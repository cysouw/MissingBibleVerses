40011011	Melel li c'usi chacalboxuque, ta scotol li cristianoetic ijelovic xae, mu'yuc boch'o jech muc' sc'oplal jech chac c'u cha'al li Juan j'ac'vanej ta vo'e. Pero li boch'o chac' sba ta ventainel yu'un Diose, ac'o me mu'yuc tsots yabtel, ja' xjelov sc'oplal jech chac c'u cha'al li Juane.
40022045	‘Cajval’, me xi li Davide ¿c'u x'elan ti ja' smoltote? —xi li Jesuse.
41007008	Yu'un li vo'oxuque ja' acomtsanojbeic smantal Dios ta scoj ti ja' avich'ojbeic stalel li cristianoetique —xi li Jesuse.
42003001	C'alal te oy ta xocol banamil li Juan xnich'on Zacariase, ic'opanat yu'un li Diose. Svo'lajunebal (15) jabil xa'ox yochel ta muc'ta ajvalilal ta Roma li Tiberio Cesare. Ja'o ochem ta ajvalilal ta Judea banamil li Poncio Pilatoe; ja'o ochem ta ajvalilal ta Galilea banamil li Herodese; ja'o ochem ta ajvalilal ta Iturea banamil xchi'uc ta Traconite banamil li Felipe yits'in Herodese; ja'o ochem ta ajvalilal ta Abilenia li Lisaniase. Jech noxtoc ja'o ochem ta banquilal pale li Anás xchi'uc Caifase.
42003002	
42007028	Chacalboxuc ava'yic, ta scotol li cristianoetic voq'uemique mu'yuc boch'o jech tsots yabtel yich'oj jech chac c'u cha'al li Juane. Pero li boch'o chac' sba ta ventainel yu'un Diose, ac'o me biq'uit ch-ilat, ja' banquilal chc'ot yu'un li Juane”, xi li Jesuse.
42008031	Li pucujetique la sc'anbeic Jesús ti mu me xtacatic batel ta xabe.
42008032	Oy ep chitometic te ta sa' sve'elic ta ch'ut vits. Li pucujetique la sc'anbeic Jesús ti te ac'o bat ochicuc ta yo'nton li chitometique. Li Jesuse laj yac' te baticuc.
42008033	Li pucujetique iloq'uic batel ta yo'nton li vinique, bat ochicuc ta yo'nton li chitometique. Li chitometique i'anilajic yalel ta yalubaltic; te ibalch'ujic yalel ta nab, te ijic'ovic o.
42020044	Li Davide ‘Cajval’ xi. ¿C'u yu'un ‘Cajval’ xi, me ja' smomnich'one? —xi li Jesuse.
42023050	Te oy jun vinic José sbi, liquem tal ta lum Arimatea ta Judea banamil. Ja' oy yabtel te ta ch'ulna ec. Ja' lequil vinic, tuc' yo'nton; smalaoj ti chventainvan li Diose. Mu'yuc la stic' sba c'alal la xchapanbeic sc'oplal Jesús li yan xchi'iltac ta abtele.
42023051	
44017021	Yu'un scotol li atenas cristianoetique xchi'uc li yanlum cristianoetic te nacajtique mu'yuc c'usi yan oy ta yo'ntonic; ja' no'ox oy ta yo'ntonic tsc'an cha'yic, tsc'an chalic c'usitic ach' lo'ilal.
44023026	“Muc'ul ajvalil Felics, ta jc'opanot tal ta carta. Chabanucot chacalbot tal, vu'un Claudio Lisiasun.
44023027	Li vinic li'i itsacat yu'un li xchi'iltac ta judioale; ta ox sc'an tsmilic. Pero vu'un ay jpoj loq'uel tal jchi'uc li cajsoldadotaque, yu'un laj ca'ay ti ich'bil ta venta yu'un Romae.
44023028	Laj cac' ta stojol li jchapanvanejetic ta ch'ulna yu'unique, yu'un ta jc'an chca'ay c'usi smul.
44023029	Pero laj ca'ay ti ja' no'ox tsc'an ta stic'beic smul ta sventa li mantaletic yu'unique. Mu'yuc smul ti xu' ta xmilate; mu'yuc smul ti xu' ta xchucate.
44023030	C'alal laj ca'ay ti chapal xa yu'unic c'u x'elan xu' ta smilique, ja' yu'un la jnop ti ta jtac tal ta atojole. Li jtic'muliletique laj xa calbeic ti te ac'o tal yalic ta atojol li c'usi smul yu'unique. Ja' no'ox jech ta jc'opanot tal”, xi batel ta carta.
44024002	C'alal i'ic'at loq'uel li Pabloe, li Tertuloe lic stic'be smul, jech laj yal: —Ajvalil Felics. Bats'i colaval ti vo'ot ta aventa xcuxet yo'ntonic, ti mu'yuc xa c'op, ti ilecub ta sventa abijil li banamil li'i. Laj xa staic scotol ta aventa, ja' yu'un chacalbotcutic: bats'i colaval ta jyalel.
44024003	
44028028	Na'ic me, li coltael yu'un Diose ja' xa itacbatic batel ta stojol li yanlum cristianoetic ti mu xotquinic Diose; li stuquique ja' ta xa'ibeic smelol —xi li Pabloe.
44028029	C'alal laj yal jech li Pabloe, iloq'uic batel li xchi'iltaque; te la stsaquilan sbaic batel ta lo'il.
45009027	Li Isaiase jech ono'ox laj yal ta sventa li israeletique: “Ac'o me ja' to jech yepalic jech chac c'u cha'al yi' ta ti' nab, pero scomelal xa no'ox chcolic.
45009028	Yu'un li Cajvaltique chc'ot ta pasel yu'un ti tspas yabtel li' ta sba banamile; lec ts'acal ta spas, ta anil ta xc'ot ta pasel yu'un”, xi li Isaiase.
45009029	Jech laj yal noxtoc li Isaiase: “Ti solel mu'yucuc xa chiscomtsanbutic jts'unubaltic li Cajvaltic Dios ti tspas ta mantal scotol te ta vinajele, ja' xa jech oyutic jech chac c'u cha'al Sodoma ti jechuque; co'olutic xa jech chac c'u cha'al Gomorra ti jechuque”, xi.
45010019	Jech ta jac' noxtoc: ¿Me yu'un mu'yuc xa'yic c'usi chc'ot ta pasel me mu xch'unic li israeletique? Ya'yojic. Yu'un ba'yuc ono'ox jech laj yal li Moisese: “Ta xcac' it'ixajuc yo'ntonic, yu'un ja' ta xlic quic' li boch'otic muc ja'uc jteclumale; ta xcac' ilinicuc, yu'un ja' ta xquic' li boch'otic bol cristianoetic ch-ilatique”, xi ono'ox li Moisese.
45010020	Ts'acal to li Isaiase ja' solel lec jamal laj yal: “Li boch'o mu'yuc ono'ox ta yo'nton chisa'icune, ja' la staicun. Li boch'o mu'yuc ono'ox ta yo'nton tsjac'bicun jc'oplale, laj xa cac' jba ta ilel ta stojolic”, xi.
45010021	Ta sventa li Israele jech laj yal noxtoc: “Scotol c'ac'al te jbechoj o jc'ob chquic' li jbajmantal, li jtacchiquin cristianoetique”, xi.
45015010	Jech ts'ibabil noxtoc: “Yanlum cristianoetic, cuxetuc no'ox avo'nton achi'uquic li steclumal Diose”, xi ts'ibabil.
45015011	Jech ts'ibabil noxtoc: “Yanlum cristianoetic, ich'ic ta muc' Dios acotolic, lumetic, q'uejintabeic slequilal Dios acotolic”, xi.
45015012	Jech la sts'iba ec li j'alc'op Isaiase: “Ta to xlic loc'uc sq'uelum li Isaie. Ja' chlic sventain ec li yanlum cristianoetique. Li yanlum cristianoetique ja' chlic spat yo'ntonic o ta stojol”, xi.
46002010	Pero li Diose laj xa yac' jna'cutic ta sventa li Ch'ul Espiritue. Yu'un li Ch'ul Espiritue sna'oj scotol. Yotquinoj c'alal to ta yut c'usi tsnop li Diose.
47001015	Ta sventa ti jech jch'unoje, jech ta jc'an ox vo'oxuc ba'yuc te ch-ech' jq'ueloxuc tal ti c'alal lital li' ta Macedonia banamile, xchi'uc te ch-ech' jq'ueloxuc noxtoc ti c'alal chisut batele, yu'un jech xu' chataic chib velta xcuxetel avo'ntonic. Ts'acal xu' chacoltaicun batel ti c'alal chisut batel ta Judea banamile.
47001016	
47009010	Li Dios ti chac'be sts'unubal c'usi chich' ts'unele, xchi'uc ti ja' chac' c'usitic chich' ve'ele, ja' chayac'boxuc, chayepajesboxuc noxtoc li c'usi chats'unic ta stojole, xchi'uc chayepajesboxuc sat li c'usitic chapasic ta slequil yutsil avo'ntonique.
47009011	Jech jc'ulej chac'otic ta sventa scotol, jech ech'em to ch-ayin yutsil avo'ntonic. Ta sventa li yutsil avo'ntonique, ep chlic yich' tojbel ta vocol Dios, yu'un chquich'cutic batel li coltael chavaq'uique.
47009012	Ta sventa li coltael chquich'beic batele, ma'uc no'ox tsta c'usi sc'an yu'unic li boch'otic voc'bilic yu'un Dios ti oy svocolique; ja' sventa ep chich' tojbel ta vocol noxtoc li Diose.
47009013	Ta sventa li coltael tstaique, chlic yalbeic slequilal Dios ta sventa ti lec chach'unic c'usi chal li Lequil A'yej ta sventa Cristoe, xchi'uc ta sventa ti toj ep yutsil avo'ntonic ta stojolique xchi'uc ta stojol li yantique.
47009014	Jech tsc'opanic Dios ta atojolic, yu'un toj ep sc'anojoxuc ta sventa ti ep slequil avo'ntonic laj yac'boxuc li Diose.
47009015	Bats'i coliyal Dios ti mu xlaj ta alel c'u yepal li matanal yac'ojbutique.
47012003	Ta jna' lec ti i'ic'at muyel c'alal to ta lequilale, pero mu jna' me xchi'uc sbec'tal, o me mo'oj. Ja' no'ox sna' stuc li Diose. Oy c'usi toj lec laj ya'ay tal, pero mu xu' yu'un chal jun cristiano.
47012004	
53002001	Quermanotac, ta jc'anboxuc vocol ta atojolic ti mu me ta aniluc xajel c'usi chach'unic ta sventa ti c'usi ora chtal yic'utic li Cajvaltic Jesucristo sventa chbat jchi'intic oe. Mu me xavac' abaic ta lo'lael, ac'o me oy boch'o chc'ot yalboxuc ti jech i'ac'bat sna'ic yu'un Diose, o me chayac'boxuc aq'uelic carta ti chalic vu'uncutic la jpascutique, o me ta yeic chayalboxuc ti ital xa li Cajvaltique, mu me xch'ay avo'ntonic yu'un.
53002002	
53002016	Ac'o stsatsubtasboxuc avo'ntonic, ac'o scoltaoxuc stuc li Cajvaltic Jesucristoe xchi'uc li Dios cu'untique. Ja' li Jtotic ti ep la sc'anutique, ti laj yac'butic spatubil co'ntontic sventa sbatel osile, xchi'uc ti ta sventa slequil yo'nton laj yac' ti jech jun co'ntontic ta jmalatic li c'usi yalojbutique, yu'un jech j'ech'el jun avo'nton ja' chapasic o, ja' chavalic o li c'usitic leque.
53002017	
58001006	C'alal la stac tal li' ta banamil li Xnich'one, jech ono'ox ts'ibabil sc'oplal: “Ac'o ich'atuc ta muc' yu'un scotol li j'almantaletic yu'un Diose”, xi ts'ibabil.
58001007	Yan li j'almantaletique jech ts'ibabil sc'oplalic: “Li j'almantaletique ja' jechic jech chac c'u cha'al ic', jech chac c'u cha'al sacsevul ti ja' no'ox chch'unic mantale”, xi ts'ibabil.
58001008	Yan li Xnich'on Diose jech ts'ibabil sc'oplal: “Dios cu'un, li avabtel sventa ajvalilale ja' sventa sbatel osil. Li avaston avich'oje ja' vaston sventa tuq'uil chapanel.
58001010	Jech ts'ibabil noxtoc: “Li vo'ote Cajval, ta sliquebal ono'ox vo'ot laj aliques li banamile, vo'ot yabtel ac'ob li vinajele.
58001013	Me junuc j'almantal mu'yuc jech albilic yu'un li Diose: “Chotlan ta jbats'ic'ob ja' to c'alal ta xcac' atec'ubin li avajcontrataque”, mu'yuc bu x'utatic.
58001014	Yu'un li j'almantaletique ja' no'ox chtunic yu'un Dios. Tacbilic no'ox yu'un Dios, yu'un ac'o bat scoltaic li boch'otic sc'oplal chcolic sbatel osile.
58002009	Pero chquiltic xa ti oy yabtel, ti ich'bil ta muc' li Jesús ti ja' biq'uit icom jayibuc c'ac'al jech chac c'u cha'al li j'almantaletique. Ti jech i'ich'at ta muq'ue, ja' ta sventa ti laj yich' vocol c'alal ichame. Ta sventa ti laj ya'ay c'u x'elan milele, ja' sventa slequilal scotol, yu'un toj ep slequil yo'nton li Diose.
58002013	Jech laj yal noxtoc: “Li vu'une ja' jpatoj o co'nton ta stojol li Diose”, xi. Jech laj yal noxtoc: “Li' oyun xchi'uc li jchi'iltac yac'ojbun jventain Diose”, xi.
58003016	¿Boch'o sc'oplalic ti laj ya'yic ic'opanatic yu'un Diose, ti ja' no'ox la scontrainique? ¿Me mu ja'uc sc'oplalic scotol li israeletic ti iloq'uesatic tal ta Egipto yu'un Moisese?
58003017	¿Boch'o sc'oplalic ti i'ilintaatic yu'un Dios cha'vinic (40) jabile? ¿Me mu ja'uc sc'oplalic li boch'otic la sa' smulique, ti te ichamic ta xocol banamile?
58003018	¿Boch'o sc'oplalic ti laj yal ta jamal Dios ti jbel sc'oplal mu x'ochic o bu sc'oplal chcux yo'ntonique? Ja' sc'oplalic noxtoc li boch'otic muc xch'unic c'usi i'albatic yu'un Diose.
58003019	Jech chquiltic ti ja' ta scoj tsots yo'ntonic ti jech muc x'ochic o ti bu sc'oplal chcux yo'ntonique.
58004004	Yu'un oy bu ts'ibabil c'usi la spas ta svucubal c'ac'al li Diose, jech chal: “Li Diose la xcux yo'nton ta svucubal c'ac'al, yu'un meltsajem xa yu'un scotol”, xi.
58004005	Ts'acal to laj yal noxtoc jech chac c'u cha'al laj xa ca'itique: “J'ech'el mu x'ochic o ti bu caloj chcux yo'ntonique”, xi.
58004006	Ja' yu'un sc'an to sta li boch'o xu' ch-ochique. Yu'un li boch'otic ba'yuc i'albatic Lequil A'yeje muc x'ochic ta scoj ti muc xch'unique.
58004007	Ja' yu'un li Diose laj yac'be yan yorail, ja' ti “li' ta ora”, xie. Ja' yu'un la xch'amanbe ye li David ta vo'onee, pero ep xa'ox jabil i'ech'ic ta banamil li boch'otic muc xch'unique, jech la xcha'al li Davide: “Me chava'yic chasc'opanoxuc Dios li' ta orae, mu me xatsatsubtas avo'ntonic”, xi.
58005006	Jech laj yal noxtoc: “Vo'ot cha'och ta paleal sbatel osil; ja' jech avabtel chavich' jech chac c'u cha'al li Melquisedeque”, xi.
58005007	C'alal ja'o yorail yich'oj sbec'tal li Cristoe, ep la sc'an vocol; ta ya'lel sat xvocolet ta stojol li Dios ti ja' xu' yu'un chiscoltautic ta sventa lajele. I'aybat sc'op ta sventa ti jun yo'nton laj yich' ta muc' li Diose.
58005008	Ac'o me Nich'onil, pero laj yich' vocol, jech laj ya'ay c'u x'elan ta ch'unel li c'usi tsc'an Diose.
58005009	Ta sventa ti ts'acal ivu' yu'un scotole, jech ja' ic'ot ta yajval xcuxlejalic sventa sbatel osil scotol li boch'otic ta xch'unique.
58005010	Ja' yu'un jech i'ac'bat yabtel yu'un Dios jech chac c'u cha'al yabtel li Melquisedeque.
58007018	Jech ilaj sc'oplal o li mantaletic ta sventa yabtel paleetique, yu'un mu'yuc stsatsal, mu'yuc c'usi ivu' o.
58007019	Yu'un li mantaletique mu'yuc c'usi xtuq'uib yu'un, ja' yu'un ital yan spatubil co'ntontic, jech xu' xa chijnopajutic batel ta stojol Dios yu'un.
58007022	Ja' yu'un li Jesuse ja' la sventain li c'usi toj lec la xchapan ta jventatic li Diose.
58007023	Li sba paleetique epic, yu'un sna xchamic; jech mu xu' ti jun no'ox pale j'ech'el tstsac o batel li abtele.
58007024	Yan li' ta orae mu sna' xcham o li Banquilal Pale cu'untique, jech mu sna' xlaj sc'oplal o li yabtel ta paleale.
58007025	Jech xu' yu'un lec ts'acal tscolta sbatel osil li boch'otic chnopajic batel ta stojol Dios ta sventae, yu'un cuxul o sbatel osil, jech te chc'opoj o cu'untic ta stojol li Diose.
58008013	C'alal laj yal Dios oy c'usi yan ach'e, ja' poco' icom li c'usi ba'yuc albile. Ja' yu'un li c'usi poco'e ta xa xlaj yorail.
58010008	Ta ba'yuque jech laj yal: “Muc ja'uc chac'an li milbil matanaletic xchi'uc li c'usitic yan chavich' ac'bel amotonine, xchi'uc li chic'bil matanal, xchi'uc li matanal sventa xch'ayubil mulile; muc ja'uc xcuxet xa avo'nton yu'un”, xi. Ti jech laj yich' pasele, ja' sventa ti yu'un jech chal li mantaletique.
58010009	Ts'acal jech laj yal noxtoc: “Li' oyune, ta jpas li c'usi tsc'an avo'ntone”, xi. Ta sventa ti jech laj yal ta slajebe, ja' la slajesbe o sc'oplal li c'usi laj yich' pasel ta ba'yuque.
58010010	Ta sventa li slequil yo'ntone, j'ech'el lijlecubutic o. J'ech'el ivu' o yu'un ta sventa ti laj yac' ta smoton Dios sbec'tal li Jesucristoe. Jun no'ox velta la spas o sventa sbatel osil.
58010017	Jech laj yal noxtoc: “Mu'yuc xa bu ta jt'abbe o ta co'nton li smulique xchi'uc li xchopolilique”, xi.
58010018	Ja' yu'un me j'ech'el ich'ay o mulil yu'une, mu xa sc'an yan matanal ta sventa mulil.
58010039	Pero li vu'utique mu jechuc co'ntontic ti chijsut batel ta jva'lupatic sventa ch'ayele. Yu'un j'ech'el jch'unojtic o ti chijcolutic sbatel osile.
58012007	Ja' yu'un cuchuc me avu'unic li nucul chayac'boxuc Diose, yu'un xnich'onoxuc. ¿Me oy bu avilojic ti mu x'ac'bat nucul yu'un stot li jun nich'onile?
58012008	Pero me mu xayac'boxuc nucul li Diose jech chac c'u cha'al chac'be yantic xnich'nabe, yu'un mu xnich'onucoxuc, yu'un yan o atotic.
58012009	Li jtotic li' ta banamile laj yalbutic mantal, laj yac'butic nucul ti c'alal ololutic toe, pero laj quich'tic ta muc'. ¿C'u yu'un mu ech'emuc to jech chquich'tic ta muc' c'usi chijyalbutic li Jtotic ti ja' laj yac'butic jch'uleltique, yu'un ja' sventa chijcuxiutic?
58012010	Li jtotic li' ta banamile atbil no'ox jayib c'ac'al laj yac'butic nucul, ja' no'ox ti c'u x'elan ic'ot yo'ntonic yu'un li c'usi la jpastique. Yan li Diose lec jtunel cu'untic ti chijyac'butic nucule, yu'un jech tuc' co'ntontic chijc'ot jech chac c'u cha'al tuc' yo'nton stuque.
58012011	Ta melel c'alal yorail chquich'tic nucule, mu'yuc bu xcuxet xa co'ntontic; ja' no'ox chac' at-o'nton. Pero me lec icuch cu'untique, ta jtatic jun co'ntontic, chtuq'uib co'ntontic yu'un.
59002002	Jech chac c'u cha'al me oy ch-och chib viniquetic c'alal ja'o tsoboloxuque: Li june ven lec sc'u' spoc' slapoj, xchi'uc oy lec yixtolal sc'ob pasbil ta c'anal taq'uin; li yane bats'i me'on, solel mu'yuc lec sc'u' spoc'. Me jech chavalbeic li boch'o lequic sc'u' spoq'ue: “La' chotlan li' ta lequil chotlebale”, me xavutique; yan li me'one jech chavalbeic: “Vo'ote te no'ox va'lan, me mo'oje chotlan ta lumtic”, xavutic,
59002003	
60005006	Ja' yu'un biq'uit me xavac' abaic ta stojol li Dios ti ech'em stsatsale, jech chayac'oxuc ta ich'el ta muc' ti c'alal ta sta yoraile.
60005007	Ac'beic sventain Dios scotol li slo'il avo'ntonique, yu'un oy ta yo'nton tsc'an ta scoltaoxuc.
65001024	Li Dios ti stuc no'oxe, ti ja' Jcoltavanej cu'untique, xu' yu'un chaxchabioxuc, yu'un jech mu xayalic ta spasel li c'usi chopole, jech mu'yuc amulic ti c'alal chc'ot ava'an abaic ta xch'ul lequilale. Jech toj xcuxet no'ox avo'ntonic. Ja' yu'un stuc no'ox ac'o albatuc slequilal, ac'o spas mantal, ac'o sventain ta svu'el stsatsal stuc li' ta ora ta sventa li Jesucristoe, xchi'uc c'alal to ta sbatel osil. Jechuc.
65001025	
66002026	Li boch'otic tstsal yu'un scotole, ti jun yo'nton tspasic o c'usi ta jc'an c'alal to ta slajebe, ja' chcac'be tsots yabtelic ta sventa scotol cristianoetic ta jujun banamil jech chac c'u cha'al yac'ojbun cabtel li Jtote. Biq'uitic tslilinic ta vaston ti pasbil ta taq'uine, jech j'ech'el chvoq'uic o jech chac c'u cha'al bin.
66002027	
66007011	Scotol li j'almantaletic te sjoyibtaojic chotlebale, xchi'uc ti te sjoyibtaojic li chanib xcha'vinic (24) banquilaletique, xchi'uc li chanibique, la spatan sbaic ta banamil; laj yich'ic ta muc' li Diose.
66007012	Jech laj yalic: “Toj lec ti jech ic'ot ta pasele. Toj ech'em slequilal, yutsilal. Toj ech'em sbijil. Stuc no'ox chtojbat ta vocol scotol. Ich'biluc ta muc' stuc. Toj ech'em svu'el, toj ech'em stsatsal sbatel osil li Dios cu'untique. Jechuc”, xiic.
66011016	Li chanib xcha'vinic (24) banquilaletic te chotajtic ta xchotlebic ta stojol Diose la spatan sbaic ta banamil; laj yich'ic ta muc' li Diose.
66011017	Jech laj yalic: “Colaval, Cajvaltic Dios, vo'ot ti ech'em avu'ele, vo'ot ti te ono'ox oyot ta vo'onee ti li' oyot o ta orae. Colaval ti vo'ot no'ox oy avu'el atuque, ti vo'ot xa chlic apas mantal atuque.
