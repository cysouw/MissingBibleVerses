# language_name:        Afrikaans
# closest ISO 639-3:    afr
# ISO_15924:            Latn
# year_short:           2006
# year_long:            Eerste uitgawe 2006<br>Tweede uitgawe 2011
# vernacular_title:     Newe Lewende Vertaling
# english_title:        The New Testament in Afrikaans
# URL:                  https://www.bible.com/de/bible/117/mrk.1.nlv
# copyright_short:      © Christelike Uitgewersmaatskappy 2006
# copyright_long:       Nuwe Lewende Vertaling (NLV)<br>© 2006 Christelike Uitgewersmaatskappy, Posbus 1599, Vereeniging, 1930, Eerste uitgawe 2006, Tweede uitgawe 2011<br>Hierdie Bybelvertaling gebruik die teologiese en vertalingsbenadering van die Holy Bible, New Living Translation, kopiereg © 1996, 2004 deur Tyndale Charitable Trust. Alle regte voorbehou. Gebruik met toestemming van Tyndale House Publishers, Inc. New Living Translation, NLT en die New Living Translation se logo is geregistreerde handelsmerke en NLV is 'n handelsmerk van Tyndale House Publishers, Inc.<br>Teks uit die Nuwe Lewende Vertaling mag aangehaal word in enige vorm (skriftelik, oudiovisueel of elektronies) tot 'n maksimum van 1 000 verse sonder die skriftelike toestemming van die uitgewer, op voorwaarde dat die aangehaalde verse nie meer as 25% van die werk uitmaak waarin dit aangehaal word nie, en op voorwaarde dat 'n hele Bybelboek nie aangehaal word nie.<br>Wanneer uit Die Boodskap aangehaal word, moet die volgende erkenning gegee word op die kopieregbladsy of die titelbladsy van die werk: “Skrifaanhalings is geneem uit Die Boodskap © 2002. Gebruik met toestemming van Christelike Uitgewersmaatskappy, Posbus 1599, Vereeniging, 1930. Alle regte voorbehou. Gebruik met toestemming van Christelike Uitgewersmaatskappy, Posbus 1599, Vereeniging, 1930. Alle regte voorbehou. Aanhalings van meer as 1 000 verse of meer as 25% van die werk, of enige ander aansoeke om toestemming, moet skriftelik gerig word aan: Die Uitgewer, Christelike Uitgewersmaatskappy, Posbus 1599, Vereeniging, 1930.<br>This Bible translation used the translation and theological approach of the Holy Bible , New Living Translation , copyright © 1996 , 2004 by Tyndale Charitable Trust . All rights reserved . Used by permission of Tyndale House Publishers , Inc. . New Living Translation, NLT , and the New Living Translation logo are registered trademarks and NKJV is a trademark of Tyndale House Publishers , Inc. .<br>Text from the New Living Translation may be quoted in any form (written, audio-visual or electronic) to a maximum of one thousand verses without the written permission of the publisher, provided that the quoted verse does not exceed 25 % of the working part which it is not quoted , and provided that an entire book of the Bible not be quoted .<br>When is the post quoted , the following are acknowledged on the copyright page or title page of the work : " Scripture quotations are taken from The Message © 2002. Used by permission of Tyndale House Publishers , Box 1599, Vereeniging , 1930 . All rights reserved . Used by permission of Tyndale House Publishers , Box 1599, Vereeniging , 1930 . All rights reserved . Quotations of more than 1,000 verses or more than 25 % of the work , or any other applications for permission should be addressed to : The Publisher , Tyndale House Publishers , Box 1599, Vereeniging , 1930 .
# notes:                
40001001	Hier volg die familieregister van Jesus Christus . Hy was die Seun van Dawid , en uit die nageslag van Abraham .
40001002	Abraham was die pa van Isak , Isak die pa van Jakob , Jakob die pa van Juda en sy broers .
40001003	Juda was die pa van Peres en Serag by Tamar . Peres was die pa van Gesron , Gesron die pa van Ram ,
40001004	Ram die pa van Amminadab , Amminadab die pa van Nagson , Nagson die pa van Salmon .
40001005	Salmon was die pa van Boas by Ragab , Boas die pa van Obed by Rut , Obed die pa van Isai ,
40001006	Isai die pa van koning Dawid . Dawid was die pa van Salomoby die vrou van Urija ,
40001007	Salomo die pa van Rehabeam , Rehabeam die pa van Abia , Abia die pa van Asa ,
40001008	Asa die pa van Josafat , Josafat die pa van Joram , Joram die pa van Ussia ,
40001009	Ussia die pa van Jotam , Jotam die pa van Agas , Agas die pa van Hiskia ,
40001010	Hiskia die pa van Manasse , Manasse die pa van Amon , Amon die pa van Josia ,
40001011	Josia die pa van Jojagin en sy broers . Teen hierdie tyd het die Babilonieseballingskap begin .
40001012	Tydens die Babiloniese ballingskap hetJojagin die pa geword van Sealtiël . Sealtiël was die pa van Serubbabel ,
40001013	Serubbabel die pa van Abihud , Abihud die pa van Eljakim , Eljakim die pa van Asor ,
40001014	Asor die pa van Sadok , Sadok die pa van Agim , Agim die pa van Elihud ,
40001015	Elihud die pa van Eleasar , Eleasar die pa van Mattan , Mattan die pa van Jakob .
40001016	Jakob was die pa van Josef , die man van Maria . Sy was die ma van Jesus , wat dieMessias genoem word .
40001017	Daar was dus altesaam veertien geslagte van Abraham tot by Dawid ; veertien van Dawid tot by die Babiloniese ballingskap ; en veertien van die Babiloniese ballingskap tot by Jesus die Messias .
40001018	Dit is hoe Jesus Christus gebore is : Maria , sy ma , was verloof aan Josef . Nog voor hulle getroud is en hulle intiem verkeer het , het dit geblyk dat sy verwagtend was deur die Heilige Gees .
40001019	Josef , haar verloofde , was in 'n dilemma . Aan die een kant was hy 'n wetsgehoorsame man ; aan die ander kant wou hy haar die openbare skande spaar . Daarom het hy hom voorgeneem om die verlowing privaat te verbreek .
40001020	Met hierdie dinge in gedagte het hy aan die slaap geraak . Daarop verskyn 'n engel van die Here in 'n droom aan hom en sê : " Moenie huiwer om voort te gaan met jou huwelik met Maria nie . Die Kindjie wat sy dra , is verwek deur die Heilige Gees .
40001021	Sy sal aan 'n Seun geboorte gee , en jy moet Hom Jesus noem , want Hy sal sy volk van hulle sondes red . "
40001022	Dit alles het gebeur om die Here se boodskap deur die profeet te laat uitkom :
40001023	" Die maagd sal swanger word ! Sy sal aan 'n Seun geboorte gee . En die mense sal HomImmanuel noem . " ( Hierdie naam beteken : God is by ons . )
40001024	Toe Josef wakker word , het hy gemaak soos die engel van die Here hom beveel het . Hy het Maria as sy vrou by hom in die huis geneem ,
40001025	maar hy het nie intiem met haar verkeer totdat haar Seun gebore is nie . En hy het Hom Jesus genoem .
40002001	Jesus is in die dorp Betlehem in Judea gebore tydens die regeringstyd van koning Herodes die Grote . Omstreeks daardie tyd het daar sterrekundiges uit die ooste in Jerusalem opgedaag . Hulle doen toe navraag :
40002002	" Waar is die pasgebore Koning van die Jode ? Ons het sy ster sien verskyn en gekom om Hom te aanbid . "
40002003	Toe koning Herodes hiervan hoor , het dit hom hewig ontstel ; so ook die hele Jerusalem .
40002004	Hy roep toe al die priesterhoofde en skrifkenners bymekaar en hoor by hulle waar die Messias gebore sou word . Hulle het hom geantwoord :
40002005	" In Betlehem in Judea , want die profeet het soos volg geskryf :
40002006	' En jy , Betlehem , in die landstreek van Juda , jy is beslis niedie onbeduidendste dorpiein Juda nie ; want uit jou sal daar 'n leier voortkomwat my volk Israel sal versorgsoos 'n skaapwagter sy skape . ' "
40002007	Daarop het Herodes 'n geheime boodskap na die sterrekundiges gestuur om hulle na hom te ontbied . Hy het toe noukeurig by hulle vasgestel wanneer die ster oorspronklik verskyn het .
40002008	Daarna laat hy hulle na Betlehem gaan met die opdrag : " Gaan vind alles noukeurig oor die Kindjie uit . As julle Hom kry , kom sê vir my dat ek Hom ook kan gaan aanbid . "
40002009	Nadat hulle die koning aangehoor het , het die sterrekundiges vertrek . En , werklikwaar , die ster wat hulle in die ooste sien verskyn het , is weer daar en dit beweeg voor hulle uit totdat dit bokant die plek gaan staan waar die Kindjie was .
40002010	Met dié dat hulle die ster sien , het 'n wonderlike blydskap oor hulle gekom .
40002011	Toe hulle in die huis ingaan , sien hulle die Kindjie by Maria , sy ma , en hulle val voor Hom neer en aanbid Hom . Toe maak hulle hulle kissies met kosbaarhede oop en gee aan Hom geskenke van goud en wierook en mirre .
40002012	Maar omdat God hulle in 'n droom gewaarsku het om nie weer na Herodes terug te gaan nie , het hulle met 'n ander roete huis toe vertrek .
40002013	Ná die vertrek van die sterrekundiges verskyn daar 'n engel van die Here in 'n droom aan Josef en sê : " Staan op en vlug met die Kindjie en sy ma na Egipte toe . Bly daar tot ek vir jou sê om terug te kom , want Herodes gaan die Kindjie probeer doodmaak . "
40002014	Josef het toe opgestaan en nog daardie selfde nag met die Kindjie en sy ma na Egipte toe vertrek .
40002015	En hulle het daar gebly tot Herodes se dood . So is vervul wat die Here deur die profeet gesê het : " Uit Egipte het Ek my Seun geroep . "
40002016	Toe Herodes agterkom dat die sterrekundiges hom uitoorlê het , was hy siedend van woede . Hy het soldate gestuur om in en rondom Betlehem al die seuntjies van twee jaar en jonger om die lewe te bring . Hy het die twee jaar bereken volgens die tyd wat hy by die sterrekundiges vasgestel het .
40002017	Daarmee is Jeremia se uitspraak vervul :
40002018	" 'n Smartkreet word gehoor in Rama , 'n gesnik en 'n bitter geklaag . Ragel huil oor haar kinders . Sy wil maar net nievertroos word nie , want hulle is dood . "
40002019	Ná Herodes se dood verskyn daar 'n engel van die Here in 'n droom aan Josef en sê vir hom :
40002020	" Staan op en neem die Kindjie en sy ma terug na die land Israel , want die mense wat die Kindjie om die lewe wou bring , is dood . "
40002021	Josef het dadelik met die Kindjie en sy ma vertrek en hy het in die land Israel aangekom .
40002022	Toe hy egter hoor dat Argelaus koning geword het in sy pa , Herodes , se plek , het hy bang geword om na Judea te reis . Omdat God hom in 'n droom so beveel het , het hy toe na die omgewing van Galilea vertrek .
40002023	En so het hy hom gaan vestig in 'n dorp met die naam Nasaret . Daarmee is die uitspraak van die profete vervul dat die Messias 'n Nasarener genoem sou word .
40003001	Op 'n dag verskyn Johannes die Doper in die woestyn van Judea en kondig God se boodskap aan
40003002	deur te sê : " Kom tot inkeer ! God se koningsheerskappy gaan nou enige oomblik begin ! "
40003003	Jesaja het juis van Johannes gepraat toe hy gesê het : " Hy is 'n stem wat uitroepin die woestyn : ' Kry die Here se pad gereed ! Maak vir Hom 'n hoofweg ! ' "
40003004	Hierdie Johannes het klere van kameelhaar gedra , met 'n leerbelt om sy middel . Hy het van sprinkane en veldheuning gelewe .
40003005	Kort voor lank begin daar toe mense uit Jerusalem en uit die hele Judea en Jordaanomgewing na hom toe stroom .
40003006	En nadat hulle hulle sondes bely het , het hy hulle in die Jordaanrivier gedoop .
40003007	Toe Johannes besef hoeveel Fariseërs en Sadduseërs kom om deur hom gedoop te word , het hy hulle soos volg berispe : " Julle broeisel slange ! Wie het julle wysgemaak dat julle God se dreigende oordeel kan vryspring ?
40003008	Bewys eerder deur julle voorbeeldige lewe dat julle werklik tot inkeer gekom het .
40003009	En moet tog nie julleself mislei nie met die gedagte : ' Ons is veilig . Ons is mos die nageslag van Abraham . ' Weet verseker , God kan selfs die klippe wat hier rondlê in kinders van Abraham verander .
40003010	" Die byl van God se oordeel lê al teen die bome se wortel , gereed om julle heeltemal uit te kap . God gaan elke boom wat nie gesonde vrugte dra nie , afkap en in die vuur gooi .
40003011	" Ek doop julle wel met water as teken van julle bekering . Maar ná my kom daar Iemand wat baie belangriker is as ek — soveel belangriker dat ek nie eers goed genoeg is om soos 'n slaaf sy sandale vir Hom aan te dra nie . Hy sal julle doop met die Heilige Gees en met vuur .
40003012	Sy oesvurk is in sy hand en Hy sal sy dorsvloer deeglik skoonmaak . Hy sal sy koring in sy skuur bymekaarmaak , maar die kaf sal Hy in die vuur verbrand wat nooit geblus sal word nie . "
40003013	Op 'n dag het Jesus van Galilea af by die Jordaanrivier aangekom om deur Johannes gedoop te word .
40003014	Maar Johannes wou Hom keer . " Ú behoort mý tog veel eerder te doop , " het hy gesê . " Dit is ongehoord dat U nou na my toe kom ! "
40003015	Maar Jesus het hom geantwoord : " Wag nou ! Ons moet God se wil juis op hierdie manier gehoorsaam . " Daarop het Johannes ingestem en Hom gedoop .
40003016	Ná Jesus se doop het Hy dadelik uit die water geklim . Net daar gaan die hemel toe vir Hom oop , en Hy sien hoe die Gees van God soos 'n duif op Hom afdaal .
40003017	Daar kom toe 'n stem uit die hemel wat sê : " Hý is my geliefde Seun , 'n Kind so na my hart . "
40004001	Daarop het die Gees Jesus die woestyn ingelei om deur die duiwel versoek te word .
40004002	Nadat Hy vir 40 dae en 40 nagte gevas het , het Hy naderhand baie honger begin word .
40004003	Toe kom die versoeker na Hom toe en sê vir Hom : " As jy dan die Seun van God is , beveel hierdie klippe om brode te word . "
40004004	Maar Jesus het hom geantwoord : " Nee ! Daar staan in die Skrif geskryf : ' 'n Mens het meer as brood nodigom van te lewe . Wat jy eintlik nodig het , is om te leef van elke woorduit God se mond . ' "
40004005	Daarna neem die duiwel Hom Jerusalem toe en laat Hom op die hoogste spits van die tempel staan .
40004006	Toe sê hy vir Hom : " As jy regtig die Seun van God is , spring dan hier af . Daar staan mos in die Skrif geskryf : ' God sal aan sy engele opdrag geeom jou te beskerm . En hulle sal jou op die handedrasodat jy nie dalk jou voetteen 'n klip stamp nie . ' "
40004007	Jesus het hom geantwoord : " Daar staan ook geskrywe : ' Jy mag die Here jou Godnie versoek nie . En Hom alleen moet jy dien . ' "
40004008	Vervolgens neem die duiwel Hom na die top van 'n baie hoë berg en wys vir Hom al die koninkryke van die wêreld met hulle prag en praal .
40004009	Daarop sê hy vir Jesus : " Dit alles sal ek vir jou gee . Al wat jy moet doen , is om neer te kniel en my te aanbid . "
40004010	Toe sê Jesus vir hom : " Trap , Satan ! Daar staan in die Skrif : ' Jy moet die Here jou God aanbid en Hom alleen dien . ' "
40004011	Daarna het die duiwel die aftog geblaas . En daar het engele na Hom toe gekom en Hom versorg .
40004012	Toe Jesus hoor dat Herodes vir Johannes gearresteer het , het Hy Judea verlaat en na Galilea teruggekeer .
40004013	Hy het uit Nasaret weggetrek en gaan woon in Kapernaum aan die See van Galilea , in die gebied van Sebulon en Naftali .
40004014	So is die woord van die profeet Jesaja vervul :
40004015	" Die land van Sebulon en die land van Naftalilangs die See van Galileaen die Transjordaan : Galilea waar so baienie-Jode woon -
40004016	die volk wat in die donker sit , het 'n helder lig gesien . En vir dié in die skemerlandvan die dood — vir hulle het 'n ligopgegaan . "
40004017	Van toe af het Jesus begin om God se boodskap aan te kondig met die woorde : " Kom tot inkeer ! God se koningsheerskappy gaan nou enige oomblik begin ! "
40004018	Op 'n dag toe Jesus langs die See van Galilea loop , sien Hy twee broers , Simon , ook bekend as Petrus , en sy broer Andreas . Hulle was besig om nette in die see uit te gooi . Hulle was vissers van beroep .
40004019	Daarop sê Hy vir hulle : " Kom ! Word my dissipels , en Ek sal julle vissers van mense maak . "
40004020	Dadelik het hulle hulle nette gelos en Jesus se dissipels geword .
40004021	'n Entjie verder het Hy twee ander broers gesien : Jakobus , die seun van Sebedeus , en sy broer Johannes . Hulle was in die boot besig om saam met hulle pa aan hulle nette te werk . Daarop roep Hy hulle om ook te kom .
40004022	Sommer net daar het hulle die boot en hulle pa gelos en Jesus se dissipels geword .
40004023	Jesus het deur die hele Galilea rondgegaan . Hy het die mense in hulle sinagoges onderrig , die Goeie Nuus van God se koningsheerskappy aangekondig en elke siekte en kwaal onder die volk gesond gemaak .
40004024	Kort voor lank het die nuus oor Hom oor die hele provinsie van Sirië versprei . Die mense het almal wat siek was na Hom toe gebring : dié wat geteister was deur allerhande siektes en pyne , dié in wie daar duiwels was , epileptici , verlamdes — en Hy het hulle gesond gemaak .
40004025	'n Groot skare uit Galilea , Dekapolis , Jerusalem , Judea en die Transjordaan het Hom begin volg .
40005001	Toe Jesus die groot skare mense bymekaar sien , het Hy teen die berg uitgeklim . Toe Hy gaan sit , kom sy dissipels na Hom toe .
40005002	Hy het begin om hulle soos volg te onderrig :
40005003	" Gelukkig is dié mense wat weet hoe nodig hulle Godhet , want die koninkryk van diehemele is húlle deel .
40005004	Gelukkig is die treurendes , want God sal self hulle traneafvee .
40005005	Gelukkig is dié wat sag van hart is , want die nuwe aardesal hulle erfporsie wees .
40005006	Gelukkig is dié wat honger en dors na wat voor God reg is , want Hy sal hullehartsverlange bevredig .
40005007	Gelukkig is dié wat met ontferming uitreik na mense in nood , want God sal Homoor húlle ontferm .
40005008	Gelukkig is dié wie se hartevolkome op God gerig is , want hulle sal vir God sien .
40005009	Gelukkig is die vredemakers , want God sal vir hulle sê : ' Julle is mý kinders . '
40005010	Gelukkig is dié wat vervolg wordter wille van wat voor God reg is , want die koninkryk van diehemele is húlle deel .
40005011	" Gelukkig is julle wanneer julle bespot en vervolg word en allerhande leuens oor julle versprei word omdat julle my dissipels is .
40005012	Wees bly , ja , jubel daaroor , want God sal julle ryklik daarvoor beloon . Onthou , so het hulle die profete voor julle ook vervolg . "
40005013	" Julle is die sout wat die aarde 'n beter plek moet maak . Maar as die sout verslaan het , kry jy dit op geen manier weer sout nie . Dit is totaal onbruikbaar . Al waarvoor dit goed is , is om buite op die straat uitgegooi en deur die mense platgetrap te word .
40005014	Julle is die lig wat die wêreld moet verlig . 'n Stad wat bo-op 'n berg lê , kan mos nie weggesteek word nie !
40005015	'n Mens steek ook nie 'n lamp op en maak dit onder 'n emmer toe nie . Inteendeel ! Jy sit dit bo-op 'n lampstaander . Dan maak dit lig vir almal in die huis .
40005016	Julle moet so voorbeeldig lewe dat julle 'n helder lig sal laat uitstraal . Dan sal die mense dit sien en julle hemelse Vader daarvoor prys ! "
40005017	" Julle moenie die rede vir my koms misverstaan nie . Ek het nie gekom om 'n streep deur die wet of die profete te trek nie . Ek het gekom om die ware bedoeling van God se wet te laat uitkom .
40005018	Ek verseker julle , al sou die hemel en aarde ophou bestaan , sal die wet definitief tot in sy fynste detail geldig bly totdat God se bedoeling daarmee bereik is .
40005019	" As jy dus die kleinste van God se opdragte opsy sou skuif en ander leer om dit ook te doen , sal jy die kleinste wees in God se koninkryk . Maar as jy God se wet tot in sy kleinste detail respekteer en gehoorsaam , sal jy groot wees in sy koninkryk .
40005020	" Want Ek sê vir julle , as julle nie die skrifkenners en die Fariseërs oortref in hoe julle God se wil uitleef nie , sal julle beslis nie toegelaat word in sy koninkryk nie . "
40005021	" Julle het gehoor dat vir ons voorouers gesê is : ' Jy mag nie moord pleeg nie . As jy moord pleeg , sal jy voor die regbank rekenskap moet gee . '
40005022	Maar Ek sê vir julle , elkeen wat vir sy medemens kwaad bly , sal al klaar voor die regbank moet verantwoording doen . As jy vir iemand sê ' jou gek ' , sal jy jou voor die hoogste regbank moet verantwoord . En as jy vir iemand sê ' jou onnosel ' , sal jy jou in die hel moet verantwoord .
40005023	" As jy dus jou offer na die altaar toe bring en dit val jou daar by dat jou medemens 'n grief teen jou koester ,
40005024	los jou offer net daar voor die altaar en gaan maak eers vrede met daardie persoon . Kom dan terug en bring jou offer .
40005025	" Sorg dat jy baie gou op goeie voet met jou teenstander kom ; anders gaan daardie persoon jou aan die regter oorhandig , en die regter oorhandig jou aan die hofbeampte en jy word in die tronk gegooi .
40005026	" Ek verseker jou , jy gaan beslis nie daar uitkom voordat jy elke sent afbetaal het nie . "
40005027	" Julle het gehoor dat daar gesê is : ' Jy mag nie egbreuk pleeg nie . '
40005028	Maar Ek sê vir julle , elke man wat met 'n wellustige oog na 'n ander vrou kyk , het al klaar in sy hart egbreuk gepleeg .
40005029	En as jou regteroog jou laat struikel , pluk dit liewer uit en gooi dit weg van jou af . Dit is vir jou beter dat een van jou liggaamsdele tot niet gaan as dat jou hele liggaam in die hel eindig .
40005030	Net so , as jou regterhand jou laat struikel , kap dit af en gooi dit weg van jou af . Dit is vir jou beter om net een van jou liggaamsdele te verloor as dat jou hele liggaam in die hel eindig . "
40005031	" Daar is gesê : ' Al wat 'n man nodig het om van sy vrou te skei is om aan haar 'n skeisertifikaat te oorhandig . '
40005032	Maar Ek sê vir julle , elkeen wat van sy vrou skei , behalwe oor huweliksontrou , veroorsaak dat sy egbreuk pleeg . En elkeen wat met so 'n geskeide vrou trou , pleeg ook egbreuk . "
40005033	" Verder het julle gehoor dat daar vir ons voorouers gesê is : ' Jy mag nie 'n vals eed aflê nie . Jy moet 'n eed wat jy voor die Here gesweer het , nakom . '
40005034	Maar Ek sê vir julle , julle moet glad nie sweer nie . " As jy sê : ' Ek sweer by die hemel , ' dan is dit nog steeds 'n heilige eed omdat die hemel God se troon is .
40005035	As jy sê ' by die aarde ' , is dit heilig omdat die aarde 'n rusplek vir God se voet is . En as jy sê ' by Jerusalem ' , is dit heilig omdat Jerusalem die stad van God , die groot Koning , is .
40005036	Moet selfs nie sê : ' Ek sweer by my kop ' nie , want jy kan nie eers een haar daarvan wit of swart maak nie .
40005037	" Sorg dat julle ja altyd ja bly en julle nee altyd nee . Enigiets meer as dit is uit die bose . "
40005038	" Julle het gehoor dat daar gesê is : ' 'n Oog vir 'n oog en 'n tand vir 'n tand . '
40005039	Maar Ek sê vir julle , julle moet julle nie teen 'n slegte mens verset nie . As mense jou op jou regterwang klap , draai vir hulle ook jou ander wang .
40005040	En gee vir hulle wat jou hof toe wil vat omdat hulle jou onderkleed wil hê , ook jou bo-kleed .
40005041	As 'n soldaat jou dwing om sy goed een kilometer ver te dra , dra dit vir hom twee kilometer ver .
40005042	" Géé vir die een wat iets van jou vra , en moenie jou rug draai op iemand wat by jou wil leen nie . "
40005043	" Julle het gehoor dat gesê is : ' Jy moet jou eie mense liefhê , maar jy hoef nie jou vyand lief te hê nie . '
40005044	Maar Ek sê vir julle , julle moet julle vyande liefhê en bid vir dié wat julle vervolg .
40005045	Só sal julle optree soos ware kinders van julle hemelse Vader . Hy laat immers sy son opgaan oor slegtes en goeies . En Hy laat sy reën val op dié wat reg doen , maar ook op dié wat verkeerd doen .
40005046	" As julle net dié liefhet wat vir julle liefhet , watter beloning is daar dan vir julle ? Selfs korrupte tollenaars doen presies dieselfde .
40005047	En as julle net julle eie mense groet , wat besonders doen julle dan ? Doen die ongelowiges nie ook maar dieselfde nie ?
40005048	" Wees julle dan volkome in julle liefde , soos julle hemelse Vader volkome in sý liefde is . Hy het mos álle mense lief . "
40006001	" Wees versigtig ! Moenie julle praktiese godsdiens in die openbaar beoefen sodat almal julle bewonder nie . Anders gaan julle julle beloning by julle hemelse Vader misloop .
40006002	Wanneer jy iemand in nood help , moenie 'n groot okkasie daarvan maak nie . Dis wat die skynheiliges in die sinagoges en op die strate doen om deur die mense opgehemel te word . Ek verseker julle , dis al beloning wat hulle ooit sal kry .
40006003	Maar as jy mense in nood help , doen dit sonder groot vertoon .
40006004	So sal jou hulpbetoon geheim bly , en jou Vader wat alle geheime ken , sal jou beloon . "
40006005	" En nou wat die gebed betref : Moenie soos die skynheiliges wees wat daarvan hou om in die sinagoges en op die straathoeke te bid sodat die mense hulle kan sien nie . Ek verseker julle , dit is al beloning wat hulle ooit sal kry .
40006006	Wanneer jy bid , gaan na die stilste vertrek in die huis en maak die deur agter jou toe sodat jy daar in jou alleenheid tot jou Vader kan bid . En jou Vader wat alles weet , sal jou beloon .
40006007	" Wanneer julle bid , moenie met woorde mors soos die ongelowiges nie . Hulle dink hulle stortvloed woorde sal maak dat hulle gebede beantwoord word .
40006008	Moenie soos hulle maak nie , want julle Vader weet presies wat julle behoeftes is , selfs nog voordat julle Hom vra !
40006009	Bid dan soos volg : Ons Vader in die hemel , laat u Naam geheilig word .
40006010	Laat u koninkryk kom . Laat u wil hier op aardeuitgevoer word soos in die hemel .
40006011	Gee ons die porsie brood wat ons vir vandag nodig het .
40006012	En vergeef ons ons sondeskuldsoos ons ook óns skuldenaarsvergewe het .
40006013	Bewaar ons sodat ons nie aan verleiding sal toegee nie ; maar bevry ons van die greepvan die Bose .
40006014	" As julle die mense vergewe wat teen julle oortree , sal julle hemelse Vader julle ook vergewe .
40006015	Maar as julle weier om die mense te vergewe , sal julle Vader julle ook nie julle oortredings vergewe nie .
40006016	" Wanneer julle vas , moenie soos die skynheiliges 'n martelaarshouding aanneem nie . Hulle loop met lang gesigte rond sodat die mense duidelik kan sien dat hulle vas . Ek verseker julle , dit is al beloning wat hulle ooit sal kry .
40006017	Maar wanneer jy vas , versorg jou hare , was jou gesig .
40006018	Dan sal niemand agterkom dat jy vas nie , behalwe jou Vader wat alle geheime ken . En jou Vader wat alle geheime ken , sal jou beloon . "
40006019	" Moenie vir julle hier op aarde skatte bymekaarmaak waar mot en roes dit wegvreet en diewe inbreek en roof nie .
40006020	Maak vir julle skatte in die hemel bymekaar waar geen mot en roes dit sal kan bykom nie , en waar diewe nooit sal kan inbreek en roof nie .
40006021	Onthou , waar jou skat is , daar sal jou hart ook wees .
40006022	" Jou oog is 'n lamp vir jou liggaam . 'n Suiwer oog laat die lig instroom sodat jou binneste geheel en al lig word .
40006023	Maar as jou oog vuil en sleg is , versper dit die lig en jou binneste bly geheel en al donker . As die lig wat jy gedink het jy het , in werklikheid donkerte is , hoe pikswart is jou donker dan nie !
40006024	" Niemand kan tegelyk twee base dien nie . Hy sal óf 'n renons in die een hê en van die ander een hou ; óf hy sal aan die een lojaal wees en die ander een geringskat . Om God én die geldgod saam te dien , is onmoontlik .
40006025	" Daarom sê Ek vir julle , hou op om julle te bekommer oor julle daaglikse lewe — wat julle sal eet of drink ; of oor julle liggame — wat julle sal aantrek . Is die lewe nie baie belangriker as kos nie ? En is 'n mens se liggaam nie baie belangriker as klere nie ?
40006026	Hou die voëls wat daar vlieg dop . Hulle saai nie , hulle oes nie , en hulle maak nie in skure bymekaar nie . Dit is onnodig , want julle hemelse Vader gee aan hulle hulle kos . Besef julle dan nie dat julle vir God nog baie kosbaarder is as hulle nie ?
40006027	" Kan al julle bekommernis julle lewe een sekonde langer rek ?
40006028	" En wat klere betref — wat bekommer julle julle daaroor ? Leer hierdie les van die veldlelies wat so pragtig in die blom staan . Hulle sloof hulle nie af om vir hulleself klere te maak nie .
40006029	En tog sê Ek vir julle , selfs Salomo in al sy glorie was nie so pragtig aangetrek soos een van hulle nie .
40006030	" As God dan die veldplante wat vandag daar is en môre verbrand word , so mooi aantrek , hoeveel te meer sal Hy nie vir julle sorg nie ? Is julle geloof dan so klein ?
40006031	" Moet julle dus nie bekommer en vra : ' Wat sal ons tog eet ? ' of : ' Wat sal ons drink ? ' of : ' Wat sal ons aantrek ? ' nie .
40006032	Dit is die ongelowiges wat oor hierdie soort dinge begaan is . Julle hemelse Vader weet tog dat julle dit alles nodig het .
40006033	" Nee , maak die koningsheerskappy van God en dit wat voor Hom reg is , julle prioriteit ; dan sal God vir julle al hierdie ander dinge byvoeg .
40006034	" Moet julle daarom nie oor môre bekommer nie . Môre sal sy eie bekommernisse bring . Vandag se moeilikhede is vir een dag heeltemal genoeg . "
40007001	" Hou op om 'n oordeel oor ander uit te spreek . Dan sal God ook nie 'n oordeel oor julle uitspreek nie .
40007002	Hy sal julle beoordeel soos julle ander beoordeel . Die kriterium waarmee julle oordeel , sal ook vir júlle gebruik word .
40007003	En hoe sien jy die splintertjie in jou medemens se oog raak , maar jy merk die yslike stomp in jou eie oog nie op nie ?
40007004	Of hoe sal jy vir jou medemens sê : ' Kom , laat ek daardie splintertjie uit jou oog haal , ' terwyl daar 'n yslike stomp in jou eie oog sit ?
40007005	Jou skynheilige , haal eers die stomp uit jou eie oog uit . Dan sal jy ook duidelik kan sien om die splinter uit jou medemens se oog te haal .
40007006	" Moenie wat heilig is vir onheilige mense gee nie . Hulle sal dit nie respekteer nie . Hulle sal soos honde omspring en julle verskeur . Moet ook nie julle kosbare pêrels vir elke morsige hierjy aanbied nie . Hulle sal dit nie waardeer nie , maar dit vertrap soos varke onder hulle pote . "
40007007	" Hou aan met vra en God sal vir julle gee . Hou aan met soek en julle sal kry . Hou aan klop en God sal die deur vir julle oopmaak .
40007008	Elkeen wat so volhardend vra , ontvang ; en wie aanhou soek , kry ; en vir elkeen wat aanhou klop , sal God oopmaak .
40007009	Julle as ouers sal tog nie vir julle kinders as hulle brood vra , klippe gee nie .
40007010	Of as hulle vis vra , vir hulle slange gee nie .
40007011	As sondige mense soos julle dan goed weet om goeie dinge aan julle kinders te gee , hoeveel te meer sal julle hemelse Vader goeie dinge gee aan hulle wat dit van Hom vra ! "
40007012	" Doen vir ander alles wat julle graag wil hê hulle vir julle sal doen . Dit is die kern van die wet en die profete . "
40007013	" Gaan die koninkryk deur die nou poort binne . Want wyd is die poort , en breed is die pad wat na ondergang lei , en daar is massas mense wat daar ingaan .
40007014	Hoe nou is die poort , en hoe smal is die pad na die lewe nie ! Min is die mense wat dit kry ! "
40007015	" Pas op vir die vals profete . Op die oog af lyk hulle soos onskuldige lammetjies , maar in werklikheid is hulle gulsige wolwe .
40007016	Julle sal hulle aan hulle optrede uitken , net soos 'n mens 'n boom aan sy vrugte kan uitken . 'n Mens pluk tog nie druiwetrosse van doringbosse , of vye van dissels nie .
40007017	'n Gesonde boom dra immers goeie vrugte en 'n siek boom slegte vrugte .
40007018	'n Gesonde boom kan nie slegte vrugte dra nie en 'n siek boom nie goeie vrugte nie .
40007019	Elke boom wat nie goeie vrugte dra nie , word uitgekap en in die vuur gegooi .
40007020	" So sal julle hierdie mense aan hulle vrugte uitken . "
40007021	" Nie almal wat vir My ' Here , Here ' sê , sal in God se koninkryk ingaan nie . Wat die deurslag sal gee , is of hulle aan my hemelse Vader gehoorsaam was .
40007022	Baie sal vir My op die oordeelsdag sê : ' Here , Here , ons het dan in u Naam gepreek en in u Naam duiwels uitgedryf en in u Naam baie wonders verrig ! '
40007023	Dan sal Ek hulle antwoord : ' Julle was nog nooit werklik mý mense nie . Gaan weg van My af ! Julle het nie gedoen wat voor God reg is nie . ' "
40007024	" Elkeen wat na my woorde luister en daarvolgens handel , is soos 'n verstandige persoon wie se huis op rots gebou is .
40007025	Al val daar 'n stortbui , en al kom die vloedwater af , en al woed daar stormwinde teen die huis , sal dit nie inmekaarstort nie , want sy fondament is stewig op die rots vas .
40007026	Maar elkeen wat na my woorde luister en dit nie doen nie , sal wees soos 'n dwaas wie se huis op die sand gebou is .
40007027	Wanneer daar 'n stortbui val , en die vloedwater afkom , en die stormwinde waai , sal daardie huis heeltemal inmekaarstort . "
40007028	Toe Jesus sy rede voltooi het , was die skare diep onder die indruk van sy onderrig .
40007029	Dit was immers gesagvol — heeltemal anders as dié van hulle eie skrifkenners .
40008001	Toe Jesus van die berg af kom , het 'n groot skare Hom gevolg .
40008002	Daar kom toe onverwags 'n man met 'n ernstige velsiekte nader en val voor Jesus neer met die woorde : " Here , as U wil , kan U my gesond maak . "
40008003	Daarop steek Jesus sy hand na hom toe uit , raak hom aan en sê : " Ek wil dit vir jou doen . Word gesond ! " En dadelik het sy velsiekte verdwyn .
40008004	Jesus sê toe vir hom : " Sorg dat jy dit vir niemand vertel nie . Maar gaan wys vir die priester dat jy gesond is , en bring die offer wat Moses voorgeskryf het . " So sal jy vir almal duidelik bevestig dat jy gesond geword het . "
40008005	Toe Hy in Kapernaum aankom , kom pleit daar 'n Romeinse offisier oor honderd by Hom :
40008006	" Here , my slaaf lê verlam by my huis en hy verduur verskriklike pyn . "
40008007	Jesus sê vir hom : " Ek sal hom kom gesond maak . "
40008008	Maar die offisier antwoord Hom : " Here , ek is nie goed genoeg dat U onder my dak inkom nie . Spreek maar net die woord , en my slaaf sal gesond word .
40008009	Ek staan self onder die gesag van senior offisiere , en ek het weer soldate wat onder my gesag staan . Ek sê vir hierdie een : ' Gaan , ' en hy gaan , en vir die ander een : ' Kom , ' en hy kom . En vir my slaaf sê ek : ' Doen dit , ' en hy maak so . "
40008010	Toe Jesus dit hoor , was Hy baie verbaas . Hy sê toe vir die skare wat besig was om Hom te volg : " Ek verseker julle , só 'n sterk geloof het Ek nog nêrens in Israel teëgekom nie .
40008011	Glo My , daar sal baie mense van oor die hele wêreld kom , en saam met Abraham , Isak en Jakob die feesmaaltyd in God se koninkryk geniet .
40008012	Maar die Israeliete , die mense wat daardie koninkryk eintlik moes beërwe het , sal uitgegooi word in die donker daarbuite . Hulle sal bitterlik huil en van selfverwyt op hulle tande kners . "
40008013	Daarop sê Jesus vir die Romeinse offisier : " Gaan huis toe . Soos jy geglo het , sal dit vir jou gebeur . " En op daardie presiese oomblik het sy slaaf gesond geword .
40008014	Toe Jesus by Petrus se huis kom , sien Hy dat Petrus se skoonma met 'n hoë koors siek in die bed lê .
40008015	Hy het haar hand aangeraak en die koors het haar verlaat . Sy het opgestaan en Hom bedien .
40008016	Teen die aand het hulle baie duiwelbesetenes na Hom toe gebring . Hy het daardie bose geeste uitgedryf deur hulle aan te spreek en Hy het almal wat siek was , gesond gemaak .
40008017	So het die uitspraak van Jesaja waar geword wat lui : " Hy het ons kwale weggevat , en ons siekteshet Hy weggedra . "
40008018	Toe Jesus die baie mense rondom Hom sien , het Hy opdrag gegee dat hulle na die oorkant van die see moes vertrek .
40008019	'n Skrifkenner kom toe na Hom toe en sê vir Hom : " Leermeester , ek sal U volg , maak nie saak waarheen U gaan nie ! "
40008020	Maar Jesus het vir hom gesê : " Die jakkalse het gate en die voëls het neste , maar Ek , die Seun van die Mens , het geen tuiste waar Ek my kop kan neerlê nie . "
40008021	Een van sy ander dissipels het vir Hom gesê : " Here , U sal my moet toelaat om eers terug te gaan en my pa te begrawe . "
40008022	Maar Jesus het vir hom gesê : " Nee , jy moet My nóú volg . Laat die geestelik dooies maar na mekaar omsien . "
40008023	Jesus het toe in die skuit geklim en sy dissipels het Hom gevolg .
40008024	Skielik het daar 'n hewige storm oor die see opgekom sodat reuse golwe oor die boot gebreek het . Maar Jesus het gelê en slaap .
40008025	Hulle gaan maak Hom toe wakker en sê : " Here , red ons ! Dis klaar met ons ! "
40008026	Maar Jesus sê vir hulle : " Waarom is julle so verskrik ? Is julle geloof dan regtig so klein ? " Daarna het Hy opgestaan , die winde en die see streng aangespreek en daar het 'n groot kalmte gekom .
40008027	Die dissipels was oorweldig . " Watter soort mens is Hy dat selfs die winde en die see na Hom luister ? "
40008028	Toe Jesus oorkant die see in die land van die Gadareners aankom , kom twee duiwelbesetenes uit die begraafplaas Hom tegemoet . Hulle was sulke woestaards dat niemand dit kon waag om daarlangs verby te gaan nie .
40008029	Meteens begin hulle hard uitskreeu : " Los ons uit , Seun van God ! Het U hiernatoe gekom om ons voor die tyd te pynig ? "
40008030	'n Hele ent daarvandaan was daar 'n groot trop varke aan die wei .
40008031	Die bose geeste het Jesus aangehou smeek : " As U ons wil uitdryf , stuur ons dan in die trop varke in . "
40008032	Hy het vir hulle gesê : " Maak dan dat julle wegkom ! " Hulle het toe uit die twee mense gegaan en in die varke ingevaar . Meteens het die hele trop teen die skuinste af die see ingestorm en in die golwe versuip .
40008033	Hulle oppassers het weggehardloop dorp toe en alles gaan vertel , ook wat met die besetenes gebeur het .
40008034	Daarop het die hele dorp Jesus tegemoetgegaan . Toe hulle Hom sien , het hulle Hom gesoebat om uit hulle gebied weg te gaan .
40009001	Jesus het in 'n skuit geklim en oor die see teruggevaar . En Hy het in sy tuisdorp aangekom .
40009002	Hulle bring toe vir Hom 'n verlamde man wat bedlêend was . Toe Jesus hulle geloof sien , sê Hy vir die verlamde : " Jongman , skep moed ! Jou sondes word jou vergewe . "
40009003	Party van die skrifkenners dink toe by hulleself : " Dit is absolute laster ! "
40009004	Maar Jesus het hulle gedagtes geken en vra toe : " Waarom dink julle sulke slegte dinge in julle harte ?
40009005	Want wat is makliker — om te sê : ' Jou sondes word vergewe , ' of : ' Staan op en loop ' ?
40009006	Ek gaan nou vir julle bewys dat Ek , die Seun van die Mens , die gesag het om op aarde sondes te vergewe . " Daarna sê Hy vir die verlamde man : " Staan op , vat jou slaapmat en gaan huis toe . "
40009007	Hy het opgestaan en huis toe gegaan .
40009008	Toe die skare dit sien , het 'n eerbiedige vrees oor hulle gekom en hulle het God geprys omdat Hy aan 'n méns soveel gesag gegee het .
40009009	Toe Jesus daarvandaan verder gaan , sien Hy 'n man met die naam Matteus by die tolhokkie sit . Hy sê toe vir hom : " Kom ! Word my dissipel ! " Matteus het opgestaan en Jesus se dissipel geword .
40009010	Matteus het toe 'n groot ete aangebied en , werklikwaar , baie van sy medetollenaars en ander berugte sondaars het gekom en die tafel met Jesus en sy dissipels gedeel .
40009011	Toe die Fariseërs dit agterkom , vra hulle vir Jesus se dissipels : " Hoe kan julle leermeester met sulke immorele karakters saameet ? "
40009012	Toe Jesus dit hoor , sê Hy : " Gesonde mense het die dokter nie nodig nie ; die siekes wel .
40009013	Gaan leer wat dit beteken as die Skrifwoord sê : ' Ontferming is vir My baie belangriker as offerandes . ' Ek het gekom om sondaars na die koninkryk te nooi , nie mense wat dink dat hulle alreeds goed genoeg is nie . "
40009014	By geleentheid het die dissipels van Johannes die Doper na Jesus toe gekom en Hom gevra : " Waarom vas ons en die Fariseërs dikwels , maar u dissipels vas glad nie ? "
40009015	Jesus het geantwoord : " Dit is tog ondenkbaar dat die bruilofsgaste sal treur solank die bruidegom nog saam met hulle feesvier ! Daar kom egter 'n tyd wanneer die bruidegom van hulle af weggeneem sal word . Dán sal hulle vas .
40009016	Niemand sal tog 'n ou kledingstuk met 'n stuk nuwe , ongekrimpte materiaal lap nie . Die nuwe materiaal gaan immers krimp en losskeur en 'n nog groter gat agterlaat .
40009017	Net so min gooi 'n mens nuwe wyn in ou leersakke . Doen jy dit tog , sal die sakke skeur en die wyn uitloop . Dan is die sakke ook nog daarmee heen . Nee , 'n mens gooi nuwe wyn in nuwe leersakke ; dan hou al twee goed . "
40009018	Jesus was nog besig om met hulle te praat toe daar 'n vername Joodse leier na Hom toe kom en voor Hom neerval met die woorde : " My dogter is nou net dood . Kom tog en sit u hand op haar en sy sal weer lewe . "
40009019	Jesus het opgestaan en saam met sy dissipels agter die man aan gegaan .
40009020	Onderweg het 'n vrou wat twaalf jaar lank aan bloedvloeiing gely het , van agter af na Jesus toe gekom en aan die soom van sy bo-kleed geraak ,
40009021	want sy het by haarself gedink : " Al kan ek tog maar net aan sy bo-kleed raak , sal ek gesond word . "
40009022	Toe Jesus omdraai en haar sien , het Hy vir haar gesê : " Skep moed , my dogter . Omdat jy so vas geglo het , is jy nou gesond . " En die vrou was van daardie oomblik af heeltemal genees .
40009023	Toe Jesus by die vername man se huis aankom , kry Hy daar mense wat begrafnismusiek maak en 'n hele klomp wat kerm en huil .
40009024	Daarop sê Hy vir hulle : " Gaan buitentoe ; die dogtertjie is nie dood nie , sy slaap net . " Maar hulle het Hom uitgelag .
40009025	Nadat die klomp buitentoe gejaag is , het Jesus in die dogtertjie se kamer gegaan , haar hand gevat , en sy het opgestaan .
40009026	Hierdie nuus het soos 'n veldbrand deur die hele omgewing versprei .
40009027	Toe Jesus daarvandaan verder gaan , het twee blindes agter Hom aan gekom . Hulle het hardop geskreeu : " Seun van Dawid , ontferm U tog oor ons ! "
40009028	Nadat Jesus in die huis gegaan het , kom die blindes na Hom toe . Daarop sê Jesus vir hulle : " Glo julle regtig Ek kan julle gesond maak ? " Hulle sê vir Hom : " Ja , Here , ons glo U kan dit doen . "
40009029	Hy raak toe hulle oë aan en sê : " Soos julle geglo het , sal dit vir julle gebeur . "
40009030	Daarop kon hulle sien ! Jesus het hulle toe ernstig gewaarsku : " Maak seker dat julle niemand hiervan vertel nie . "
40009031	Ten spyte daarvan het hulle weggegaan en oral gaan vertel hoe wonderlik Jesus is .
40009032	Die twee wat gesond gemaak is , was nog besig om te vertrek toe mense iemand na Hom toe bring wat stom was omdat 'n bose gees beheer oor hom gehad het .
40009033	Nadat Jesus die duiwel uit hom gejaag het , het die stom man begin praat . Die skare was oorweldig en het gesê : " So iets het nog nooit in Israel gebeur nie ! "
40009034	Maar die Fariseërs se reaksie was : " Dit is die baasduiwel wat Hom help om duiwels uit mense uit te jaag . "
40009035	Jesus het deur al die dorpe en kleiner plekkies rondbeweeg . Hy het die mense in hulle sinagoges onderrig , die Goeie Nuus van God se koningsheerskappy aangekondig en elke siekte en kwaal onder die volk gesond gemaak .
40009036	Toe Jesus na die baie mense kyk , het Hy ontroerd geraak oor hulle seerkry en weerloosheid . Hulle was soos skape sonder 'n wagter .
40009037	Daarop sê Hy vir sy dissipels : " Die oes is groot , maar die werkers is min .
40009038	Hierdie oes is die Here s'n . Vra Hom dan om werkers vir sy oesland te voorsien . "
40010001	Jesus het sy twaalf dissipels na Hom toe geroep en aan hulle die volmag gegee om onrein geeste uit mense te dryf en elkeen met 'n siekte of kwaal gesond te maak .
40010002	Hier volg die name van die twaalf apostels : eerstens Simon ( ook bekend asPetrus ) , en Andreas ( sy broer ) , vervolgens Jakobus ( die seun vanSebedeus ) en Johannes ( sy broer ) ,
40010003	Filippus en Bartolomeus , Tomas en Matteus ( die tollenaar ) , Jakobus ( die seun van Alfeus ) en Taddeus ,
40010004	Simon ( die Yweraar ) en Judas Iskariot ( wat Jesus souuitlewer ) .
40010005	Jesus het hierdie twaalf uitgestuur met die volgende instruksies : " Moenie afdraai na gebiede waar die nie - Jode woon of in 'n Samaritaanse dorp ingaan nie .
40010006	Gaan liewer na die verdwaalde skape van die huis van Israel .
40010007	Gaan kondig aan : ' God se koningsheerskappy gaan nou enige oomblik begin ! '
40010008	Maak siekes gesond , laat dooies opstaan , reinig dié met ernstige velsiektes , dryf duiwels uit . Julle het hierdie volmag verniet ontvang . Doen daarom julle werk ook verniet .
40010009	" Moenie enige kontant in julle beursies saamvat nie .
40010010	Ook nie 'n reissak vir die pad of 'n ekstra drarok of ekstra sandale of selfs 'n kierie nie . 'n Werker verdien tog sekerlik om versorg te word .
40010011	As julle in 'n dorp of kleiner plekkie ingaan , maak seker by wie julle welkom is en bly daar totdat julle weer vertrek .
40010012	As julle in 'n huis ingaan , begroet sy inwoners met die vredesgroet .
40010013	As julle in daardie huis welkom is , sal God se vrede daarop bly . Maar as julle nie welkom is nie , moet julle julle vredesgroet terugtrek .
40010014	As hulle julle nie wil ontvang of wil luister na wat julle sê nie , gaan uit daardie huis of dorp uit en skud die stof van julle voete af .
40010015	Ek verseker julle , op die oordeelsdag sal dit met die sondige stede Sodom en Gomorra beter gaan as met daardie dorp . "
40010016	" Let op , Ek stuur julle soos weerlose skape onder die wolwe in . Wees dan waaksaam soos die slange , maar terselfdertyd opreg soos die duiwe .
40010017	Pas op vir die mense ! Hulle sal julle aan die howe oorgee en in hulle sinagoges met gésels slaan .
40010018	Julle sal voor goewerneurs en konings gesleep word ter wille van My . Dit sal vir julle 'n geleentheid wees om voor hulle en die volke van My te getuig .
40010019	Wanneer hulle julle oorgee , moenie julle bekommer oor wat julle ter verdediging moet sê nie , want die regte woord sal op die regte tyd vir julle gegee word .
40010020	Dit sal nie júlle wees wat die praatwerk doen nie , maar die Gees van julle Vader wat julle as sy spreekkanale sal gebruik .
40010021	" Die een broer sal die ander een oorgee om doodgemaak te word en 'n pa sy kind . Kinders sal teen hulle ouers optree en so hulle dood veroorsaak .
40010022	Julle sal deur almal gehaat word omdat julle mý mense is . Maar elkeen wat sal volhou tot die einde toe , sal verlos word .
40010023	As hulle julle in die een dorp vervolg , vlug dan na die ander een toe . Ek verseker julle , julle sal nie klaarkry met die dorpe van Israel voordat Ek , die Seun van die Mens , kom nie .
40010024	" 'n Leerling is nie verhewe bo sy onderwyser nie . 'n Slaaf ook nie bo sy baas nie .
40010025	'n Leerling behoort tevrede daarmee te wees as dit met hom gaan soos met sy onderwyser , en die slaaf soos met sy baas . As hulle My , die hoof van die huishouding , as die baasduiwel uitskel , watter nare dinge sal hulle dan nie van julle , my huismense , sê nie ! "
40010026	" Moenie vir hulle bang wees nie ! Die tyd kom wanneer alles wat op die oomblik nog weggesteek word , aan die lig sal kom en alles wat nou nog geheim is , bekendgemaak sal word .
40010027	Wat Ek vir julle vertroulik sê , vertel dit vir almal . En wat in julle ore gefluister word , basuin dit van die dakke af .
40010028	Moenie bang wees vir hulle wat julle wil doodmaak nie . Hulle kan net julle liggame doodmaak ; aan julle eintlike menswees kan hulle nie raak nie . Wees veel eerder bang vir Hom wat julle liggaam én eintlike menswees in die hel kan vernietig .
40010029	Julle weet dat twee mossies vir 'n skamele sent verkoop word . Tog beland nie een van hulle hulpeloos op die grond sonder dat julle Vader daarby betrokke is nie .
40010030	Wat julle betref , is elke haar op julle kop getel .
40010031	Wees daarom nie bang nie . Julle is vir Hom meer werd as 'n hele swerm mossies .
40010032	" As julle My openlik erken voor die mense , sal Ek julle ook openlik erken voor my hemelse Vader .
40010033	Maar as julle My verloën voor die mense , sal Ek julle ook verloën voor my hemelse Vader . "
40010034	" Moenie dink dat Ek gekom het om vrede op aarde te bring nie ! Nee , Ek het nie vrede gebring nie , maar stryd .
40010035	Ek het gekom om skeiding te bring tussen 'n man en sy paen 'n dogter en haar ma , tussen 'n skoondogter en haarskoonma .
40010036	Selfs 'n mens se eie familie sal jou vyande wees .
40010037	" As jy jou pa of jou ma liewer het as vir My , verdien jy nie om een van my mense te wees nie . Of as jy jou seun of jou dogter liewer het as vir My , verdien jy nie om een van my mense te wees nie .
40010038	As jy weier om jou kruis op jou skouers te neem en My te volg , verdien jy nie om een van my mense te wees nie .
40010039	As jy selfsugtig aan jou eie lewe vasklou , sal jy dit verloor . Maar as jy dit ter wille van My opoffer , sal jy werklik voluit lewe . "
40010040	" Elkeen wat julle verwelkom , verwelkom My . En wie My verwelkom , verwelkom die Vader wat My gestuur het .
40010041	As jy 'n profeet verwelkom omdat hy God se boodskap bring , sal jy dieselfde beloning kry as 'n profeet . En as jy iemand wat reg lewe , verwelkom omdat hy reg lewe , sal jy dieselfde beloning as hy ontvang .
40010042	Selfs as jy 'n beker koue water aan een van my geringste dissipels sou gee bloot omdat hy 'n dissipel is , verseker Ek jou dat jy jou beloning nie sal misloop nie . "
40011001	Nadat Jesus hierdie instruksies aan sy twaalf dissipels gegee het , het Hy daarvandaan vertrek om in die dorpe van Galilea onderrig te gee en te preek .
40011002	Johannes het in die tronk gehoor wat Jesus doen — werke soos dié wat die verwagte Messias sou doen . Hy stuur toe van sy dissipels om vir Jesus te vra :
40011003	" Is U werklik die Messias wat sou kom , of moet ons tog iemand anders verwag ? "
40011004	Jesus het hulle geantwoord : " Gaan vertel vir Johannes wat julle hoor en sien -
40011005	blindes sien en verlamdes loop , mense met ernstige velsiektes word gesond en dowes hoor , dooies word opgewek en armes hoor die Goeie Nuus .
40011006	En sê vir hom : ' Gelukkig is elkeen vir wie Ek nie 'n struikelblok is nie . ' "
40011007	Ná hulle vertrek het Jesus met die skare oor Johannes begin praat . " Wat het julle verwag toe julle uitgegaan het om hierdie man in die woestyn te gaan sien ? Tog seker nie iemand wat soos 'n riet deur die wind heen en weer gewaai word nie ?
40011008	Tog seker ook nie iemand wat in weelderige klere uitgevat is nie ? Die mense wat so aantrek , woon immers in paleise , nie in die woestyn nie .
40011009	Het julle nie veel eerder uitgegaan omdat julle 'n profeet verwag het nie ? Natuurlik ! Ek verseker julle , hy was selfs meer as 'n profeet .
40011010	Dit is hý van wie in die Skrif geskryf staan : ' Kyk , Ek stuur my boodskappervoor jou uit . Hy sal die pad vir jougereedmaak . '
40011011	" Ek verseker julle , onder al die mense wat ooit geleef het , is daar niemand groter as Johannes die Doper nie . Tog is selfs die onbelangrikste mensie in God se koninkryk nog belangriker as hy !
40011012	Vandat Johannes die Doper begin preek het tot nou toe is God se koninkryk besig om vir homself 'n pad oop te breek en mense wat al hulle kragte daarop toespits , maak dit hulle eie .
40011013	Al die profete en die wet , tot Johannes self , het geprofeteer aangaande die huidige tyd .
40011014	As julle bereid is om te aanvaar wat Ek vir julle sê — hý is die Elia wat sou kom .
40011015	Elkeen wat kan hoor , moet goed luister na wat Ek sê !
40011016	" Waarmee sal Ek vandag se mense vergelyk ? Hulle is soos kinders wat op die dorpsplein speel en mekaar verwyt
40011017	deur te sê : ' Ons het vir julle 'n bruilofsliedgespeel , maar julle wou nie dans nie . Ons het vir julle 'n begrafnisliedgesing , maar julle het geweierom te huil . '
40011018	" Want Johannes het soos 'n askeet gelewe — hy het dikwels gevas en nie wyn gedrink nie . Toe het julle gesê : ' Hy is van die duiwel besete . '
40011019	Ek , die Seun van die Mens , hou van gesellige maaltye — Ek eet en drink wyn — en julle sê : ' Hy ' s'n vraat en 'n dronklap , 'n vriend van die slegste soort sondaars . ' Ja , die toets vir die wysheid is die resultate wat dit voortbring . "
40011020	Jesus het die dorpe waar die meeste van sy wonderdade plaasgevind het , ernstig aangespreek omdat hulle hulle nie bekeer het nie :
40011021	" Ellende wag vir jou , Gorasin ! Ellende wag vir jou , Betsaida ! Want as in die nie - Joodse stede Tirus en Sidon die wonderdade plaasgevind het wat in julle plaasgevind het , sou hulle lankal sakke aangetrek en as op hulle koppe uitgegooi het om te wys dat hulle tot inkeer gekom het .
40011022	Ek verseker julle dat dit vir Tirus en Sidon makliker sal wees op die oordeelsdag as vir julle .
40011023	En jy , Kapernaum , jy dink tog seker niejy sal hemelhoogverhoog word nie ? Die realiteit is dat jyin die doderyk sal beland . " Want as in Sodom die wonderdade plaasgevind het wat in jou plaasgevind het , sou dit tot vandag toe bly voortbestaan het .
40011024	Ek verseker jou , dit sal vir die land Sodom makliker wees op die oordeelsdag as vir jou . "
40011025	Toe het Jesus hierdie gebed gebid : " Vader , Here van die hemelen die aarde , Ek sê vir U dankiedat U die insig in hierdie dingevan die slimmes en intelligentesweerhou heten dit oopgemaak het vir hullewat soos kinders geword het .
40011026	Ja , Vader , want U verkies hierdie manier van doen !
40011027	" My Vader het alles aan My toevertrou . Niemand ken die Seun nie , behalwe die Vader . En niemand ken die Vader nie , behalwe die Seun en elkeen aan wie die Seun die Vader wil bekendmaak .
40011028	" Kom na My toe , julle almal wat moeg is en swaar laste moet dra , en Ek sal julle lewens verkwik .
40011029	Neem my juk op julle skouers . Kom leer van My , want Ek is sag en nederig van hart , en julle sal rus en nuwe moed vir julle lewe kry .
40011030	Want my juk sal sag op julle skouers rus en my las is lig om te dra . "
40012001	In dié tyd het Jesus op 'n Sabbatdag deur koringlande geloop . Sy dissipels het honger geword en begin om are te pluk en van die koring te eet .
40012002	Toe die Fariseërs dit sien , sê hulle vir Hom : " Kyk wat doen jou dissipels . Dis teen die wet om sulke werk op die Sabbat te doen . "
40012003	Jesus het hulle egter geantwoord : " Het julle nie gelees wat Dawid gedoen het toe hy en sy mense honger geword het nie ?
40012004	Hoe hy selfs in die huis van God gegaan en hy en sy manne wederregtelik van die offerbrood geëet het wat vir die priesters gereserveer was .
40012005	Of het julle nooit in die wet van Moses gelees dat die priesters wat op die Sabbatdag in die tempel diens doen en die Sabbat sodoende ' ontheilig ' , tog skotvry bly nie ?
40012006	Dít verseker Ek julle , Iemand groter as die tempel is hier by julle .
40012007	As julle die Skrifwoord wat sê : ' Ontferming is vir My belangriker as offers , ' werklik verstaan het , sou julle nie hierdie onskuldige mense veroordeel het nie .
40012008	Ek , die Seun van die Mens , het immers ook seggenskap oor die Sabbat . "
40012009	Jesus het daarvandaan vertrek en in een van hulle sinagoges ingegaan .
40012010	Daar sien Hy 'n man met 'n misvormde hand . Hulle vra Hom toe : " Mag 'n mens iemand op die Sabbat gesond maak ? " ( Hulle het natuurlik gehoop Hy sou ja antwoord sodat hulle 'n klag teen Hom kon lê . )
40012011	Daarop antwoord Hy hulle : " Sou enigeen van julle , as sy enigste skaap op die Sabbatdag in 'n sloot val , versuim om hom te gryp en uit te trek ? Natuurlik nie !
40012012	Hoeveel kosbaarder is 'n mens nie as 'n skaap nie ! Daarom is dit mos niks meer as reg om op die Sabbat goed te doen nie . "
40012013	Daarna sê Hy vir die man : " Steek uit jou hand . " Hy het dit uitgesteek , en dit het gesond geword . Dit was normaal net soos die ander een .
40012014	Daarop het die Fariseërs uitgegaan en gaan beplan hoe hulle Jesus uit die weg sou ruim .
40012015	Toe Jesus dit hoor , het Hy daarvandaan weggegaan . 'n Groot skare het agter Hom aan gekom . Hy het al die siekes onder hulle gesond gemaak .
40012016	Hy het hulle ernstig verbied om oral uit te basuin wie Hy is .
40012017	So het die uitspraak van die profeet in vervulling gegaan :
40012018	" Hier is my Dienskneg wat Ek uitgekies het . Hom het Ek lief . Hy maak my hart baie bly . Ek sal my Gees op Hom laat rusen Hy sal my besluitaan die nasies bekendmaak .
40012019	Hy sal nie met mense stry of 'n groot lawaai maak nie . Hy sal nie sy stemin die openbaar verhef nie .
40012020	Hy sal dié wat reeds geknak is , nie nog verder verbrysel nieen die vonkie hoopwat nog oorgebly het , sal Hy nie uitblus nie , totdat Hy my besluit laat seëvier .
40012021	Ja , op Hom sal die nasies hulle hoop vestig . "
40012022	Hulle het 'n man na Hom toe gebring in wie daar 'n duiwelse gees was . Die man was blind én stom . Jesus het hom gesond gemaak sodat hy kon sien en ook kon praat .
40012023	Die hele menigte was verstom en het gesê : " Is Hy nie dalk tog die Seun van Dawid , die Messias , nie ? "
40012024	Toe die Fariseërs egter van die wonder hoor , het hulle geskimp : " Geen wonder dat Hy duiwels kan uitdryf nie . Hy kry sy krag immers van Beëlsebul , die baasduiwel . "
40012025	Jesus het egter hulle gedagtes geken en vir hulle gesê : " Enige koninkryk wat teen homself verdeeld is , gaan ten gronde . En geen dorp of huis wat teen homself verdeeld is , sal bly staan nie .
40012026	As Satan Satan uitdryf , is hy mos teen homself verdeeld . Hoe sal sy koninkryk dan kan staande bly ?
40012027	En as Ek met die krag van Beëlsebul die duiwels uitdryf , met wie se hulp doen julle volgelinge dit dan ? Daarom sal hulle julle regters wees .
40012028	" Maar as dit die Gees van God is wat My in staat stel om die duiwels uit te dryf , moet julle besef dat die koningsheerskappy van God nou by julle is .
40012029	Dis tog onmoontlik vir iemand om in 'n sterk man se huis in te gaan en hom van sy goed te beroof as hy daardie sterk man nie eers vooraf vasgebind het nie . Eers dan sal hy sy huis kan beroof .
40012030	" Wie nie aan my kant is nie , is teen My . En elkeen wat nie saam met My bymekaarmaak nie , jaag mense uitmekaar .
40012031	" Dít verseker Ek julle : God sal elke sonde of lastering vergewe , maar lastering teen die Heilige Gees sal Hy nie vergewe nie .
40012032	Enigiemand wat iets teen My , die Seun van die Mens , sê — dit sal daardie persoon vergewe word . Maar wie die Heilige Gees belaster , sal nooit vergewe word nie , nie in hierdie wêreld nie en ook nie in die toekomstige een nie .
40012033	" 'n Boom word aan sy vrugte geken . 'n Goeie boom kan nie anders as om goeie vrugte te dra nie . En 'n slegte boom kan nie anders as om slegte vrugte te dra nie .
40012034	" Julle nes van adders ! Julle is sleg . Daarom is dit vir julle onmoontlik om goeie dinge te praat . Waar die hart van vol is , loop die mond van oor .
40012035	'n Goeie mens bring uit die oorvloed goeie dinge in sy hart goeie dinge te voorskyn en 'n slegte mens bring uit die oorvloed slegte dinge in sy hart die slegte te voorskyn .
40012036	Dít verseker Ek julle , julle sal op die oordeelsdag rekenskap moet gee van elke onverskillige woord wat julle sê .
40012037	Op grond van wat jy nou sê , sal jy eendag vrygespreek of veroordeel word . "
40012038	Daarop het sommige van die skrifkenners en Fariseërs Hom geantwoord : " Leermeester , ons wil graag 'n wonderteken van U sien om te bewys dat U van God af kom . "
40012039	Jesus het egter geantwoord : " Dit is net slegte en goddelose mense wat 'n wonderteken as bewys wil hê . Die enigste teken wat julle sal kry , is dié van die profeet Jona .
40012040	Net soos Jona vir drie dae en nagte in die maag van 'n groot vis was , so sal Ek , die Seun van die Mens , vir drie dae en nagte in die binneste van die aarde wees .
40012041	Die mense van Nineve sal op die oordeelsdag saam met vandag se mense opstaan en teen hulle getuig . Hulle het tog op grond van Jona se prediking tot inkeer gekom . Iemand baie belangriker as Jona is nou hier by julle , en tog kom julle nie tot inkeer nie .
40012042	Die koningin van Skeba sal op die oordeelsdag saam met die mense van vandag opstaan en teen hulle getuig . Sy het immers van 'n baie ver land gekom om na die wysheid van Salomo te kom luister . Iemand baie belangriker as Salomo is nou hier by julle ; tog weier julle om na Hom te luister !
40012043	" Wanneer 'n onrein gees uit 'n mens gaan , swerf hy deur dor plekke op soek na 'n rusplek , maar hy kry dit nie .
40012044	Dan sê hy : ' Ek sal teruggaan na my vorige blyplek . ' Wanneer hy gaan , kry hy dit onbewoon , uitgevee en netjies aan die kant .
40012045	Daarna gaan neem hy sewe ander geeste , slegter as hyself , saam met hom en trek in daardie persoon in . Uiteindelik sal dit met daardie mens baie slegter gaan as aan die begin . Dieselfde sal gebeur met die slegte mense van vandag . "
40012046	Jesus was nog besig om met die skare te praat , toe staan sy ma en sy broers buitekant . Hulle wou met Hom praat .
40012047	Iemand sê toe vir Jesus : " U ma en broers staan hier buite en hulle wil met U praat . "
40012048	Hy antwoord die een wat met Hom praat : " Weet julle wie is my ma en wie is my broers ? "
40012049	Daarop wys Hy na sy dissipels en sê : " Daar is my ma en my broers .
40012050	Elkeen wat aan die wil van my hemelse Vader gehoorsaam is , is my eintlike gesinslede . "
40013001	Later daardie dag het Jesus uit die huis gegaan en langs die see gaan sit .
40013002	'n Groot klomp mense het rondom Hom saamgedrom . Gevolglik was Hy verplig om in 'n skuit te klim en daarin te gaan sit om die mense te onderrig . Hulle het almal op die strand bly staan om na Hom te luister .
40013003	Hy het vir hulle baie gelykenisse vertel , soos die volgende een : " 'n Boer het eendag lande toe gegaan om te saai .
40013004	In die saaiproses het party van die saad op 'n voetpaadjie geval en die voëls het dit kom oppik .
40013005	'n Ander deel het weer op klipperige aarde sonder enige diepte geval . As gevolg van die vlak grond het dit vinnig opgeskiet .
40013006	Maar toe die son warm begin bak , het dit verlep en omdat dit nie diep wortelgeskiet het nie , het dit toe heeltemal verdroog .
40013007	Nog 'n deel het tussen die dorings geval . Toe die dorings opkom , het dit die koring verstik .
40013008	Nog ander saad het op goeie grond geval . Dit het 'n oes voortgebring , party 100 maal , party 60 maal en party 30 maal soveel as wat oorspronklik gesaai is .
40013009	Elkeen wat kan hoor , moet goed luister na wat Ek sê . "
40013010	Sy dissipels kom toe na Hom toe en sê : " Waarom gebruik U altyd sulke diepsinnige gelykenisse as U met die mense praat ? "
40013011	Hy antwoord hulle toe : " Omdat julle bevoorreg word om die geheime van God se koningsheerskappy te verstaan . Húlle word nie so bevoorreg nie .
40013012	Hulle wat reeds verstaan , vir hulle sal nog meer gegee word en hulle sal oorvloedige kennis hê . Maar hulle wat nie insig het nie , van hulle sal ook nog die bietjie weggeneem word wat hulle wel verstaan .
40013013	Ek praat met hulle by wyse van gelykenisse , want hulle kyk en tog sien hulle nie , en hulle hoor , maar tog luister en verstaan hulle nie .
40013014	Die profesie van Jesaja word in hulle geval bewaarheid : ' Julle sal my woorde hooren tog nie verstaan nie . Julle sal sien wat Ek doenen dit tog nie werklik begrypnie .
40013015	Ja , die hart van hierdie volk het verhard , en hulle hoor swaar met hulle ore , en hulle het hulle oë toegemaaksodat hulle nie dalkmet hulle oë sienen met hulle ore hooren met hulle hart begrypen tot bekering komen Ek hulle gesond maak nie . '
40013016	" Maar julle — gelukkig is julle oë omdat hulle sien en julle ore omdat hulle hoor .
40013017	Dít verseker Ek julle , baie profete en godvresende mense het begeer om te sien en te hoor wat julle sien en hoor , maar dit was hulle nie beskore nie .
40013018	" Luister julle nou wat die gelykenis van die saaier beteken :
40013019	Hulle by wie die saad op die voetpad gesaai is , is elkeen wat die boodskap van God se koningsheerskappy hoor , maar dit nie begryp nie . Die Bose kom en roof wat in hulle harte gesaai is .
40013020	Hulle by wie op klipperige grond gesaai is , is die mense wat die boodskap hoor en dit dadelik met blydskap aanneem .
40013021	Maar hulle wortels gaan nie diep nie en hulle hou net vir 'n rukkie . Sodra daar swaarkry of vervolging ter wille van die boodskap kom , struikel hulle in hulle geloof .
40013022	Daardie mense by wie tussen die dorings gesaai is , is hulle wat die boodskap hoor , maar die bekommernis van hierdie lewe en die verleidelikheid van die rykdom verstik die boodskap en dit bly sonder vrug .
40013023	Hulle by wie op die goeie grond gesaai is , is dié wat die boodskap hoor en verstaan . Hulle dra vrug en bring 'n oorvloedige oes voort : 100 of 60 of 30 maal soveel as wat oorspronklik gesaai is . "
40013024	Hy het 'n ander gelykenis aan hulle voorgehou met die woorde : " God se koningsheerskappy kan vergelyk word met 'n man wat goeie saad op sy land saai .
40013025	Maar een nag , terwyl die mense geslaap het , het sy vyand gekom en onkruid tussen die koring gesaai en verdwyn .
40013026	Toe die groen koring opskiet en in die aar begin kom , verskyn terselfdertyd ook die onkruid .
40013027	Die slawe van die boer kom toe en sê vir hom : ' Meneer , u het tog goeie saad op u land gesaai . Waar kom die onkruid dan vandaan ? '
40013028	" ' Dis 'n vyand se werk ! ' het hy uitgeroep . " ' Moet ons die onkruid gaan uittrek ? ' vra sy slawe hom .
40013029	" Maar hy antwoord : ' Nee , dalk trek julle die koring saam uit wanneer julle die onkruid in bondels uittrek .
40013030	Laat albei saam groei tot oestyd . Dan sal ek vir die mense wat oes , sê : ' Maak eers die onkruid bymekaar . Bind dit dan in bondels vas om verbrand te word . Maar bring die koring bymekaar in my skuur . ' "
40013031	Hier is nog 'n gelykenis wat Hy vir hulle vertel het : " God se koningsheerskappy is soos 'n mosterdsaad wat iemand in sy tuin geplant het .
40013032	Dit is die kleinste van alle saadsoorte , maar as dit groei , word dit groter as al die ander plante in die tuin . Dit word so 'n groot boom dat die voëls in sy takke kan kom nesmaak . "
40013033	Hy het ook die volgende gelykenis vir hulle vertel : " God se koningsheerskappy is soos suurdeeg wat 'n vrou gebruik het om brood te bak . Al het sy net 'n bietjie suurdeeg in 'n groot baksel meel ingewerk , het dit uiteindelik alles deursuur . "
40013034	Jesus het altyd gelykenisse soos hierdie gebruik as Hy met die skare praat . Om die waarheid te sê , Hy het nooit met hulle gepraat sonder om gelykenisse te gebruik nie .
40013035	So het die uitspraak van die profeet uitgekom : " Ek sal deur middel van gelykenissemet julle praat . Ek sal bekendmaakwat geheim gebly hetvan die skepping van diewêreld af . "
40013036	Daarna het Jesus van die skare af weggegaan huis toe . Sy dissipels kom toe na Hom toe en vra : " Verduidelik asseblief vir ons die gelykenis van die onkruid op die saailand . "
40013037	" Goed , " antwoord Jesus . " Ek , die Seun van die Mens , is die boer wat die goeie saad saai .
40013038	Die saailand is die wêreld . Die goeie saad is die mense wat aan God se koninkryk behoort . Die onkruid is hulle wat aan die Bose behoort .
40013039	Die duiwel is die vyand wat die onkruid saai . Die oestyd is die voleinding van die wêreld en dié wat oes , is die engele .
40013040	" Net soos die onkruid bymekaargemaak word en verbrand word , so sal dit ook wees by die voleinding van die wêreld .
40013041	" Ek , die Seun van die Mens , sal my engele uitstuur . Hulle sal alles wat sonde veroorsaak en almal wat God se wet oortree uit my koninkryk verwyder
40013042	en hulle in die brandende oond gooi . Daardie mense sal bitterlik huil en van selfverwyt op hulle tande kners .
40013043	" Dan sal dié wat reg voor God gelewe het , soos die son skitter in die koninkryk van hulle Vader . Elkeen wat kan hoor , moet goed luister na wat Ek sê . "
40013044	" God se koninkryk is soos 'n skat wat in 'n stuk grond weggesteek lê . Iemand kry dit daar , maar steek dit dadelik weer weg . Oorstelp van blydskap gaan verkoop hy alles wat hy het , en koop daardie stuk grond . "
40013045	" God se koninkryk is ook soos 'n pêrelhandelaar op soek na mooi pêrels .
40013046	As hy een baie kosbare pêrel raakloop , gaan verkoop hy alles wat hy het , en koop daardie pêrel . "
40013047	" Verder is God se koninkryk soos 'n treknet wat in die see uitgegooi word en allerhande soorte vis bymekaarbring .
40013048	Wanneer dit vol is , sleep die vissers dit op die strand uit . Hulle gaan sit , sorteer die goeie vis in kratte en gooi die slegtes weg .
40013049	So sal dit ook wees by die voleinding van die wêreld . Die engele sal kom , die slegte mense wegneem van die goeies
40013050	en hulle in die brandende oond gooi . Hulle sal bitterlik huil en van selfverwyt op hulle tande kners .
40013051	Verstaan julle dit alles ? " Hulle antwoord Hom : " Ja , ons verstaan . "
40013052	Hy voeg toe by : " Elke skrifkenner wat 'n ware student in God se koninkryk geword het , is soos 'n huiseienaar wat nuwe sowel as ou dinge uit sy stoorkamer te voorskyn haal . "
40013053	Toe Jesus hierdie gelykenisse klaar vertel het , het Hy daarvandaan vertrek .
40013054	In Nasaret aangekom waar Hy grootgeword het , het Hy die mense in hulle sinagoge onderrig . Hulle was verbaas en het gesê : " Waar kry hy hierdie wysheid en wonderwerke vandaan ?
40013055	Is hy dan nie maar net die timmerman se seun nie ? En is Maria nie sy ma en Jakobus , Josef , Simon en Judas sy broers nie ?
40013056	En sy susters , hulle woon tog almal hier onder ons . Wat maak hom so danig belangrik ? "
40013057	Hulle was verontwaardig en wou niks van Hom weet nie . Daarop het Jesus vir hulle gesê : " 'n Profeet word oral gerespekteer behalwe in sy tuisdorp en in sy eie familiekring . "
40013058	As gevolg van hulle ongeloof het Hy daar maar min wonderwerke gedoen .
40014001	Juis in daardie tyd het Herodes Antipas van Jesus se optrede gehoor .
40014002	Daarop sê hy vir sy paleispersoneel : " Hierdie man is niemand anders as Johannes die Doper wat uit die dood opgestaan het nie ! Daarom kan hy sulke wonderwerke doen . "
40014003	Herodes het vir Johannes oor Herodias laat arresteer , hom geboei en in die tronk gegooi . Herodias was sy broer Filippus se vrou , maar Herodes het haar vir homself toegeëien . Johannes het hom hieroor herhaaldelik aangespreek en vir hom gesê :
40014004	" Jy mag dit nie doen nie . "
40014005	Hieroor wou Herodes hom om die lewe bring , maar hy was bang vir die volk se reaksie , want in hulle oë was Johannes 'n profeet .
40014006	Met Herodes se verjaarsdagviering het Herodias se dogter voor die gaste gedans . Herodes was so in sy skik daarmee
40014007	dat hy vir haar gesweer het : " Sowaar , vra van my net wat jy wil . "
40014008	Aangepor deur haar ma vra sy toe : " Bring vir my op 'n skinkbord die kop van Johannes die Doper ! "
40014009	Die koning was bitter ontsteld hieroor , maar omdat hy 'n eed afgelê het en nie voor die gaste sleg wou lyk nie , het hy opdrag gegee dat haar wens uitgevoer moes word .
40014010	Hy stuur toe soldate en laat Johannes in die tronk onthoof .
40014011	Sy kop is op 'n skinkbord ingebring en aan die meisie gegee wat dit weer na haar ma toe gevat het .
40014012	Johannes se dissipels het sy liggaam kom haal en hom begrawe . Daarna het hulle vir Jesus kom vertel wat gebeur het .
40014013	Toe Jesus dit hoor , het Hy in 'n skuit daarvandaan weggegaan na 'n afgeleë plek om alleen te wees . Maar die skare het dit uitgevind en vanuit hulle dorpe oorland agter Hom aan gekom .
40014014	Toe Jesus uit die skuit klim , sien Hy dat daar reeds 'n massa mense bymekaar was . Hy het 'n diepe deernis vir hulle gevoel en hulle siekes gesond gemaak .
40014015	Teen laatmiddag kom sy dissipels vir Jesus sê : " Dis 'n verlate plek hierdie en kyk hoe laat is dit al . Stuur die mense weg dat hulle in die dorpies kan gaan kos koop . "
40014016	Maar Jesus het hulle geantwoord : " Dis onnodig — gee julle vir hulle kos . "
40014017	" Onmoontlik ! " het hulle uitgeroep . " Al wat ons hier het , is vyf brode en twee visse . "
40014018	" Bring hulle hier vir My , " het Jesus gesê .
40014019	Hy gee toe opdrag dat die mense op die gras moet gaan sit . Daarna neem Hy die vyf brode en die twee visse , kyk op na die hemel en vra God om die kos te seën . Toe breek Hy die brood in stukke , gee dit aan sy dissipels en sy dissipels weer aan die skare .
40014020	Hulle het almal geëet totdat hulle versadig was . Van die oorskiet van die brood het hulle nog twaalf mandjies vol opgetel !
40014021	Omtrent 5000 mans het van hierdie kos geëet — afgesien van al die vroue en kinders .
40014022	Dadelik hierna het Jesus sy dissipels gedwing om weer in die skuit te klim en na die oorkant van die see te vaar terwyl Hy die mense intussen huis toe stuur .
40014023	Daarna het Hy teen die berg uitgeklim om eenkant te gaan bid . Laataand was Hy alleen daar .
40014024	Ondertussen was die skuit reeds ver van die land af . Met 'n sterk wind teen hulle moes hulle teen woeste golwe veg .
40014025	Kort voor dagbreek het Jesus op die see na hulle toe aangeloop gekom .
40014026	Toe die dissipels Hom so op die see sien loop , was hulle verskrik , en hulle het benoud begin skree , want hulle het gedink dis 'n spook .
40014027	Maar Jesus het dadelik vir hulle gesê : " Toemaar , moet julle nie ontstel nie . Dit is Ek . "
40014028	Petrus sê toe vir Hom : " Here , as dit regtig U is , laat my dan op die water na U toe kom . "
40014029	" Kom dan , " het Jesus gesê . Petrus klim toe oor die kant van die skuit en begin op die water na Jesus toe loop .
40014030	Maar toe hy die hoë golwe rondom hom sien , het hy paniekerig geword en begin sink . Hy skree toe vir Jesus : " Here , red my ! "
40014031	Jesus het onmiddellik sy hand uitgesteek en hom gegryp . " Jou geloof is maar bitter klein , " sê Hy vir hom . " Waarom vertrou jy My nie ? "
40014032	En toe hulle in die skuit terugklim , gaan lê die wind .
40014033	Daarop het die mense in die skuit Hom aanbid . " U is werklik die Seun van God ! " het hulle uitgeroep .
40014034	Nadat hulle die see oorgesteek het , het hulle by Gennesaret aan wal gegaan .
40014035	Toe die plaaslike mense dit hoor , het hulle die nuus deur die hele omgewing versprei en al hulle siekes na Hom toe gebring .
40014036	Die siekes het Hom gesmeek om aan Hom te mag raak , al was dit maar net aan die onderste rand van sy bo-kleed . En almal wat daaraan geraak het , het gesond geword .
40015001	Daar kom toe Fariseërs en skrifkenners van Jerusalem af na Jesus toe en sê :
40015002	" Waarom verbreek jou dissipels ons voorouers se tradisies deur nie hulle hande voor ete te was nie ? "
40015003	Jesus se reaksie was : " En waarom verbreek julle , deur julle tradisie , die direkte opdrag van God ?
40015004	God sê byvoorbeeld : ' Jy moet jou pa en ma eer , ' en : ' Elkeen wat sy pa of ma slegmaak , moet definitief sterf . '
40015005	Julle sê egter : ' As jy jou bates as 'n offer aan die Here toewy , hoef jy nie meer jou ouers te eer deur hulle te ondersteun nie . ' So trek julle met julle tradisie 'n streep deur die woord van God .
40015006	
40015007	Julle skynheiliges ! Die profeet Jesaja het julle raak beskryf :
40015008	' Hierdie volk eer My met hulle mond , maar hulle hartis ver van My af .
40015009	Hulle godsdiens is blote skyn , want hulle hou menslikevoorskrifte vooras wette van God . ' "
40015010	Daarop het Jesus die skare nadergeroep en vir hulle gesê : " Luister en verstaan goed .
40015011	'n Mens word nie onrein gemaak deur wat jy eet nie , maar deur wat jy sê . "
40015012	Toe kom sy dissipels nader en vra Hom : " Besef U dat die Fariseërs aanstoot geneem het toe hulle hoor wat U sê ? "
40015013	Maar Hy het geantwoord : " Elke plant wat my hemelse Vader nie geplant het nie , sal uitgetrek word .
40015014	Ignoreer hulle . Hulle is blinde gidse wat blindes wil lei . As een blinde vir 'n ander blinde as gids wil optree , beland hulle al twee in die sloot . "
40015015	Petrus vra Hom toe : " Verduidelik vir ons wat U bedoel het toe U gesê het mense word nie onrein deur wat hulle eet nie . "
40015016	Hy sê vir hulle : " Verstaan selfs julle dit nog steeds nie ?
40015017	Begryp julle dan nie dat alles wat by 'n mens se mond ingaan deur jou maag beweeg en dan uit die liggaam gaan nie ?
40015018	Maar slegte woorde kom uit 'n slegte hart en maak die persoon wat hulle uitspreek , vuil .
40015019	Wat uit die hart kom , is slegte gedagtes , soos om moord te pleeg , ontrou te wees in die huwelik , onsedelikheid te bedryf , te steel , leuens te vertel en mense te belaster .
40015020	Dit is hierdie dinge wat jou onrein maak . Om met ongewaste hande te eet , sal jou nooit onrein en onaanvaarbaar voor God maak nie . "
40015021	Jesus het van Galilea noordwaarts vertrek na die gebied van Tirus en Sidon .
40015022	'n Nie - Joodse vrou uit daardie omgewing het na Hom toe gekom en aanhou smeek : " Here , Seun van Dawid , ontferm U tog oor my ! My dogter is in die mag van 'n duiwel en hy teister haar verskriklik . "
40015023	Maar Hy het Hom heeltemal doof gehou vir haar . Sy dissipels kom vra Hom toe : " Stuur haar tog weg . Sy hou nie op met tekere gaan al agter ons aan nie . "
40015024	Hy antwoord hulle : " Ek is net gestuur na die afgedwaalde skape van die volk van Israel . "
40015025	Sy kom val toe voor Hom neer en sê : " Here , help my tog , asseblief ! "
40015026	Maar Hy antwoord haar : " Dis glad nie reg om die kinders se kos weg te vat en dit vir die huishondjies te gooi nie . "
40015027	Sy het daarop gereageer : " Dit is so , Here , maar selfs die huishondjies eet tog darem van die krummels wat van hulle base se tafel afval . "
40015028	Daarop antwoord Jesus haar : " Vrou , jou geloof is baie sterk . Jou versoek word toegestaan . " En haar dogter het dadelik gesond geword .
40015029	Jesus het daarvandaan vertrek en weer by die See van Galilea aangekom . Hy het toe teen 'n heuwel uitgeklim en daar gaan sit .
40015030	'n Groot skare het met hulle verlamdes , blindes , kreupeles , stommes en nog baie ander siekes na Jesus toe gekom en hulle voor Hom neergesit . En Hy het hulle gesond gemaak .
40015031	Die skare was verbaas toe hulle agterkom dat stommes praat , kreupeles gesond is , verlamdes rondbeweeg en blindes kan sien . En hulle het die God van Israel geloof .
40015032	Jesus het sy dissipels nadergeroep met die woorde : " Ek voel baie jammer vir hierdie mense , want hulle is nou al drie dae by My en hulle het niks om te eet nie . Ek wil hulle ook nie met leë mae wegstuur nie ; anders beswyk hulle dalk van honger langs die pad . "
40015033	Daarop sê sy dissipels vir Hom : " Waar sal ons in hierdie verlate wêreld genoeg brood kry om so 'n massa te voed ? "
40015034	Jesus vra hulle toe : " Hoeveel brode het julle ? " Hulle het geantwoord : " Sewe , en 'n paar vissies . "
40015035	Jesus sê toe dat almal op die grond moet gaan sit .
40015036	Toe neem Hy die sewe brode en die visse , bid om God se seën , breek die brood in stukke , en gee dit aan sy dissipels , en die dissipels weer aan die skare .
40015037	Hulle het almal geëet totdat hulle versadig was ! Van die oorskiet van die brood het hulle nog sewe mandjies vol opgetel .
40015038	4000 mans het van hierdie kos geëet , afgesien van al die vroue en kinders !
40015039	Daarna het Jesus die skare huis toe gestuur , in die boot geklim en na die omstreke van Magadan vertrek .
40016001	Op 'n dag kom die Fariseërs en Sadduseërs na Jesus toe om die egtheid van sy aansprake te toets . Hulle vra Hom toe om aan hulle 'n Goddelike wonderteken te gee .
40016002	Hy antwoord hulle toe : " Julle ken die gesegde : ' Rooi lug skemeraand beteken mooi weer môre ;
40016003	toegetrekte rooi lug met vroegdag beteken slegte weer deur die dag . ' Julle verstaan die kuns om die weervooruitsig uit die tekens in die lug te lees ; hoe kan julle dan nie die duidelike tekens raaksien van die besondere tyd waarin julle julle bevind nie ?
40016004	Dit is net 'n slegte en ontroue geslag mense wat 'n wonderteken wil hê . Die enigste teken wat Ek vir hulle sal gee , is die teken van die profeet Jona . " Hy het hulle toe net daar gelos en weggegaan .
40016005	Later , nadat hulle die see oorgesteek het , ontdek die dissipels dat hulle vergeet het om kos saam te neem .
40016006	Jesus sê toe vir hulle : " Wees baie versigtig vir die suurdeeg van die Fariseërs en die Sadduseërs . "
40016007	Hulle het toe onder mekaar geargumenteer : " Hy sê dit omdat ons geen brood saamgebring het nie . "
40016008	Jesus het dit geweet en gesê : " Waarom argumenteer julle onder mekaar , dat julle nie brood het nie ? Het julle so min vertroue in My ?
40016009	Verstaan julle nog steeds nie ? Onthou julle nie van die vyf brode vir die 5000 , en hoeveel mandjies vol julle agterna bymekaargemaak het nie ?
40016010	En die sewe brode vir die 4000 , en hoeveel mandjies vol julle bymekaargemaak het nie ?
40016011	Hoe kan dit ooit in julle gedagtes opkom dat Ek oor gewone kos praat ? Daarom sê Ek nou weer vir julle : ' Oppas vir die suurdeeg van die Fariseërs en die Sadduseërs ! ' "
40016012	Toe het hulle einde ten laaste ingesien dat Hy hulle nie waarsku teen gewone suurdeeg wat vir brood gebruik word nie , maar teen die beskouings van die Fariseërs en die Sadduseërs .
40016013	Toe Jesus in die omgewing van Sesarea - Filippi kom , vra Hy sy dissipels : " Wie dink die mense is Ek , die Seun van die Mens ? "
40016014	" Wel , " antwoord hulle , " party sê U is Johannes die Doper , ander weer Elia , nog ander Jeremia , of een van die ander profete . "
40016015	Hy sê toe vir hulle : " En wat van julle , wie sê julle is Ek ? "
40016016	Simon Petrus het geantwoord : " U is die Messias , die Seun van die lewende God . "
40016017	Jesus het hom geantwoord : " Gelukkig is jy , Simon seun van Jona , want my hemelse Vader het dit aan jou bekendgemaak . Hierdie wete het jy nie van enige mens ontvang nie .
40016018	" Ek verklaar nou vir jou : ' Jy is Petrus . Op hierdie rots sal Ek my kerk oprig , en al die magte van die doderyk sal dit nie oorwin nie .
40016019	Ek vertrou die sleutels van God se koninkryk aan jou toe . Wat jy ook al op aarde toesluit , sal ook by God toegesluit bly , en wat jy ook al oopsluit , sal ook by God oopgesluit bly . ' "
40016020	Hy gee toe streng opdrag aan sy dissipels om vir niemand te vertel dat Hy die Messias is nie .
40016021	Van toe af het Jesus dit vir sy dissipels begin duidelik maak dat God wil hê Hy moet na Jerusalem toe gaan . Daar moet Hy baie ly onder die familiehoofde , die priesterhoofde en die skrifkenners , en doodgemaak word , maar God sal Hom op die derde dag opwek .
40016022	Petrus het Hom egter eenkant toe gevat en ernstig begin bestraf : " Mag God dit verhoed , Here . Dit sal U nooit as te nimmer oorkom nie ! "
40016023	Maar Jesus het Hom omgedraai en vir Petrus gesê : " Gee pad agter My , jou satan ! Jy maak dit vir My bitter moeilik . Jy dink soos mense dink — nie soos God nie . "
40016024	Jesus het toe vir sy dissipels gesê : " As julle my volgelinge wil wees , moet julle julle eie ek prysgee , julle kruis op julle skouers neem , en agter My aan kom .
40016025	As julle probeer om julle lewe vir julleself te bewaar , sal julle dit verloor . Maar as julle julle lewe ter wille van My prysgee , sal julle ware lewe vind .
40016026	Wat sal dit jou tog help as jy alles in die lewe bereik , maar jy ly skade aan jou diepste menswees ? Jy sal met niks ter wêreld daarvoor kan vergoed nie .
40016027	Ek , die Seun van die Mens , sal inderdaad kom , vergesel van God se engele . Ek sal met die heerlikheid van my Vader beklee wees , en Ek sal almal oordeel volgens hulle dade .
40016028	Dít verseker Ek julle , sommige van julle wat hier staan , sal nie sterf voordat julle sal sien hoe Ek , die Seun van die Mens , kom en regeer in my koninkryk nie . "
40017001	Ses dae later neem Jesus vir Petrus en Jakobus en sy broer Johannes saam met Hom en vat hulle teen 'n hoë berg uit waar hulle alleen was .
40017002	En daar , terwyl hulle na Jesus kyk , het sy voorkoms verander . Sy gesig het begin straal soos die son . Sy klere het skitterwit geword .
40017003	En , wonderlik , toe verskyn Moses en Elia voor hulle en voer gesprek met Jesus .
40017004	Petrus sê toe vir Jesus : " Here , dis wonderlik om hier te wees ! As U wil , sal ek hier drie skuilings oprig : vir U een , vir Moses een en een vir Elia . "
40017005	Maar terwyl hy nog praat , oordek 'n helderglansende wolk hulle , en daar kom 'n stem uit die wolk wat sê : " Hý is my geliefde Seun . Hy is 'n Kind so na my hart . Doen wat Hy vir julle sê . "
40017006	Toe hulle dit hoor , het die dissipels plat op die grond neergeval . Hulle het groot geskrik .
40017007	Daarop kom Jesus na hulle toe en sit sy hand gerusstellend op hulle : " Staan gerus maar op ; moenie bang wees nie . "
40017008	Toe hulle opkyk , sien hulle niemand anders meer daar nie , net vir Jesus alleen .
40017009	Terwyl hulle van die berg afklim , het Jesus hulle beveel : " Julle moet vir niemand vertel wat julle gesien het nie , totdat Ek , die Seun van die Mens , uit die dood opgewek word . "
40017010	Sy dissipels vra Hom toe : " Hoe sê die skrifkenners dan dat Elia eers moet kom voordat die Messias kom ? "
40017011	Waarop Jesus antwoord : " Elia kom inderdaad eers om alles in orde te bring .
40017012	Maar Ek verseker julle , hy het al klaar gekom ; tog het hulle hom nie herken nie , maar baie sleg behandel . Net so moet Ek , die Seun van die Mens , ook onder hulle ly . "
40017013	Toe het die dissipels verstaan dat Hy met hulle oor Johannes die Doper gepraat het .
40017014	Toe hulle by die skare aan die voet van die berg kom , nader iemand vir Jesus en val voor Hom neer .
40017015	Hy sê : " Here , ontferm U oor my seun ! Hy kry epileptiese aanvalle en hy ly verskriklik . Baie maal val hy in die vuur of in die water .
40017016	Ek het hom na u dissipels toe gebring , maar hulle kon hom nie gesond maak nie . "
40017017	Jesus se reaksie was : " O julle ongelowige en ontaarde mense ! Hoe lank sal Ek dit nog by julle uithou ? Bring die seun hier . "
40017018	Daarop het Jesus die bose gees in die seun skerp aangespreek en dit het hom verlaat . Onmiddellik was die kind gesond .
40017019	Agterna het die dissipels Jesus privaat gevra : " Waarom kon ons nie die duiwel uitdryf nie ? "
40017020	" Julle geloof was nie sterk genoeg nie , " was Jesus se antwoord . " Dít verseker Ek julle , as julle geloof selfs so klein soos 'n mosterdsaadjie was , sou julle vir hierdie berg sê : ' Skuif soontoe , ' en hy sal dit doen . Ja , niks sal vir julle onmoontlik wees nie . "
40017022	Weer terug in Galilea het Jesus vir hulle gesê : " God het bepaal dat die Seun van die Mens oorgegee moet word in die hande van mense .
40017023	Hulle sal Hom doodmaak , maar God sal Hom op die derde dag weer opwek . " En die dissipels was baie geskok om dit te hoor .
40017024	By hulle aankoms in Kapernaum , het die beamptes wat die tempelbelasting invorder vir Petrus genader met die woorde : " Betaal julle leermeester dan nie die tempelbelasting nie ? "
40017025	Hy antwoord toe : " Natuurlik betaal Hy dit ! " Toe hy tuiskom om met Jesus daaroor te praat , spring Jesus hom voor en vra : " Petrus , hoe sou jy sê , van wie vorder die konings van hierdie wêreld tolgeld en belastings in — van hulle eie mense of van die buitelanders wat hulle verslaan het ? "
40017026	Toe hy antwoord : " Van die buitelanders , " sê Jesus vir hom : " Dan is hulle eie mense mos vrygestel .
40017027	Maar om hulle liewer nie aanstoot te gee nie — gaan jy af see toe en gooi jou lyn in . Die eerste vis wat jy uittrek — maak sy bek oop en jy sal 'n muntstuk daarin kry . Vat dit en dan gaan betaal jy ons al twee se belasting daarmee . "
40018001	In daardie tyd het die dissipels na Jesus toe gekom met die vraag : " Wie van ons sal die belangrikste wees in God se koninkryk ? "
40018002	Jesus roep toe 'n klein kindjie nader en laat dié tussen hulle staan .
40018003	Toe sê Hy : " As julle nie met ander oë na die lewe begin kyk en soos die kindertjies word nie , sal julle beslis nie in die koninkryk van God ingaan nie .
40018004	" Daarom is elkeen wat so nederig soos hierdie kindjie word die belangrikste in God se koninkryk .
40018005	En elkeen wat 'n kindjie soos hierdie een ter wille van My verwelkom , verwelkom My .
40018006	Maar elkeen wat een van hierdie kleinstes wat in My glo , tot 'n val bring — vir hom sal dit beter wees om met 'n meulsteen om sy nek in die see te verdrink .
40018007	" Dié wat ander tot 'n val bring , bring ellende in die wêreld ! Daar sal noodwendig sulke mense wees , maar God sal die mens straf wat iemand anders tot 'n val bring .
40018008	" Daarom , as jou hand of jou voet jou laat sondig , kap dit af en gooi dit weg van jou af . Dit is vir jou beter om vermink of kreupel te lewe as om met al twee jou hande en al twee jou voete in die vuur gegooi te word wat nooit geblus sal word nie .
40018009	En as jou oog jou laat sonde doen , pluk dit uit en gooi dit weg . Dit is vir jou beter om halfblind in die hemel in te gaan as om met twee oë en al in die hel se vuur gegooi te word .
40018010	" Maak seker dat julle nie op een van hierdie kleinstes neersien nie . Besef julle dat die engele in die hemel wat oor hulle waak , elke oomblik in die teenwoordigheid van my hemelse Vader verkeer ? "
40018012	" As iemand 100 skape het en een van hulle raak weg , wat dink julle sal hy doen ? Sal hy nie die 99 net daar tussen die rantjies los en die wegloop-een gaan soek nie ?
40018013	En as hy hom wel kry , wil Ek julle verseker hy sal blyer wees oor daardie een as oor die 99 wat nie weggeraak het nie !
40018014	" Net so wil julle Vader in die hemel nie hê dat één van hierdie kleinstes verlore gaan nie . "
40018015	" As een van jou medegelowiges iets verkeerds teen jou gedoen het , gaan wys hom daarop . Maar hou dit tussen julle twee . As hy sy fout insien en erken , het jy hom teruggewen .
40018016	Maar as jy nie daarin slaag nie , neem nog een of twee saam met jou . So sal daar twee of drie getuies wees om te bevestig wat gesê word .
40018017	Maar as hy nog steeds weier om te luister , moet jy dit aan die gemeente gaan meedeel . As hy egter ook weier om na die gemeente te luister , moet hy vir jou wees soos 'n ongelowige of 'n tollenaar .
40018018	Dít verseker Ek julle : Watter dinge julle ook al op aarde bind , sal in die hemel gebind wees . En watter dinge julle ook op die aarde losmaak , sal in die hemel losgemaak wees .
40018019	" Boonop verseker Ek julle : As twee van julle hier op aarde saamstem oor enigiets wat julle van God wil vra , sal my hemelse Vader dit vir julle doen .
40018020	Waar twee of drie bymekaar is , is Ek immers ook saam met hulle daar . "
40018021	Daarop kom vra Petrus Hom : " Here , hoeveel maal moet ek 'n medegelowige vergewe wat iets verkeerds teen my gedoen het ? Selfs tot sewe maal toe ? "
40018022	" Nee , " verseker Jesus hom , " nie tot sewe maal toe nie , maar tot 70 maal sewe toe !
40018023	" Om hierdie rede kan God se koningsheerskappy vergelyk word met 'n koning wat besluit het om na te gaan wat sy amptenare hom skuld .
40018024	Skaars het die ondersoek begin of een word na hom toe gebring wat hom miljoene rande skuld .
40018025	Toe hy dit nie kon bybring nie , gee die koning opdrag dat hy , sy vrou en sy kinders en al sy besittings verkoop moet word om sy skuld te betaal .
40018026	Hy val toe voor die koning neer en smeek hom : ' Gee my kans , ek sal alles aan u terugbetaal . '
40018027	Daarop het die koning hom innig jammer gekry . Hy het hom laat gaan en sy skuld afgeskryf .
40018028	" Toe die amptenaar daarvandaan weggaan , loop hy egter een van sy medeamptenare raak wat hom net 'n paar rand geskuld het . Hy gryp hom toe aan die keel en sê : ' Betaal jou skuld ! '
40018029	Sy medeamptenaar val toe voor hom neer en smeek hom : ' Gee my kans , ek sal alles aan jou terugbetaal . '
40018030	Maar daarvan wou sy skuldeiser nie hoor nie . Hy is daar weg en het hom in die tronk laat gooi , waar hy sou moes bly totdat hy al sy skuld afbetaal het .
40018031	" Toe sy medeamptenare sien wat gebeur het , was hulle uitermate ontsteld . Hulle het alles wat gebeur het toe aan die koning gaan vertel .
40018032	Daarop het die koning daardie man laat roep en vir hom gesê : ' Jou ellendige vent ! Toe jy my gesoebat het , het ek vir jou al jou skuld afgeskryf .
40018033	Moes jy jou nie ook oor jou medeamptenaar ontferm het soos ek my oor jou ontferm het nie ? '
40018034	Woedend het die koning hom toe oorgegee aan die folteraars om elke sent uit hom te pers totdat hy al sy skuld betaal het .
40018035	" So sal my hemelse Vader ook met julle maak as julle weier om julle medegelowiges met julle hele hart te vergewe . "
40019001	Nadat Jesus klaar gepraat het , het Hy van Galilea vertrek en in Perea aangekom . Hierdie gebied het aan Judea gegrens , maar was aan die oostekant van die Jordaan geleë .
40019002	'n Massa mense het Hom daarheen gevolg , en Hy het hulle siekes gesond gemaak .
40019003	Daar het toe Fariseërs na Hom toe gekom in 'n poging om Hom in 'n strik te laat trap . Hulle vra Hom toe : " Mag 'n man sommer oor enige onbenulligheid van sy vrou skei ? "
40019004	Hy antwoord hulle : " Het julle nie in die Skrif gelees dat die Skepper die mens van die begin af man en vrou gemaak het nie ?
40019005	En die Skrif sê verder : ' Daarom sal 'n man sy pa en ma agterlaat en hom by sy vrou voeg . So sal hulle tot een liggaam verenig word . '
40019006	Hulle is dus nie meer twee nie , maar een liggaam . Wat God so saamgevoeg het , mag 'n mens nie uitmekaarskeur nie . "
40019007	Hulle vra Hom : " Maar waarom het Moses dan gesê 'n man kan sommer net vir sy vrou 'n skeidokument gee en haar dan laat gaan ? "
40019008	Hy sê vir hulle : " Moses het egskeiding toegelaat as 'n toegewing aan die sondige hardheid van julle harte , maar dit was nie wat God oorspronklik bedoel het nie .
40019009	Dít verseker Ek julle , 'n man wat van sy vrou skei oor enige ander rede as oor huweliksontrou en met iemand anders trou , is self skuldig aan huweliksontrou . "
40019010	Sy dissipels sê vir Hom : " As dit met mans en vroue die geval is , moet 'n mens maar liewer nie trou nie ! "
40019011	" Nie almal sal met julle saamstem nie , " het Hy vir hulle geantwoord . " Daar is dié vir wie dit gegee is om nie te trou nie .
40019012	Sommige is so van hulle geboorte af ; ander is deur menslike mishandeling so gemaak ; nog ander het ter wille van die koningsheerskappy van God self verkies om so te bly . Wie die nodige insig het , laat hy dit verwerk . "
40019013	Op 'n dag is kindertjies na Jesus toe gebring sodat Hy sy hande op hulle kon plaas en vir hulle kon bid . Sy dissipels het hulle egter daaroor aangespreek .
40019014	Maar Jesus se reaksie was : " Laat staan die kindertjies . Moenie hulle keer om na My toe te kom nie , want God se koninkryk is juis bedoel vir almal wat soos hulle is . "
40019015	En Hy het sy hande op hulle koppe gesit en hulle geseën . Daarna het Hy vertrek .
40019016	Iemand het na Jesus toe gekom met die vraag : " Leermeester , watter goeie ding moet ek doen om die ewige lewe te ontvang ? "
40019017	Hy het vir hom gesê : " Waarom vra jy My uit oor wat goed is ? Net God is werklik goed . Maar om jou vraag te beantwoord — jy kan die ewige lewe verkry deur die gebooie te onderhou . "
40019018	Hy vra vir Jesus : " Watter gebooie ? " Jesus het geantwoord : " ' Jy mag nie moord pleeg nie . Jy mag nie ontrou wees in jou huwelik nie ; jy mag nie steel nie ; jy mag nie onwaar getuienis aflê nie ;
40019019	respekteer jou pa en ma ; jy moet jou naaste liefhê soos jouself . ' "
40019020	" Ek het al hierdie gebooie nagekom , " antwoord die jong man , " wat moet ek nóg doen ? "
40019021	Jesus het hom geantwoord : " As jy volmaak wil wees , gaan verkoop alles wat jy het , en gee die geld vir die armes . Dan sal jy 'n skat in die hemel hê . Kom dan en word my dissipel . "
40019022	Toe die jong man dít hoor , het hy geskok weggegaan , want hy het baie besittings gehad .
40019023	Jesus het toe vir sy dissipels gesê : " Ek verseker julle dit is bitter moeilik vir 'n ryke om in God se koninkryk in te gaan .
40019024	Ek wil dit beklemtoon , dit is makliker vir 'n kameel om deur 'n naald se oog te gaan as wat dit vir 'n ryke is om in God se koninkryk in te gaan . "
40019025	Toe hulle dit hoor , was die dissipels totaal verbysterd . " As dit so is , wie kan dan hoegenaamd verlos word ? " het hulle gevra .
40019026	Daarop het Jesus hulle aandagtig aangekyk en gesê : " Menslik gesproke is dit onmoontlik . Maar by God is alles moontlik ! "
40019027	Toe sê Petrus vir Hom : " Ons het alles opgegee om u dissipels te word . Wat sal ons daaruit kry ? "
40019028	Jesus se antwoord was : " Ek verseker julle dat wanneer Ek , die Seun van die Mens , in God se nuwe wêreld op my heerlike troon sal sit , sal julle wat My gevolg het , ook op twaalf trone sit en julle sal regspreek oor die twaalf stamme van Israel .
40019029	En elkeen wat 'n huis om my ontwil opgegee het , of broers of susters of 'n pa of 'n ma of kinders of grond — hy sal honderd maal soveel terugontvang en boonop die ewige lewe verkry .
40019030	Maar baie wat nou so vernaam lyk , sal eendag heeltemal onbelangrik wees . En dié wat nou nie gereken word nie , sal eendag die belangrikste wees . "
40020001	" Die koningsheerskappy van God is soos die eienaar van 'n landgoed wat vroegdag uitgegaan het om loonarbeiders vir sy wingerd te huur .
40020002	Hy het met hulle op die gebruiklike daaglikse vergoeding ooreengekom en hulle toe gestuur om in sy wingerd te gaan werk .
40020003	" Teen nege-uur gaan hy toe weer uit en kry ander wat op die dorpsplein rondstaan en niks doen nie .
40020004	Hy huur hulle toe ook en sê vir hulle : ' Ek sal julle aan die einde van die dag billik vergoed . '
40020005	Hulle het toe gegaan . Teen twaalfuur en weer teen drie-uur die middag het hy dieselfde oefening herhaal .
40020006	" Teen vyfuur die middag kry hy in die dorp nog ander wat rondstaan . Hy vra hulle toe : ' Waarom staan julle die hele dag so rond en niksdoen ? '
40020007	Hulle antwoord hom : ' Omdat niemand ons wou huur nie . ' Hy sê vir hulle : ' Gaan werk saam met die ander in my wingerd . '
40020008	" Teen die aand het hy aan sy voorman opdrag gegee om die werkers te roep en hulle loon aan hulle uit te betaal . ' Begin by die laastes en eindig by die eerstes , ' het hy vir hom gesê .
40020009	Dié wat teen vyfuur die middag gehuur is , kom toe en kry 'n voldag se betaling .
40020010	Dié wat vroeër gehuur is , kom toe met die gedagte dat hulle meer sal kry , maar hulle kry toe ook maar die gewone dagloon .
40020011	" Toe hulle hulle betaling kry , het hulle teenoor die eienaar geprotesteer
40020012	en gesê : ' Hierdie laatkommers het net 'n uur gewerk en jy behandel hulle dieselfde as ons wat die ganse dag in die warm son moes swoeg . '
40020013	" Hy reageer toe teenoor een van hulle : ' My vriend , ek behandel jou nie onbillik nie . Het ek dan nie met jou vir die gewone dagloon afgespreek nie ?
40020014	Neem dit en gaan . Ek het dit goedgevind om vir die een wat laaste begin het , dieselfde te gee as vir jou .
40020015	Is dit dan teen die wet om met my geld te maak soos ek goeddink ? Of voel jy bitter omdat ek so gaaf is ? '
40020016	" So sal baie wat nou so vernaam lyk , eendag heeltemal onbelangrik wees . En dié wat nou nie gereken word nie , sal eendag die belangrikste wees . "
40020017	Terwyl Jesus na Jerusalem onderweg was , het Hy sy dissipels opsy geneem en vir hulle gesê :
40020018	" Luister nou goed . As ons in Jerusalem kom , sal Ek , die Seun van die Mens , uitgelewer word aan die priesterhoofde en die skrifkenners . Hulle sal My tot die dood veroordeel .
40020019	En hulle sal My uitlewer aan die Romeine om gespot en gegésel en gekruisig te word . Maar op die derde dag sal Ek uit die dood opgewek word . "
40020020	Daarop kom die ma van Jakobus en Johannes , die seuns van Sebedeus , na Jesus toe met haar twee seuns . Sy kniel toe eerbiedig neer om van Hom 'n guns te vra .
40020021	" Wat is jou versoek ? " het Jesus haar gevra . Sy het geantwoord : " In u koninkryk , wanneer U op u troon sit , mag my twee seuns op die ereplekke regs en links van U sit ? "
40020022	Daarop het Jesus gesê : " Julle besef nie wat julle vra nie ! Sien julle daarvoor kans om die bitter lydensbeker te drink wat vir My bestem is ? " Hulle sê vir Hom : " Ja , ons sien daarvoor kans . "
40020023	" Dis waar , " sê Hy , " julle sal ook daarvan drink . Maar Ek beskik nie oor wie langs My op my troon sal sit nie . My Vader hou daardie plekke gereed vir dié wat Hy self uitgekies het . "
40020024	Toe die ander tien dissipels hoor wat die twee broers wou hê , was hulle bitterlik verontwaardig .
40020025	Jesus roep hulle toe bymekaar en sê : " Julle weet in hierdie wêreld tiranniseer die maghebbers die nasies , en die magtiges domineer hulle .
40020026	Maar onder julle moet dit heeltemal anders wees . Wie onder julle 'n leier wil wees , behoort julle dienskneg te wees .
40020027	En wie die eerste onder julle wil wees , moet julle slaaf wees .
40020028	Net so het Ek , die Seun van die Mens , nie gekom om gedien te word nie , maar om diens te lewer en boonop my lewe te gee as 'n losprys vir baie mense . "
40020029	Toe Jesus en die dissipels uit Jerigo gaan , het baie mense agter Hom aangekom .
40020030	Twee blindes wat langs die pad gesit het , het gehoor dat Jesus daarlangs verbygaan . Hulle roep toe aanhoudend : " Here , Seun van Dawid , ontferm U tog oor ons ! "
40020031	Die skare het hulle aangespreek en gesê hulle moet stilbly , maar hulle het net nog harder geroep : " Here , Seun van Dawid , ontferm U tog oor ons ! "
40020032	Jesus het gaan staan en hulle laat roep . " Wat wil julle hê moet Ek vir julle doen ? " vra Hy vir hulle .
40020033	Hulle het gesê : " Here , ons wil sien ! "
40020034	Daarop het Jesus hulle innig jammer gekry en hulle oë aangeraak . Dadelik kon hulle sien , en hulle het agter Hom aan gegaan .
40021001	Toe Jerusalem begin naderkom , het Jesus en sy dissipels die dorpie Betfage , geleë teen die Olyfberg , bereik . Hy het twee dissipels vooruit gestuur
40021002	met die opdrag : " Gaan na die dorpie hier reg voor julle , en julle sal 'n donkie daar vasgemaak sien staan met 'n vul by haar . Maak hulle los en bring hulle hier vir My .
40021003	As iemand protesteer , sê dan : ' Die Here het hulle nodig . Hy sal hulle nou-nou terugstuur . ' "
40021004	Dit het gebeur om die profesie te laat vervul :
40021005	" Sê vir die volk van Israel : ' Kyk , julle Koningkom na julle toe . Hy is saggeaarden Hy ry op 'n donkie , ja , op die vulvan 'n pakdier . ' "
40021006	Die twee dissipels het toe gegaan en gemaak soos Jesus hulle beveel het .
40021007	Hulle het die donkie en haar vul gebring , hulle bo-klere op hulle gesit en Jesus het op die donkie gaan sit .
40021008	Die grootste deel van die skare het hulle bo-klere op die pad voor Jesus oopgegooi en ander het takke van die bome afgekap en dit oor die pad uitgesprei .
40021009	Met Jesus in die middel van die optog het die skare uitgeroep : " Prys God vir die Seunvan Dawid ! Geseënd is die Een wat komin die Here se Naam ! Prys God in die hoogste hemel ! "
40021010	Toe Hy Jerusalem binnegaan , was die hele stad in beroering . Hulle het gevra : " Wie is hierdie man ? "
40021011	Die skare het geantwoord : " Hy is Jesus , die profeet uit Nasaret in Galilea . "
40021012	Jesus het tempel toe gegaan en al die handelaars en hulle kliënte uitgejaag . Hy het die tafels van die bankiers en die hokkies van die duiweverkopers onderstebo gegooi
40021013	en vir hulle gesê : " Daar staan in die Skrif geskryf : ' My huis is bedoelom 'n huis van gebed te wees , maar julle het daarvan 'n rowersnes gemaak . ' "
40021014	Blinde en verlamde mense het daar op die tempelterrein na Hom toe gekom en Hy het hulle gesond gemaak .
40021015	Maar toe die hoofpriesters en die skrifkenners die merkwaardige dinge sien wat Hy doen en hoor hoe selfs die kinders in die tempel uitroep : " Prys God vir die Seun van Dawid , " was hulle bitterlik ontsteld
40021016	en het vir Jesus gesê : " Hoor jy wat sê hulle daar ? " " Ja , " was Jesus se antwoord . " Het julle nog nooit in die Skrif gelees : ' U het kinders en babatjies geleer om u lof te besing ' nie ? "
40021017	Toe is Hy weer daar weg en Hy het uit die stad na Betanië toe gegaan , waar Hy oornag het .
40021018	Vroegdag op pad terug na Jerusalem het Jesus honger geword
40021019	en 'n enkele vyeboom langs die pad sien staan . Hy gaan toe na die boom , maar al wat Hy daaraan gekry het , was blare . Hy sê toe vir die boom : " Mag jy nooit weer vrugte dra nie ! " Die boom het onmiddellik totaal verskrompel .
40021020	Die dissipels was verstom toe hulle dit sien en het gesê : " Hoe op aarde kon die boom so skielik heeltemal verdroog ? "
40021021	Jesus het hulle geantwoord : " Ek verseker julle dat as julle glo en nie twyfel nie , julle nie net dieselfde sal kan doen nie , maar baie meer . Julle sal selfs vir hierdie berg kan sê : ' God sal jou oplig en in die see gooi , ' en dit sal so gebeur .
40021022	Alles wat julle in die gebed van God vra , sal julle ontvang , mits julle glo . "
40021023	Weer terug by die tempel was Jesus besig om onderrig te gee toe die priesterhoofde en familiehoofde na Hom toe kom en vra : " Watter soort volmag het jy om mense uit die tempel te jaag ? Wie het jou hierdie volmag gegee ? "
40021024	Jesus het hulle geantwoord : " Ek sal vir julle sê watter soort volmag Ek het om hierdie dinge te doen . Maar dan moet julle eers vir My hierdie vraag beantwoord :
40021025	' Kom die doop wat Johannes beoefen het , van God af , of was dit maar 'n bloot menslike saak ? ' " Hulle het toe onder mekaar beraadslaag : " As ons sê dat dit van God af kom , gaan hy vir ons sê : ' Hoekom het julle hom dan nie geglo nie ? '
40021026	" Maar as ons sê dit was maar net 'n bloot menslike saak , sal ons vir die volk moet oppas , want vir hulle is Johannes 'n profeet . "
40021027	Gevolglik het hulle Jesus geantwoord : " Ons weet nie . " Daarop was Jesus se reaksie : " Dan gaan Ek ook nie julle vraag beantwoord nie . "
40021028	" Maar wat dink julle hiervan ? " sê Hy toe vir hulle . " 'n Man wat twee seuns gehad het , het na die eerste een toe gegaan en vir hom gesê : ' My kind , jy moet vandag in die wingerd gaan werk . '
40021029	' Ek is nie lus nie , ' was sy antwoord , maar later het hy spyt gekry en tog gaan werk .
40021030	Die pa gaan toe na die ander een toe en gee hom dieselfde opdrag . Dié antwoord toe : ' Ek maak so , Pa , ' maar hy het tog nie gaan werk nie .
40021031	Wie van die twee was die gehoorsame een ? " Hulle antwoord was : " Natuurlik die eerste een . " Toe sê Jesus vir hulle : " Ek verseker julle : Die tollenaars en die prostitute sal voor julle in God se koninkryk ingaan .
40021032	Want Johannes het na julle toe gekom en vir julle die regte pad aangewys , maar julle het sy prediking nie aanvaar nie . Die tollenaars en die prostitute het dit egter aanvaar . En selfs toe julle dit sien , het julle nie agterna berou gekry en Johannes geglo nie . "
40021033	" Luister na nog 'n gelykenis . Die eienaar van 'n landgoed het 'n wingerd geplant en 'n klipmuur daar rondom gebou . Hy het ook 'n parskuip uitgekap en 'n uitkyktoring opgerig . Toe het hy dit aan boere verhuur en na die buiteland vertrek .
40021034	Teen die tyd van die druiwe-oes stuur hy toe van sy slawe om sy deel van die oes te gaan haal .
40021035	Die boere het sy slawe egter gegryp ; hulle het die een geslaan , 'n ander een doodgemaak en 'n derde een met klippe doodgegooi .
40021036	Vervolgens het die eienaar nog 'n groter groep slawe gestuur en die boere het dieselfde met hulle gedoen .
40021037	" Einde ten laaste het hy sy seun na hulle toe gestuur , want hy het gedink : ' Hulle sal my seun tog sekerlik ontsien . '
40021038	Maar toe die boere die seun sien , sê hulle vir mekaar : ' Hy is mos die erfgenaam . Kom ons maak hom dood en dan vat ons sy erfenis ! '
40021039	Toe gryp hulle hom , smyt hom uit die wingerd en vermoor hom .
40021040	" Wat dink julle , " het Jesus gevra , " sal die eienaar van die wingerd met hierdie boere doen wanneer hy terugkom ? "
40021041	Hulle sê vir Hom : " Hy sal daardie skurke 'n verskriklike dood laat sterf en die wingerd aan ander mense verhuur wat gereeld sy billike deel van die oes aan hom sal gee . "
40021042	Jesus sê toe vir hulle : " Julle het tog seker al in die Skrif die volgende gelees : ' Juis daardie klipwat die bouers afgekeur het , het die hoekklip van die gebougeword . Dit is die Here wat dit gedoen heten dit is vir ons wonderlik ! '
40021043	" Daarom verseker Ek julle : God se koninkryk sal van julle af weggeneem word en aan 'n volk gegee word wie se lewe by koninkryksmense pas .
40021044	Elkeen wat teen hierdie klip val , sal verpletter word en die een op wie hý val , sal vergruis word . "
40021045	Toe die priesterhoofde en die skrifkenners hierdie gelykenisse hoor , het hulle besef dat Jesus op hulle sinspeel .
40021046	Daarom wou hulle Hom arresteer , maar hulle was bang om dit te doen omdat die skare geglo het dat Hy 'n profeet was .
40022001	Jesus het vir hulle ook nog ander gelykenisse vertel om God se koningsheerskappy uit te beeld . So het Hy byvoorbeeld gesê :
40022002	" God se koningsheerskappy is soos 'n koning wat 'n bruilofsfees vir sy seun voorberei het .
40022003	Toe die fees gereed was , het hy sy slawe uitgestuur om die gaste te laat weet dat dit tyd was om te kom , maar hulle wou nie kom nie .
40022004	Daarop het hy weer ander slawe gestuur met die opdrag : ' Sê vir die gaste : My feesmaal staan gereed . My beeste en vetmaakvee is klaar geslag . Alles is reg om te begin . Kom na die bruilof ! '
40022005	" Die genooides het egter net hulle skouers opgetrek en elders heen gegaan , die een na sy boerdery en die ander een na sy besigheid .
40022006	Die res het die slawe gegryp en mishandel en selfs doodgemaak .
40022007	" Daarop het die koning woedend geword . Hy het sy weermag gestuur en daardie moordenaars doodgemaak en hulle stad afgebrand .
40022008	Hy sê toe vir sy slawe : ' Die bruilof is gereed , maar die gaste wat ek genooi het , is hierdie eer onwaardig .
40022009	Gaan staan nou op die straathoeke en nooi almal wat julle raakloop om die bruilof by te woon . '
40022010	" Toe het daardie slawe op die strate uitgegaan en elkeen saamgebring wat hulle kon kry , slegtes sowel as goeies . So het die bruilofsaal vol gaste geword .
40022011	Toe die koning egter die saal binnekom om die gaste te ontmoet , merk hy iemand op wat sonder bruilofsklere opgedaag het .
40022012	Daarop sê hy vir die persoon : ' My vriend , hoe het jy dan sonder die regte klere hier ingekom ? ' Maar hy kon geen verskoning aanbied nie .
40022013	" Toe sê die koning vir sy slawe : ' Bind hierdie vent stewig vas en smyt hom uit in die donker daar buite waar daar bitterlik gehuil en van selfverwyt op die tande gekners sal word . '
40022014	Daar is inderdaad baie meer genooides as uitverkorenes . "
40022015	Die Fariseërs het toe vergadering gaan hou om te bespreek hoe hulle Jesus op 'n verkeerde opmerking sou kon uitvang om as aanklag teen Hom te gebruik .
40022016	Hulle stuur toe 'n paar van hulle volgelinge saam met ondersteuners van Herodes wat vir Jesus vra : " Leermeester , ons weet hoe eerlik u is . Sonder om doekies om te draai leer u die mense wat God van ons verwag . U ontsien niemand nie , want u laat u nie beïnvloed deur mense se belangrikheid nie .
40022017	Sê dan vir ons wat is u standpunt : Is dit reg om aan die keiser belasting te betaal of nie ? "
40022018	Jesus het hulle egter deurgekyk . " Julle skynheiliges , " sê Hy , " julle probeer My uitvang !
40022019	Wys vir My die Romeinse belastingmunt . " Hulle bring toe vir Hom die muntstuk . " Wie se kop en titel is hierop afgedruk ? " vra Hy vir hulle .
40022020	Hulle antwoord : " Die keiser s'n . "
40022021	" Wel , " sê Hy toe , " gee dan aan die keiser wat hom toekom . Maar gee ook aan God alles wat Hóm toekom . "
40022022	Jesus se antwoord het hulle stomverbaas gelaat , en hulle het die aftog geblaas .
40022023	Daardie selfde dag kom die Sadduseërs na Hom toe . Hulle is 'n groep Jode wat die opstanding uit die dood ontken . Hulle vra Hom toe die volgende :
40022024	" Leermeester , Moses het gesê : ' As 'n man kinderloos sterf , moet sy broer met die weduwee trou en so vir hom 'n nageslag verwek . '
40022025	Nou was daar by ons sewe broers . Die oudste een het getrou en omdat hy kinderloos gesterf het , het hy sy vrou vir sy broer agtergelaat .
40022026	Dieselfde ding het gebeur met al die broers tot die sewende een toe .
40022027	Laaste van almal is die vrou ook dood .
40022028	" Sê nou vir ons — wie van hierdie sewe se vrou sal sy by die opstanding wees ? Hulle was tog almal met haar getroud . "
40022029	Jesus het hulle geantwoord : " Julle probleem is dat julle nie die Skrif ken nie . Julle besef ook nie hoe magtig God is nie .
40022030	Want ná die opstanding uit die dood sal daar nie meer huwelike bestaan nie . Mense sal soos engele in die hemel wees .
40022031	Maar wat die opstanding van die dooies betref — het julle niks hieroor in die Skrif raakgelees nie ? Lank nadat Abraham en Isak en Jakob reeds dood was , het God immers gesê :
40022032	' Ek is die God van Abraham , die God van Isak en die God van Jakob . ' Hy is duidelik die God van lewende mense , nie van dooies nie . "
40022033	Toe die skare hiervan hoor , was hulle diep beïndruk deur Jesus se onderrig .
40022034	Toe die Fariseërs hoor dat Jesus met sy antwoord die Sadduseërs koudgesit het , het hulle bymekaargekom om 'n nuwe plan teen Hom te bedink .
40022035	Een van hulle , 'n deskundige op die wet , het Hom toe met die volgende vraag probeer vastrek :
40022036	" Leermeester , " vra hy , " wat is die belangrikste opdrag in die wet van Moses ? "
40022037	Jesus se antwoord was : " ' Jy moet die Here jou God liefhê met jou hele hart en met jou hele siel en met jou hele verstand . '
40022038	Dit is die eerste en belangrikste opdrag .
40022039	Die tweede , ewe belangrike opdrag is : ' Jy moet jou naaste liefhê soos jouself . '
40022040	Al die ander vereistes van die wet en die profete berus op hierdie twee gebooie . "
40022041	Omring van Fariseërs het Jesus die volgende vraag aan hulle gestel :
40022042	" Wat is julle standpunt oor die Messias ? Wie se seun is Hy ? " Hulle antwoord Hom : " Dawid s'n . "
40022043	Waarop Jesus vra : " Hoe noem Dawid Hom dan ' Here ' , terwyl hy tog onder die inspirasie van die Gees praat ? Hy sê :
40022044	' Die Here het vir my Here gesê : Sit aan my regterhandtotdat Ek jou vyandeheeltemal aan jouonderwerp het . '
40022045	" As Dawid Hom ' Here ' noem , hoe kan Hy terselfdertyd sy seun wees ? "
40022046	Niemand kon Hom hierop antwoord nie . En daarna het niemand dit meer gewaag om nog verdere strikvrae aan Hom te stel nie .
40023001	Daarop het Jesus die menigte en sy dissipels soos volg toegespreek :
40023002	" Die skrifkenners en die Fariseërs is die amptelike vertolkers van die wet van Moses .
40023003	Doen en gehoorsaam dus alles wat hulle julle beveel , maar hulle voorbeeld moet julle nie volg nie . Hulle preek , maar leef nie self daarvolgens nie .
40023004	Hulle oorlaai die mense met absoluut onmoontlike godsdienstige verpligtings , maar verroer nie 'n vinger om dit self uit te voer nie .
40023005	" Alles wat hulle doen , is vir die uiterlike vertoon . Daarvoor dra hulle op hulle arms en voorkoppe ekstra groot gebedsdosies met Skrifverse daarin en hulle maak die tossels aan hulle klere opvallend groot .
40023006	En hoe verlustig hulle hulle nie in die ereplekke by feesmaaltye en in die sinagoges nie !
40023007	Hulle geniet dit om spesiaal op straat gegroet te word en om deur die mense as ' rabbi ' aangespreek te word .
40023008	Maar julle moet julleself nooit as ' rabbi ' laat aanspreek nie , want julle het net een Leermeester en julle is almal broers en susters .
40023009	En moenie enige geestelike leier hier op aarde as ' vader ' aanspreek nie , want julle het net een Vader : julle Vader wat in die hemel is .
40023010	En julle moet julleself nie as ' leier ' laat aanspreek nie , want julle het net een Leier : die Messias self .
40023011	Die belangrikste een onder julle moet die een wees wat dien .
40023012	Dié wat vir hulleself eer soek — God sal hulle verneder . Maar dié wat hulle geringheid voor God besef — God sal hulle hoog vereer . "
40023013	" Ellende wag vir julle , julle skynheilige skrifkenners en Fariseërs ! Want julle blokkeer die koninkryk van God vir die mense . Julle gaan self nie daar in nie en boonop verhinder julle dié wat wel probeer ingaan .
40023015	Ellende wag vir julle , julle skynheilige skrifkenners en Fariseërs ! Want julle trek rond oor see en land om één proseliet te werf en dan maak julle van hom iemand wat op pad is hel toe , twee maal erger as julleself .
40023016	" Ellende wag vir julle , julle blinde gidse wat beweer : ' As iemand by die heiligdom sweer , het dit geen bindende krag nie , maar as hy by die goud van die tempel sweer , dan is dit bindend . '
40023017	Julle blinde dwase ! Wat is die belangrikste , die goud of die tempel waardeur die goud geheilig word ?
40023018	Verder sê julle : ' As iemand by die altaar sweer , het dit geen bindende krag nie , maar as hy by die offer bo-op die altaar sweer , is dit bindend . '
40023019	Hoe blind kan julle tog wees ! Wat is immers belangriker , die offer of die altaar waardeur die offer geheilig word ?
40023020	Wanneer jy by die altaar sweer , sweer jy tog nie net daarby nie , maar ook by alles wat daarop is .
40023021	En wanneer jy by die tempel sweer , sweer jy tog nie net daarby nie , maar ook by Hom wat daarin woon .
40023022	Net so , wanneer jy sweer by die hemel , sweer jy ook by die troon van God en boonop by Hom wat op die troon sit .
40023023	" Ellende wag vir julle , julle skynheilige skrifkenners en Fariseërs ! Want julle gee noukeurig tiendes van die nietigste deeltjies van julle inkomste , maar julle ignoreer die eintlik belangrike dinge waarom dit in die wet gaan : om te doen wat reg is , om ontferming te betoon en om mense van julle woord te wees . Julle behoort die tiendes te gee , maar die belangriker dinge mag julle ook nie nalaat nie .
40023024	Blinde gidse ! Julle sif die muggie uit julle drinkwater , maar die kameel sluk julle sonder meer af !
40023025	" Ellende wag vir julle , julle skynheilige skrifkenners en Fariseërs ! Want julle maak die buitekant van die beker en die skottel blinkskoon , maar aan die binnekant is julle vuil van grypsug en selfsug .
40023026	Blinde Fariseër , was die beker eers aan die binnekant , en die buitekant sal vanself skoon word .
40023027	" Ellende wag vir julle , julle skynheilige skrifkenners en Fariseërs ! Want julle is soos grafte wat aan die buitekant spierwit gekalk is , maar aan die binnekant vol is van doodsbeendere en allerlei onreinheid .
40023028	So lyk julle ook van buite vir die mense baie vroom , maar van binne is julle vol skynheiligheid en minagting van die wet .
40023029	" Ellende wag vir julle , julle skynheilige skrifkenners en Fariseërs ! Want julle rig grafstene op vir die profete en julle versier die gedenkstene van die vromes .
40023030	" Julle verklaar : ' As ons in ons vaders se tyd gelewe het , sou ons nie by die moord op die profete betrokke gewees het nie . '
40023031	Daarmee wys julle die vinger na julleself , want julle erken ronduit dat julle die nageslag is van dié wat die profete vermoor het .
40023032	En júlle — maak julle dan maar die maat van julle voorouers vol !
40023033	Julle slange ! Julle addernes ! Hoe sal julle ooit die oordeel van die hel kan ontvlug ?
40023034	Let op , Ek sal vir julle profete en wyses en skrifkenners stuur . Julle sal sommige van hulle vermoor en kruisig en julle sal ander in julle sinagoges met swepe slaan en van die een dorp na die ander vervolg .
40023035	" So sal julle skuldig word aan die moord op al die vromes , van die regverdige Abel af tot by Sagaria , die seun van Berekja , wat julle by die tempel , tussen die heiligdom en die altaar vermoor het .
40023036	" Ek verseker julle , al die opgehoopte oordeel sal losbars oor hierdie generasie . "
40023037	" O Jerusalem , stad wat die profete doodmaak en God se boodskappers stenig ! Hoeveel maal wou Ek jou kinders bymekaarmaak soos 'n hen haar kuikens onder haar vlerke bymekaarmaak , maar jy wou My dit nie toelaat nie !
40023038	" Julle moet besef , julle woning word vir julle verlate agtergelaat .
40023039	Ek verseker julle , julle sal My van nou af nooit weer sien nie tot op die dag wanneer julle sal sê : ' Geseënd is die Een wat kom in die Naam van die Here ! ' "
40024001	Terwyl Jesus besig was om die tempelterrein te verlaat , het sy dissipels nadergestaan om vir Hom die verskillende tempelgeboue uit te wys .
40024002	Maar Hy het vir hulle gesê : " Ek verseker julle , al hierdie dinge wat julle voor julle sien , sal so totaal gesloop word dat nie een klip bo-op die ander een sal bly staan nie . "
40024003	Later , nadat Jesus teen die hang van die Olyfberg gaan sit het , kom vra sy dissipels Hom vertroulik : " Vertel vir ons wanneer sal al hierdie dinge gebeur . En wat sal die voorteken van u koms en van die einde van die wêreld wees ? "
40024004	Jesus het vir hulle gesê : " Wees versigtig dat niemand julle op 'n dwaalspoor bring nie .
40024005	Baie mense sal in my Naam met die aanspraak kom : ' Ek is die Messias , ' en hulle sal baie op 'n dwaalspoor bring .
40024006	Julle sal van oorloë hoor , hier naby en daar ver . Maar moenie paniekerig word nie . Hierdie dinge is bestem om te gebeur , maar die einde sal nog nie dadelik daarna kom nie .
40024007	Nasies en koninkryke sal teen mekaar oorlog verklaar en daar sal wydverspreide hongersnode en aardbewings wees .
40024008	Maar dit alles sal nog maar net die begin van die swaarkry wees .
40024009	" Dan sal hulle julle arresteer , vervolg en doodmaak . Julle sal deur al die nasies gehaat word omdat julle mý mense is .
40024010	" In daardie tyd sal baie mense hulle geloof afsweer en mekaar uitlewer en haat .
40024011	Daar sal ook talle vals profete verskyn en hulle sal baie mense op 'n dwaalspoor bring .
40024012	Die sonde sal so toeneem dat baie se liefde sal afkoel .
40024013	Maar elkeen wat enduit volhard , sal verlos word .
40024014	" Hierdie Goeie Nuus van God se koningsheerskappy sal eers in die hele wêreld , aan al die nasies , verkondig word voordat die einde kom . "
40024015	" Die tyd kom wanneer julle die afskuwelike voorwerp wat verontheiliging veroorsaak en waarvan die profeet Daniël gepraat het , in die tempel sal sien staan " — my leser , gee nou spesiale aandag ! -
40024016	" dan moet die mense van Judea na die heuwels toe vlug .
40024017	As jy op jou dakstoep sit , moet jy nie eers in die huis ingaan om in te pak nie .
40024018	As jy buite op die land is , moet jy nie eers omdraai om jou bo-kleed te gryp nie .
40024019	Hoe erg sal dit nie in daardie tyd wees vir vroue wat verwag of wat nog borsvoed nie !
40024020	En bid dat dit nie vir julle nodig sal wees om in die winter of op die Sabbat te vlug nie .
40024021	Dit sal 'n tyd van groot verdrukking wees , erger as enigiets wat die wêreld ooit tevore beleef het of hierna sal beleef .
40024022	Om die waarheid te sê , as God nie ingryp en daardie tyd van swaarkry verkort nie , sal niemand dit oorleef nie . Maar ter wille van sy uitverkore mense sal dit wel verkort word . "
40024023	" As iemand in daardie tyd vir julle sê : ' Kyk , hiér is die Messias , ' of : ' Dáár is Hy , ' moenie dit glo nie .
40024024	Want daar sal baie vals messiasse en profete na vore kom . Hulle sal indrukwekkende tekens en wonders doen om , as dit moontlik sou wees , selfs God se uitverkorenes te probeer mislei .
40024025	Let goed op , Ek het julle vooraf gewaarsku .
40024026	As mense dan vir julle sou sê : ' Kyk , Hy is in die woestyn , ' moenie gaan kyk nie . Of as hulle sou sê : ' Kyk , Hy kruip in 'n geheime plek weg , ' moet hulle nie glo nie .
40024027	Want soos die weerlig in die ooste uitslaan en sy lig tot in die weste laat skyn , so sal dit ook wees wanneer Ek , die Seun van die Mens , kom .
40024028	Net soos 'n versameling aasvoëls die teenwoordigheid van 'n karkas aandui , so sal hierdie tekens wys dat die einde naby is . "
40024029	" Onmiddellik na hierdie tyd van swaarkry ' sal die son donker word , en die maan nie meer lig gee nie . Die sterre sal van die hemel valen die kragtewat die hemelruim saambind , sal geskud word . '
40024030	" Dan uiteindelik sal daar 'n teken teen die hemel verskyn om aan te dui dat Ek , die Seun van die Mens , aan die kom is . Daarop sal al die nasies van die aarde geskok en ontsteld wees . Hulle sal My , die Seun van die Mens , met krag en groot heerlikheid op die wolke van die hemel sien kom .
40024031	Ek sal my engele met die magtige klank van 'n basuin uitstuur en hulle sal my uitverkorenes uit al vier windstreke bymekaarmaak , ja , selfs vanaf die verste uithoeke van die wêreld . "
40024032	" Leer van die vyeboom hierdie les . Wanneer sy lote reeds begin sag word en sy blare begin stoot , besef julle dat die somer op hande is .
40024033	Net so kan julle , wanneer julle al hierdie dinge sien gebeur , weet dat die einde op hande is .
40024034	Ek verseker julle , die mense wat vandag leef , sal nog nie uitgesterf het wanneer al hierdie dinge gebeur nie .
40024035	Selfs al sou die hemel en die aarde ophou bestaan , sal my woorde nog vir altyd vas bly staan . "
40024036	" Tog ken niemand die presiese datum en tyd wanneer hierdie dinge sal gebeur nie — ook nie die engele of selfs die Seun nie . Dit weet net die Vader .
40024037	" Wanneer Ek , die Seun van die Mens , verskyn , sal dit gaan soos in die tyd van Noag .
40024038	Destyds , voor die groot vloedwater gekom het , het die mense soos gewoonlik voortgegaan om fees te vier en oor en weer te trou , selfs nog totdat Noag in die ark ingegaan het .
40024039	Hulle het eers besef wat aan die gang was toe die vloedwater kom en hulle almal verswelg het . Net so sal die koms van die Seun van die Mens wees .
40024040	" Twee persone sal saam op die land werk . Die een sal saamgeneem word en die ander een sal agtergelaat word .
40024041	Twee vroue sal saam by die meul koring maal . Die een sal saamgeneem en die ander een sal agtergelaat word .
40024042	Wees dus waaksaam , want julle weet nie watter dag julle Here kom nie .
40024043	" Julle besef tog goed , as 'n huiseienaar vooraf weet hoe laat in die nag die dief gaan kom , sal hy op sy hoede bly en nie toelaat dat daar by sy huis ingebreek word nie .
40024044	Daarom moet julle ook voorbereid wees , want die Seun van die Mens kom op 'n tyd wanneer julle dit nie verwag nie . "
40024045	" Wie van julle sal dan soos die betroubare en verstandige slaaf wees aan wie die huisheer die verantwoordelikheid toevertrou om sy huishouding te bestuur en aan sy mense hulle kos op die regte tyd te gee ?
40024046	As die huisheer terugkom en vind dat daardie slaaf sy plig goed uitgevoer het , sal hy hom goed beloon .
40024047	Ek verseker julle , hy sal hom oor al sy besittings aanstel .
40024048	Maar as die slaaf sleg is en by homself redeneer : ' Dis nog lank voordat my huisheer kom , '
40024049	en hy begin die ander slawe aanrand en saam met die drinkers fuifpartye hou ,
40024050	sal die heer van daardie slaaf terugkom op 'n dag en tyd waarop hy nie voorbereid is nie .
40024051	Dan sal hy hom 'n wrede dood laat sterf en hom laat deel in die lot van alle skynheiliges . Hulle sal bitterlik huil en van selfverwyt op hulle tande kners . "
40025001	" In daardie tyd sal dit met die koninkryk van God gaan soos met tien meisies wat met hulle lampe die bruidegom gaan inwag het .
40025002	Vyf van hulle was dwaas , maar die ander vyf was verstandig .
40025003	Die vyf dwase meisies het wel hulle lampe saamgeneem , maar geen ekstra olie nie .
40025004	Die ander vyf daarenteen was verstandig genoeg om , afgesien van hulle lampe , ook nog ekstra olie in houers saam te vat .
40025005	Toe die bruidegom lank wegbly , het almal vaak geword en aan die slaap geraak .
40025006	Dit was al teen middernag toe 'n geroep hulle wakker maak : ' Hier kom die bruidegom ! Gaan verwelkom hom ! '
40025007	" Daarop het al die meisies opgespring en hulle lampe begin regkry .
40025008	Die dwases vra toe vir die verstandiges : ' Help ons asseblief met 'n bietjie van julle olie , want ons lampe is aan die doodgaan . '
40025009	Maar die verstandiges het geantwoord : ' Nee , ons kan nie . Daar is nie genoeg vir ons almal nie . Gaan koop liewer vir julle by die winkel . '
40025010	" Terwyl die onverstandiges weg was om olie te gaan koop , het die bruidegom opgedaag . Dié wat gereed was , het saam met hom ingegaan na die bruilofsfees en die deur van die feesvertrek is gesluit .
40025011	Later kom die ander meisies toe ook en roep van buite af : ' Meneer , Meneer , maak asseblief vir ons oop ! '
40025012	Maar hy het teruggeroep : ' Ek ken julle glad nie ! '
40025013	" Wees dus altyd wakker en gereed , want julle ken nie die presiese datum of tyd van my koms nie . "
40025014	" Verder is God se koningsheerskappy soos iemand wat op reis wou gaan . Hy roep toe sy slawe bymekaar en vertrou sy geld aan hulle toe om daarmee te woeker terwyl hy weg is .
40025015	Vir die eerste slaaf het hy vyf kosbare goue muntstukke gegee , vir die tweede slaaf twee , en vir die derde slaaf een — vir elkeen volgens sy spesifieke bekwaamheid — en toe het hy vertrek . Dadelik
40025016	het die een wat die vyf goue muntstukke ontvang het , daarmee aan die werk gespring en dit spoedig verdubbel .
40025017	Net so het die een wat twee goue muntstukke ontvang het , ook sy geld verdubbel .
40025018	Maar die een wat net een goue muntstuk ontvang het , het 'n gat in die grond gaan grawe en sy eienaar se geld daarin weggesteek .
40025019	" Na 'n lang tyd het daardie slawe se eienaar van sy reis teruggekeer en hulle gevra om te rapporteer wat hulle met sy geld gedoen het .
40025020	Die slaaf wat die vyf goue muntstukke ontvang het , verskyn toe voor hom en bring die vyf ekstra goue muntstukke saam . ' Meneer , ' sê hy , ' u het vir my vyf goue muntstukke gegee . Kyk , ek het die bedrag verdubbel ! '
40025021	Die eienaar het hom geprys en gesê : ' Uitstekend ! Jy is 'n voortreflike slaaf ; een op wie ek kan staatmaak . In die kleine het jy jou betroubaar bewys . Daarom gaan ek nog baie groter verantwoordelikhede aan jou toevertrou . Kom vier saam met my fees ! '
40025022	" Die een wat die twee goue muntstukke ontvang het , verskyn toe ook voor hom en sê : ' Meneer , twee goue muntstukke het u aan my gegee . Kyk , ek het die bedrag verdubbel ! '
40025023	Die eienaar het hom geprys en gesê : ' Uitstekend ! Jy is 'n voortreflike slaaf ; een op wie ek kan staatmaak . In die kleine het jy jou betroubaar bewys . Daarom gaan ek nog baie groter verantwoordelikhede aan jou toevertrou . Kom vier saam met my fees . '
40025024	" Daarna verskyn die een wat die een goue muntstuk ontvang het ook voor hom en sê : ' Meneer , ek het besef dat u 'n veeleisende persoon is wat wil oes waar u nie self gesaai het nie en wil insamel waar u niks ingesit het nie .
40025025	Daarom was ek te bang om iets te waag en het maar liewer u muntstuk in die grond gaan wegsteek . Hier is u geld nou . '
40025026	" Maar sy eienaar het hom geantwoord : ' Jou slegte slaaf ! Jou lamsak ! So , jy het geweet dat ek 'n veeleisende mens is wat wil oes waar ek nie self gesaai het nie en wil insamel waar ek niks ingesit het nie ?
40025027	Dan moes jy mos my geld in die bank belê het en ek sou by my terugkoms ten minste my geld met rente kon terugkry . '
40025028	" Hy sê toe vir die ander : ' Vat die muntstuk by hom en gee dit vir die een wat die tien muntstukke het .
40025029	Aan hulle wat dit wat aan hulle toevertrou is goed gebruik , sal nog meer gegee word . Ja , hulle sal oorvloed hê . Maar van hulle wat niks kan wys nie , sal selfs die bietjie wat hulle het , ook nog weggeneem word .
40025030	En daardie nikswerd slaaf — gooi hom uit in die donkerte daar buite . Dáár sal hulle bitterlik huil en van selfverwyt op die tande kners . ' "
40025031	" Wanneer die Seun van die Mens in sy heerlikheid kom en al sy engele saam met Hom , sal Hy op sy koninklike troon gaan sit .
40025032	" Al die nasies sal voor Hom bymekaargebring word en Hy sal hulle van mekaar skei soos 'n skaapwagter die skape van die bokke skei .
40025033	Hy sal die skape aan sy regterkant laat staan en die bokke aan sy linkerkant .
40025034	Daarop sal die Koning vir dié aan sy regterkant sê : ' Kom julle , want my Vader het julle geseën . Kom ontvang julle erfenis — die koninkryk wat my Vader reeds van voor die begin van die wêreld af vir julle gereed gemaak het .
40025035	Want toe Ek honger was , het julle vir My kos gegee ; toe Ek dors was , het julle vir My iets gegee om te drink ; toe Ek 'n hawelose vreemdeling was , het julle My in julle huise ontvang ;
40025036	toe Ek niks gehad het om aan te trek nie , het julle vir My klere gegee ; toe Ek siek was , het julle na My omgesien ; toe Ek in die tronk was , het julle My opgesoek . '
40025037	" Daarop sal dié wat God se wil uitgevoer het Hom antwoord : ' Maar wanneer het ons U dan honger gesien , en vir U kos gegee ? Of dors , en vir U iets gegee om te drink ?
40025038	En wanneer het ons gesien dat U 'n hawelose vreemdeling was , en U in ons huise ontvang ? Of dat U niks gehad het om aan te trek nie , en ons het vir U klere gegee ?
40025039	En wanneer het ons U siek gesien of in die tronk , en U opgesoek ? '
40025040	En die Koning sal vir hulle antwoord : ' Ek verseker julle : As julle iets hiervan vir een van my broers of susters gedoen het , selfs al was dit vir die heel eenvoudigste onder hulle , het julle dit vir Mý gedoen . '
40025041	" Dan sal die Koning vir dié aan sy linkerkant sê : ' Gaan weg van My af , want God het julle vervloek ! Gaan na die ewige vuur wat gereed gemaak is vir die duiwel en sy bose engele !
40025042	Want toe Ek honger was , het julle nie vir My kos gegee nie ; toe Ek dors was , het julle nie vir My iets gegee om te drink nie ;
40025043	toe Ek 'n hawelose vreemdeling was , het julle My nie in julle huise ontvang nie ; toe Ek niks gehad het om aan te trek nie , het julle nie vir My klere gegee nie ; toe Ek siek en in die tronk was , het julle nie na My omgesien nie . '
40025044	" Daarop sal hulle vra : ' Here , wanneer het ons U ooit honger of dors of haweloos of sonder klere of siek of in die tronk gesien , en nagelaat om U te versorg ? '
40025045	Dan sal Hy hulle antwoord : ' Ek verseker julle , as julle versuim het om een van die eenvoudigstes van my broers of susters te help , het julle versuim om Mý te help . '
40025046	" Hulle sal dan in die ewige straf ingaan , maar dié wat God se wil uitgevoer het , in die ewige lewe . "
40026001	Nadat Jesus al hierdie uitsprake afgehandel het , het Hy vir sy dissipels gesê :
40026002	" Julle weet dat dit oor twee dae Paasfees is . Dan sal Ek , die Seun van die Mens , oorgegee word om gekruisig te word . "
40026003	Juis in daardie tyd het die priesterhoofde en die familiehoofde in die huis van Kajafas , die hoofpriester , vergader
40026004	en saam beraadslaag oor hoe hulle Jesus in die geheim kon vang en uit die weg ruim .
40026005	Hulle het egter saamgestem : " Nie in die openbaar terwyl die skares feesvier nie ; anders kom daar 'n oproer onder die volk . "
40026006	Jesus was in Betanië in die huis van Simon die melaatse .
40026007	Terwyl Hy aan tafel was , kom daar 'n vrou na Hom toe met 'n albaste fles vol duur aromatiese olie en gooi dit op sy kop uit .
40026008	Toe die dissipels dit sien , het hulle hulle daaroor opgewerk . " Watter vermorsing , " het hulle onder mekaar gesê ,
40026009	" sy kon dit vir 'n yslike bedrag verkoop en die geld vir die armes gegee het ! "
40026010	Jesus het dit egter agtergekom en vra hulle toe : " Waarom maak julle dit so moeilik vir hierdie vrou ? Sy het immers 'n weldaad aan My gedoen .
40026011	Die armes sal julle altyd by julle hê , maar Ek sal nie meer lank by julle wees nie .
40026012	Toe sy hierdie olie op My uitgegooi het , het sy eintlik my liggaam vir my begrafnis voorberei .
40026013	Ek verseker julle , waar hierdie Goeie Nuus ook al oor die hele wêreld verkondig sal word , sal daar ook gepraat word van wat sy gedoen het , en so sal sy vir altyd onthou word ! "
40026014	Toe het Judas Iskariot , een van die twaalf dissipels , na die priesterhoofde toe gegaan
40026015	en gevra : " Wat is julle bereid om my te betaal as ek Jesus aan julle besorg ? " Hulle het hom toe 30 silwer geldstukke aangebied .
40026016	Van toe af was hy op die uitkyk vir 'n geskikte geleentheid om Jesus aan hulle uit te lewer .
40026017	Op die eerste dag van die Fees van die Ongesuurde Brood het die dissipels vir Jesus kom vra : " Waar wil U hê moet ons die paasmaaltyd vir U voorberei ? "
40026018	Hy antwoord toe : " Gaan stad toe na so en so en sê vir hom : ' Jesus die Leermeester sê : My tyd het gekom . Ek wil by jou die paasmaaltyd saam met my dissipels eet . ' "
40026019	Die dissipels het toe gedoen soos Jesus hulle beveel het en die paasete voorberei .
40026020	Teen die aand was Jesus saam met die twaalf aan tafel .
40026021	Terwyl hulle besig was om te eet , het Hy gesê : " Ek verseker julle , een van julle gaan My uitlewer . "
40026022	Hulle was geweldig geskok en het Hom die een na die ander gevra : " Dit is tog seker nie ek nie , Here ? "
40026023	Daarop het Jesus gesê : " Dit is die een wat sy hand hier saam met My in die skottel steek , wat My gaan uitlewer .
40026024	Ek , die Seun van die Mens , moet sterf soos daar van My geskryf staan , maar dit sal bitter swaar gaan met daardie man wat My uitlewer . Hy moes liewer nooit gebore gewees het nie ! "
40026025	Judas , die een wat Hom sou uitlewer , reageer toe en vra : " Dit is tog seker nie ek nie , Rabbi ? " Hy antwoord hom : " Daar sê jy dit self . "
40026026	Terwyl hulle besig was om te eet , neem Jesus brood en vra God se seën daarop . Toe breek Hy dit in stukke en gee dit aan sy dissipels met die woorde : " Neem en eet dit . Dit is my liggaam . "
40026027	En Hy het die beker geneem en God daarvoor gedank . Hy het dit aan hulle gegee met die woorde : " Drink almal daaruit ,
40026028	want dit is my bloed wat die verbond tussen God en sy volk verseël . Dit word vir baie vergiet sodat hulle sondes vergewe kan word .
40026029	Ek verklaar nou hier plegtig dat Ek van nou af nie weer wyn sal drink nie totdat Ek opnuut die feeswyn saam met julle sal drink in die koninkryk van my Vader . "
40026030	Hulle het toe die loflied gesing en uitgegaan na die Olyfberg toe .
40026031	Jesus het toe vir hulle gesê : " Vannag gaan julle almal aanstoot aan My neem . Daar staan immers geskryf : ' Ek sal die skaapwagter doodmaaken die skape van die tropsal uitmekaargejaag word . '
40026032	" Maar nadat Ek uit die dood opgewek is , sal Ek vooruit na Galilea toe gaan en daar vir julle wag . "
40026033	Petrus verseker Hom toe : " Al laat almal U in die steek — ék sal dit nooit doen nie . "
40026034	Jesus antwoord hom : " Glo My , Petrus , vannag nog , voordat die haan kraai , sal jy drie maal ontken dat jy my dissipel is . "
40026035	Petrus sê toe vir Hom : " Al moet ek saam met U sterf — ek sal dit beslis nooit doen nie ! " Al die dissipels het dieselfde verklaar .
40026036	Jesus kom toe saam met hulle by 'n olyftuin met die naam Getsemane en Hy sê : " Sit julle hier , terwyl Ek daar anderkant gaan bid . "
40026037	Hy neem toe vir Petrus en die twee seuns van Sebedeus saam met Hom . Daarop oorval 'n groot ontsteltenis en benoudheid Hom .
40026038	Hy sê toe vir hulle : " Ek is benoud tot sterwens toe . Bly julle hier , en waak saam met My . "
40026039	Hy het toe 'n entjie verder neergeval en met sy gesig plat teen die grond gebid : " O my Vader ! As dit moontlik is , neem tog hierdie lydensbeker van My weg . Doen nogtans nie soos Ék wil nie , maar soos Ú wil . "
40026040	Hy kom toe terug by die dissipels en kry hulle aan die slaap . Hy sê vir Petrus : " So , kon julle dan nie eers een uur saam met My wakker bly nie ?
40026041	Wees waaksaam en bid sodat julle nie in die versoeking kom nie . 'n Mens se gees is wel gewillig , maar jou liggaam hou nie altyd by nie . "
40026042	Weer het Hy van hulle af weggegaan en gebid : " My Vader ! As hierdie beker nie van My kan weggaan sonder dat Ek dit moet drink nie , laat u wil dan uitgevoer word . "
40026043	Hy het toe teruggegaan en kry hulle weer aan die slaap . Hulle was so vaak dat hulle oë eenvoudig nie wou oopbly nie .
40026044	Hy het hulle toe daar gelos en weer weggegaan en dieselfde gebed vir die derde keer gebid .
40026045	Toe kom Hy na sy dissipels toe en sê : " Slaap en rus julle nog steeds ? Die tyd het aangebreek ! Ek , die Seun van die Mens , word nou oorgegee in die hande van slegte mense .
40026046	Staan op , ons moet gaan ! Kyk , my verraaier is hier . "
40026047	Jesus was nog besig om te praat , toe kom Judas , een van die twaalf dissipels , al daar aan , en saam met hom 'n groot klomp mense gewapen met swaarde en knuppels . Hulle is gestuur deur die priesterhoofde en die familiehoofde van die volk .
40026048	Sy verraaier het vir hulle 'n uitkenningsteken gegee en gesê : " Die een wat ek met 'n soen sal groet , dit is hý . Arresteer hom ! "
40026049	Hy het toe direk na Jesus toe gekom en gesê : " Gegroet , Rabbi ! " Toe soengroet hy Hom .
40026050	Jesus het vir hom gesê : " Vriend , gaan voort met dit waarvoor jy gekom het . " Die ander het toe nadergekom , Jesus gegryp en Hom gearresteer .
40026051	Skielik het een van Jesus se mense sy swaard uitgepluk , die slaaf van die hoofpriester getref , en sy oor afgekap .
40026052	" Bêre jou swaard , " sê Jesus vir hom . " Almal wat die swaard opneem , sal deur die swaard vernietig word .
40026053	Besef jy nie dat Ek 'n ganse leërmag engele van my Vader sou kon vra en Hy sal hulle oombliklik stuur nie ?
40026054	Maar as Ek dit sou doen , hoe sou die Skrifwoord dan vervul word waarvolgens dit juis op hierdie manier moet gebeur ? "
40026055	Daarop vra Jesus vir die klomp mense : " Is Ek dan 'n gevaarlike krimineel dat julle My met swaarde en knuppels kom vang ? Hoekom het julle My nie gearresteer waar Ek dag na dag by die tempel gesit en onderrig gee het nie ?
40026056	Maar dit alles gebeur sodat wat die profete geskryf het , vervul kan word . " Dit was toe dat al Jesus se dissipels Hom net daar gelos het en gemaak het dat hulle wegkom .
40026057	Die groep wat Jesus gearresteer het , het Hom toe na die woning van Kajafas , die hoofpriester , gebring waar die skrifkenners en die familiehoofde bymekaar was .
40026058	Intussen het Petrus Hom op 'n veilige afstand gevolg totdat hy uiteindelik in die binnehof van die hoofpriester se woning beland het . Daar het hy by die dienspersoneel gaan sit om te sien wat gaan gebeur .
40026059	Die priesterhoofde , trouens die hele Joodse Raad , het vals getuienis teen Jesus probeer kry wat tot sy doodstraf sou lei .
40026060	En , alhoewel baie hulle kom aanmeld het om vals getuienis teen Jesus te gee , kon hulle geen afdoende getuienis teen Hom kry nie . Eindelik het daar twee gekom
40026061	en getuig : " Hierdie man het beweer : ' Ek kan die tempel afbreek en binne drie dae weer opbou . ' "
40026062	Daarop het die hoofpriester opgestaan en vir Jesus gevra : " Het jy niks te sê op hierdie aanklag nie ? Wat is hierdie ding wat hulle teen jou getuig ? "
40026063	Maar Jesus het bly swyg . Toe sê die hoofpriester : " Ek eis nou van jou in die Naam van die lewende God dat jy vir ons moet sê of jy die Messias , die Seun van God is . "
40026064	Jesus het geantwoord : " Ja , dit is soos u sê . Ek verseker julle : Julle sal My , die Seun van dieMens , sien sit aan die regterhandvan God , die Magtige , en hoe Hy terugkomop die wolke van die hemel . "
40026065	Toe skeur die hoofpriester sy klere om te wys hoe geskok hy is en hy roep uit : " Lasterlik ! Watter ander getuies het ons nog nodig ? Julle het tog nou self hierdie lastering teen God gehoor .
40026066	Wat is julle bevinding ? " " Hy is skuldig , " antwoord hulle , " hy verdien die doodstraf . "
40026067	Daarop spoeg hulle Hom in die gesig en slaan Hom met hulle vuiste . Party het Hom geklap en
40026068	gesê : " Profeteer vir ons , geagte Messias ! Wie is dit wat jou nou net geslaan het ? "
40026069	Petrus het nog steeds buite in die binnehof gesit . 'n Diensmeisie kom toe nader en sê : " Jy was mos ook saam met Jesus die Galileër ? "
40026070	Hy het dit egter voor almal ontken . " Ek weet nie waarvan jy praat nie , " het hy verklaar .
40026071	Later , toe hy op pad was na die uitgang , sien 'n ander diensmeisie hom raak en sê vir die omstanders : " Hierdie man was ook saam met Jesus van Nasaret . "
40026072	Weer het hy dit ontken , hierdie keer met 'n eed : " Ek ken hierdie man glad nie ! "
40026073	Nog 'n klein rukkie later kom sê dié wat daar rondstaan vir Petrus : " Jy is definitief een van hulle ; jou aksent verklap jou . "
40026074	Daarop het Petrus hewig begin vloek en gesê : " Ek sweer voor God , ek ken hierdie man hoegenaamd nie ! " Onmiddellik het die haan begin kraai .
40026075	Skielik het Jesus se woorde deur Petrus se gedagtes geflits : " Voordat die haan kraai , sal jy drie maal ontken dat jy my dissipel is . " Daarop het hy buitentoe gegaan en hartstogtelik gehuil .
40027001	Baie vroeg daardie oggend het al die priesterhoofde en die familiehoofde saam teen Jesus beraadslaag oor hoe hulle moes optree om sy dood te bewerk .
40027002	Hulle het Hom toe in boeie weggeneem en aan Pilatus , die Romeinse goewerneur , oorhandig .
40027003	Toe Judas , sy verraaier , besef dat Jesus ter dood veroordeel is , het hy bitter spyt gekry en die 30 silwer geldstukke na die priesterhoofde en die familiehoofde teruggevat
40027004	met die woorde : " Ek het verkeerd gedoen . Ek het 'n onskuldige man uitgelewer ! " Hulle het geantwoord : " Dit raak ons nie . Dis jou probleem . "
40027005	Judas gooi toe die geld op die tempelvloer neer , draai om en gaan hang homself op .
40027006	Die hoofpriesters het die geld toe geneem en gesê : " Ons mag dit nie in die tempelskatkis gooi nie , want die bloed van 'n mens kleef aan hierdie geld . "
40027007	Na 'n samespreking het hulle besluit om die stuk grond van die pottebakker daarmee te koop en dit te gebruik as 'n begraafplaas vir vreemdelinge .
40027008	Dit is waarom daardie stuk grond nog steeds Bloedgrond genoem word .
40027009	Daarmee het die woord van die profeet Jeremia in vervulling gegaan : " Hulle het die 30 silwer geldstukke geneem — die prys waarteen hy deur die volk Israel gewaardeer is -
40027010	en die pottebakker se grond daarmee gekoop , soos die Here my beveel het . "
40027011	Jesus het voor Pilatus , die Romeinse goewerneur , verskyn . Die goewerneur het Hom gevra : " Is jy die Koning van die Jode ? " Jesus antwoord : " Dit is soos u sê . "
40027012	Maar terwyl die priesterhoofde en die familiehoofde beskuldigings teen Hom inbring , het Hy niks geantwoord nie .
40027013	" Hoor jy dan nie al die ernstige aanklagte teen jou nie ? " het Pilatus Hom gevra .
40027014	Maar tot die goewerneur se uiterste verbasing het Hy Hom op geen enkele punt verweer nie .
40027015	Dit was gebruiklik dat die goewerneur tydens elke Paasfees een gevangene vir die skare vrylaat . Hulle kon self kies wie dit moes wees .
40027016	Juis in hierdie tyd was daar 'n berugte gevangene met die naam Jesus Barabbas .
40027017	Terwyl die skare gevaarlik begin saamdrom , vra Pilatus hulle : " Wie wil julle hê moet ek vir julle vrylaat : Jesus Barabbas of Jesus , die sogenaamde Messias ? "
40027018	Hy het goed besef dat die Joodse leiers Jesus uit naywer aan hom uitgelewer het .
40027019	Terwyl Pilatus daar op die regbank sit , laat sy vrou hom weet : " Los daardie onskuldige man uit . Ek het laas nag 'n aaklige nagmerrie oor hom gehad . "
40027020	Intussen het die priesterhoofde en die familiehoofde die skare oorreed om te vra dat Barabbas vrygelaat moet word en dat Jesus die doodstraf kry .
40027021	Toe die goewerneur dus weer vir hulle vra : " Wie van hierdie twee moet ek vir julle vrylaat ? " het hulle geskree : " Barabbas ! "
40027022	" Maar as ek Barabbas vir julle vrylaat , " het Pilatus hulle gevra , " wat moet ek dan met Jesus die ' Messias ' doen ? " Hulle roep almal : " Hy moet gekruisig word ! "
40027023	" Hoekom ? " vra Pilatus . " Watter misdaad het hy dan begaan ? " Maar hulle het al hoe harder begin skree : " Hy moet gekruisig word ! "
40027024	Pilatus het gemerk dat dit hopeloos was , en dat daar 'n oproer aan die kom was . Gevolglik het hy 'n skottel water laat kom en sy hande ten aanskoue van die skare gewas met die woorde : " Ek is onskuldig aan die dood van hierdie man . Dit is op julle rekening . "
40027025	Die hele volk het teruggeskree : " Ons neem verantwoordelikheid vir sy dood — ons en ons nageslag . "
40027026	Toe het hy Barabbas vir hulle vrygelaat , maar hy het Jesus aan die soldate oorgegee om Hom met gésels te slaan en daarna te kruisig .
40027027	Die goewerneur se soldate het Jesus toe na hulle hoofkwartier geneem en die hele regiment teen Hom bymekaargemaak .
40027028	Hulle stroop Hom toe van sy klere en hang vir Hom 'n pers mantel om .
40027029	Hulle het ook 'n krans van dorings gevleg en dit op sy kop gesit , en 'n rietsepter in sy regterhand . Toe maak hulle kniebuigings voor Hom en roep spottend : " Ons groet u , o Koning van die Jode ! "
40027030	Boonop het hulle Hom bespoeg en die riet by Hom gegryp en Hom daarmee teen die kop geslaan .
40027031	Toe hulle moeg geword het van spot dryf met Hom , het hulle die mantel uitgetrek en vir Hom weer sy eie klere aangetrek . Toe vat hulle Hom weg om Hom te gaan kruisig .
40027032	Op pad kom hulle 'n man met die naam Simon teë . Hy was van Sirene afkomstig . Hulle het hom opgekommandeer om Jesus se kruis te dra .
40027033	Hulle kom toe by die plek aan wat Golgota genoem word — dit beteken Kopbeenkoppie .
40027034	Hulle gee toe vir Hom 'n mengsel van wyn en bitter kruie om te drink , maar toe Hy dit proe , wou Hy dit nie drink nie .
40027035	Nadat hulle Jesus gekruisig het , het die soldate sy klere verdeel deur die gooi van dobbelsteentjies .
40027036	Hulle het daar rondgesit en Hom bewaak .
40027037	Hulle het 'n plakkaat , met die rede vir Jesus se kruisiging daarop , bokant sy kop vasgesit . Dit het gelui : " Dit is Jesus , die Koning van die Jode . "
40027038	Daarop het hulle saam met Jesus ook twee kriminele gekruisig , een aan elke kant .
40027039	Die verbygangers het net spottend hulle koppe geskud en Hom toegesnou :
40027040	" Toe nou , jy kan mos die tempel afbreek en dit weer in drie dae opbou ! As jy dan God se Seun is , red jouself en kom van die kruis af ! "
40027041	Die priesterhoofde tesame met die skrifkenners en die familiehoofde het ook gespot en gesê :
40027042	" Foeitog , hy het ander gered , maar hy kan homself nie red nie . Hy is mos die Koning van Israel . Laat hy nou afkom van die kruis ! Dan sal ons in hom glo !
40027043	Hy het mos op God staatgemaak — as God so danig lief is vir hom , laat Hy dit nou bewys deur hom te red ! Hy het tog self beweer : ' Ek is God se Seun ! ' "
40027044	In hierdie selfde trant het selfs die kriminele wat saam met Hom gekruisig is , Hom beledig .
40027045	Van twaalfuur af het dit oor die hele land donker geword tot drie-uur die middag .
40027046	Teen drie-uur het Jesus baie hard uitgeskreeu : " Eli , Eli , lemá sabagtani , " wat beteken : " My God , my God , waarom het U My verlaat ? "
40027047	Party van die omstanders het dit misverstaan en gedink Hy roep na die profeet Elia .
40027048	Een van hulle hardloop toe gou , vat 'n spons , maak dit vol suur wyn en steek dit op die punt van 'n riet om Hom te laat drink .
40027049	Die ander het egter gesê : " Los hom . Kom ons kyk of Elia hom kom red . "
40027050	Maar Jesus het weer baie hard uitgeroep en die laaste asem uitgeblaas .
40027051	Op daardie oomblik het die swaar gordyn in die tempel in twee geskeur , van bo tot onder . Die aarde het gebewe en die rotse het uitmekaargebars .
40027052	Selfs die grafte het oopgegaan en God het die liggame van baie gelowiges wat reeds dood was , weer lewendig gemaak .
40027053	Hulle het uit die grafte gegaan , en ná Jesus se opstanding het hulle die heilige stad Jerusalem binnegegaan en aan baie mense verskyn .
40027054	Die Romeinse offisier oor honderd en die ander soldate wat Jesus bewaak het , het baie beangs geword toe hulle die aardbewing en die ander gebeurtenisse sien , en hulle het gesê : " Hierdie man was werklikwaar die Seun van God ! "
40027055	Baie vroue wat Jesus van Galilea af gevolg en vir Hom gesorg het , het alles op 'n afstand dopgehou .
40027056	Onder hulle was Maria Magdalena , Maria , die ma van Jakobus en Josef , en die vrou van Sebedeus , die ma van Jakobus en Johannes .
40027057	Laat daardie middag het Josef , 'n ryk man van Arimatea , daar opgedaag . Hy was self ook 'n dissipel van Jesus .
40027058	Hy het Pilatus genader en gevra of hy Jesus se liggaam kon kry . Pilatus het toe 'n bevel uitgereik dat dit aan hom oorhandig moes word .
40027059	Josef het Jesus se liggaam toe in ontvangs geneem en dit in 'n nuwe stuk linne toegedraai .
40027060	Hy het dit in sy eie , nuwe graf gelê wat hy in die rots laat uitkap het . En nadat hy 'n groot klip voor die ingang gerol het , het hy weggegaan .
40027061	Intussen het Maria Magdalena en die ander Maria daar reg voor die graf se ingang bly sit .
40027062	Die volgende dag — dit was die dag ná die Vrydag — het die priesterhoofde en die Fariseërs met Pilatus gaan praat .
40027063	Hulle het vir hom gesê : " U Edele , ons onthou hierdie bedrieër het , toe hy nog gelewe het , gesê : ' Na drie dae sal ek uit die dood opstaan . '
40027064	Daarom versoek ons u om opdrag te gee dat die graf vir drie dae bewaak word . Dit sal sy dissipels verhinder om sy liggaam te kom steel en vir almal te vertel : ' God het Hom uit die dood opgewek . ' As dit gebeur , sal dinge nog slegter daaraan toe wees as voorheen . "
40027065	Pilatus het geantwoord : " Hier is 'n wag vir julle . Gaan beveilig die graf so goed moontlik . "
40027066	Hulle het toe die graf gaan beveilig deur die klip te verseël en dit deur die wagte te laat oppas .
40028001	Vroeg Sondagmôre , terwyl dit begin lig word , het Maria Magdalena en die ander Maria na die graf gaan kyk .
40028002	Skielik was daar 'n geweldige aardbewing omdat daar 'n engel van die hemel af gekom , die klip voor die graf weggerol en daarop gaan sit het .
40028003	Sy gesig het geblink soos weerlig en sy klere was sneeuwit .
40028004	Die wagte het van angs begin bewe oor die engel en toe soos dooies bewusteloos neergeslaan .
40028005	Daarop het die engel die vroue aangespreek met die woorde : " Julle hoef nie bang te wees nie . Ek weet julle soek Jesus wat gekruisig is .
40028006	Hy is nie hier nie , want Hy is opgewek uit die dood , presies soos Hy gesê het . Kom kyk , hier het sy liggaam gelê .
40028007	En gaan sê nou dadelik vir sy dissipels : ' Jesus is uit die dood opgewek , en Hy gaan julle solank vooruit Galilea toe . Julle sal Hom dáár sien . ' Julle kan reken op wat ek vir julle sê . "
40028008	Hulle het toe haastig van die graf af weggegaan . Oorstelp van skok , maar nog meer van 'n ontsaglike blydskap , het hulle gehardloop om die boodskap aan sy dissipels te gaan gee .
40028009	En toe , meteens , daar staan Jesus voor die vroue , en Hy sê : " Goeiedag , almal ! " Hulle hardloop na Hom toe , gryp sy voete vas en aanbid Hom .
40028010	Daarop sê Jesus vir hulle : " Julle hoef nie bang te wees nie . Gaan sê vir my broers hulle moet Galilea toe gaan en hulle sal My daar sien . "
40028011	Terwyl die vroue op pad was , het sommige lede van die wag in die stad ingegaan en vir die priesterhoofde alles vertel wat gebeur het .
40028012	Hulle het toe saam met die familiehoofde beraadslaag .
40028013	Hulle het vir die soldate 'n groot som geld aangebied en vir hulle gesê : " Julle moet vir die mense vertel : ' Sy dissipels het mooi in die nag gekom terwyl ons aan die slaap was , en sy liggaam gesteel . '
40028014	As die goewerneur hiervan hoor , sal ons hom gerusstel . Ons sal sorg dat julle julle nie hoef te kwel nie . "
40028015	Die wagte het toe die geld gevat en gedoen soos aan hulle voorgesê is . Hierdie storie is toe onder die Jode versprei en word oorvertel tot vandag toe .
40028016	Die elf dissipels het toe na Galilea gegaan , na die berg soos Jesus hulle beveel het .
40028017	Toe hulle Hom sien , het hulle Hom aanbid , alhoewel party van hulle nog getwyfel het .
40028018	Jesus kom toe nader en sê vir sy dissipels : " God het die volle mag oor hemel en aarde aan My toevertrou .
40028019	Gaan dan , maak al die nasies my dissipels , en doop hulle in die Naam van die Vader en die Seun en die Heilige Gees .
40028020	Leer hulle om alles te gehoorsaam wat Ek aan julle opgedra het . En weet vir seker : Ek is vir altyd by julle , tot aan die einde van die wêreldgeskiedenis . "
41001001	Hier begin die Goeie Nuus aangaande Jesus Christus , die Seun van God .
41001002	In die boek van die profeet Jesaja staan geskryf : " Kyk , Ek stuur my boodskappervoor jou uit . Hy sal die pad vir jouregmaak .
41001003	Hy is 'n stem wat uitroepin die woestyn : ' Kry die Here se pad gereed . Maak vir Hom 'n hoofweg . ' "
41001004	Hierdie boodskapper was Johannes die Doper . Hy het in die woestyn opgetree en gepreek dat die mense hulle moes laat doop as teken dat hulle tot inkeer gekom het en so vergifnis van sonde ontvang het .
41001005	Skares mense van Jerusalem en van oor die hele Judea het na Johannes toe gekom , en nadat hulle hulle sondes bely het , het hy hulle in die Jordaanrivier gedoop .
41001006	Johannes se klere was van kameelhaar en hy het 'n leerbelt om sy middel gedra . Hy het van sprinkane en veldheuning gelewe .
41001007	Hy het aangekondig : " Daar kom Iemand ná my wat belangriker is as ek — soveel belangriker dat ek nie eers werd is om soos 'n slaaf te buk en sy sandale los te maak nie .
41001008	Ek het julle met water gedoop , maar Hy sal julle met die Heilige Gees doop . "
41001009	Ongeveer daardie tyd het Jesus van Nasaret in Galilea af gekom en is Hy deur Johannes in die Jordaanrivier gedoop .
41001010	Dadelik toe Jesus uit die water opstaan , sien Hy hoe die hemel oopgaan en die Heilige Gees soos 'n duif na Hom toe afkom .
41001011	En 'n stem uit die hemel het gesê : " Jy is my geliefde Seun . Jy is 'n kind so na my hart . "
41001012	Dadelik hierna het die Heilige Gees Jesus na die woestyn laat gaan .
41001013	Hy was daar vir 40 dae terwyl Hy deur Satan versoek is . Hy was daar saam met die wilde diere , en engele het Hom versorg .
41001014	Later , nadat Johannes gearresteer is , het Jesus na Galilea toe gegaan om God se Goeie Nuus aan te kondig .
41001015	Hy het gesê : " Die tyd het aangebreek . God se koningsheerskappy gaan nou enige oomblik begin ! Kom tot inkeer en glo die Goeie Nuus ! "
41001016	Op 'n dag terwyl Jesus langs die See van Galilea loop , sien Hy hoe Simon en sy broer Andreas hulle visnette in die see uitgooi , want hulle was vissers van beroep .
41001017	Jesus het na hulle geroep : " Kom , word my dissipels , en Ek sal julle vissers van mense maak ! "
41001018	En hulle het dadelik hulle nette gelos en saam met Hom gegaan .
41001019	'n Entjie verder langs die strand het Jesus die twee seuns van Sebedeus , Jakobus en Johannes , in 'n skuit gesien terwyl hulle besig was om hulle nette heel te maak .
41001020	Hy het hulle ook geroep , en dadelik het hulle hulle pa en sy werksmense net so gelos en saam met Jesus gegaan .
41001021	Jesus en sy dissipels het in Kapernaum aangekom . Op die Sabbatdag het Hy dadelik na die sinagoge toe gegaan en Hy was besig om daar onderrig te gee .
41001022	Hulle was verbaas oor sy onderrig , want Hy het onderrig gegee soos iemand met ware gesag — heeltemal anders as die skrifkenners .
41001023	Skielik was daar in hulle sinagoge 'n man met 'n onrein gees wat begin uitroep :
41001024	" Los ons uit , Jesus van Nasaret ! Het jy gekom om ons te vernietig ? Ek ken jou — jy is die Heilige van God ! "
41001025	Maar Jesus het hom bestraf en beveel : " Bly stil , en gaan uit hom uit ! "
41001026	Daarop het die onrein gees hom stuiptrekkings laat kry , hard geskreeu en uit hom uitgegaan .
41001027	Hulle was almal verstom en het mekaar opgewonde begin uitvra : " Wat gaan hier aan ? Watter nuwe soort lering is dit hierdie ? Dit het soveel gesag ! Selfs onrein geeste luister na sy opdragte ! "
41001028	Die nuus oor wat Jesus gedoen het , het dadelik deur die hele omgewing van Galilea versprei .
41001029	Nadat Jesus en sy dissipels uit die sinagoge gekom het , het hulle dadelik na die huis van Simon en Andreas gegaan . Jakobus en Johannes was ook by hulle .
41001030	Simon se skoonma was siek in die bed vanweë 'n hoë koors . Hulle het dadelik vir Jesus van haar vertel .
41001031	Hy het toe na haar bed toe gegaan , haar hand gevat en haar opgehelp . Die koors was weg en sy het vir hulle 'n ete voorberei .
41001032	Teen sononder daardie aand is baie siekes en mense wat onder die mag van bose geeste was , na Hom gebring .
41001033	Die hele Kapernaum het by die deur saamgedrom om alles te sien .
41001034	Jesus het baie siekes met allerlei kwale gesond gemaak en baie duiwels uit die mense gedryf , maar omdat hulle geweet het wie Hy is , het Hy hulle die swye opgelê .
41001035	Nog voor dagbreek die volgende oggend het Jesus opgestaan en alleen op 'n stil plek gaan bid .
41001036	Later het Simon en die ander mense by hom agter Jesus aan gegaan
41001037	en toe hulle Hom kry , sê hulle vir Hom : " Almal vra na U . "
41001038	Jesus het egter geantwoord : " Ons moet ook nog verder gaan na die omliggende dorpe sodat Ek ook daar kan preek . Dit is immers waarvoor Ek gekom het . "
41001039	So het Hy dan deur die hele Galilea in hulle sinagoges gepreek en bose geeste uitgedryf .
41001040	'n Man met 'n ernstige velsiekte het na Hom toe gekom , voor Hom gekniel en Hom gesmeek met die woorde : " As U wil , kan U my gesond maak . "
41001041	Jesus het hom innig jammer gekry , sy hand uitgesteek en hom aangeraak met die woorde : " Ek wil dit vir jou doen . Word gesond ! "
41001042	Net daar het die ernstige velsiekte verdwyn — die man was gesond .
41001043	Jesus het hom toe dadelik weggestuur nadat Hy hom ernstig aangespreek het met die woorde :
41001044	" Sorg dat jy met niemand langs die pad praat nie . Gaan reguit na die priester . Laat hy jou ondersoek . En bring die offer wat die wet van Moses vereis vir ernstige velsiektes wat genees is . So sal almal 'n duidelike bewys hê van jou genesing . "
41001045	Maar die man het weggegaan en die nuus van wat met hom gebeur het , oral versprei . Gevolglik het soveel mense Jesus begin omring dat dit vir Hom onmoontlik geword het om openlik in enige dorp in te gaan . Hy moes buite in afgeleë plekke bly . Tog het mense steeds van oral na Hom toe gekom .
41002001	Toe Jesus ná 'n hele aantal dae na Kapernaum terugkeer , het dit rugbaar geword dat Hy weer by die huis is .
41002002	Gou-gou was die huis so vol mense dat daar vir niemand meer plek was nie , selfs nie voor die deur nie . Jesus was besig om die Goeie Nuus aan hulle te vertel .
41002003	Daar daag toe vier mans by Hom op wat 'n verlamde persoon op 'n mat dra .
41002004	As gevolg van die baie mense kon hulle hom nie tot by Jesus bring nie . Daarom het hulle 'n gat deur die dak bokant Jesus se kop gemaak . Toe laat hulle die mat waarop die sieke gelê het , deur die dak sak .
41002005	Toe Jesus hulle geloof sien , sê Hy vir die verlamde man : " My seun , jou sondes word vergewe . "
41002006	Maar party van die skrifkenners wat daar gesit het , het by hulleself gedink :
41002007	" Wat ? Dis tog laster ! Net God kan sondes vergewe ! "
41002008	Jesus het sonder meer geweet wat hulle dink en sê toe vir hulle : " Waarom dink julle dit is laster ?
41002009	Wat is makliker — om vir die verlamde te sê : ' Jou sondes word vergewe , ' of om te sê : ' Staan op , tel jou bed op en loop ' ?
41002010	Ek gaan nou vir julle bewys dat Ek , die Seun van die Mens , die gesag het om sondes op aarde te vergewe . " Daarop sê Jesus vir die verlamde man :
41002011	" Ek beveel jou , staan op , vat jou mat en gaan na jou huis toe ! "
41002012	Net daar het die man opgespring , sy mat geneem en voor almal se oë buitentoe gegaan . Hulle was almal verstom en het God geprys en uitgeroep : " So iets het ons nog nooit tevore gesien nie ! "
41002013	Jesus het toe weer na die strand toe gegaan . 'n Hele skare mense het na Hom toe gekom , en Hy was besig om hulle te onderrig .
41002014	Terwyl Hy aanstap , sien Hy vir Levi , die seun van Alfeus , by die tolhokkie sit en Hy sê vir hom : " Kom , word my dissipel . " Hy het opgestaan en 'n dissipel van Jesus geword .
41002015	Levi het Jesus en sy dissipels genooi om saam met sy medetollenaars en ander berugte sondaars by hom te kom eet . ( Daar was baie van hierdie mense wat agter Jesus aan gekom het . )
41002016	Toe sommige van die skrifkenners uit die geledere van die Fariseërs sien dat Hy saam met sulke berugte sondaars en tollenaars eet , het hulle vir sy dissipels gesê : " Hoe kan julle leermeester saam met sulke immorele karakters eet ? "
41002017	Toe Jesus dit hoor , sê Hy vir hulle : " Gesonde mense het die dokter nie nodig nie — die siekes wel . Ek het nie gekom om regverdiges te roep nie , maar sondaars . "
41002018	Johannes se dissipels en die Fariseërs het gereeld gevas . Daar kom toe mense vir Jesus vra : " Waarom vas die dissipels van Johannes en die dissipels van die Fariseërs gereeld , maar jou dissipels vas nie ? "
41002019	Jesus het hulle geantwoord : " Dis tog ondenkbaar dat die bruilofsgaste sal vas terwyl die bruidegom nog saam met hulle feesvier ! Hulle kan nie vas solank hulle die bruidegom by hulle het nie .
41002020	Maar daar kom 'n tyd wanneer die bruidegom van hulle af weggeneem sal word . Dán sal hulle vas .
41002021	Niemand sal tog 'n ou kledingstuk met 'n stuk nuwe , ongekrimpte materiaal lap nie . Die nuwe materiaal gaan immers krimp en losskeur en 'n nog groter gat agterlaat .
41002022	Net so min gooi 'n mens nuwe wyn in ou leersakke . Doen jy dit tog , gaan die wyn die sakke laat skeur en die wyn sowel as die sakke sal daarmee heen wees . Nee , nuwe wyn hoort in nuwe sakke ! "
41002023	Een Sabbatdag , terwyl Jesus deur die koringlande geloop het , het sy dissipels so al lopende are afgepluk om te eet .
41002024	Die Fariseërs het vir Jesus gesê : " Kyk wat doen hulle ! Dis teen die wet om sulke werk op die Sabbat te doen . "
41002025	Jesus se reaksie was : " Het julle nooit gelees wat Dawid gedoen het toe hy in die nood verkeer het en hy en sy mense honger was nie ?
41002026	Hy het tydens die hoofpriesterskap van Abjatar in die huis van God gegaan en wederregtelik van die offerbrood geëet wat vir die priesters bedoel was ; en hy het ook daarvan vir sy mense gegee . "
41002027	Toe sê Hy vir hulle : " Die Sabbat is daar ter wille van die mens — nie die mens ter wille van die Sabbat nie .
41002028	Daarom het Ek , die Seun van die Mens , seggenskap ook oor die Sabbat . "
41003001	Jesus het weer na die sinagoge toe gegaan . Daar was 'n man met 'n misvormde hand .
41003002	Omdat dit op die Sabbat was , het Jesus se vyande Hom fyn dopgehou . Sou Hy die man se hand op die Sabbat gesond maak ? Indien wel , sou hulle Hom kon aankla .
41003003	Hy sê toe vir die man met die misvormde hand : " Kom staan hier in die middel . "
41003004	Daarna sê Hy vir sy teenstanders : " Mag 'n mens goeddoen op die Sabbat of kwaad ? Is hierdie dag bedoel om 'n lewe te red of te vernietig ? " Maar hulle wou Hom nie antwoord nie .
41003005	Terwyl hulle so rondom Hom staan , het Hy hulle die een na die ander met verontwaardiging aangekyk , diep bedroef oor die gevoelloosheid van hulle harte . Toe sê Hy vir die man : " Steek uit jou hand . " Hy het dit uitgesteek , en sy hand het gesond geword .
41003006	Dadelik het die Fariseërs uitgegaan en saam met Herodes se ondersteuners gaan beplan hoe hulle Jesus gaan doodmaak .
41003007	Jesus het saam met sy dissipels na die see toe gegaan . 'n Groot skare het agter Hom aangekom — van Galilea , Judea ,
41003008	Jerusalem , Idumea , oorkant die Jordaan , en selfs van so ver as Tirus en Sidon . Die nuus van wat Hy gedoen het , het wyd versprei en 'n groot menigte mense het na Hom toe gekom .
41003009	Jesus het aan sy dissipels opdrag gegee om 'n bootjie vir Hom gereed te hou om te voorkom dat die skare Hom vertrap .
41003010	Hy het daardie dag baie mense gesond gemaak met die gevolg dat almal met die een of ander kwaal Hom oorval het sodat hulle aan Hom kon raak .
41003011	Telkens wanneer dié wat van onrein geeste besete was Hom sien , het hulle voor Hom neergeval en geskree : " Jy is die Seun van God ! "
41003012	Maar Jesus het hulle streng gewaarsku om nie te sê wie Hy is nie .
41003013	Hierna het Jesus teen 'n berg opgegaan en dié na Hom toe geroep wat Hy by Hom wou hê . En hulle het na Hom toe gekom .
41003014	Hy het twaalf gekies om gereeld by Hom te wees en hulle apostels genoem . Hy wou hulle stuur om te gaan preek ,
41003015	en om met volmag duiwels uit te dryf .
41003016	Hier volg die name van die twaalf wat Hy gekies het : Simon ( Jesus het sy naam veranderna Petrus ) ,
41003017	Jakobus en Johannes ( die seuns van Sebedeus , maar Jesus het hulledie bynaam " Seuns van dieDonder " gegee ) ,
41003018	Andreas , Filippus , Bartolomeus , Matteus , Tomas , Jakobus ( die seun van Alfeus ) , Taddeus , Simon ( die Yweraar ) ,
41003019	Judas Iskariot ( wat Hom later uitgelewer het ) .
41003020	Toe Jesus huis toe gaan , het daar weer 'n skare saamgedrom sodat Hy en sy dissipels nie eers meer tyd kon kry om te eet nie .
41003021	Toe Jesus se familie daarvan hoor , wou hulle Hom wegvat , want hulle het gesê : " Hy is skoon van sy verstand af . "
41003022	Die skrifkenners wat van Jerusalem af gekom het , het egter gesê : " Beëlsebul , die baasduiwel , is in hom . Dit is deur hierdie baasduiwel dat hy die bose geeste uitdryf . "
41003023	Jesus het die mense nadergeroep en deur middel van gelykenisse op hierdie beskuldiging gereageer . " Hoe kan Satan homself uitdryf ? " het Hy gevra .
41003024	" 'n Koninkryk wat teen homself stryd voer , kan tog nie staande bly nie !
41003025	En as daar onderlinge stryd in 'n huisgesin heers , kan daardie huisgesin dit tog nie oorleef nie !
41003026	Net so , as Satan teen homself in opstand kom en verdeeld raak , kan hy nie bly staan nie ; dit sal klaar wees met hom .
41003027	Jy kan tog sekerlik nie sommer in die huis van 'n sterk man ingaan om sy besittings te roof tensy jy hom vooraf vasbind nie . Eers as jy dit gedoen het , sal jy hom kan beroof .
41003028	" Ek verseker julle , elke sonde , ja , selfs elke lastering wat mense uitspreek , sal hulle vergewe word ,
41003029	maar wie teen die Heilige Gees laster , sal tot in ewigheid nie vergifnis kry nie . So iemand sal vir altyd skuldig bly . "
41003030	Dit het Jesus gesê omdat hulle beweer het dat daar 'n onrein gees in Hom was .
41003031	Jesus se ma en broers het juis toe daar aangekom . Hulle het buite bly staan en vir Hom laat weet dat Hy na hulle toe moes kom .
41003032	Daar het 'n skare rondom Hom gesit . Hulle sê toe vir Hom : " Kyk , u ma en u broers en u susters staan buite en vra na U ! "
41003033	Jesus het geantwoord : " Wie is regtig my ma en my broers ? "
41003034	Daarop kyk Hy na dié wat so rondom Hom sit , en Hy sê : " Julle is my ma en my broers .
41003035	Elkeen wat aan God gehoorsaam is , is my eintlike gesinslede . "
41004001	Jesus het toe weer die mense op die strand begin onderrig . Daar drom toe so 'n reuse skare om Hom saam dat Hy in 'n skuit wat op die water vasgemeer was , gaan sit het terwyl die hele menigte op die strand was .
41004002	Hy het hulle toe breedvoerig deur middel van gelykenisse onderrig . Hier volg 'n tipiese gelykenis :
41004003	" Luister nou goed , " het Jesus gesê . " 'n Boer het eendag lande toe gegaan om te saai .
41004004	In die saaiproses het party van die saad op 'n voetpaadjie geval en die voëls het dit kom oppik .
41004005	'n Ander deel het weer op klipperige aarde sonder enige diepte geval . As gevolg van die vlak grond het dit vinnig opgeskiet .
41004006	Maar toe die son warm begin bak , het dit verlep en omdat dit nie diep wortelgeskiet het nie , het dit toe heeltemal verdroog .
41004007	Nog 'n deel het tussen die dorings geval . Toe die dorings opkom , het dit die koring verstik en dit het geen oes voortgebring nie .
41004008	Nog ander saad het op goeie grond geval . Dit het opgekom , gegroei en 'n oes voortgebring — tot 30 en 60 en 100 maal wat oorspronklik gesaai is .
41004009	Elkeen wat kan hoor , " het Jesus gesê , " moet goed luister na wat Ek sê . "
41004010	Later , toe Jesus alleen was saam met die twaalf dissipels en sy ander mense , het hulle Hom uitgevra : " Wat beteken hierdie gelykenisse ? "
41004011	Jesus het hulle geantwoord : " Julle word bevoorreg om die geheim van God se koningsheerskappy te verstaan . Maar vir die buitestanders bly hierdie dinge blote gelykenisse sodat die Skrifwoord vervul kan word :
41004012	' Sodat hulle sien wat Ek doen , maar nie die bedoeling daarvanverstaan nie ; sodat hulle my woorde hoor , en dit tog nie begryp nie ; sodat hulle nie van hullesondes wegdraaien vergewe word nie . ' "
41004013	Hy sê toe vir hulle : " As julle nie hierdie gelykenis verstaan nie , hoe sal julle al die ander begryp wat Ek vir julle gaan vertel ?
41004014	Die boer waarvan Ek julle vertel het , is die een wat die saad van die woord uitstrooi .
41004015	Hulle by wie die saad op die voetpaadjie val , staan vir die mense wat die woord hoor , maar dan kom Satan dadelik en vat die woord wat op hulle lewens gesaai is , weg .
41004016	En hulle by wie op klipperige grond gesaai is , staan vir die mense wat die woord hoor en dit dadelik vol blydskap aanneem .
41004017	Maar soos dit met jong plantjies in sulke grond gaan , skiet hulle nie diep wortel nie . Hulle hou net vir 'n rukkie . Sodra daar probleme of vervolging ter wille van die Goeie Nuus kom , struikel hulle dadelik in die geloof .
41004018	Daardie mense by wie tussen die dorings gesaai is , staan vir die mense wat die woord hoor ,
41004019	maar die bekommernisse van hierdie lewe en die lokstem van die rykdom en die hunkering na allerhande goed verstik gou die woord , en dit bly sonder vrug .
41004020	Maar hulle by wie op die goeie grond gesaai is , is die mense wat die woord hoor en dit aanneem en 'n groot oes oplewer — party 30 , party 60 , party selfs 100 maal wat oorspronklik gesaai is . "
41004021	Jesus het vir hulle gesê : " 'n Lamp is tog sekerlik nie bedoel om onder 'n emmer of onder 'n bed gesit te word nie . Dis mos bedoel om op 'n lampstaander gesit te word waar dit sy lig kan versprei .
41004022	" Alles wat nou geheim is , sal bekendgemaak word . Alles wat nou verborge is , sal aan die lig kom .
41004023	Elkeen wat kan hoor , moet goed luister na wat Ek sê . "
41004024	Hy het ook vir hulle gesê : " Maak seker dat julle goed aandag gee aan wat julle van My hoor . Hoe meer julle luister , hoe meer sal julle verstaan — en julle sal boonop nog meer ontvang .
41004025	Wie hulle oopstel vir my onderrig — vir hulle sal nog meer gegee word . Maar wie dit nie doen nie — van hulle sal selfs die bietjie wat hulle het , ook nog weggeneem word . "
41004026	Jesus het ook gesê : " God se koningsheerskappy is soos 'n boer wat saad op sy land saai .
41004027	Dan gaan hy voort met sy ander daaglikse aktiwiteite . Intussen ontkiem en groei die saad — hoe , weet hy self nie mooi nie .
41004028	Die grond produseer die graan vanself : eers kom die eerste blaartjie uit , dan vorm die aar en uiteindelik sit die volgroeide koringkorrel in die aar .
41004029	En sodra die koring ryp is , steek die boer die sekel in , want die oestyd is daar . "
41004030	" Waarmee kan Ek die koningsheerskappy van God vergelyk ? " het Jesus gevra . " En met watter gelykenis sal ons dit toelig ?
41004031	Dis soos 'n mosterdsaadjie wat wel die kleinste van alle sade is ,
41004032	maar nadat dit geplant is , skiet dit op en word groter as al die plante in die tuin . Dit maak takke wat so groot word dat die voëls veilig daarin kan kom nes maak . "
41004033	Jesus het baie sulke gelykenisse gebruik om die woord aan die mense te bedien volgens wat hulle kon verstaan .
41004034	Eintlik het Hy in sy openbare onderrig net gelykenisse gebruik , maar wanneer Hy agterna alleen was saam met sy dissipels , het Hy alles vir hulle verder verduidelik .
41004035	Teen die aand sê Jesus vir sy dissipels : " Kom ons vaar oorkant toe . "
41004036	Hulle het die skare toe agtergelaat en Jesus — Hy was immers alreeds in die skuit — sommer net so saamgeneem ( alhoewel daar ander skuite agternagekom het ) .
41004037	Daar het 'n hewige stormwind opgekom . Groot golwe het teen die skuit gebreek , met die gevolg dat dit alreeds vol water begin word het .
41004038	Jesus het agter in die skuit gelê en slaap met sy kop op 'n kussing . Sy dissipels maak Hom toe wakker en sê vir Hom : " Leermeester , gee U nie om dat ons besig is om te vergaan nie ? "
41004039	Jesus het opgestaan , die stormwind ernstig aangespreek en vir die see gesê : " Bedaar ! Word kalm ! " Toe het die wind gaan lê en daar het 'n groot rustigheid gekom .
41004040	Hy vra toe vir hulle : " Hoekom is julle so verskrik ? Vertrou julle My nog steeds nie ? "
41004041	Hulle was heeltemal oorweldig en het vir mekaar gesê : " Wie is Hy werklik ? Selfs die wind en die see luister na Hom ! "
41005001	Hulle het toe oorkant die see in die gebied van die Geraseners aangekom .
41005002	Net toe Jesus uit die skuit klim , het 'n man met 'n onrein gees Hom van die begraafplaas af tegemoetgehardloop .
41005003	Hy het tussen die grafte gebly . Hy kon op geen manier beheer word nie — selfs nie met 'n ketting nie .
41005004	Hy is dikwels met voet - en handboeie vasgemaak ; dan het hy die handboeie oopgeforseer en die voetboeie uitmekaargeruk . Gevolglik kon net mooi niemand hom beheer nie .
41005005	Die hele tyd , dag en nag , was hy tussen die grafte en op die hoogtes aan die skree terwyl hy homself met klippe stukkend kap .
41005006	Hy het Jesus van ver af raakgesien . Toe hardloop hy nader en val voor Hom neer .
41005007	Hy het met 'n harde stem geskreeu : " Los my uit , Jesus , Seun van God die Allerhoogste ! In Godsnaam , moenie my seermaak nie ! "
41005008	( Die rede hiervoor was dat Jesus alreeds vir hom gesê het : " Onrein gees , gaan uit die man uit ! " )
41005009	Toe vra Jesus hom : " Wat is jou naam ? " " My naam is Legio , " antwoord hy , " want ons is baie . "
41005010	Daarna het die onrein geeste Jesus gesmeek om hulle nie heeltemal landuit te stuur nie .
41005011	Teen die heuwel was daar 'n groot trop varke aan die wei .
41005012	Die onrein geeste smeek Hom toe : " Stuur ons in die varke in . Laat ons in hulle invaar . "
41005013	Jesus het hulle dit toegelaat . Die onrein geeste het uit die man gegaan en in die varke in . Die trop van omtrent 2000 hardloop toe teen die skuinste af die see in , waar hulle versuip het .
41005014	Hulle wagters het weggehardloop en die nuus in die dorp en op die plase gaan vertel . Daarop het die mense gekom om self te sien wat gebeur het .
41005015	Toe hulle by Jesus kom en die man wat die menigte bose geeste gehad het daar sien sit , behoorlik aangetrek en by sy volle positiewe , was hulle verskrik .
41005016	Die mense wat dit gesien het , vertel toe vir hulle wat met die besetene en die varke gebeur het .
41005017	Hulle het vir Jesus gesoebat om uit hulle omgewing weg te gaan .
41005018	Toe Jesus weer terug was in die skuit , het die man wat voorheen besete was , Hom gesmeek om saam met Hom te mag gaan .
41005019	Jesus het egter vir hom gesê : " Nee , gaan huis toe na jou mense toe . Vertel vir hulle wat die Here vir jou gedoen het , en hoe goed Hy vir jou was . "
41005020	Hy het wyd en syd in die Tien Stede-gebied gaan vertel wat Jesus vir hom gedoen het . En almal was verwonderd oor wat hy aan hulle vertel het .
41005021	Daarna het Jesus weer per skuit die see oorgesteek . Daar het 'n groot skare op die strand om Hom saamgedrom .
41005022	'n Leier van die plaaslike sinagoge , 'n man met die naam Jaïrus , kom toe na Hom toe . Toe hy Jesus sien , val hy voor Hom neer
41005023	en pleit ernstig by Hom : " My dogtertjie is op haar laaste . Kom sit tog u hande op haar sodat sy gesond kan word en bly lewe . "
41005024	Jesus het toe saam met hom gegaan . 'n Groot klomp mense het agter Hom aangekom en teen Hom saamgedrom .
41005025	Daar was 'n vrou onder hulle wat vir twaalf jaar aan bloedvloeiing gely het .
41005026	Sy het baie swaargekry onder die baie dokters wat haar behandel het , en om haar dokterskostes te dek het sy alles bestee wat sy gehad het . Tog het sy niks beter geword nie , maar eerder agteruitgegaan .
41005027	Toe sy van Jesus hoor , het sy deur die skare gebeur en van agter aan sy klere geraak .
41005028	Sy het gedink : " As ek net aan sy klere kan raak , sal ek gesond word . "
41005029	Die bloeding het dadelik gestop en sy kon aan haar liggaam agterkom dat sy gesond is .
41005030	Jesus het dadelik agtergekom dat daar genesingskrag van Hom uitgegaan het . Daarom het Hy so tussen die baie mense omgedraai en gevra : " Wie het aan my klere geraak ? "
41005031	Sy dissipels protesteer toe : " U sien tog hoe die massa U verdring . Hoe kan U vra : ' Wie het aan my klere geraak ? ' "
41005032	Maar Jesus het bly rondkyk om te sien wie dit gedoen het .
41005033	Onder die besef van wat met haar gebeur het , het die vrou , bewend van angs , voor Hom kom neerval en vir Hom alles openhartig vertel .
41005034	Hy het vir haar gesê : " My dogter , omdat jy so vas geglo het , het jy gesond geword . Gaan in vrede en wees vir altyd genees van jou kwaal . "
41005035	Terwyl Hy nog besig was om met haar te praat , kom daar boodskappers van Jaïrus se huis af met die boodskap : " Jou dogter is dood . Dit sal nie help om die leermeester langer lastig te val nie . "
41005036	Jesus het die boodskap egter gehoor en vir Jaïrus gesê : " Moet jou nie ontstel nie ; vertrou net . "
41005037	Jesus het die menigte gestop en niemand toegelaat om verder saam met Hom te gaan nie , behalwe Petrus en Jakobus en sy broer Johannes .
41005038	Toe hulle by die huis van die leier van die sinagoge aankom , sien Jesus die hele gedoente van mense wat huil en klaagkrete laat hoor .
41005039	Hy gaan toe in die huis in en sê vir die mense : " Waarom lawaai en huil julle so ? Die kind is nie dood nie ; sy slaap net . "
41005040	Die klomp het Hom uitgelag . Maar Hy het almal buitentoe gestuur . Toe vat Hy die kindjie se pa en ma en die drie dissipels na die vertrek waar sy lê .
41005041	Terwyl Hy haar hand vat , sê Hy vir die kind : " Dogtertjie , staan op ! "
41005042	Onmiddellik het die dogtertjie op haar voete gekom en begin rondstap — sy was immers al twaalf jaar oud . Haar ouers was absoluut in ekstase .
41005043	Maar Jesus het hulle opdrag gegee om dit heeltemal stil te hou en vir haar iets te ete te gee .
41006001	Jesus het uit daardie omgewing vertrek en met sy dissipels in Nasaret aangekom waar Hy grootgeword het .
41006002	Op die Sabbat het Hy in die sinagoge met onderrig begin . Baie van sy toehoorders was heeltemal uit die veld geslaan . Hulle het gevra : " Waarvandaan kry hy al hierdie dinge — hierdie besondere wysheid en die buitengewone krag om sulke wonders te verrig ?
41006003	Hy is tog maar net 'n blote timmerman , die seun van Maria en die broer van Jakobus , Joses , Judas en Simon ! En sy susters woon dan hier onder ons ! " Hulle het ernstig aanstoot geneem aan sy optrede .
41006004	Toe sê Jesus vir hulle : " 'n Profeet word oral geëer behalwe in sy tuisdorp en deur sy familie en sy huisgesin . "
41006005	Vanweë hulle vyandigheid kon Hy daar in Nasaret geen besondere wonder verrig nie , behalwe dat Hy sy hande op 'n paar siekes gesit en hulle gesond gemaak het .
41006006	Hy was absoluut verstom oor hulle ongeloof . Jesus het toe in die omliggende dorpies rondgegaan en die mense onderrig .
41006007	Hy het sy twaalf dissipels nadergeroep en hulle twee-twee uitgestuur . Hy het ook aan hulle die gesag gegee om bose geeste uit te dryf .
41006008	Verder het Hy aan hulle opdrag gegee om niks behalwe 'n kierie saam te neem nie — geen kos , geen rugsak , geen geld nie .
41006009	Hulle kon wel sandale aantrek , maar moes klaarkom met die klere aan hulle lyf .
41006010	Verder het Hy vir hulle gesê : " Wanneer julle in 'n bepaalde dorp in 'n huis ontvang word , bly in daardie huis totdat julle weer daarvandaan vertrek .
41006011	Maar as 'n plek julle nie wil ontvang of na julle wil luister nie , skud sy stof van julle voete af wanneer julle weggaan . Dit sal dien as teken dat julle daardie plek aan sy lot oorlaat . "
41006012	Hulle het gaan verkondig dat die mense tot inkeer moet kom .
41006013	Hulle het ook baie duiwels uitgedryf en baie siekes met olie gesalf en gesond gemaak .
41006014	Herodes Antipas , die koning , het ook van Jesus gehoor , want almal het van Hom gepraat . Party het gesê : " Hy moet Johannes die Doper wees wat uit die dood opgestaan het . Dit verklaar waarom Hy sulke wonderwerke kan doen . "
41006015	Ander het weer gesê dat Hy Elia is ; nog ander dat Hy 'n profeet is en soos een van die groot profete uit die verlede optree .
41006016	Toe Herodes egter daarvan hoor , het hy verklaar : " Johannes , die einste man wat ek onthoof het , het uit die dood teruggekom . "
41006017	Herodes het voorheen , as 'n guns vir Herodias , soldate gestuur en Johannes laat arresteer en in die tronk opgesluit . Sy was na regte die vrou van sy broer Filippus , maar Herodes het haar as sy vrou gevat .
41006018	Johannes het herhaaldelik vir Herodes gesê : " Dit is onwettig van u om u broer se vrou te vat . "
41006019	Om hierdie rede het Herodias 'n wrok teen Johannes gekoester . Sy wou hom uit die weg ruim , maar sonder Herodes se toestemming was sy magteloos .
41006020	Herodes het baie ontsag vir Johannes gehad , want hy het besef dat hy 'n goeie en 'n heilige man is . Hy het hom beskerm en graag na hom geluister , al het Johannes se woorde hom dikwels ongemaklik laat voel .
41006021	Herodias se kans het uiteindelik gekom toe Herodes op sy verjaarsdag 'n geselligheid vir sy amptenare en die weermagoffisiere en die hoëlui van Galilea gereël het .
41006022	Sy dogter , wie se naam ook Herodias was , het in die feessaal ingekom en vir hulle gedans . Dit het groot byval by Herodes en al die gaste gevind . " Vra my enigiets wat jy graag wil hê , " het Herodes vir die meisie gesê , " en ek sal dit vir jou gee . "
41006023	Hy het herhaaldelik gesweer : " Ek sal enigiets wat jy van my vra vir jou gee , selfs tot die helfte van my koninkryk ! "
41006024	Sy het toe uitgegaan en vir haar ma gaan vra : " Waarvoor moet ek vra ? " Daarna het haar ma gesê : " Vra vir die kop van Johannes die Doper ! "
41006025	Sy is dadelik na die koning toe en het hom gevra : " Ek wil dadelik die kop van Johannes die Doper op 'n skinkbord hê . "
41006026	Die koning was baie ontsteld hieroor , maar omdat hy nie sy eed wou verbreek nie — dit boonop nog voor sulke belangrike gaste — wou hy die meisie nie weier nie .
41006027	Hy het toe maar dadelik 'n soldaat gestuur met die opdrag om Johannes se kop te bring . Dié het Johannes toe in die tronk gaan onthoof
41006028	en sy kop op 'n skinkbord gebring en vir die meisie kom gee . Sy het dit toe weer vir haar ma gegee .
41006029	Toe Johannes se dissipels hiervan hoor , het hulle sy liggaam kom haal en dit begrawe .
41006030	Die apostels het na Jesus toe teruggekom en vir Hom alles vertel wat hulle gedoen en wat hulle die mense geleer het .
41006031	Omdat daar voortdurend talle mense gekom en gegaan het sodat hulle selfs nie kans gekry het om te eet nie , het Jesus toe vir hulle gesê : " Kom julle nou self eenkant toe na 'n stil plek en skep 'n bietjie asem . "
41006032	Hulle het toe per skuit na 'n stil plek vertrek waar hulle alleen kon wees .
41006033	Maar baie mense het hulle sien vertrek en agtergekom waarheen hulle op pad was . Hulle het toe te voet van al die dorpe daarheen aangehardloop gekom en Jesus en sy dissipels ingewag .
41006034	Toe Jesus uit die skuit klim en die groot klomp mense sien , het Hy 'n diep deernis vir hulle gevoel , want hulle was soos skape sonder 'n wagter . Daarom het Hy hulle uitvoerig begin onderrig .
41006035	Toe dit alreeds laatmiddag begin word , kom sê sy dissipels vir Jesus : " Dis 'n verlate plek hierdie en kyk hoe laat is dit al .
41006036	Stuur die mense weg sodat hulle op die omliggende plase en in die dorpies iets kan gaan koop om te eet . "
41006037	Hierop antwoord Jesus : " Gee julle vir hulle kos . " Hulle sê toe vir Hom : " Dit sal 'n yslike bedrag kos om brood te gaan koop om vir hulle te ete te gee ! "
41006038	Hy sê toe vir hulle : " Hoeveel brood het julle ? Gaan vind uit . " Toe hulle dit vasgestel het , sê hulle : " Vyf brode en twee visse . "
41006039	Daarna sê Jesus vir die mense om groepe te vorm en op die groen gras te gaan sit .
41006040	Hulle het toe in groepe van 100 en 50 gaan sit .
41006041	Jesus het die vyf brode en die twee visse gevat , na die hemel toe opgekyk en God gevra om die kos te seën . Toe breek Hy die brood en gee dit vir sy dissipels om aan die mense voor te sit . Hy het ook die twee visse onder almal verdeel .
41006042	Hulle het almal geëet totdat hulle genoeg gehad het .
41006043	Later het hulle twaalf mandjies vol oorskietbrood en - vis opgetel .
41006044	'n Volle 5000 mans het van daardie vyf brode geëet !
41006045	Dadelik hierna het Jesus sy dissipels aangesê om weer in die skuit te klim en solank voor Hom uit na die oorkant , na Betsaida toe , te vaar terwyl Hy self die skare huis toe stuur .
41006046	Daarna het Hy alleen teen die berg op gegaan om te bid .
41006047	Later die nag was die skuit al ver weg die see in en Hy was alleen op die land .
41006048	Hy sien toe hoe swaar hulle aan die roei was , want die wind was teen hulle . Kort voor dagbreek die volgende oggend kom Jesus op die see na hulle toe aangeloop . Hy wou by hulle verbygaan .
41006049	Toe hulle Hom so op die see sien loop , het hulle hard begin skree , want hulle het gedink dis 'n spook .
41006050	Hulle was almal verskrik toe hulle Hom sien . Maar Jesus het hulle dadelik gerusgestel en gesê : " Toemaar , moet julle nie ontstel nie . Dit is Ek . "
41006051	Hy het toe by hulle in die skuit geklim en die wind het gaan lê . Hulle was baie verbaas oor wat hulle beleef het .
41006052	Selfs ná die broodwonder het hulle nog nie begryp wie Hy werklik was nie ; daarvoor was daar nog te veel weerstand in hulle harte .
41006053	Hulle het die see oorgesteek en by Gennesaret geland en anker gegooi .
41006054	Toe hulle uit die skuit klim , het die mense Jesus dadelik herken .
41006055	Hulle het toe in die ganse omgewing rondgehardloop en die siekes op slaapmatte begin aandra oral waar hulle gehoor het dat Hy was .
41006056	En waar Hy ook al gegaan het — in kleiner of groter dorpe , of op plase — het hulle die siekes by die bymekaarkomplekke neergesit en gesoebat om aan Hom te kon raak , al was dit maar net aan die rand van sy bo-kleed . En almal wat daaraan geraak het , het gesond geword .
41007001	Op 'n dag het daar Fariseërs en sekere skrifkenners van Jerusalem af opgedaag om Jesus te konfronteer .
41007002	Hulle het agtergekom dat party van sy dissipels nie die gebruiklike Joodse ritueel gevolg het om hulle hande voor ete te was nie .
41007003	( In navolging van hulle voorvaderlike tradisie eet die Jode , en in besonder die Fariseërs , nie voordat hulle hulle hande deeglik gewas het nie .
41007004	Net so eet hulle niks wat van die mark af kom as hulle nie eers hulle hande gewas het nie . Daar is ook nog baie ander tradisies waaraan hulle vashou — dinge soos die seremoniële reiniging van drinkbekers , kruike , bakke en eetbankies . )
41007005	Die Fariseërs en skrifkenners vra Jesus toe : " Waarom volg jou dissipels nie die tradisie van ons voorvaders nie ? Hulle eet dan sonder om vooraf hulle hande seremonieel te was . "
41007006	Hy het hulle geantwoord : " Julle skynheiliges ! Die profeet Jesaja het dit raak gestel toe hy van julle geskryf het : ' Hierdie volk eer Mymet hulle lippe , maar hulle hartis ver van My af .
41007007	Hulle godsdiens is blote skyn , want hulle hou menslike dogmasvoor as wette van God . '
41007008	" Julle ignoreer God se opdrag en hou ten koste daarvan aan menslike tradisies vas . "
41007009	Hy sê toe weer vir hulle : " Julle verstaan die fyn kuns om God se opdrag opsy te skuif sodat julle julle tradisie kan handhaaf !
41007010	Moses het byvoorbeeld vir julle hierdie opdrag van God gegee : ' Behandel jou ouers met respek , ' en : ' Iemand wat sy pa of ma vloek , moet doodgemaak word . '
41007011	Julle sê egter dit is heeltemal in orde as jy vir jou ouers sê : ' Jammer , ek kan Pa en Ma nie help nie . Ek het alles waarmee ek vir Pa en Ma kon gehelp het , reeds aan die Here toegewy . '
41007012	" So veroorsaak julle dat hy sy ouers heeltemal verwaarloos
41007013	en verbreek julle God se opdrag ten gunste van julle tradisie . Dit is maar net een voorbeeld . Daar is baie meer . "
41007014	Daarna roep Jesus die skare weer na Hom toe en sê : " Julle moet almal luister en probeer verstaan wat Ek nou gaan sê .
41007015	Wat van buite af in jou ingaan , kan jou nie onrein maak nie ; wat uit jou uitgaan , dít is wat jou onrein maak . "
41007017	Toe het Jesus in 'n huis ingegaan om van die skare weg te kom . Daarna vra sy dissipels Hom uit na die bedoeling van sy stelling .
41007018	" Verstaan julle dit nie ? Begryp julle nie dat wat 'n mens eet jou nie onrein kan maak nie ?
41007019	Kos gaan nie na jou hart nie , maar na jou maag en gaan weer uit jou liggaam uit . " ( Daarmee het Jesus gewys dat 'n mens enige soort kos mag eet . )
41007020	En toe voeg Hy by : " Wat uit 'n mens uitgaan , dít is wat jou onrein maak .
41007021	Want uit jou binneste , uit jou hart , kom slegte gedagtes , soos onsedelikheid , diefstal , moord ,
41007022	huweliksontrou , gierigheid , slegte bedoelings , skelmstreke , ongedissiplineerdheid , jaloesie , vloekery , hoogmoed en dwaasheid .
41007023	Al hierdie slegte dinge kom van binne af . Dít is wat jou voor God onrein maak . "
41007024	Jesus het van Galilea noordwaarts vertrek na die omgewing van Tirus . Hy het Hom in 'n huis teruggetrek en wou dit stil hou , maar dit was onmoontlik .
41007025	Sommer gou het 'n vrou in wie se dogtertjie 'n onrein gees was , van Hom gehoor en voor sy voete kom neerval .
41007026	Sy was 'n Griekse vrou wat van Siro - Fenisië afkomstig was . Sy het Jesus aanhou smeek om die duiwel uit haar dogter te dryf .
41007027	Jesus sê toe vir haar : " Ek moet eers my eie mense , die Jode , help . Dis glad nie mooi om die kinders se kos weg te vat en dit vir die huishondjies te gooi nie . "
41007028	Waarop sy toe antwoord : " Here , die hondjies eet tog darem onder die tafel van die kinders se krummels . "
41007029	" Uitstekend ! " het Jesus vir haar gesê . " Omdat jy My so goed geantwoord het , kan jy maar huis toe gaan . Die duiwel het jou dogter verlaat . "
41007030	Tuisgekom kry sy toe haar kind rustig op die bed lê , heeltemal gesond .
41007031	Op pad terug van die omgewing van Tirus het Jesus oor Sidon en deur die Tien Stede-gebied na die See van Galilea gegaan .
41007032	Hulle bring toe 'n dowe man met 'n spraakgebrek na Hom toe en soebat Hom om sy hand op die man te sit om hom gesond te maak .
41007033	Jesus het hom opsy geneem , heeltemal weg van al die mense af . Toe steek Hy sy vingers in die man se ore en smeer spoeg aan sy tong .
41007034	Terwyl Hy na die hemel toe opkyk , sug Hy swaar en beveel toe : " Gaan oop ! "
41007035	Oombliklik kon die man hoor en normaal praat !
41007036	Jesus het hulle toe opdrag gegee om dit vir niemand te vertel nie , maar hoe meer Hy by hulle daarop aangedring het , hoe meer het hulle dit oral vertel .
41007037	Hulle was absoluut oorweldig . " Hy het alles so wonderlik gedoen , " het hulle gesê . " Hy maak selfs dowe en stom mense gesond ! "
41008001	Ongeveer dieselfde tyd was daar weer 'n groot menigte mense by Jesus . Omdat hulle nie kos gehad het nie , het Jesus sy dissipels nadergeroep met die woorde :
41008002	" Ek is baie jammer vir hierdie mense , want hulle is nou al drie dae by My en het niks om te eet nie .
41008003	As Ek hulle met leë mae huis toe stuur , gaan hulle langs die pad van honger doodgaan . Party van hulle kom ook nog van ver af . "
41008004	Sy dissipels antwoord Hom toe : " Hoe op aarde sal ons in hierdie verlate wêreld kos kry vir al hierdie mense ? "
41008005	" Hoeveel brode het julle ? " het Hy gevra . " Sewe , " was hulle antwoord .
41008006	Hy sê toe almal moet op die grond gaan sit . Daarop neem Jesus die sewe brode , dank God daarvoor , breek dit en gee dit aan sy dissipels , wat dit weer onder die skare uitdeel .
41008007	Hulle het ook 'n paar vissies gehad . Nadat Jesus die seën oor die vissies uitgespreek het , het Hy gesê dat dit ook uitgedeel moes word .
41008008	Hulle het geëet totdat hulle versadig was . Van die oorskiet van die brood het hulle nog sewe mandjies vol opgetel .
41008009	Daar was omtrent 4000 mense . Daarna het Hy hulle huis toe gestuur .
41008010	Toe het Hy dadelik saam met sy dissipels in die boot geklim en die see oorgesteek na die omgewing van Dalmanuta .
41008011	Toe die Fariseërs hoor van Jesus se aankoms , het hulle met Hom begin argumenteer . Om die egtheid van Jesus se aansprake te toets dring hulle toe by Hom aan op 'n goddelike wonderteken .
41008012	Jesus sug toe diep en sê : " Waarom wil julle mense so graag 'n wonderteken hê ? Ek verseker julle , Ek gaan aan hierdie bose geslag mense geen teken gee nie . "
41008013	Hy het hulle toe net daar gelos , in die skuit geklim en weer na die oorkant toe vertrek .
41008014	Die dissipels het vergeet om brood te koop . Hulle het net een brood by hulle in die skuit gehad .
41008015	Jesus waarsku hulle toe : " Wees baie versigtig vir die suurdeeg van die Fariseërs en Herodes . "
41008016	Hulle het toe onder mekaar geargumenteer : " Hy sê dit omdat ons geen brood by ons het nie . "
41008017	Jesus het geweet wat hulle dink en sê toe vir hulle : " Waarom argumenteer julle onder mekaar omdat julle nie brood het nie ? Sal julle nooit leer of verstaan nie ? Is daar nog steeds soveel weerstand in julle harte ?
41008018	Julle het oë — kan julle dan nie sien nie ? Julle het ore — kan julle dan nie hoor nie ? Onthou julle dan glad nie ?
41008019	Toe Ek die vyf brode vir die 5000 gebreek het , hoeveel mandjies vol oorskiet het julle opgetel ? " Hulle antwoord Hom : " Twaalf . "
41008020	" En toe Ek die 4000 met sewe brode gevoed het , hoeveel mandjies vol oorskiet het julle opgetel ? " " Sewe , " het hulle geantwoord .
41008021	" Verstaan julle selfs nou nog nie ? " het Hy hulle gevra .
41008022	Toe hulle in Betsaida aankom , het mense 'n blinde man na Jesus toe gebring en gesoebat dat Hy sy hand op hom moes sit en hom gesond maak .
41008023	Jesus neem die blinde man toe aan die hand en lei hom uit die dorpie . Toe spoeg Hy op die man se oë , sit sy hande op hom en vra vir hom : " Kan jy iets sien ? "
41008024	Die man kyk toe op en sê : " Ja , ek sien mense , maar hulle is baie dof . Hulle lyk soos bome wat rondloop . "
41008025	Toe het Jesus sy hande weer 'n keer op die man se oë gesit . Sy oë het begin fokus en sy sig is volkome herstel . Hy kon nou alles duidelik sien .
41008026	Jesus het hom toe beveel : " Gaan reguit huis toe . Moenie indraai dorp toe nie . "
41008027	Jesus en sy dissipels het Galilea verlaat en na die dorpies van Sesarea - Filippi gegaan . Op pad vra Hy sy dissipels toe : " Wie , sê die mense , is Ek werklik ? "
41008028	" Wel , " antwoord hulle Hom , " party meen U is Johannes die Doper , ander weer Elia , nog ander die een of ander profeet . "
41008029	Hy sê vir hulle : " En wat van julle , wie sê julle is Ek ? " Petrus antwoord : " U is die Messias . "
41008030	Maar Jesus het aan hulle streng opdrag gegee om dit vir niemand te vertel nie .
41008031	Jesus het toe by hulle begin tuisbring dat God bepaal het dat Hy , die Seun van die Mens , baie dinge moet ly : Hy sal deur die familiehoofde , die priesterhoofde en die skrifkenners verwerp word . Hy sal doodgemaak word , maar sal ná drie dae weer opstaan .
41008032	Hy het dit reguit vir hulle vertel . Maar Petrus vat Hom toe eenkant toe en begin Hom ernstig bestraf .
41008033	Jesus het Hom egter omgedraai , na sy dissipels gekyk en vir Petrus bestraf met die woorde : " Gee pad agter My , jou satan ! Jy dink soos mense dink . Jy dink nie soos God dink nie . "
41008034	Toe roep Jesus sy dissipels en die skare na Hom toe en sê vir hulle : " As julle my volgelinge wil wees , moet julle julle eie ek prysgee , julle kruis opneem en agter My aan kom .
41008035	As julle probeer om julle lewe selfsugtig vir julleself te bewaar , sal julle dit verloor . Maar as julle julle lewe ter wille van My en ter wille van die Goeie Nuus prysgee , sal julle dit juis red .
41008036	Wat sal dit jou tog help as jy alles in die lewe bereik , maar jou diepste menswees ly skade ?
41008037	Jy sal met niks ter wêreld daarvoor kan vergoed nie .
41008038	As jy jou vir My en vir my boodskap skaam te midde van vandag se ontroue en sondige mense , sal Ek , die Seun van die Mens , My ook vir jou skaam wanneer Ek terugkeer met die heilige engele , beklee met die heerlikheid van my Vader . "
41009001	Jesus gaan toe voort : " Ek verseker julle , party van julle wat nou hier staan , sal nog voor hulle dood sien hoe die koningsheerskappy van God op 'n magtige manier begin . "
41009002	Ses dae later neem Jesus vir Petrus en Jakobus en Johannes teen 'n hoë berg uit waar hulle heeltemal alleen was . En daar , terwyl hulle na Jesus gekyk het , het sy voorkoms verander .
41009003	Sy klere het helder wit begin skitter — so wit soos geen aardse proses dit kan maak nie .
41009004	Toe verskyn Elia en Moses en hulle het met Jesus gepraat .
41009005	Petrus sê daarop vir Jesus : " Leermeester , dis wonderlik om hier te wees ! Kom ons bou drie skuilings : vir U een , vir Moses een en een vir Elia . "
41009006	Eintlik het hy nie geweet wat om te sê nie , want hulle het groot geskrik .
41009007	Daarna het 'n wolk hulle oordek en 'n stem het uit die wolk gesê : " Hý is my Seun , die Een wat Ek liefhet . Doen wat Hy vir julle sê . "
41009008	Skielik , toe hulle begin rondkyk , sien hulle niemand anders meer by hulle nie , net Jesus .
41009009	Toe hulle van die berg af gaan , het Jesus hulle beveel : " Julle moet vir niemand vertel wat julle gesien het totdat Ek , die Seun van die Mens , uit die dood opgestaan het nie . "
41009010	Hulle het dit toe vir hulleself gehou , maar hulle het onder mekaar bly redekawel oor wat hierdie " opstaan uit die dood " waarvan Jesus praat , beteken .
41009011	Hulle het Hom toe uitgevra : " Waarom hou die skrifkenners vol dat Elia eers moet terugkeer voordat die Messias sal verskyn ? "
41009012	Jesus het geantwoord : " Elia kom inderdaad eers om alles weer in orde te kry . Hoe staan daar dan oor My , die Seun van die Mens , geskryf dat Ek baie moet ly en verneder moet word ?
41009013	Tog sê Ek vir julle , Elia het reeds gekom en hulle het met hom gemaak net wat hulle wou , presies soos daar van hom in die Skrif geskryf staan . "
41009014	Toe hulle weer by die ander dissipels terugkom , sien hulle 'n groot klomp mense om hulle en skrifkenners wat met hulle argumenteer .
41009015	Net toe al die baie mense Jesus sien , het hulle Hom verras tegemoet gehardloop en begroet .
41009016	Hy vra die skrifkenners toe : " Waaroor stry julle met my dissipels ? "
41009017	Iemand uit die skare het Hom geantwoord : " Leermeester , ek het my kind na U toe gebring omdat hy 'n bose gees het wat hom stom maak .
41009018	Elke keer as die gees hom gryp , gooi hy hom teen die grond ; hy kry skuim om sy mond en hy kners op sy tande ; en hy word stokstyf . Ek het vir u dissipels gevra om die gees uit te dryf , maar hulle kon dit nie regkry nie . "
41009019	Jesus sê toe vir hulle : " Julle ongelowige mense ! Hoe lank moet Ek nog by julle wees voordat julle glo ? Hoe lank moet Ek dit nog uithou met julle ? Bring die kind hier . "
41009020	Hulle bring hom toe vir Jesus . Toe die gees Jesus sien , het hy die seun dadelik stuiptrekkings laat kry , en hy het op die grond neergeval en rondgerol met skuim om sy mond .
41009021	Jesus vra toe vir die pa : " Hoe lank gebeur dit nou al met hom ? " " Van kleins af , " was sy antwoord .
41009022	" Die gees het hom al baie keer probeer doodmaak deur hom in die vuur of in die water te laat val . Kry ons tog jammer en help ons as U kan ! "
41009023	" As Ek kan , sê jy , " het Jesus hom geantwoord . " As 'n mens glo , is álles moontlik ! "
41009024	" Ek glo ! " roep die kind se pa dadelik uit . " Help my tog om nie meer te twyfel nie ! "
41009025	Toe Jesus sien dat daar 'n massa mense aangehardloop kom , het Hy die onrein gees skerp aangespreek : " Gees , jy wat hierdie kind stom en doof maak , Ek beveel jou , gaan uit hom uit en moet nooit weer terugkom nie . "
41009026	Die gees het toe geskree en die kind hewige stuiptrekkings laat kry voordat hy uit hom uitgegaan het . Die kind het daar vir dood bly lê sodat baie mense gesê het : " Hy ís dood ! "
41009027	Jesus het hom egter aan die hand gevat om hom op te help , en hy het opgestaan .
41009028	Later , toe Jesus in die huis was , het sy dissipels Hom persoonlik kom vra : " Waarom kon ons nie daardie onrein gees uitdryf nie ? "
41009029	Waarop Hy hulle geantwoord het : " Hierdie soort kan net deur gebed uitgedryf word . "
41009030	Hulle het toe daarvandaan vertrek en deur Galilea gereis . Jesus wou dit egter nie rugbaar laat word nie ,
41009031	want Hy wou tyd hê om sy dissipels te onderrig . Sy woorde aan hulle was : " Die Seun van die Mens gaan aan die mag van mense oorgegee word . Hulle sal Hom doodmaak , maar ná drie dae sal Hy opstaan . "
41009032	Hulle het dit nie verstaan nie , maar was te bang om Hom daaroor uit te vra .
41009033	Hulle het toe in Kapernaum aangekom . In die huis waar hulle sou oorbly , vra Hy sy dissipels : " Waaroor het julle op pad geredeneer ? "
41009034	Hulle bly toe stil , want hulle het mekaar langs die pad aangevat oor wie van hulle die belangrikste is .
41009035	Daarop gaan sit Jesus en roep die twaalf na Hom toe . Toe sê Hy vir hulle : " As jy die vernaamste wil wees , moet jy agter almal inval en almal se dienaar wees . "
41009036	Toe laat Hy 'n kindjie tussen hulle staan en slaan sy arms om hom met die woorde :
41009037	" As jy een van hierdie kindertjies in my Naam verwelkom , verwelkom jy vir My . En as jy My verwelkom , verwelkom jy nie net vir My nie ; jy verwelkom ook my Vader wat My gestuur het . "
41009038	Johannes sê toe vir Hom : " Leermeester , ons het iemand gesien wat u Naam gebruik om bose geeste uit te dryf , maar ons het hom probeer keer , want hy is nie een van ons groep nie . "
41009039	" Moenie hom keer nie , " het Jesus gesê , " want niemand wat wonders doen in my Naam sal van My kan kwaadpraat nie .
41009040	Wie nie teen ons is nie , is vir ons .
41009041	Ek verseker julle , as enigiemand vir julle 'n beker water gee omdat julle van die Messias se mense is , sal God hom beslis daarvoor beloon . "
41009042	" Maar as enigiemand een van hierdie kleintjies wat in My glo , in sy geloof laat struikel , sal dit vir daardie persoon beter wees om in die see gegooi te word met 'n swaar meulsteen vasgemaak om sy nek .
41009043	En as jou hand jou laat struikel , kap dit af . Dit is vir jou beter om met een hand te lewe as om met twee hande en al in die hel te beland waar die vuur nooit geblus word nie .
41009045	En as jou voet jou laat struikel , kap dit af . Dit is vir jou beter om met net een voet te lewe as om met twee voete en al in die hel te beland .
41009047	En as jou oog jou laat struikel , pluk dit uit . Dit is vir jou beter om met een oog in God se koninkryk in te gaan , as om met twee oë en al in die hel te beland
41009048	waar die wurm nooit doodgaan nie en die vuur nooit geblus word nie .
41009049	" Beproewing sal die soutkarakter van julle lewe versterk .
41009050	Sout doen goeie werk . Maar as dit sy krag verloor het , hoe sal jy dit weer sout kan maak ? Julle lewe moet soutkwaliteit hê , en julle moet in vrede saam met mekaar lewe . "
41010001	Daarna het Jesus Kapernaum verlaat en suidwaarts vertrek na die omgewing van Judea en die gebied aan die oostekant van die Jordaan . Weereens het daar 'n groot skare mense by Hom vergader en soos altyd het Hy hulle weer onderrig .
41010002	'n Paar Fariseërs wat Jesus in 'n strik wou laat trap , kom toe na Hom toe met die volgende vraag : " Laat die wet 'n man toe om van sy vrou te skei ? "
41010003	" Wat het Moses julle beveel ? " was Jesus se reaksie .
41010004	Hulle het geantwoord : " Moses het dit wel toegelaat . 'n Man moes net eers 'n egskeidingsdokument opstel en dan kon hy van sy vrou skei . "
41010005	Maar Jesus het vir hulle gesê : " Moses het hierdie reëling bloot getref as 'n toegewing aan die sondige verhardheid van julle harte .
41010006	God se bedoeling is egter duidelik van die begin van die skepping af , want daar staan geskryf : ' Manlik en vroulik het Hy hulle geskep . '
41010007	En : ' Daarom sal 'n man sy pa en ma agterlaat en hom by sy vrou voeg .
41010008	So sal hulle tot een liggaam verenig word . ' Hulle is dus nie meer twee nie , maar een liggaam .
41010009	Wat God so saamgevoeg het , mag 'n mens nie uitmekaar haal nie . "
41010010	Toe hulle later weer alleen tuis is , het sy dissipels Hom verder oor hierdie onderwerp uitgevra .
41010011	Hy sê toe vir hulle : " 'n Man wat van sy vrou skei en met iemand anders trou , pleeg egbreuk teenoor sy vrou .
41010012	En as sy van haar man skei en met iemand anders trou , pleeg sy egbreuk . "
41010013	Ouers het hulle kindertjies na Jesus toe gebring sodat Hy hulle kon aanraak en seën , maar sy dissipels het hulle daaroor aangespreek .
41010014	Toe Jesus dit sien , was Hy verontwaardig en het vir hulle gesê : " Laat die kindertjies toe om na My toe te kom . Moenie hulle keer nie . Want God se koninkryk is juis bedoel vir almal wat soos hulle is .
41010015	Ek verseker julle , wie God se koninkryk nie soos 'n kindjie ontvang nie , sal beslis nie daar ingaan nie . "
41010016	Toe het Hy sy arms om die kindertjies gesit , sy hande op hulle koppe gelê en hulle geseën .
41010017	Toe Jesus weer op pad was , hardloop iemand Hom tegemoet , val voor Hom op sy knieë en vra Hom : " Goeie leermeester , wat moet ek doen om die ewige lewe te verkry ? "
41010018	" Waarom noem jy My goed ? " het Jesus hom gevra . " Net God is werklik goed .
41010019	Maar wat jou vraag betref — jy ken die gebooie : ' Jy mag nie moord pleeg nie ; jy mag nie egbreuk pleeg nie ; jy mag nie steel nie ; jy mag nie vals getuienis gee nie ; jy mag niemand benadeel nie ; respekteer jou pa en ma . ' "
41010020	" Leermeester , " was sy reaksie , " ek het al hierdie gebooie van my kinderdae af nagekom . "
41010021	Jesus het hom aandagtig aangekyk en liefgekry . " Jy kom net een iets kort , " het Hy vir hom gesê . " Gaan verkoop alles wat jy het en gee die geld vir die armes . Dan sal jy 'n skat in die hemel hê . Kom dan en word my volgeling . "
41010022	Hy was heeltemal verslae en het ontsteld weggegaan , want hy het baie besittings gehad .
41010023	Jesus het toe rondgekyk en vir sy dissipels gesê : " Hoe moeilik is dit nie vir ryk mense om in God se koninkryk te kom nie ! "
41010024	Sy dissipels was verbaas hieroor . Jesus reageer toe en sê weer vir hulle : " Kinders , dit is bitter moeilik om in die koninkryk van God te kom .
41010025	Dit is makliker vir 'n kameel om deur 'n naald se oog te kom as vir 'n ryke om in God se koninkryk te kom . "
41010026	Die dissipels was heeltemal verbysterd hieroor en het vir mekaar gesê : " As dit só is , wie kan dan verlos word ? "
41010027	Jesus het hulle aangekyk en gesê : " Menslik gesproke is dit onmoontlik , maar tog nie by God nie . Alles is by God moontlik ! "
41010028	Petrus begin toe ophaal wat hulle alles opgeoffer het : " U besef dat ons alles agtergelaat het om U te volg . "
41010029	Daarop het Jesus geantwoord : " Ek verseker julle , elkeen wat 'n huis of broers of susters of ma of pa of kinders of eiendom ter wille van My en die Goeie Nuus prysgegee het ,
41010030	sal in hierdie tyd honderd maal soveel aan huise en broers en susters en ma's en kinders en eiendom ontvang ; ook nog vervolging , maar in God se nuwe wêreld die ewige lewe !
41010031	Baie wat nou so vernaam lyk , sal eendag heeltemal onbelangrik wees . En dié wat nou nie gereken word nie , sal eendag die belangrikste wees . "
41010032	Hulle was nou op pad na Jerusalem . Jesus het voor hulle uit geloop , en sy dissipels was vol angs . Ook die mense wat agter hulle aan gekom het , was met vrees vervul . Jesus het weer die twaalf eenkant geneem en vir hulle begin vertel wat met Hom sou gebeur :
41010033	" Luister nou goed . As ons in Jerusalem kom , sal Ek , die Seun van die Mens , uitgelewer word aan die priesterhoofde en die skrifkenners . Hulle sal My tot die dood veroordeel . En hulle sal My uitlewer aan die nie - Jode .
41010034	Hulle sal My bespot en op My spoeg ; hulle sal My gésel en doodmaak . Maar ná drie dae sal Ek opstaan . "
41010035	Daarop het Jakobus en Johannes , die seuns van Sebedeus , na Jesus toe gekom en vir Hom gesê : " Leermeester , ons wil van U 'n guns vra . "
41010036	" Wat moet Ek vir julle doen ? " het Hy gevra .
41010037	" In u koninklike heerlikheid — mag ons op die ereplekke regs en links van U sit ? " het hulle gevra .
41010038	Jesus het vir hulle gesê : " Julle besef nie wat julle vra nie . Sien julle kans om die bitter lydensbeker te drink wat Ek binnekort gaan drink ? Sien julle kans vir die lydensdoop waarmee Ek gedoop moet word ? "
41010039	Hulle sê vir Hom : " Ja , ons sien daarvoor kans . " " Dis waar , " sê Hy vir hulle . " Julle sal inderdaad van my beker drink en met my doop gedoop word ,
41010040	maar Ek beskik nie oor wie langs My op my troon sal sit nie . Daardie plekke is bestem vir hulle vir wie God dit gereedgemaak het . "
41010041	Toe die ander tien dissipels hoor wat die twee wou hê , het hulle bitterlik verontwaardig teenoor Jakobus en Johannes geword .
41010042	Jesus roep hulle toe bymekaar en sê vir hulle : " Julle weet in hierdie wêreld tiranniseer die sogenaamde maghebbers die nasies , en die magtiges domineer hulle .
41010043	Maar onder julle moet dit heeltemal anders wees . Wie onder julle 'n leier wil wees , behoort almal te dien .
41010044	En wie eerste onder julle wil wees , moet almal se slaaf wees .
41010045	Selfs Ek , die Seun van die Mens , het immers nie gekom om gedien te word nie , maar om diens te lewer en so selfs my lewe te gee as 'n losprys vir baie mense . "
41010046	So het hulle Jerigo bereik . Later , toe Jesus en sy dissipels vergesel van 'n groot skare Jerigo verlaat , het 'n blinde bedelaar met die naam Bartimeus , die seun van Timeus , langs die pad gesit .
41010047	Toe hy hoor dat dit Jesus van Nasaret is , het hy begin uitroep : " Jesus , Seun van Dawid , ontferm U tog oor my ! "
41010048	Baie mense het hom toe aangespreek en gesê hy moet stilbly , maar hy het net nog harder aanhou roep : " Seun van Dawid , ontferm U tog oor my ! "
41010049	Jesus het toe gaan staan en gesê : " Roep hom . " Hulle roep toe die blinde en sê vir hom : " Wees bly ! Staan op , Jesus roep jou . "
41010050	Hy het sy bo-kleed eenkant gegooi , opgespring en na Jesus toe gekom .
41010051	" Wat wil jy hê moet Ek vir jou doen ? " het Jesus gevra . Hy het gesê : " O Leermeester , dat ek kan sien ! "
41010052	Toe het Jesus vir hom gesê : " Gaan maar . Omdat jy so vas geglo het , het jy gesond geword . " Dadelik kon hy sien en hy het op die pad agter Jesus aan gegaan .
41011001	Toe hulle naby Jerusalem kom , het Jesus en sy dissipels eers die dorpies Betfage en Betanië , wat teen die Olyfberg lê , bereik . Daarop het Hy twee van sy dissipels vooruit gestuur
41011002	met die opdrag : " Gaan na die dorpie hier reg voor julle en nes julle daar ingaan , sal julle 'n jong donkie wat nog nooit gery is nie , vasgemaak sien staan . Maak dit los en bring dit hierheen .
41011003	As iemand vir julle sê : ' Wat maak julle daar ? ' sê dan : ' Die Here het die donkie nodig ; Hy sal hom nou-nou terugstuur . ' "
41011004	Die twee dissipels het toe vertrek en hulle het 'n jong donkie gekry wat buite in die straat by die ingang van 'n huis vasgemaak staan . Terwyl hulle hom losmaak ,
41011005	het van die omstanders beswaar gemaak en vir hulle gesê : " Wat dink julle doen julle ? Hoe kan julle die donkie sommerso losmaak ? "
41011006	Hulle het toe geantwoord soos Jesus hulle beveel het , en die mense het hulle toe laat begaan .
41011007	Daarna bring hulle die jong donkie na Jesus toe . Hulle sit toe hulle bo-klere op die donkie en Jesus gaan sit op hom .
41011008	Baie van die skare het toe hulle bo-klere op die pad voor Jesus oopgegooi , ander weer groen takkies wat hulle in die veld gekap het .
41011009	Met Jesus in die middel van die optog het hulle uitgeroep : " Prys God !
41011010	Geseënd is die Een wat kom in die Here se Naam ! Geseënd is diekoningsheerskappyvan ons voorvader Dawidwat aan die kom is ! Prys God in die hoogste hemel ! "
41011011	So het Jesus toe in Jerusalem aangekom en na die tempel toe gegaan waar Hy alles rondom bekyk het . Omdat dit alreeds laat was , het Hy toe saam met die twaalf dissipels uitgegaan na Betanië toe .
41011012	Toe hulle die volgende dag uit Betanië vertrek , het Jesus honger geword .
41011013	Toe Hy in die verte 'n vyeboom met blare sien , het Hy daarheen gegaan om te kyk of Hy enige vye daaraan sou kry . Maar toe Hy by die boom kom , kry Hy niks meer as blare nie omdat dit nog te vroeg in die seisoen vir vye was .
41011014	Hy sê toe vir die boom : " Mag niemand ooit weer 'n vrug van jou eet nie ! " Sy dissipels het gehoor wat Hy sê .
41011015	Hulle kom toe in Jerusalem . Jesus het die tempelterrein binnegegaan en die handelaars en hulle kliënte begin uitjaag . Hy het die tafels van die geldwisselaars en die stalletjies van die duiweverkopers omgegooi
41011016	en gekeer dat iemand 'n voorwerp oor die tempelarea ronddra .
41011017	Hy onderrig hulle toe : " Staan daar nie in die Skrif geskryf nie ' My tempel sal 'n huis van gebedweesvir al die nasies ' ? " Maar julle het daarvan 'n rowersnes gemaak ! "
41011018	Die priesterhoofde en skrifkenners het hiervan gehoor en allerhande planne begin oorweeg om Jesus uit die weg te ruim . Hulle was immers bang vir Hom en moes daarmee rekening hou dat die massa gaande was oor sy lering .
41011019	Teen die aand het Jesus en sy dissipels die stad verlaat .
41011020	Toe hulle die volgende oggend by die vyeboom verbygaan wat Jesus vervloek het , sien hulle dat dit tot in sy wortels verskrompel het .
41011021	Petrus het onthou wat die vorige dag gebeur het , en sê vir Hom : " Leermeester , die vyeboom wat U vervloek het , het werklikwaar verdor ! "
41011022	Jesus het hulle toe geantwoord : " Julle moet geloof hê in God .
41011023	Dit verseker Ek julle , julle kan vir hierdie berg sê : ' Mag God jou oplig en in die see gooi , ' en dit sal so gebeur . Al wat nodig is , is dat julle regtig sal glo en nie in julle harte twyfel nie .
41011024	Daarom verklaar Ek vir julle , alles wat julle in die gebed vra , sal julle ontvang , mits julle God daarmee vertrou .
41011025	Maar wanneer julle besig is om te bid , vergewe eers enigeen teen wie julle 'n grief koester . Dan sal julle hemelse Vader ook julle oortredings vergewe . "
41011027	Teen hierdie tyd het hulle weer in Jerusalem aangekom . Terwyl Jesus op die tempelterrein rondbeweeg , kom die priesterhoofde , die skrifkenners en die familiehoofde na Hom toe
41011028	met die vraag : " Watter soort gesag het jy om mense uit die tempel te jaag ? Of wie het aan jou die volmag gegee om hierdie dinge te doen ? "
41011029	Jesus het hulle geantwoord : " Ek sal vir julle sê deur watter gesag Ek hier-die dinge doen . Maar dan moet julle eers een vraag beantwoord :
41011030	Kom Johannes se doop van God af , of was dit maar bloot 'n menslike saak ? "
41011031	Hulle het toe onder mekaar beraadslaag : " As ons sê dat dit van God af kom , sal Hy sê : ' Hoekom het julle hom dan nie geglo nie ? '
41011032	Maar as ons sê dit was bloot 'n menslike saak , is ons ook in die moeilikheid . " Hulle was bang vir die skare , want almal het geglo dat Johannes 'n profeet was .
41011033	Gevolglik het hulle Jesus toe geantwoord : " Ons weet nie . " Jesus antwoord toe op sy beurt : " Dan gaan Ek julle ook nie sê waar Ek die gesag vandaan kry om so op te tree nie . "
41012001	Toe het Jesus vir hulle begin gelykenisse vertel : Daar was 'n man wat 'n wingerd geplant het . Hy het 'n klipmuur daar rondom gebou , 'n parskuip uitgekap en 'n uitkyktoring opgerig . Toe het hy die wingerd aan boere verhuur en na die buiteland vertrek .
41012002	Met oestyd het hy 'n slaaf na die boere toe gestuur om 'n deel van die druiwe-oes te gaan haal .
41012003	Maar hulle het hom gegryp en geslaan en met leë hande teruggestuur .
41012004	Die eienaar het toe nog 'n slaaf gestuur , maar hulle het dié oor die kop geslaan en beledig .
41012005	Die volgende een het hulle doodgemaak . Hy het nog baie ander gestuur — sommige het hulle geslaan en ander vermoor .
41012006	Uiteindelik was daar nog net een persoon oor — sy seun vir wie hy innig lief was . Einde ten laaste stuur hy hom na hulle toe met die gedagte : " Hulle sal tog sekerlik my seun spaar . "
41012007	Maar toe sê daardie boere vir mekaar : " Hy is mos die erfgenaam . Kom ons maak hom dood , dan is die erfdeel ons s'n . "
41012008	Hulle het hom doodgemaak en sy liggaam buitekant die wingerd weggegooi .
41012009	" Wat dink julle sal die eienaar van die wingerd doen ? " vra Jesus . " Ek sal vir julle sê : Hy sal kom en hulle om die lewe bring en die wingerd aan ander mense verhuur .
41012010	Julle het tog sekerlik al in die Skrif gelees : ' Juis daardie klipwat die bouers afgekeur het , Hý het die hoekklipvan die gebou geword .
41012011	Dit is die Here wat dit gedoen heten dit is vir ons wonderlik ! ' "
41012012	Die Joodse leiers wou Jesus toe arresteer , want hulle het besef dat Hy hierdie gelykenis op hulle gemik het . Maar hulle was lugtig vir die skare en het Hom toe daar gelaat en weggegaan .
41012013	Die leiers het 'n aantal Fariseërs en ondersteuners van Herodes gestuur om Jesus in 'n strik te laat trap .
41012014	Hulle kom vra Hom toe : " Leermeester , ons weet hoe absoluut eerlik u is . U ontsien niemand nie , want u word nie beïnvloed deur mense se belangrikheid nie . Inteendeel , u leer mense wat God van ons verwag sonder om doekies om te draai . Sê nou vir ons : Is dit reg om aan die keiser belasting te betaal of nie ? Moet ons betaal of nie ? "
41012015	Jesus het egter deur hulle onderduimsheid gesien en sê vir hulle : " Hoekom probeer julle My uitvang ? Bring vir My 'n Romeinse muntstuk dat Ek daarna kan kyk . "
41012016	Toe hulle dit vir Hom bring , vra Hy vir hulle : " Wie se kop en titel is hierop afgedruk ? " Hulle het Jesus geantwoord : " Die keiser s'n . "
41012017	" Wel , " het Hy gesê , " gee dan aan die keiser wat hom toekom . Maar gee aan God alles wat Hóm toekom . " Hulle was stomverbaas oor Hom .
41012018	Toe kom die Sadduseërs na Hom toe . Hulle is 'n groep Jode wat die opstanding uit die dood ontken . Hulle vra Hom toe die volgende :
41012019	" Leermeester , Moses het vir ons 'n wet gegee wat bepaal dat as iemand sterf en sy vrou kinderloos agterlaat , sy broer met die weduwee moet trou en so vir hom 'n nageslag verwek .
41012020	Nou was daar sewe broers . Die eerste een het getrou en kinderloos gesterf .
41012021	Die tweede een het toe met haar getrou , maar ook kinderloos gesterf . So ook die derde een .
41012022	So het dit aangegaan totdat al sewe gesterf het sonder om kinders agter te laat . Laaste van almal is die vrou ook dood .
41012023	Sê nou vir ons wie se vrou sal sy by die opstanding wees . Al sewe was tog met haar getroud . "
41012024	Jesus het hulle geantwoord : " Julle probleem is dat julle nie die Skrif ken nie . Julle besef ook nie hoe magtig God is nie .
41012025	Want ná die opstanding uit die dood sal daar nie meer huwelike bestaan nie . Mense sal soos engele in die hemel wees .
41012026	En wat die kwessie van die opstanding van die dooies betref — het julle nie raakgelees wat daar in die boek van Moses staan , by die gedeelte oor die brandende doringbos nie ? Lank nadat Abraham en Isak en Jakob reeds dood was , het God immers vir Moses gesê : ' Ek is die God van Abraham en Isak en Jakob . '
41012027	Hy is duidelik die God van lewende mense , nie van dooies nie . Julle is dus totaal verkeerd . "
41012028	Een van die skrifkenners het nadergestaan en geluister na die argument . Beïndruk deur Jesus se goeie antwoord aan die Sadduseërs , vra hy Hom toe : " Watter gebod is die heel belangrikste ? "
41012029	Jesus het hom geantwoord : " Die belangrikste gebod is die volgende : ' Luister , o Israel , die Here ons God is die énigste Here .
41012030	Daarom moet jy die Here jou God liefhê met jou hele hart , met jou ganse siel , met jou totale verstand en met al jou krag . '
41012031	Die tweede gebod is net so belangrik : ' Jy moet jou naaste liefhê soos jouself . ' Hierdie twee vorm saam die allerbelangrikste opdrag . "
41012032	Die skrifkenner sê toe vir Hom : " Leermeester , u het dit pragtig gestel . U het tereg gesê dat daar net een God is .
41012033	En ek stem volkome saam dat ek Hom moet liefhê met my hele hart , met my volle denke en met al my krag , en my naaste soos myself . Dit is belangriker as al die brandoffers en ander offers . "
41012034	Beïndruk deur die man se insig het Jesus vir hom gesê : " Jy is inderdaad naby aan God se koninkryk ! " Hierna het niemand Hom weer met 'n strikvraag in 'n hoek probeer dryf nie .
41012035	Later , toe Jesus besig was om die mense by die tempel te onderrig , het Hy die volgende vraag gestel : " Hoe is dit dan dat die skrifkenners beweer dat die Messias die seun van Dawid is ?
41012036	Dawid het tog self deur die Heilige Gees gesê : ' Die Here het vir my Here gesê : Sit aan my regterhandtotdat Ek jou vyandeheeltemal aan jouonderwerp het . '
41012037	" Dawid noem Hom tog self Here . Hoe kan Hy terselfdertyd sy seun wees ? " Die groot skare het dit geniet om na Hom te luister .
41012038	In sy onderrig het Jesus ook nog gesê : " Oppas vir die skrifkenners ! Hulle hou daarvan om met swierige klere te paradeer en om op die dorpspleine begroet te word .
41012039	En hoe verlustig hulle hulle nie in die ereplekke in die sinagoges en by feesmaaltye nie !
41012040	Hulle beroof die weduwees skaamteloos van hulle huise en doen vir die skyn lang gebede . Daarom sal hulle ekstra swaar gestraf word . "
41012041	Jesus het regoor die offerkis gaan sit en gekyk hoe die skare hulle geld in die kis gooi . In die proses het baie welgesteldes groot bedrae geld ingegooi .
41012042	Toe kom daar 'n brandarm weduwee en sy gooi net twee klein geldstukkies in .
41012043	Daarop roep Jesus sy dissipels na Hom toe en sê vir hulle : " Weet vir seker , hierdie arm weduwee het meer in die offerkis gegooi as al die ander .
41012044	Julle sien , almal het ingegooi vanuit hulle oorvloed , maar sy het , arm soos sy is , alles ingegooi wat sy gehad het , alles waarvan sy moes lewe . "
41013001	Terwyl Jesus van die tempel af weggaan , sê een van sy dissipels vir Hom : " Leermeester , kyk net na hierdie massiewe klippe in die mure ! En die ontsaglike geboue ! "
41013002	Daarop het Jesus hom geantwoord : " Hierdie groot geboue wat jy sien , sal so volledig tot op die grond afgebreek word dat daar nie een klip op die ander sal oorbly nie . "
41013003	Later , toe Jesus teen die hang van die Olyfberg regoor die tempel sit , vra Petrus , Jakobus , Johannes en Andreas Hom vertroulik :
41013004	" Wanneer sal hierdie dinge gebeur ? En watter teken sal daar wees om vir ons te waarsku dat hierdie dinge vervul sal word ? "
41013005	Jesus het geantwoord : " Wees versigtig dat niemand julle op 'n dwaalspoor bring nie .
41013006	Baie mense sal in my Naam met die aanspraak kom : ' Ek is die Messias , ' en hulle sal baie op 'n dwaalspoor bring .
41013007	Wanneer julle van oorloë hoor , hier naby en daar ver , moenie paniekerig word nie . Hierdie dinge is bestem om te gebeur , maar die einde sal nog nie dadelik daarna kom nie .
41013008	Nasies en koninkryke sal teen mekaar oorlog verklaar . Daar sal wydverspreide aardbewings wees ; daar sal hongersnood wees . Hierdie dinge sal nog maar net die begin van die swaarkry wees .
41013009	" Wees op julle hoede ! Hulle sal julle aan die howe uitlewer . Julle sal in die sinagoges geslaan word . En julle sal voor goewerneurs en konings verskyn omdat julle my volgelinge is . Dit sal vir julle 'n geleentheid wees om voor hulle van My te getuig .
41013010	Ja , die Goeie Nuus moet eers verkondig word aan al die nasies .
41013011	Maar wanneer hulle julle voor die owerhede bring , moet julle julle nie bekommer oor wat julle ter verdediging sal sê nie . Sê maar net wat God in daardie uur vir julle sal gee om te sê . Julle sal wel die woorde uitspreek , maar eintlik is dit die Heilige Gees wat deur julle praat .
41013012	" Die een broer sal die ander een oorgee om doodgemaak te word en 'n pa sy kind . Kinders sal teen hulle ouers optree en so hulle dood veroorsaak .
41013013	Julle sal deur almal gehaat word omdat julle mý mense is . Maar elkeen wat enduit volhard , sal verlos word .
41013014	" Die tyd kom wanneer julle die afskuwelike voorwerp wat verontheiliging veroorsaak op 'n ontoelaatbare plek sal sien staan " — my leser , gee nou spesiale aandag ! — " dan moet die mense van Judea na die heuwels toe vlug .
41013015	As jy op jou dakstoep sit , moet jy nie eers ondertoe gaan en in jou huis gaan om in te pak nie .
41013016	As jy buite op die land is , moet jy nie eers omdraai om jou bo-kleed te gryp nie .
41013017	Hoe erg sal dit nie in daardie tyd wees vir vroue wat verwag of wat nog hulle kinders laat drink nie !
41013018	En bid dat dit nie vir julle nodig sal wees om in die winter te vlug nie .
41013019	Dit sal 'n tyd van swaarkry wees , erger as enigiets wat gebeur het sedert God die wêreld gemaak het of wat hierna sal gebeur .
41013020	Om die waarheid te sê , as God nie ingryp en daardie tyd van swaarkry verkort nie , sal niemand dit oorleef nie . Maar ter wille van sy uitverkore mense het Hy die tyd wel verkort .
41013021	" As iemand in daardie tyd vir julle sê : ' Kyk , hiér is die Messias , ' of : ' Dáár is Hy , ' moenie dit glo nie .
41013022	Daar sal baie vals messiasse en profete na vore kom . Hulle sal tekens en wonders doen om , as dit moontlik was , selfs God se uitverkorenes te probeer mislei .
41013023	Wees op julle hoede . Ek het julle vooraf oor alles gewaarsku .
41013024	" In daardie tyd , wanneer die groot swaarkry verby is , sal die son donker worden die maan sal nie meer lig gee nie .
41013025	Die sterre sal van die hemel val en die kragte wat die hemelruimsaambind , sal geskud word .
41013026	" En dan sal die mense vir My , die Seun van die Mens , in geweldige krag en heerlikheid op die wolke sien kom .
41013027	Dan sal Ek my engele uitstuur om my uitverkorenes uit al vier windstreke bymekaar te maak — ja , vanaf die verste uithoeke van die aarde .
41013028	" Leer van die vyeboom hierdie les . Wanneer sy lote reeds begin sag word en sy blare begin stoot , weet julle dat die somer naby is .
41013029	Net so kan julle , wanneer julle hierdie dinge wat Ek beskryf het , sien gebeur , weet dat die einde naby is , voor die deur .
41013030	Ek verseker julle , die mense wat vandag leef , sal nog nie uitgesterf het wanneer al hierdie dinge gebeur nie .
41013031	Selfs al sou die hemel en die aarde ophou bestaan , sal my woorde nog vir altyd vas bly staan .
41013032	" Tog ken niemand die presiese datum en tyd wanneer hierdie dinge sal gebeur nie — ook nie die engele in die hemel of selfs die Seun nie . Dit weet net die Vader .
41013033	Omdat julle dan nie weet wanneer die tyd daar is nie , wees oplettend en voortdurend waaksaam .
41013034	" Die koms van die Seun van die Mens kan vergelyk word met 'n man wat van sy huis vertrek om op reis te gaan . Hy vertrou sy eiendom aan sy werksmense toe . Vir elkeen het hy instruksies gegee oor die werk wat hy moes doen , maar vir die deurwagter het hy opdrag gegee om noulettend wag te hou .
41013035	Waak julle dan voortdurend , want julle weet nie wanneer die baas van die huis terugkom nie — teen die aand of teen middernag of met hanekraai of vroegdag .
41013036	Moenie dat hy julle aan die slaap kry as hy onverwags opdaag nie .
41013037	Wat Ek vir julle sê , sê Ek vir almal : ' Bly voortdurend waaksaam ! ' "
41014001	Dit was twee dae voor die Paasfees en die Fees van die Ongesuurde Brood . Die priesterhoofde en die skrifkenners was nog op soek na 'n geleentheid om Jesus in die geheim te vang en dood te maak .
41014002	Want hulle het saamgestem : " Nie in die openbaar terwyl die skares feesvier nie ; anders ontstaan daar oproer onder die volk . "
41014003	Intussen was Jesus in Betanië by die huis van Simon , die man wat van 'n ernstige velsiekte genees is . Tydens die ete kom daar 'n vrou in met 'n albaste fles vol egte , baie duur aromatiese olie . Sy breek toe die seël van die fles en gooi die olie oor Jesus se kop uit .
41014004	Sommige van dié wat saam aan tafel was , was verontwaardig daaroor . " Hoekom hierdie verkwisting van duur olie ? " het hulle gesê .
41014005	" Ons kon dit vir 'n yslike bedrag verkoop het en die geld vir die armes gegee het . " En hulle het haar uitgetrap .
41014006	Jesus het hulle egter geantwoord : " Laat haar met rus ! Waarom maak julle dit vir haar so moeilik ? Sy het 'n weldaad aan My gedoen .
41014007	Die armes sal julle altyd by julle hê , en julle kan enige tyd wanneer julle so voel , aan hulle goeddoen . Maar Ek sal nie meer lank by julle wees nie .
41014008	Sy het haar allerbeste vir My gedoen . Sy het my liggaam vooruit gesalf vir my begrafnis .
41014009	" Ek verseker julle , waar hierdie Goeie Nuus ook al oor die hele wêreld verkondig word , sal daar ook gepraat word van wat sy gedoen het , en so sal sy vir altyd onthou word ! "
41014010	Daarop het Judas Iskariot , een van die twaalf dissipels , na die priesterhoofde toe gegaan om met hulle reëlings te tref oor hoe hy Jesus aan hulle sou uitlewer .
41014011	Toe hulle dit hoor , was hulle verheug en het hulle hom 'n bedrag geld beloof . Hy was toe op die uitkyk na 'n geskikte geleentheid om Jesus aan hulle uit te lewer .
41014012	Op die eerste dag van die Fees van die Ongesuurde Brood — die dag waarop hulle die paaslammers geslag het — sê Jesus se dissipels vir Hom : " Waar wil U hê moet ons vir U die paasete gaan voorberei ? "
41014013	Hy stuur toe twee van sy dissipels met die opdrag : " Gaan stad toe . Daar sal julle 'n man sien wat 'n kruik water dra . Gaan agter hom aan
41014014	en waar hy indraai , moet julle vir die huiseienaar sê : ' Die Leermeester vra : Waar is die gastekamer waar Ek die Paasfees saam met my dissipels kan geniet ? '
41014015	Dan sal hy vir julle 'n groot bovertrek wys wat klaar gereed staan . Dáár kan julle vir ons die maaltyd voorberei . "
41014016	Toe het die twee vooruit gegaan stad toe , en hulle het alles presies gekry soos Jesus vir hulle gesê het . En hulle het die paasmaaltyd voorberei .
41014017	Teen die aand het Jesus toe saam met die twaalf dissipels daar aangekom .
41014018	Terwyl hulle besig was om te eet , sê Jesus : " Ek sê nou vir julle , een van julle gaan My uitlewer , een van julle wat nou hier saam met My eet . "
41014019	Geweldig geskok vra hulle toe een vir een vir Hom : " Dit kan tog sekerlik nie ek wees nie ? "
41014020	Jesus het hulle geantwoord : " Hy is een van julle twaalf , een wat saam met My sy brood in die bak week .
41014021	Ek , die Seun van die Mens , moet inderdaad sterf soos daar van My geskryf staan , maar dit sal bitter swaar gaan met die man wat My uitlewer . Hy moes liewer nooit gebore gewees het nie ! "
41014022	Terwyl hulle besig was om te eet , het Jesus brood geneem en God se seën daarop gevra . Toe breek Hy dit in stukke en gee dit aan sy dissipels met die woorde : " Neem en eet dit . Dit is my liggaam . "
41014023	Hy het ook die beker geneem en God daarvoor gedank . Hy het dit aan hulle gegee en hulle het almal daaruit gedrink .
41014024	Hy sê toe vir hulle : " Dit is my bloed wat die verbond tussen God en sy volk verseël . Dit word vir baie vergiet .
41014025	Ek verklaar nou hier plegtig dat Ek nie weer wyn sal drink nie tot op daardie dag wanneer Ek opnuut die feeswyn sal drink in die koninkryk van God . "
41014026	Hulle het toe die loflied gesing en uitgegaan na die Olyfberg toe .
41014027	Jesus sê toe vir hulle : " Julle gaan almal julle rug op My draai . Daar staan immers geskryf : ' Ek sal die skaapwagter doodmaak , en die skape saluitmekaargejaag word . '
41014028	" Maar nadat Ek uit die dood opgewek is , sal Ek vooruit na Galilea toe gaan en daar vir julle wag . "
41014029	Petrus verseker Hom toe : " Al draai almal hulle rug op U — ék sal dit nie doen nie ! "
41014030	Jesus antwoord hom : " Glo My , Petrus , vannag nog , voor die tweede kraai van die haan , sal jy drie keer ontken dat jy my dissipel is . "
41014031	Maar Petrus het heftig aanhou sê : " Al moet ek saam met U sterf — ek sal U beslis nooit verloën nie ! " En almal van hulle het dit beaam .
41014032	Hulle kom toe by 'n plek met die naam Getsemane , en Jesus sê vir sy dissipels : " Sit julle hier terwyl Ek gaan bid . "
41014033	Daarop neem Hy Petrus en Jakobus en Johannes saam met Hom . Toe pak 'n geweldige ontsteltenis en benoudheid Hom
41014034	en Hy sê vir hulle : " Ek is benoud tot sterwens toe ! Bly hier en waak ! "
41014035	Hy het toe 'n entjie verder gegaan en op die grond neergeval en gebid dat , as dit moontlik was , die verskriklike uur wat aan die kom was , by Hom sou verbygaan .
41014036	" Abba " — dit beteken Vader — het Hy gebid , " vir U is alles moontlik . Neem tog hierdie beker van lyding van My weg . Maar doen nogtans nie wat Ék wil nie , maar wat Ú wil . "
41014037	Hy kom toe terug by die dissipels en kry hulle aan die slaap . Hy sê vir Petrus : " Simon , slaap jy werklikwaar ? Kon jy nie een uur waak nie ?
41014038	Wees waaksaam en bid . Anders sal die versoeking vir julle te sterk word . 'n Mens se gees is wel gewillig , maar jou liggaam hou nie altyd by nie . "
41014039	Hy het toe weer weggegaan en dieselfde gebed gebid .
41014040	Toe Hy weer terugkom , kry Hy hulle weer aan die slaap , want hulle was so vaak dat hulle hulle oë net nie kon oophou nie . Hulle was te verleë om Hom te antwoord .
41014041	Toe Hy die derde keer by hulle terugkom , sê Hy vir hulle : " Slaap en rus julle nog steeds ? Dis nou genoeg ! Die tyd het aangebreek . Ek , die Seun van die Mens , word nou oorgegee in die hande van slegte mense .
41014042	Staan op , ons moet gaan . Kyk , my verraaier is hier . "
41014043	Dadelik hierna — Jesus was nog besig om te praat — kom Judas , een van die twaalf dissipels , daar aan met 'n groot klomp mense gewapen met swaarde en knuppels . Hulle is gestuur deur die priesterhoofde , die skrifkenners en die familiehoofde .
41014044	Sy verraaier het reeds vooraf vir hulle 'n uitkenningsteken gegee met die woorde : " Die een wat ek met 'n soen sal groet , dit is hý . Arresteer hom en vat hom onder bewaking weg . "
41014045	Hy het toe direk na Jesus toe gekom en gesê : " Leermeester , " en Hom gesoengroet .
41014046	Toe het die ander Hom gegryp en gearresteer .
41014047	Maar een van die omstanders het 'n swaard getrek , dit geswaai en die slaaf van die hoofpriester se oor afgekap .
41014048	Toe vra Jesus vir hulle : " Is Ek dan 'n gevaarlike krimineel dat julle My met swaarde en knuppels kom vang ?
41014049	Hoekom het julle My nie gearresteer toe Ek dag vir dag by die tempel gesit en onderrig gee het nie ? Maar hierdie dinge gebeur sodat wat in die Skrif staan , vervul kan word . "
41014050	Dit was toe dat almal Jesus net daar gelos het en gemaak het dat hulle wegkom .
41014051	Daar was ook 'n jong man wat saam met Jesus na die tuin gekom het . Hy het net 'n naghemp om sy lyf gehad . Hulle probeer hom toe ook vang ,
41014052	maar hy het die naghemp net daar in hulle grypende hande gelos en kaal weggehardloop .
41014053	Hulle het Jesus toe na die hoofpriester se woning toe gebring , waar al die priesterhoofde , die familiehoofde en die skrifkenners bymekaargekom het .
41014054	Intussen het Petrus Hom op 'n veilige afstand gevolg tot in die binnehof van die hoofpriester se woning . Hy het 'n ruk lank daar by die dienspersoneel gesit en hom by die vuur warm gemaak .
41014055	Binne die huis het die priesterhoofde , en trouens die hele Joodse Raad , getuienis teen Jesus probeer verkry wat tot sy doodstraf sou kon lei , maar hulle kon niks vind nie .
41014056	Daar het inderdaad baie gekom om vals getuienis teen Hom af te lê , maar hulle het mekaar weerspreek .
41014057	Daar staan toe sekere persone op wat bedrieglik die volgende teen Hom getuig :
41014058	" Ons het hierdie man hoor sê : ' Ek sal hierdie tempel wat met mensehande gebou is , afbreek en in drie dae sal Ek 'n ander een oprig wat sonder mensehande gebou is . ' "
41014059	Maar selfs só het hulle getuienis nie geklop nie .
41014060	Toe staan die hoofpriester in die vergadering op en vra vir Jesus : " Het jy geen verweer teen hierdie getuienis wat hulle teen jou inbring nie ? "
41014061	Maar Jesus het net bly swyg . Hy het hulle glad nie geantwoord nie . Die hoofpriester vra toe nog 'n keer vir Hom : " Is jy die Messias , die Seun van die lofwaardige God ? "
41014062	Jesus se antwoord was : " Ja , Ek is , en julle sal vir My , die Seun van dieMens , sien sit aan die regterhand vanGod , die Magtige , en hoe Ek terugkom met diewolkevan die hemel . "
41014063	Toe skeur die hoofpriester sy klere uit verontwaardiging en sê : " Watter ander getuies het ons nog nodig ?
41014064	Julle het sy godslastering gehoor ! Wat is julle bevinding ? " Hulle het eenparig verklaar : " Hy is skuldig . Hy verdien die doodstraf . "
41014065	Sommige het op Hom begin spoeg en Hom geblinddoek . Daarna het hulle Hom met die vuis geslaan en vir Hom gesê : " Profeteer 'n slag ! " Selfs die dienspersoneel het Hom in die gesig geklap toe hulle Hom wegvat .
41014066	Petrus was nog steeds onder in die binnehof . Een van die diensmeisies wat vir die hoofpriester gewerk het , kom toe daar aan
41014067	en sien vir Petrus waar hy hom by die vuur warm maak . Sy kyk toe stip na hom en sê : " Jy was mos ook saam met Jesus die Nasarener . "
41014068	Hy het dit egter ontken en gesê : " Ek weet glad nie waarvan jy praat nie . " Hy staan toe verder weg na die voorportaal se kant toe . Net op daardie oomblik kraai daar toe 'n haan .
41014069	Die diensmeisie kyk toe na hom en begin weer vir dié wat daar rondstaan , sê : " Hierdie man is ook een van hulle ! "
41014070	Petrus het dit weer ontken . 'n Klein rukkie later sê dié wat daar rondstaan vir Petrus : " Jy is definitief een van hulle . Jy is ook 'n Galileër . "
41014071	Petrus het hewig begin vloek en sweer : " Die Here weet , ek ken hierdie man van wie julle praat , glad nie ! "
41014072	Direk daarna het die haan vir die tweede keer gekraai . Dit het Petrus toe bygeval dat Jesus vir hom gesê het : " Voordat die haan twee keer kraai , sal jy drie keer ontken dat jy my dissipel is . " Toe het hy in trane uitgebars .
41015001	Pas vroegoggend het die priesterhoofde saam met die familiehoofde en die skrifkenners — trouens , die volle Sanhedrin — tot 'n besluit gekom . Hulle het Jesus geboei en toe aan Pilatus , die Romeinse goewerneur , oorhandig .
41015002	Pilatus het Jesus begin ondervra : " Is jy die Koning van die Jode ? " Jesus het hom geantwoord : " Ja , dit is soos u sê . "
41015003	Die priesterhoofde het baie beskuldigings teen Jesus ingebring .
41015004	Pilatus het weer 'n vraag aan Hom gestel : " Antwoord jy dan niks nie ? Wat van al hierdie beskuldigings teen jou ? "
41015005	Maar tot Pilatus se verbasing het Jesus op geen enkele beskuldiging gereageer nie .
41015006	Die goewerneur was gewoond om elke jaar tydens Paasfees een gevangene vir die volk vry te laat — dié een waarvoor hulle gevra het .
41015007	Een van die destydse gevangenes was Barabbas . Hy was saam met ander veroordeel weens 'n moord wat hulle tydens 'n opstand gepleeg het .
41015008	Die skare het oproerig geword en van Pilatus begin eis om soos gewoonlik 'n gevangene vry te laat .
41015009	" Moet ek vir julle die Koning van die Jode vrylaat ? " vra hy hulle toe -
41015010	hy het immers besef dat die priesterhoofde Jesus uit naywer laat arresteer het .
41015011	In hierdie stadium het die priesterhoofde die skare egter aangehits om te vra dat hy liewer Barabbas vir hulle moes vrylaat .
41015012	Pilatus het toe weer vir hulle gevra : " Maar as ek Barabbas vrylaat , wat moet ek dan doen met hierdie mens wat julle die Koning van die Jode noem ? "
41015013	Hulle het teruggeskree : " Kruisig hom ! "
41015014	" Hoekom dan ? " het Pilatus by hulle aangedring . " Watter misdaad het hy gepleeg ? " Maar die skare het al hoe harder geskree : " Kruisig hom ! "
41015015	Omdat Pilatus die skare graag hulle sin wou gee , het hy toe vir Barabbas vrygelaat , maar vir Jesus het hy aan die soldate oorgegee om Hom met gésels te slaan en daarna te kruisig .
41015016	Die soldate het Jesus toe na hulle hoofkwartier gebring . Toe roep hulle die hele regiment bymekaar en
41015017	trek vir Hom 'n pers mantel aan . Hulle vleg toe ook 'n kroon van dorings en sit dit op sy kop .
41015018	Daarop begin hulle Hom salueer met die woorde : " Ons groet u , o Koning van die Jode ! "
41015019	Hulle slaan Hom toe met 'n riet teen sy kop , spoeg op Hom en maak kniebuigings asof hulle eer aan Hom wil betoon .
41015020	Toe hulle moeg geword het om die spot met Hom te dryf , het hulle die pers mantel uitgetrek en Hom weer sy eie klere aangetrek . Toe vat hulle Hom weg om Hom te gaan kruisig .
41015021	'n Man met die naam Simon , wat van Sirene afkomstig was , kom toe juis van buite die stad af by hulle verby — hy was die pa van Aleksander en Rufus . Die soldate kommandeer hom toe op om Jesus se kruis te dra .
41015022	Toe bring hulle Hom na 'n plek met die naam Golgota — dit beteken Kopbeenplek .
41015023	Hulle wou Hom toe wyn wat met mirre gekruie was , gee om te drink , maar Hy wou dit nie neem nie .
41015024	Daarna het hulle Hom gekruisig . Hulle het sy klere verdeel deur met dobbelsteentjies daaroor te beslis .
41015025	Dit was nege-uur die môre toe hulle Hom gekruisig het .
41015026	'n Plakkaat bokant Jesus se kop het die rede vir sy veroordeling uitgespel : " Die Koning van die Jode . "
41015027	Saam met Hom het hulle ook twee kriminele gekruisig , een aan elke kant .
41015029	Die verbygangers het net spottend hulle koppe geskud en Hom toegesnou : " Ha-ha , jy kan mos die tempel afbreek en dit weer in drie dae opbou !
41015030	Red jouself nou , en kom van die kruis af ! "
41015031	Die priesterhoofde en die skrifkenners het ook onder mekaar met Jesus gespot en gesê : " Foeitog , hy het ander gered , maar hy kan homself nie red nie .
41015032	Hy is dan glo die Messias , die Koning van Israel . Laat hy nou afkom van die kruis ! Dan sal ons sien en glo ! " Selfs die kriminele wat saam met Hom gekruisig is , het Hom beledig .
41015033	Om twaalfuur het dit oor die hele land donker geword tot drie-uur daardie middag .
41015034	Dit was toe dat Jesus baie hard uitgeskreeu het : " Eloï , Eloï , lemá sabagtani ? " As 'n mens dit vertaal , beteken dit : " My God , my God , hoekom het U My verlaat ? "
41015035	Party van die omstanders het dit misverstaan en gedink Hy roep die profeet Elia .
41015036	Toe hardloop iemand , maak 'n spons vol suur wyn , sit dit op 'n riet en gee dit vir Hom om te drink . Hy sê toe : " Wag , kom ons kyk of Elia hom kom afhaal ! "
41015037	Maar Jesus het hard uitgeroep en sy laaste asem uitgeblaas .
41015038	Daarna het die swaar gordyn in die tempel in twee geskeur , van bo tot onder .
41015039	Toe die Romeinse offisier oor honderd wat reg voor Hom gestaan het , Jesus só sien sterf , was sy woorde : " Waarlikwaar , hierdie man was die Seun van God ! "
41015040	Daar was ook vroue wat alles op 'n afstand dopgehou het , onder andere Maria Magdalena , Maria — die ma van Jakobus junior en Joses — en Salome .
41015041	Hulle was volgelinge van Jesus en het vir Hom gesorg toe Hy in Galilea was . Baie ander vroue wat saam met Jesus Jerusalem toe gekom het , was ook daar .
41015042	Dit alles het gebeur op die Vrydag , die dag van die voorbereiding vir die Sabbat . Omdat dit reeds amper aand was ,
41015043	het Josef van Arimatea , 'n geëerde raadslid , 'n man wat self verlang het na die begin van God se koningsheerskappy , moed bymekaargeskraap om na Pilatus toe te gaan en te vra of hy Jesus se liggaam kon kry .
41015044	Pilatus kon nie glo dat Jesus al dood was nie . Hy laat toe die offisier roep en vra hom of Jesus al lankal gesterf het .
41015045	Toe die offisier dit bevestig , het Pilatus Jesus se liggaam goedgunstiglik vir Josef gegee .
41015046	Josef het 'n lang strook linne gekoop , Jesus van die kruis gaan afhaal , Hom in die linne toegedraai en in 'n graf neergelê wat in die rots uitgekap was . Toe het hy 'n klip voor die ingang van die graf gerol .
41015047	Maria Magdalena en Maria , die ma van Joses , het gestaan en toekyk waar Jesus neergelê word .
41016001	Die volgende aand , toe die Sabbat verby was , het Maria Magdalena en Maria , Jakobus se ma , en Salome aromatiese olie gaan koop om Jesus se liggaam daarmee te behandel .
41016002	Baie vroeg Sondagmôre , net toe die son opkom , kom hulle by die graf aan .
41016003	Op pad soontoe het hulle nog onder mekaar gewonder wie die klip voor die ingang van die graf vir hulle sou wegrol .
41016004	Maar toe hulle daar aankom en opkyk , sien hulle dat die klip — dit was 'n baie groot een — reeds weggerol was .
41016005	Hulle gaan toe in die graf in en daar op die regterkant sien hulle 'n jong man in wit klere sit . Hulle was heeltemal verskrik .
41016006	Hy sê toe vir hulle : " Moenie so skrik nie . Julle soek vir Jesus van Nasaret , die Een wat gekruisig is . Hy is nie hier nie . Hy is opgewek uit die dood ! Kyk , hier is die plek waar hulle sy liggaam neergelê het .
41016007	Maar gaan sê julle vir sy dissipels , Petrus ingesluit : Hy gaan julle solank vooruit na Galilea toe . Julle sal Hom dáár sien soos Hy vir julle gesê het . "
41016008	Die vroue het toe van die graf af weggevlug , want hulle was vol vrees en ontsteltenis . Hulle het egter vir niemand iets gesê nie , want hulle was bang . Maar die vroue het hierdie opdragte kortliks aan Petrus en dié by hom vertel . Hierna het Jesus hulle self van die ooste tot die weste uitgestuur met die heilige en onfeilbare boodskap wat ewige verlossing skenk . Amen .
41016009	Dit was vroeg die Sondagmôre wat Jesus uit die dood opgestaan het . Hy het eerste verskyn aan Maria Magdalena , uit wie Hy sewe duiwels gedryf het .
41016010	Sy het dit toe gaan vertel aan die dissipels wat besig was om te rou en te huil .
41016011	Maar toe hulle hoor dat Hy lewe en dat sy Hom gesien het , wou hulle haar nie glo nie .
41016012	Daarna het Hy in 'n ander gedaante aan twee van hulle verskyn wat van Jerusalem op pad was na die platteland .
41016013	Hulle het toe teruggegaan en dit vir die ander dissipels vertel , maar dié het selfs vir hulle nie geglo nie .
41016014	Nog later het Hy aan die elftal self verskyn terwyl hulle besig was om saam te eet . Hy het hulle aangespreek oor hulle ongeloof — hulle koppige onwilligheid om dié te glo wat Hom ná sy opstanding gesien het .
41016015	Toe het Hy hulle beveel : " Gaan die hele wêreld in en verkondig die Goeie Nuus aan almal , oral .
41016016	Elkeen wat glo en gedoop word , sal verlos word . Maar elkeen wat nie glo nie , sal veroordeel word .
41016017	Hierdie is die wondertekens wat dié sal beleef wat glo : Hulle sal duiwels in my Naam uitdryf , en hulle sal in nuwe tale praat .
41016018	Hulle sal slange ongedeerd kan hanteer en as hulle iets giftigs drink , sal dit hulle nie affekteer nie . Hulle sal siekes die hande oplê , en hulle sal gesond word . "
41016019	Nadat die Here Jesus klaar met hulle gepraat het , is Hy in die hemel opgeneem en het Hy op die ereplek aan God se regterhand gaan sit .
41016020	Die dissipels het toe die Goeie Nuus oral gaan verkondig , en die Here het saam met hulle gewerk en hulle boodskap bevestig deur die wondertekens wat daarmee gepaardgegaan het .
42001001	Hooggeagte Teofilus : Baie mense het probeer om 'n verhaal op te stel oor die dinge wat onder ons gebeur het .
42001002	Hulle het as inligtingsbron die verhale gebruik wat die eerste ooggetuies en dienaars van die Woord aan ons oorgelewer het .
42001003	Nadat ek al hierdie verhale van voor af noukeurig ondersoek het , het ek besluit om 'n getroue samevatting daarvan vir u neer te skryf .
42001004	Dit is om u te verseker van die betroubaarheid van alles wat u geleer is .
42001005	Dit het alles begin by 'n Joodse priester , Sagaria , gedurende die tyd toe Herodes koning van Judea was . Hy was lid van die diensgroep van Abia . Sy vrou , Elisabet , het ook uit die priesterlyn van Aäron afgestam .
42001006	Sagaria en Elisabet het reg gelewe voor God : hulle het al die Here se bevele en voorskrifte nagekom .
42001007	Hulle het nie kinders gehad nie omdat Elisabet onvrugbaar was en hulle albei al oud was .
42001008	Eendag was Sagaria besig om God in die tempel te dien , want sy diensgroep was dié week aan diens .
42001009	Volgens die gewoonte van priesters is hy deur die lot aangewys om die heiligdom in te gaan en wierook op die altaar te brand .
42001010	Terwyl die wierook gebrand het , het 'n groot skare buite gestaan en bid .
42001011	Terwyl Sagaria in die heiligdom was , verskyn 'n engel van die Here aan hom , regs van die wierookaltaar .
42001012	Sagaria het hom lam geskrik toe hy die engel sien .
42001013	Maar die engel sê : " Moenie bang wees nie , Sagaria , want God het jou gebed gehoor en jou vrou , Elisabet , sal vir jou 'n seun skenk , en jy moet hom Johannes noem .
42001014	Julle sal vreugde en jubelende blydskap hê en baie mense sal saam met julle bly wees oor sy geboorte ,
42001015	want hy sal groot wees in die oë van die Here . Hy moet nooit aan wyn of sterk drank raak nie en hy sal nog voor sy geboorte met die Heilige Gees vervul wees .
42001016	Hy sal baie Israeliete oortuig om om te draai na die Here hulle God toe .
42001017	Hy sal die gees en krag hê van Elia , die profeet van ouds , om voor die Here uit te gaan , om pa's met hulle kinders te versoen , om ongehoorsames op die regte pad te bring en om só vir die koms van die Here 'n volk gereed te maak . "
42001018	Sagaria sê toe vir die engel : " Hoe sal ek weet dat dié dinge gaan gebeur ? Ek is al 'n ou man en my vrou is ook al op gevorderde leeftyd . "
42001019	Toe sê die engel : " Ek is Gabriël . Ek staan in God se eie teenwoordigheid . Hy het my gestuur om die goeie nuus aan jou te bring !
42001020	En omdat jy nie geglo het wat ek sê nie , sal jy nie kan praat nie , totdat die kind gebore is . Want my woorde sal op die bestemde tyd beslis waar word . "
42001021	Intussen het die mense vir Sagaria gewag om uit te kom , en hulle het begin wonder waarom hy so lank in die tempel bly .
42001022	Toe hy uiteindelik uit die tempel kom , kon hy nie met hulle praat nie . Hulle het afgelei dat hy 'n gesig in die tempel gesien het . Hy het aanmekaar vir hulle beduie en stom gebly .
42001023	Hy het by die tempel gebly totdat sy diensbeurt om was , en toe is hy huis toe .
42001024	Kort daarna het sy vrou , Elisabet , swanger geword en sy het vir vyf maande in afsondering gegaan .
42001025	" Hoe goed is die Here ! " het sy uitgeroep . " Hy het die skande van my kinderloosheid van my af weggevat ! "
42001026	Toe Elisabet ses maande swanger was , het God die engel Gabriël na Nasaret , 'n dorp in Galilea , gestuur
42001027	na 'n jong meisie met die naam Maria . Sy was verloof aan 'n man met die naam Josef , 'n afstammeling van koning Dawid .
42001028	Gabriël het aan haar verskyn en gesê : " Ek groet jou , geseënde vrou ! Die Here is met jou ! "
42001029	Verward en ontsteld het Maria gewonder wat die engel se begroeting kon beteken .
42001030	" Moenie bang wees nie , Maria , " het die engel gesê , " want God het besluit om jou te seën !
42001031	Jy sal swanger word en 'n seun hê en jy moet Hom Jesus noem .
42001032	Hy sal groot wees en die Seun van die Allerhoogste genoem word . En die Here God sal Hom die troon van sy voorvader Dawid gee .
42001033	Hy sal vir ewig oor Israel regeer ; en sy koningsheerskappy sal nooit eindig nie ! "
42001034	Maria het vir die engel gevra : " Maar hoe kan ek 'n kind hê ? Ek was nog nooit by 'n man nie . "
42001035	Die engel het geantwoord : " Die Heilige Gees sal oor jou kom en die krag van die Allerhoogste sal jou toevou . Daarom sal die kind wat gebore word , heilig en die Seun van God genoem word .
42001036	Meer nog , jou familielid Elisabet het in haar gevorderde ouderdom swanger geword ! Mense het altyd gesê sy is onvrugbaar , maar sy is al in haar sesde maand ,
42001037	want niks is onmoontlik vir God nie . "
42001038	Maria het geantwoord : " Ek is die Here se dienares en gewillig om te aanvaar wat Hy ook al wil hê . Mag alles wat jy gesê het , waar word . " Toe het die engel weggegaan .
42001039	'n Paar dae later het Maria haastig na die heuwelland van Judea vertrek , na die dorp waar Sagaria gewoon het .
42001040	Sy is die huis in en het vir Elisabet gegroet .
42001041	Met die geluid van Maria se groet , het die kindjie in Elisabet se skoot beweeg en Elisabet is met die Heilige Gees vervul .
42001042	Sy het met 'n harde stem teenoor Maria uitgeroep : " Jy is bo alle ander vroue deur God geseën , en jou kind is geseënd .
42001043	Wat 'n eer is dit dat die ma van my Here my besoek !
42001044	Toe jy ingekom en my gegroet het , het my kindjie van vreugde beweeg die oomblik toe ek jou stem hoor !
42001045	Jy is geseënd omdat jy vertrou het dat die Here sal doen wat Hy gesê het . "
42001046	Maria het geantwoord : " Ek prys die Here .
42001047	Ek juig in God my Verlosser !
42001048	Want Hy het omgesienna sy nederige diensmeisie , en nou sal geslag na geslagmy geseënd noem .
42001049	Want Hy , die magtige Een , het groot dinge vir my gedoen . Heilig is sy Naam !
42001050	Sy ontferming strek van geslag tot geslagoor almal wat Hom eer .
42001051	Sy kragtige arm doen geweldige dinge ! Hy verstrooi die trotseen hooghartige mense !
42001052	Hy het prinse onttroonen nederiges verhef .
42001053	Hy het dié wat gebrek ly , met goeie dinge versadig , en die rykesmet leë hande weggestuur .
42001054	Hy het sy dienaar Israel gehelp ! Hy het nie sy belofte vergeetom ontferming te bewys nie .
42001055	Want Hy het ons voorvaders beloof — vir Abraham en sy kinders — om vir altyd goed te weesteenoor hulle . "
42001056	Maria het omtrent drie maande by Elisabet gebly en toe is sy huis toe .
42001057	Toe die tyd aangebreek het vir Elisabet se kind om gebore te word , het sy 'n seun in die wêreld gebring .
42001058	Die nuus het vinnig onder haar bure en familie versprei dat die Here Hom oor haar ontferm het en almal was saam met haar bly .
42001059	Toe die kindjie agt dae oud was , het al die familie en vriende bymekaargekom vir sy besnydenis . Hulle wou hom Sagaria noem , na sy pa .
42001060	Maar Elisabet het gesê : " Nee ! Sy naam is Johannes ! "
42001061	" Maar daar is dan niemand in jou familie met die naam nie , " het hulle gesê .
42001062	Met gebare vra hulle toe die kindjie se pa .
42001063	Daarop beduie hy dat 'n skryfbordjie gebring moet word , en tot almal se verbasing skryf hy : " Sy naam is Johannes ! "
42001064	Hy kon dadelik weer praat , en hy het God onmiddellik begin prys .
42001065	Die hele buurt is met ontsag vervul en die nuus oor wat gebeur het , het oral deur die Judese heuwelland versprei .
42001066	Almal wat daarvan gehoor het , het daaroor nagedink en gevra : " Wat sal eendag van hierdie kindjie word ? " Want die hand van die Here was duidelik op hom .
42001067	Sy pa , Sagaria , is hierna met die Heilige Gees vervul en het as profeet gesê :
42001068	" Prys die Here , die God van Israel , want Hy het sy volk opgesoeken hulle gered .
42001069	Hy het vir ons 'n magtige Redder gestuuruit die koninklike geslagvan sy dienaar Dawid ,
42001070	soos Hy lank gelede deur sy heilige profetebeloof het .
42001071	Nou sal ons van ons vyandegered worden van almal wat ons haat .
42001072	Hy was genadig teenoor ons voorvadersen Hy het sy heilige verbondmet hulle onthou ,
42001073	die eed wat Hy teenoor Abraham ons voorvader gesweer hetdat Hy sou sorg dat ons ,
42001074	gered van ons vyande , Hom sonder vrees kan dien
42001075	in toewyding en geregtigheid vir altyd .
42001076	En jy , kindjie , sal 'n profeetvan die Allerhoogstegenoem word , want jy sal die padvan die Here voorberei .
42001077	Jy sal sy volk vertel hoe om verlos te word : deurdat hulle sondevergewe word .
42001078	Vanweë God se tere ontfermingis die lig van die hemelop die punt om oor ons te skyn ,
42001079	om lig te bring aan hulle wat in donkerheiden die skaduweevan die dood lewe , en om ons te leiop die pad van vrede . "
42001080	Johannes het groot en sterk geword in die Gees . Hy het in die woestyn gewoon totdat hy sy bediening onder Israel begin het .
42002001	Gedurende daardie tyd het die Romeinse keiser Augustus 'n bevel uitgevaardig dat 'n sensus deur die hele Romeinse Ryk gehou moes word .
42002002	Dit was die eerste sensus wat gehou is toe Sirenius goewerneur van Sirië was .
42002003	Almal het teruggegaan na hulle eie dorpe om vir die sensus te registreer .
42002004	En omdat Josef 'n afstammeling van koning Dawid was , moes hy vanaf die dorp Nasaret in Galilea na Judea gaan , na Betlehem , Dawid se tuisdorp .
42002005	Hy het sy verloofde , Maria , wat swanger was , saamgeneem om te gaan registreer .
42002006	Terwyl hulle daar was , het die tyd aangebreek dat haar kind gebore moes word .
42002007	Sy het geboorte gegee aan haar eerste Kind , 'n seun . Sy het Hom in doeke toegedraai en Hom in 'n krip neergelê omdat daar vir hulle geen plek in die herberg was nie .
42002008	Daardie nag was daar skaapwagters wat in die veld buite die dorpie hulle skape opgepas het .
42002009	Skielik het 'n engel van die Here aan hulle verskyn en die glans van die Here het om hulle geskyn . Hulle het vreeslik bang geword ,
42002010	maar die engel het hulle gerusgestel : " Moenie bang wees nie ! " het hy gesê . " Ek bring vir julle goeie nuus wat groot blydskap vir almal inhou !
42002011	Die Verlosser — ja , die Messias , die Here — is vannag in Betlehem , die tuisdorp van Dawid , gebore !
42002012	En dit is hoe julle Hom sal herken : Julle sal 'n Kindjie vind wat in 'n krip lê en in doeke toegedraai is ! "
42002013	Skielik was daar saam met die engel 'n groot menigte ander engele , 'n leërskare uit die hemel , wat God prys :
42002014	" Eer aan God in die hoogste hemel , en vrede op aardevir almal in wie Hy 'n welbehae het . "
42002015	Toe die engele teruggegaan het na die hemel , sê die skaapwagters vir mekaar : " Kom ons gaan Betlehem toe om te sien watter wonderlike ding gebeur het , soos die Here dit aan ons bekendgemaak het . "
42002016	Hulle het toe na die dorp toe gehardloop en vir Maria en Josef gekry , en die Kindjie wat in die krip lê .
42002017	Toe het die skaapwagters vir almal gaan vertel wat gebeur het , en wat die engel vir hulle oor die Kindjie gesê het .
42002018	Almal wat die skaapwagters se verhaal gehoor het , was verbaas ,
42002019	maar Maria het stilweg hierdie dinge in haar hart bewaar en dikwels daaroor nagedink .
42002020	Die skaapwagters het teruggegaan na die veld en hulle kuddes terwyl hulle God loof en prys oor wat die engele vir hulle vertel het , en omdat hulle die Kind gesien het , net soos die engel gesê het .
42002021	Agt dae later , toe die tyd aangebreek het om die kindjie te besny , is Hy Jesus genoem . Dit is die naam wat die engel nog voordat Hy verwek is aan Hom gegee het .
42002022	Daarna was dit tyd vir die reinigingsoffer , soos die wet van Moses ná die geboorte van 'n kind vereis het ; daarom het sy ouers Hom na Jerusalem toe gevat om Hom aan die Here te wy .
42002023	Die wet van die Here sê : " As 'n vrou se eerste kind 'n seun is , moet hy aan die Here gewy word . "
42002024	Hulle het 'n offer gebring volgens wat die wet van die Here vereis het : " óf 'n paar tortelduiwe óf twee jong duiwe . "
42002025	Daar was 'n man met die naam Simeon wat in Jerusalem gewoon het . Hy was wetsgetrou en baie toegewyd . Hy was met die Heilige Gees vervul en het gretig uitgesien na Israel se bevryding .
42002026	Die Heilige Gees het aan hom bekendgemaak dat hy nie sou sterf voordat hy die Gesalfde van die Here gesien het nie .
42002027	Daardie dag het die Gees hom na die tempel toe gelei . Toe Maria en Josef opdaag om die Kindjie Jesus aan die Here te wy , soos die wet vereis het ,
42002028	was Simeon daar . Hy het die Kind in sy arms geneem en God geprys :
42002029	" Here , nou kan u dienskneg in vrede sterfsoos U my beloof het ,
42002030	want ek het die verlossing gesien
42002031	wat U voorberei het voor die oë van alle volke ,
42002032	'n lig om God aan die nasiesbekend te maak , en die glorie van u volk Israel ! "
42002033	Josef en Maria was verbaas oor wat van Jesus gesê is .
42002034	Toe het Simeon hulle geseën en vir Maria gesê : " Hierdie Kind is bestem tot 'n val en opstanding van baie in Israel , en 'n teken wat weerspreek sal word . Hy sal 'n teken wees waaroor mense sal verskil .
42002035	So sal die diepste gedagtes van baie harte bekend word . Maar wat jou betref — daar sal 'n swaard deur jou siel gaan . "
42002036	Anna , 'n profetes , was ook daar in die tempel . Sy was die dogter van Fanuel uit die stam van Aser , en sy was baie oud . Sy was 'n weduwee ; haar man is oorlede toe hulle nog maar net sewe jaar getroud was .
42002037	Sy was nou 84 jaar oud . Sy was nooit weg van die tempel af nie en het dag en nag daar gebly en God gedien met vas en gebed .
42002038	Sy het daar aangekom net toe Simeon met Maria en Josef gepraat het , en sy het God begin prys . Sy het oor Jesus gepraat met almal wat verlang het na die bevryding van Jerusalem .
42002039	Toe Jesus se ouers al die vereistes van die wet van die Here nagekom het , het hulle teruggekeer na hulle dorp , Nasaret in Galilea .
42002040	Daar het die Kindjie sterk en gesond grootgeword . Hy was vervul met wysheid , en God se guns was op Hom .
42002041	Elke jaar het Jesus se ouers Jerusalem toe gegaan vir die Paasfees .
42002042	Toe Jesus twaalf jaar oud was , het hulle soos gewoonlik die fees bygewoon .
42002043	Ná die feesviering het hulle na Nasaret vertrek , maar Jesus het in Jerusalem agtergebly sonder dat sy ouers daarvan geweet het .
42002044	Sy ouers het Hom eers nie vermis nie omdat hulle gedink het Hy was by ander vriende in die reisgeselskap . Maar toe Hy die aand nog nie sy opwagting gemaak het nie , het hulle by familie en vriende na Hom begin soek .
42002045	Toe hulle Hom nie kon kry nie , is hulle terug na Jerusalem om daar na Hom te soek .
42002046	Drie dae later het hulle Hom uiteindelik gekry . Hy het in die tempel tussen die leermeesters gesit terwyl Hy na hulle luister en hulle uitvra .
42002047	Almal wat na Hom geluister het , was verbaas oor sy insig en antwoorde .
42002048	Toe sy ouers Hom sien , het hulle nie geweet wat om daarvan te dink nie . " Kind , " het sy ma vir Hom gesê , " waarom het jy so met ons gemaak ? Ek en jou pa het rasend van bekommernis na jou gesoek ! "
42002049	" Maar hoekom was dit nodig om te soek ? " het Hy gevra . " Julle moes geweet het Ek sou in my Vader se huis wees . "
42002050	Maar hulle het nie verstaan wat Hy bedoel nie .
42002051	Hy is toe saam met hulle terug na Nasaret en was gehoorsaam aan hulle . Sy ma het al hierdie dinge in haar hart bewaar .
42002052	En so het Jesus grootgeword en in wysheid toegeneem ; Hy was geliefd by God en almal wat Hom geken het .
42003001	Dit was nou die vyftiende regeringsjaar van Tiberius , die Romeinse keiser . Pilatus was goewerneur in Judea , Herodes Antipas was heerser in Galilea , sy broer Filippus was heerser oor Iturea en Tragonitis , en Lisanias was heerser oor Abilene .
42003002	Annas en Kajafas was die hoofpriesters . In dié tyd het 'n boodskap van God gekom na Johannes , seun van Sagaria , wat in die woestyn gebly het .
42003003	Johannes het van plek tot plek aan albei kante van die Jordaanrivier beweeg en gepreek dat mense gedoop moes word om te wys dat hulle tot inkeer gekom het , en so vergifnis van sonde ontvang het .
42003004	Jesaja het van Johannes gepraat toe hy gesê het : " Hy is 'n stem wat uitroepin die woestyn : ' Kry die Here se pad gereed . Maak vir Hom 'n hoofweg .
42003005	Vul die valleie op , en maak die berge en heuwelsgelyk ! Maak die krom paaie reguit , en maak die ruwe plekke gelyk !
42003006	En al die mense sal die verlossingsienwat van God kom . ' "
42003007	Hier is 'n voorbeeld van Johannes se prediking aan die skares wat gekom het om gedoop te word : " Julle broeisel slange ! Wie het julle gewaarsku om God se komende oordeel te ontvlug ?
42003008	Bewys deur julle lewe dat julle werklik tot inkeer gekom het . Moenie eers daaraan dink om te sê : ' Ons is veilig — ons is afstammelinge van Abraham ' nie . God kan hierdie klippe in kinders van Abraham verander .
42003009	Die byl van God se oordeel is reeds gereed om julle wortels af te kap . Ja , elke boom wat nie goeie vrugte dra nie , sal afgekap en in die vuur gegooi word . "
42003010	Die skare het gevra : " Wat moet ons dan doen ? "
42003011	Johannes het geantwoord : " As jy twee kledingstukke het , gee een vir die armes . As jy kos het , deel dit met hulle wat honger is . "
42003012	Selfs tollenaars het gekom om gedoop te word en gevra : " Leermeester , wat moet ons doen ? "
42003013	" Wys julle eerlikheid , " het hy geantwoord . " Maak seker dat julle nie méér belasting invorder as wat vereis word nie . "
42003014	" Wat moet óns doen ? " het die soldate gevra . Johannes het geantwoord : " Moenie geld afpers nie , en moet niemand afdreig of vals beskuldig nie . En wees tevrede met julle salaris . "
42003015	Almal het verwag dat die Messias gou sou kom en hulle was gretig om te weet of dit dalk Johannes is .
42003016	Hy het hulle vrae beantwoord deur te sê : " Ek doop met water , maar Iemand wat groter is as ek , kom binnekort — Iemand soveel groter dat ek nie eens werd is om sy slaaf te wees nie . Hy sal julle met die Heilige Gees en met vuur doop .
42003017	" Hy is gereed om met sy gaffel die kaf van die koring te skei . Hy sal dan die dorsvloer skoonmaak en die graan in sy skuur bêre en die kaf met onblusbare vuur verbrand . "
42003018	Johannes het baie sulke waarskuwings gebruik in sy verkondiging van die Goeie Nuus aan die mense .
42003019	Johannes het ook vir Herodes Antipas , heerser van Galilea , openlik aangespreek omdat hy Herodias , sy broer se vrou , gevat het , en ook oor baie ander verkeerde dinge wat hy gedoen het .
42003020	Daarop het Herodes vir Johannes in die tronk gegooi , en dié sonde by al sy ander sondes gevoeg .
42003021	Eendag toe die skares gedoop word , is Jesus self ook gedoop . Terwyl Hy bid , het die hemel oopgegaan ,
42003022	en die Heilige Gees het fisies soos 'n duif op Hom neergedaal . En 'n stem uit die hemel het gesê : " Jy is my geliefde Seun . Jy is 'n kind so na my hart . "
42003023	Jesus was omtrent 30 jaar oud toe Hy met sy bediening begin het . Hy was bekend as die seun vanJosef . Josef was die seun van Eli .
42003024	Eli die seun van Mattat , Mattat die seun van Levi , Levi die seun van Melgi , Melgi die seun van Jannai , Jannai die seun van Josef ,
42003025	Josef die seun van Mattatias , Mattatias die seun van Amos , Amos die seun van Nahum , Nahum die seun van Hesli , Hesli die seun van Naggai ,
42003026	Naggai die seun van Mahat , Mahat die seun van Mattatias , Mattatias die seun van Semeïn , Semeïn die seun van Josek , Josek die seun van Joda ,
42003027	Joda die seun van Johanan , Johanan die seun van Resa , Resa die seun van Serubbabel , Serubbabel die seun van Sealtiël , Sealtiël die seun van Neri ,
42003028	Neri die seun van Melgi , Melgi die seun van Addi , Addi die seun van Kosam , Kosam die seun van Elmadam , Elmadam die seun van Er ,
42003029	Er die seun van Josua , Josua die seun van Eliëser , Eliëser die seun van Jorim , Jorim die seun van Mattat , Mattat die seun van Levi ,
42003030	Levi die seun van Simeon , Simeon die seun van Juda , Juda die seun van Josef , Josef die seun van Jonam , Jonam die seun van Eljakim ,
42003031	Eljakim die seun van Melea , Melea die seun van Menna , Menna die seun van Mattata , Mattata die seun van Natan , Natan die seun van Dawid ,
42003032	Dawid die seun van Isai , Isai die seun van Obed , Obed die seun van Boas , Boas die seun van Sala , Sala die seun van Nagson ,
42003033	Nagson die seun van Amminadab , Amminadab die seun van Admin , Admin die seun van Arni , Arni die seun van Gesron , Gesron die seun van Peres , Peres die seun van Juda ,
42003034	Juda die seun van Jakob , Jakob die seun van Isak , Isak die seun van Abraham , Abraham die seun van Tera , Tera die seun van Nahor ,
42003035	Nahor die seun van Serug , Serug die seun van Rehu , Rehu die seun van Peleg , Peleg die seun van Heber , Heber die seun van Sala ,
42003036	Sala die seun van Kenan , Kenan die seun van Arpagsad , Arpagsad die seun van Sem , Sem die seun van Noag , Noag die seun van Lameg ,
42003037	Lameg die seun van Metusalag , Metusalag die seun van Henog , Henog die seun van Jered , Jered die seun van Mahalalel , Mahalalel die seun van Kenan ,
42003038	Kenan die seun van Enos , Enos die seun van Set , Set die seun van Adam , Adam die seun van God .
42004001	Jesus het vol van die Heilige Gees die Jordaanrivier verlaat . Hy is deur die Gees na die woestyn toe gelei ,
42004002	waar die duiwel Hom vir 40 dae lank versoek het . Hy het die hele tyd niks geëet nie en aan die einde daarvan was Hy baie honger .
42004003	Die duiwel het toe vir Hom gesê : " As jy die Seun van God is , verander hierdie klip in 'n brood . "
42004004	Maar Jesus het vir hom gesê : " Nee ! Die Skrif sê : ' 'n Mens het meer as brood nodig om van te lewe . ' "
42004005	Daarna het die duiwel Hom na 'n hoogte geneem en in 'n oogwink vir Hom al die koninkryke van die wêreld gewys .
42004006	Die duiwel het vir Hom gesê : " Ek sal vir jou die glorie en die mag oor al hierdie koninkryke gee , want hulle is myne om vir enigeen te gee vir wie ek wil .
42004007	Ek sal dit vir jou gee as jy neerbuig en my aanbid . "
42004008	Jesus het geantwoord : " Die Skrif sê : ' Jy moet die Here jou God aanbiden Hom alleen dien . ' "
42004009	Toe het die duiwel Hom na Jerusalem geneem , na die hoogste punt van die tempel , en gesê : " As jy die Seun van God is , spring hier af !
42004010	Want die Skrif sê : ' God sal aan sy engeleopdrag geeom jou te beskerm .
42004011	" En : ' hulle sal jouop die hande drasodat jy nie dalk jou voetteen 'n klip stamp nie . ' "
42004012	Jesus het hom geantwoord : " Die Skrif sê ook : ' Jy mag die Here jou God nie op die proef stel nie . ' "
42004013	Toe die duiwel Jesus klaar versoek het , het hy Hom verlaat tot die volgende geleentheid .
42004014	Hierna het Jesus , gevul met die krag van die Heilige Gees , na Galilea teruggegaan . Hy het deur die hele omgewing bekend geword .
42004015	Hy het in hulle sinagoges geleer en is deur almal geprys .
42004016	Toe Hy kom in sy tuisdorp Nasaret waar Hy grootgeword het , het Hy soos gewoonlik op die Sabbat na die sinagoge gegaan en opgestaan om die Skrif te lees .
42004017	Die boekrol wat Jesaja die profeet bevat , is aan Hom gegee en Hy het dit oopgerol tot by die plek waar dit sê :
42004018	" Die Gees van die Here is op Myomdat Hy My aangestel hetom die Goeie Nuusvir die armes aan te kondig . Hy het My gestuur om aan tekondigdat gevangenes vrygelaat salword , dat blindes sal sien , dat onderdruktes bevry sal wordvan hulle verdrukkers ,
42004019	en dat die tyd van die Herese goedheid gekom het . "
42004020	Hy het die boekrol opgerol , dit aan die amptenaar teruggegee en gaan sit . Almal in die sinagoge het stip na Hom gekyk .
42004021	Toe sê Hy : " Hierdie Skrif is vandag bewaarheid onderwyl julle daarna geluister het ! "
42004022	Almal wat daar was , het goed van Hom gepraat en was verwonderd oor die aangename woorde uit sy mond . " Hoe is dit moontlik ? " het hulle gevra . " Is hy dan nie Josef se seun nie ? "
42004023	Toe het Jesus gesê : " Miskien sal julle die spreekwoord vir My aanhaal : ' Geneesheer , genees jouself ' met die bedoeling : ' Waarom doen jy nie hier in jou tuisdorp die wonderwerke wat jy in Kapernaum gedoen het nie ? '
42004024	Maar die waarheid is , 'n profeet word nie in sy tuisdorp aanvaar nie .
42004025	" Daar was sekerlik baie weduwees in Israel wat hulp nodig gehad het in Elia se tyd toe dit drie en 'n half jaar nie gereën het nie en hongersnood in die land geheers het .
42004026	Tog is Elia nie na enige van hulle gestuur nie , maar wel na 'n weduwee in Sarfat — 'n vreemdeling in die gebied van Sidon .
42004027	Of dink aan die profeet Elisa wat Naäman die Siriër genees het , eerder as die baie mense in Israel wat aan ernstige velsiektes gely het . "
42004028	Toe die mense in die sinagoge dít hoor , was hulle woedend .
42004029	Hulle het opgespring , Hom omsingel en Hom uit die dorp geneem tot op die rand van die berg waarop hulle dorp gebou was . Hulle wou Hom oor die krans stoot ,
42004030	maar Hy het tussen die skare deurgeglip en weggegaan .
42004031	Jesus is toe na Kapernaum , 'n dorp in Galilea , en het die mense elke Sabbatdag daar in die sinagoge geleer .
42004032	Die mense daar was ook verbaas oor die dinge wat Hy gesê het , want Hy het met gesag gepraat .
42004033	Op 'n dag toe Hy in die sinagoge was , het 'n man in wie daar die gees van 'n onrein demoon was , begin skree :
42004034	" Gaan weg ! Waarom pla jy ons , Jesus van Nasaret ? Het jy gekom om ons te vernietig ? Ek weet wie jy is : Die Heilige wat deur God gestuur is ! "
42004035	Jesus het hom kortgevat . " Bly stil ! " het Hy vir die duiwel gesê . " Kom uit die man uit ! " Die duiwel het die man daar voor almal op die vloer gegooi ; toe het die duiwel uit hom gegaan sonder om hom verder seer te maak .
42004036	Die mense het verbaas uitgeroep : " Watter gesag en mag het hierdie man se woorde nie ! Selfs bose geeste gehoorsaam hom en vlug op sy bevel ! "
42004037	Die berig oor wat Jesus gedoen het , het soos 'n veldbrand deur die hele streek versprei .
42004038	Nadat Hy die sinagoge verlaat het , is Jesus na Simon se huis waar Simon se skoonma baie siek met 'n hoë koors was . " Maak haar asseblief gesond , " het almal gesmeek .
42004039	Hy het by haar bed gaan staan , die koors bestraf , en sy het dadelik gesond geword . Sy het onmiddellik opgestaan en 'n maaltyd vir hulle voorberei .
42004040	Met sononder daardie dag het almal hulle siekes na Jesus toe gebring . Ongeag watter siektes hulle gehad het , Jesus het hulle aangeraak en almal genees .
42004041	Sommige was van duiwels besete en die duiwels het op sy bevel uitgekom terwyl hulle skree : " U is die Seun van God . " Maar omdat hulle geweet het dat Hy die Messias is , het Hy hulle tereggewys en verbied om daaroor te praat .
42004042	Vroeg die volgende môre het Jesus na 'n verlate plek vertrek . Die skares het oral na Hom gesoek , en toe hulle Hom uiteindelik kry , het hulle Hom gesmeek om hulle nie te verlaat nie .
42004043	Maar Hy het geantwoord : " Ek moet die Goeie Nuus van die koningsheerskappy van God in ander plekke ook verkondig , want dit is waarvoor Ek gestuur is . "
42004044	Hy het dus voortgegaan om in die Joodse sinagoges te preek .
42005001	Eendag was Jesus op die strand van die See van Galilea besig om te preek , en groot menigtes het na Hom toe gebeur om na die woord van God te luister .
42005002	Hy het twee leë skuite aan die waterkant gesien waar vissermanne dit gelos het om hulle nette te was .
42005003	Jesus het in een van die skuite geklim en die eienaar , Simon , gevra om dit 'n entjie in die water te stoot . Hy het in die boot gaan sit en die skares van daar af geleer .
42005004	Toe Hy klaar gepraat het , het Hy vir Simon gesê : " Vaar nou dieper in en gooi julle nette uit om te vang . "
42005005	" Meneer , " het Simon geantwoord , " ons het die hele nag hard gewerk en het niks gevang nie . Maar as u so sê , sal ons weer probeer . "
42005006	En hierdie keer was hulle nette so vol dat dit begin skeur het !
42005007	Hulle het hul maats in die ander skuit geroep om te kom help en gou was albei skuite so vol vis dat dit amper gesink het .
42005008	Toe Simon Petrus besef wat gebeur het , val hy op sy knieë voor Jesus en sê : " Here , gaan asseblief weg van my af — ek is 'n te groot sondaar . "
42005009	Want hy was verbyster deur die groot visvangs , net soos die ander by hom .
42005010	Sy kollegas , Jakobus en Johannes , die seuns van Sebedeus , was net so verbaas . Jesus het vir Simon geantwoord : " Moenie bang wees nie ! Van nou af sal jy mense vang ! "
42005011	En toe hulle aan wal kom , het hulle alles net so laat lê en Jesus gevolg .
42005012	In een van die dorpe het Jesus 'n man met 'n gevorderde velsiekte raakgeloop . Toe die man Jesus sien , het hy diep voor Hom neergebuig en gesmeek om genees te word . " Here , " het hy gesê , " as U wil , kan U my gesond maak . "
42005013	Jesus het sy hand uitgesteek en die man aangeraak . " Ek wil , " het Hy gesê . " Word gesond ! " En net daar het sy velsiekte verdwyn .
42005014	Toe het Jesus hom beveel om niemand te vertel wat gebeur het nie . " Gaan reguit na die priester toe en laat hy jou ondersoek . Vat die offer saam wat deur die wet van Moses vereis word vir iemand wat van so 'n velsiekte gereinig is sodat almal die bewys van jou genesing kan sien . "
42005015	Tog , ten spyte van Jesus se bevele , het die berig oor sy mag selfs vinniger versprei en groot skares het gekom om Hom te hoor preek en van hulle siektes genees te word .
42005016	Maar Jesus het Hom gereeld in 'n verlate plek afgesonder om te bid .
42005017	Eendag terwyl Jesus besig was om mense te leer , het sommige Fariseërs en leermeesters van die wet van Moses daar naby gesit . Hulle het gekom uit elke dorpie van Galilea en Judea , en ook so ver as Jerusalem . En die Here se genesende krag was sterk in Jesus aan die werk .
42005018	'n Paar mans het daar aangekom terwyl hulle 'n verlamde man op 'n slaapmat dra . Hulle het deur die skare probeer dring om by Jesus uit te kom ,
42005019	maar hulle kon nie daarin slaag nie . Hulle het dus op die dak geklim , 'n paar teëls losgemaak en die verlamde man deur die opening laat sak , tussen die mense in , tot reg voor Jesus .
42005020	Toe Jesus hulle geloof sien , sê Hy vir die man : " Mens , jou sondes is vergewe . "
42005021	" Wie dink hierdie man is hy ? " het die skrifkenners en Fariseërs vir mekaar gevra . " Dit is godslasterlik ! Wie behalwe God kan sondes vergewe ? "
42005022	Jesus het geweet wat hulle dink , en vra toe vir hulle : " Wat redeneer julle so by julleself ?
42005023	Wat is makliker om te sê : ' Jou sondes is vergewe ' of ' staan op en loop ' ?
42005024	Ek sal vir julle bewys dat Ek , die Seun van die Mens , die mag het om op aarde sondes te vergewe . " Jesus draai toe na die verlamde man en sê : " Ek sê vir jou , staan op , vat jou slaapmat en gaan huis toe . "
42005025	En dadelik , terwyl almal nog toekyk , het die man opgespring , sy slaapmat opgetel en huis toe gegaan terwyl hy God prys .
42005026	Almal is aangegryp met groot verwondering en eerbiedige vrees . Hulle het God geprys en oor en oor gesê : " Ons het vandag verstommende dinge gesien ! "
42005027	Later , toe Jesus die dorp verlaat , het Hy 'n tollenaar met die naam Levi by sy tolhokkie sien sit . " Kom , word my dissipel ! " het Jesus vir hom gesê .
42005028	Levi het opgestaan , alles net so gelos en Jesus gevolg .
42005029	Kort daarna het Levi 'n feesmaal in sy huis aangebied met Jesus as die eregas . Baie van Levi se medetollenaars en ander gaste was daar .
42005030	Maar die Fariseërs en skrifkenners wat aan die Fariseërparty behoort , het by Jesus se dissipels gaan kla : " Waarom eet en drink julle saam met sulke immorele karakters ? "
42005031	Jesus het hulle geantwoord : " Gesonde mense het nie 'n dokter nodig nie — siek mense wel .
42005032	Ek het gekom om sondaars te roep om tot inkeer te kom , nie om my tyd te verwyl met hulle wat dink dat hulle reeds goed genoeg is nie . "
42005033	Die godsdienstige leiers sê toe vir Jesus : " Johannes die Doper se dissipels vas en bid gereeld en so ook die dissipels van die Fariseërs . Hoekom vier jou dissipels altyd fees ? "
42005034	Jesus het gevra : " Vas huweliksgaste dan terwyl hulle saam met die bruidegom feesvier ?
42005035	Eendag sal die bruidegom van hulle weggeneem word , en dan sal hulle vas . "
42005036	Toe het Jesus vir hulle 'n gelykenis vertel om sy punt te illustreer : " Niemand skeur tog 'n stuk materiaal van 'n nuwe kledingstuk af en lap 'n ou kledingstuk daarmee nie . Want dan sal die nuwe kledingstuk geskeur word en boonop sal die nuwe lap nie eens by die ou kledingstuk pas nie .
42005037	En niemand gooi nuwe wyn in ou wynsakke nie . Die nuwe wyn sal die ou wynsakke laat bars en die wyn uitstort en die wynsakke vernietig .
42005038	Nuwe wyn moet in nuwe wynsakke gegooi word .
42005039	Maar niemand wat die ou wyn drink , wil blykbaar die nuwe wyn hê nie . ' Die oue is beter , ' sê hulle . "
42006001	Een Sabbatdag toe Jesus deur graanlande loop , het sy dissipels koringare afgebreek , dit in hulle hande uitgevryf en die koringkorrels geëet .
42006002	Maar sommige Fariseërs het gesê : " Julle moenie dit doen nie ! Dis teen die wet om op die Sabbat te werk en graan te oes . "
42006003	Jesus het geantwoord : " Het julle nooit in die Skrif gelees wat koning Dawid gedoen het toe hy en sy manskappe honger was nie ?
42006004	Hy het selfs in die huis van God ingegaan en die offerbrood wat vir die priesters alleen bedoel was , geëet en daarvan vir sy manskappe gegee . Daardeur is die wet mos ook verbreek .
42006005	" En , " voeg Jesus by , " Ek , die Seun van die Mens , is Here oor die Sabbat . "
42006006	Op 'n ander Sabbatdag was daar 'n man met 'n gebreklike regterhand in die sinagoge terwyl Jesus die mense geleer het .
42006007	Die skrifkenners en Fariseërs het Jesus fyn dopgehou om te sien of Jesus die man op die Sabbat sou genees , want hulle was gretig om 'n klag teen Hom te lê .
42006008	Maar Jesus het geweet wat hulle dink . Hy sê toe vir die man met die misvormde hand : " Kom staan hier waar almal jou kan sien . " Die man het toe vorentoe gegaan .
42006009	Toe sê Jesus vir sy kritici : " Ek het 'n vraag om aan julle te stel . Is dit wetlik reg om goeie dade op die Sabbat te doen , of is dit 'n dag om kwaad te doen ? Is hierdie 'n dag om lewens te red of om dit te vernietig ? "
42006010	Hy het hulle almal in die rondte aangekyk en sê toe vir die man : " Steek jou hand uit . " Die man het sy hand uitgesteek en dit het weer normaal geword !
42006011	Hieroor was Jesus se vyande buite hulleself van woede en het onder mekaar bly redeneer oor wat om met Hom te doen .
42006012	Eendag kort hierna het Jesus na 'n berg gegaan om te bid , en Hy het die hele nag in gebed deurgebring .
42006013	Teen dagbreek het Hy al sy dissipels bymekaargeroep en twaalf van hulle gekies om apostels te wees . Hier is hulle name :
42006014	Simon ( Hy het hom ook Petrus genoem ) , Andreas ( Petrus se broer ) , Jakobus , Johannes , Filippus , Bartolomeus ,
42006015	Matteus , Tomas , Jakobus ( seun van Alfeus ) , Simon ( die Yweraar ) ,
42006016	Judas ( seun van Jakobus ) , Judas Iskariot ( wat Hom lateruitgelewer het ) .
42006017	Toe hulle teen die berghang afgekom het , het die dissipels saam met Jesus op 'n groot gelykte gaan staan , omring deur baie ander volgelinge en die skares . Daar was mense van oral oor Judea en Jerusalem en so ver noord as die kusgebied van Tirus en Sidon .
42006018	Hulle het gekom om na Hom te luister en om genees te word , en Jesus het baie bose geeste uitgedryf .
42006019	Almal het aan Hom probeer raak , want genesende krag het van Hom uitgegaan , en hulle is almal genees .
42006020	Jesus het na sy dissipels gekyk en gesê : " Gelukkig is julle wat arm is , want die koninkryk van Godis júlle deel .
42006021	Gelukkig is julle wat nou honger is , want julle sal versadig word . Gelukkig is julle wat nou huil , want die tyd sal komdat julle van blydskap sal lag .
42006022	Gelukkig is julle wanneer die mensejulle haat , en wanneer hulle julle uitsluiten beskimpen julle naam deur die moddersleepter wille van My , die Seun van die Mens .
42006023	" Wanneer dit gebeur , verheug julle ! Ja , spring rond van vreugde ! Want 'n groot beloning wag vir julle in die hemel . Onthou , die profete van vroeër is net so deur julle voorvaders behandel . "
42006024	" Ellende wag op julle wat nou ryk is , want julle het julle enigste gelukreeds nou .
42006025	Ellende wag op julle wat nou versadigen voorspoedig is , want vir julle kom daar 'n tydvan ontsettende hongersnood . Ellende wag op jullewat sorgeloos lag , want julle gelagsal in rou en treur verander .
42006026	Ellende wag op jullewat deur die skaresgeprys word , want hulle voorvadershet ook die vals profetegeprys . "
42006027	" Maar as julle gewillig is om te luister , sê Ek julle moet julle vyande liefhê . Doen goed aan dié wat julle haat .
42006028	Seën dié wat julle vervloek . Bid vir hulle wat julle seermaak .
42006029	As iemand jou op die wang klap , draai ook die ander wang . As iemand jou bo-kleed vra , bied ook jou onderkleed aan .
42006030	Gee wat jy het aan enigiemand wat dit van jou vra ; en as iets van jou weggeneem word , moenie dit probeer terugkry nie .
42006031	Doen aan ander wat jy wil hê hulle aan jou moet doen .
42006032	" Dink julle julle is verdienstelik as julle net dié liefhet wat vir julle lief is ? Selfs die sondaars doen dit !
42006033	En as julle net goeddoen aan dié wat aan julle goeddoen , is dit dan so wonderlik ? Die sondaars doen dit tog ook .
42006034	En as julle geld leen net aan dié wat julle kan terugbetaal , is dit iets besonders ? Selfs sondaars leen aan sondaars om die volle bedrag terug te kry .
42006035	" Nee , julle moet ook julle výande liefhê ! Doen goed aan hulle ! Leen aan hulle ! En moenie bekommerd wees dat hulle julle dalk nie kan terugbetaal nie . Dan sal julle beloning in die hemel baie groot wees , en julle sal werklik optree as kinders van die Allerhoogste , want Hy is goed vir die ondankbares en die slegtes .
42006036	Julle moet barmhartig wees soos julle Vader barmhartig is . "
42006037	" Hou op om ander te oordeel , en julle sal nie geoordeel word nie . Hou op om ander te kritiseer , en julle sal nie gekritiseer word nie . As julle ander vergewe , sal julle vergewe word .
42006038	As julle gee , sal julle ontvang . Julle gawe sal na julle terugkom in volle maat , ingestamp , geskud om plek vir meer te maak , tot oorlopens toe vol . Met watter maat julle ook al meet — klein of groot — dit sal gebruik word om te meet wat julle sal terugontvang . "
42006039	Jesus het toe die volgende voorbeeld gebruik : " Hoe kan 'n blinde persoon 'n ander blinde lei ? Die eerste sal in 'n sloot val en die ander een saam aftrek .
42006040	'n Leerling is nie belangriker as sy leermeester nie . Maar die leerling wat hard werk , sal net soos sy leermeester word .
42006041	" En waarom sien jy die splinter in jou vriend se oog raak en sien nie die yslike stomp in jou eie oog nie ?
42006042	Hoe kan jy dan vir jou vriend sê : ' Vriend , laat ek jou help om die splinter uit jou oog te kry , ' terwyl jy nie verby die stomp in jou eie oog kan sien nie ? Skynheilige ! Raak eers ontslae van die stomp in jou eie oog , dan sal jy goed genoeg kan sien om die splinter uit jou vriend se oog te haal . "
42006043	" 'n Goeie boom kan nie slegte vrugte dra nie , en 'n slegte boom nie goeie vrugte nie .
42006044	'n Boom word geken aan die soort vrugte wat hy dra . Vye groei tog nie aan doringbosse , of druiwe aan braambosse nie .
42006045	'n Goeie mens bring goeie dade voort uit 'n goeie hart , en 'n slegte mens bring slegte dade voort uit 'n bose hart . Wat ook al in jou hart leef , bepaal wat jy sê . "
42006046	" Waarom noem julle My dan ' Here ' as julle My nie gehoorsaam nie ?
42006047	Ek sal aan julle verduidelik hoe dit is wanneer iemand na My toe kom , na my onderrig luister en My gehoorsaam .
42006048	Dis soos 'n man wat 'n huis bou op 'n sterk fondament wat op 'n rotsbasis gelê is . Wanneer die vloedwater styg en die huis tref , staan dit stewig , want dit is goed gebou .
42006049	Maar enigeen wat luister en nie gehoorsaam nie , is soos 'n man wat 'n huis sonder fondament bou . Wanneer die vloedwater teen daardie huis aanbruis , sal dit tot 'n puinhoop inmekaarstort . "
42007001	Toe Jesus al die dinge klaar gesê het , het Hy na Kapernaum toe teruggegaan .
42007002	'n Romeinse offisier oor honderd het 'n slaaf gehad wat siek en sterwend was . Die slaaf was vir hom baie werd .
42007003	Die offisier het van Jesus te hore gekom en 'n paar gerespekteerde Joodse leiers na Hom gestuur om te vra dat Hy die slaaf gesond sal kom maak .
42007004	Hulle het ernstig by Jesus aangedring om saam met hulle te kom en die man te help . " As enigiemand u hulp verdien , dan is dit hý , " het hulle gesê ,
42007005	" want hy het die Jode lief en het selfs 'n sinagoge vir ons gebou . "
42007006	Jesus het dus saam met hulle gegaan . Maar net voordat hulle by die huis aangekom het , het die offisier 'n paar vriende gestuur om te sê : " Here , moenie moeite doen om na my huis toe te kom nie , want ek verdien nie so 'n eer nie .
42007007	Ek is nie eers waardig om U te kom ontmoet nie . Sê maar net 'n woord , en my slaaf sal gesond word .
42007008	Ek weet , want ek staan onder die gesag van my bevelvoerende offisiere , en ek voer gesag oor my soldate . Ek hoef net te sê : ' Gaan , ' en hulle gaan : of ' Kom , ' en hulle kom . En as ek vir my slawe sê : ' Doen dit of dat , ' dan doen hulle dit . "
42007009	Toe Jesus dit hoor , het Hy Hom oor die man verwonder . Hy draai toe om na die skare wat Hom volg , en sê : " Ek sê vir julle , selfs in Israel het Ek nie só 'n geloof teëgekom nie ! "
42007010	En toe die offisier se vriende by die huis terugkom , was die slaaf heeltemal gesond .
42007011	Kort hierna het Jesus en sy dissipels na die dorp Nain gegaan met 'n groot skare wat Hom volg .
42007012	Toe Jesus die dorpsingang nader , het 'n begrafnisstoet uitgekom . Die jong man wat gesterf het , was die enigste seun van 'n weduwee , en baie rouklaers van die dorp was saam met haar .
42007013	Toe die Here haar sien , het Hy haar innig jammer gekry . " Moenie huil nie ! " het Hy gesê .
42007014	Toe het Hy na die draagbaar toe geloop en daaraan geraak , en die draers het gaan staan . " Jong man , " het Hy gesê , " Ek sê vir jou , staan op ! "
42007015	Toe het die dooie regop gesit en met die mense om hom begin praat ! En Jesus het hom aan sy ma teruggegee .
42007016	Groot vrees het die skare oorweldig — hulle het God geprys en gesê : " 'n Magtige profeet het onder ons opgestaan ! " en : " God het besluit om na sy mense om te sien ! "
42007017	Die berig oor wat Jesus die dag gedoen het , het deur die hele Judea en selfs oor die grense heen versprei .
42007018	Johannes die Doper se dissipels het hom alles vertel wat Jesus gedoen het . Johannes het dus twee van sy dissipels geroep
42007019	en hulle na die Here toe gestuur om te vra : " Is U die Messias wat ons verwag , of moet ons iemand anders verwag ? "
42007020	Johannes die Doper se twee dissipels het Jesus gekry en vir Hom gesê : " Johannes die Doper het ons gestuur om te vra : ' Is U die Messias wat ons verwag , of moet ons iemand anders verwag ? ' "
42007021	Op daardie oomblik het Jesus baie mense van verskeie siektes genees , en Hy het bose geeste uitgewerp en blindes se sig herstel .
42007022	Hy het vir Johannes se dissipels gesê : " Gaan terug na Johannes , en vertel hom wat julle gesien en gehoor het — blindes sien , verlamdes loop , mense met ernstige velsiektes word genees , dowes hoor , dooies word tot die lewe opgewek , en die Goeie Nuus word aan die armes verkondig .
42007023	En sê vir hom : ' Gelukkig is hulle wat nie aan My aanstoot neem nie . ' "
42007024	Nadat hulle weg is , het Jesus met die skare oor Johannes gepraat . " Wie is hierdie man in die woestyn na wie julle gaan kyk het ? Het julle hom soos 'n riet gevind wat deur elke windvlagie beweeg word ?
42007025	Of het julle verwag om 'n man geklee in deftige klere te sien ? Nee , mense wat mooi klere dra en in luuksheid lewe , word in paleise gevind , nie in die woestyn nie .
42007026	Het julle na 'n profeet gesoek ? Ja , en hy is meer as 'n profeet .
42007027	Johannes is die man na wie die Skrif verwys wanneer dit sê : ' Kyk , Ek stuur my boodskappervoor jou uit , en hy sal die pad voor jougereedmaak . '
42007028	" Ek sê vir julle , van almal wat ooit geleef het , is niemand groter as Johannes nie . Tog is selfs die geringste persoon in die koninkryk van God groter as hy ! "
42007029	Toe hulle dit hoor , het al die mense , ook die tollenaars , saamgestem dat God se plan reg was , want hulle is deur Johannes gedoop .
42007030	Maar die Fariseërs en wetskenners het God se plan vir hulle verwerp , want hulle het geweier om deur Johannes gedoop te word .
42007031	" Hoe sal Ek hierdie geslag mense beskryf ? " het Jesus gevra . " Waarmee sal Ek hulle vergelyk ?
42007032	Hulle is soos 'n groep kinders wat 'n spel op die dorpsplein speel . Hulle kla teenoor hulle vriende : ' Ons het vir julle 'n bruilofslied gespeel , maar jullewou nie dans nie . Ons het 'n begrafnislied gesing , maar julle het geweierom te huil . '
42007033	" Want Johannes die Doper het soos 'n askeet gelewe — nie wyn gedrink nie en dikwels gevas — en julle sê : ' Hy is van die duiwel besete . '
42007034	" En Ek , die Seun van die Mens , hou van gesellige maaltye — Ek eet en drink — en julle sê : ' Hy is 'n vraat en 'n dronkaard , en 'n vriend van die slegste soort sondaars ! '
42007035	Maar die wysheid kom tot sy reg in die lewe van hulle wat dit navolg . "
42007036	Een van die Fariseërs het Jesus na sy huis genooi vir 'n maaltyd , en Jesus het dit aanvaar en aangelê om te eet .
42007037	En kyk , 'n sekere vrou van losse sedes het gehoor dat Hy daar is en het 'n albaste fles met duur aromatiese olie gebring .
42007038	Sy het agter Jesus gekniel , by sy voete , en gehuil . Haar trane het op sy voete geval en sy het dit met haar hare afgevee . Sy het sy voete bly soen en die aromatiese olie daaraan gesmeer .
42007039	Toe die Fariseër wat die gasheer was , sien wat gebeur en wie die vrou is , het hy vir homself gesê : " Dit bewys dat Jesus geen profeet is nie . As God hom werklik gestuur het , sou hy geweet het watter soort vrou hom aanraak . Sy is 'n sondaar ! "
42007040	Jesus het toe gereageer en vir Simon geantwoord . " Simon , " het Hy vir die Fariseër gesê , " Ek het iets om vir jou te sê . " " Reg , Meneer , " het Simon geantwoord , " sê maar . "
42007041	Jesus vertel hom toe die volgende verhaal : " 'n Man het vir twee mense geld geleen — 500 rand vir die een , en 50 vir die ander .
42007042	Maar nie een van die twee kon hom terugbetaal nie ; hy het dus maar al twee oorgesien en hulle skuld afgeskryf . Wie dink jy het hom daarna die meeste liefde bewys ? "
42007043	Simon het geantwoord : " Ek veronderstel die een vir wie hy die meeste skuld afgeskryf het . " " Dis reg , " het Jesus gesê .
42007044	Hy het toe na die vrou gedraai en vir Simon gesê : " Kyk na hierdie vrou . Toe Ek jou huis ingekom het , het jy My nie water aangebied om die stof van my voete af te was nie , maar sy het hulle met haar trane gewas en met haar hare afgedroog .
42007045	Jy het My nie met 'n soen verwelkom nie , maar sy het my voete weer en weer gesoen vandat Ek hier ingekom het .
42007046	Jy het nie my kop met gewone olyfolie gesalf nie , maar sy het my voete met kosbare olie gesalf .
42007047	Ek sê vir jou , haar sondes — en dit is baie — is vergewe , omdat sy baie liefde aan My bewys het . Maar iemand vir wie min sondes vergewe is , betoon maar min liefde ! "
42007048	Toe sê Jesus vir die vrou : " Jou sondes is vergewe . "
42007049	Die mans aan tafel sê toe onder mekaar : " Wie dink hierdie man is hy om rond te gaan en sondes te vergewe ? "
42007050	En Jesus sê vir die vrou : " Jou geloof het jou gered ; gaan in vrede . "
42008001	Nie lank hierna nie het Jesus begin met 'n reis deur al die dorpe en kleiner plekkies om die Goeie Nuus oor die koningsheerskappy van God bekend te maak . Hy het sy twaalf dissipels saamgeneem ,
42008002	asook 'n paar vroue wat Hy gesond gemaak het en uit wie Hy bose geeste gedryf het . Onder hulle was Maria Magdalena uit wie Hy sewe bose geeste gedryf het ,
42008003	Johanna , die vrou van Gusa , Herodes se sakebestuurder , Susanna en baie ander wat uit hulle eie middele bygedra het om Jesus en sy dissipels te onderhou .
42008004	Eendag het Jesus hierdie gelykenis vertel aan 'n groot skare wat uit baie dorpe gekom het om na Hom te luister :
42008005	" 'n Boer het uitgegaan om saad te saai . Terwyl hy dit oor die land gestrooi het , het 'n deel op 'n voetpad geval waarop getrap word en die voëls het dit kom eet .
42008006	'n Ander deel het in vlak grond op 'n klipbank geval . Hierdie saad het begin groei , maar het gou verlep en verdroog omdat daar nie vog was nie .
42008007	Nog 'n deel het geval waar dorings opgeskiet en die nuwe blare versmoor het .
42008008	En 'n ander deel het in vrugbare grond geval . Hierdie saad het gegroei en het 'n oes gelewer 100 maal soveel as wat geplant is . " Toe Hy dit sê , roep Hy uit : " Enigeen wat wil hoor , moet luister en verstaan ! "
42008009	Sy dissipels het Hom gevra wat die gelykenis beteken .
42008010	Hy het geantwoord : " God het dit aan julle gegee om die geheime van sy koningsheerskappy te verstaan . Maar vir buitestanders is die gelykenisse raaisels , sodat dit waar word wat die Skrif sê : ' Hulle sien wat Ek doen , maar eintlik sien hulle nie ; hulle hoor wat Ek sê , maar hulle verstaan nie . '
42008011	" Die betekenis van die gelykenis is dit : Die saad is God se boodskap .
42008012	Die saad wat op die harde pad geval het , is die mense wat die boodskap hoor , maar dan kom die duiwel en steel dit en verhoed hulle om te glo en verlos te word .
42008013	" Die klipperige grond is mense wat die boodskap met blydskap aanhoor . Maar soos jong plantjies in sulke grond het hulle nie diep wortels nie . Hulle glo wel vir 'n rukkie , maar hulle verlep wanneer die warm winde van beproewing waai .
42008014	" Die saad tussen die onkruid is mense wat die boodskap hoor en ook aanvaar , maar tog te gou word dit verdring deur die sorge en rykdom en plesiere van hierdie lewe . En só groei hulle nooit tot volwassenheid nie .
42008015	" Maar die saad wat in goeie grond val , is mense met 'n goeie en opregte hart wat God se boodskap hoor , daaraan vashou en konstant 'n groot oes oplewer . "
42008016	" Niemand steek 'n lamp op en maak dit dan met iets toe of sit dit onder 'n bed nie . Nee , lampe word op 'n lampstaander geplaas waar mense wat 'n huis binnekom , dit kan sien .
42008017	Want alles wat weggesteek is , sal sigbaar word en alles wat geheim is , sal uiteindelik aan die lig kom vir almal om te sien .
42008018	Gee daarom aandag aan wat jy hoor . Aan dié wat hulle oopstel vir my lering , sal groter begrip gegee word . Maar dié wat nie luister nie , van hulle sal selfs dit wat hulle dink hulle het , weggeneem word . "
42008019	Eenkeer toe Jesus se ma en broers gekom het om Hom te besoek , kon hulle vanweë die skare nie by Hom uitkom nie .
42008020	Iemand het vir Jesus gesê : " U ma en broers is hier buite en wil U graag sien . "
42008021	Jesus het geantwoord : " My ma en broers is al die mense wat die boodskap van God hoor en dit gehoorsaam . "
42008022	Eendag het Jesus vir sy dissipels gesê : " Kom ons vaar oor na die ander kant van die meer . " Hulle het in 'n skuit geklim en begin oorvaar .
42008023	Op pad oorkant toe het Jesus gaan lê om te slaap , en terwyl Hy slaap , het die wind begin opsteek . 'n Hewige storm het losgebars wat hulle wou laat ondergaan . Hulle was in lewensgevaar .
42008024	Die dissipels het Hom wakker geskud en geskree : " Leermeester , ons is besig om onder te gaan ! " Jesus het die siedende wind en golwe bestraf . Die storm het bedaar en alles was weer kalm .
42008025	Toe vra Hy vir hulle : " Waar is julle geloof ? " En hulle was vervul met ontsag en verbasing . Hulle het vir mekaar gesê : " Wie is hierdie Man tog dat Hy selfs die wind en die golwe opdrag gee en hulle Hom gehoorsaam ? "
42008026	Hulle het toe in die land van die Geraseners aangekom , aan die oorkant van die See van Galilea .
42008027	Terwyl Jesus uit die skuit klim , het 'n man wat van duiwels besete was en vroeër in die plaaslike dorp gewoon het , na Hom toe gekom . Hy was kaal en het nie 'n huis gehad nie ; hy het vir 'n lang tyd in 'n begraafplaas gebly .
42008028	Net toe hy Jesus sien , het hy gegil en op die grond voor Hom geval en geskreeu : " Waarom steur U my , Jesus , Seun van die allerhoogste God ? Asseblief , ek smeek U , moet my nie martel nie ! "
42008029	Want Jesus het alreeds die bose gees beveel om hom te verlaat . Die gees het hom dikwels beetgepak . Selfs al was hy met kettings geboei , het hy dit eenvoudig gebreek en in die woestyn ingehardloop , heeltemal in die mag van die bose gees .
42008030	" Wat is jou naam ? " het Jesus gevra . " Legio , " het hy geantwoord , want hy was van baie bose geeste besete .
42008031	Die bose geeste het Jesus aanhou smeek om hulle nie na die onderaardse diepte te stuur nie .
42008032	'n Groot trop varke het teen die berghang daar naby gewei , en die bose geeste het gesmeek om in die varke in te vaar . Jesus het hulle toegelaat .
42008033	Die bose geeste het toe uit die man uitgekom en in die varke gevaar , en die hele trop het teen die hang afgestorm die see in en versuip .
42008034	Toe die wagters dit sien , het hulle na die dorp daar naby en sy omliggende gebiede gehardloop en die nuus versprei so ver hulle gehardloop het .
42008035	Daar het gou 'n skare rondom Jesus vergader , want hulle wou self sien wat gebeur het . Hulle het die man wat voorheen van duiwels besete was , by Jesus se voete sien sit , geklee en by sy volle verstand ; en die hele skare het bang geword .
42008036	Toe het die mense wat gesien het wat gebeur het , die ander vertel hoe die duiwelbesete man genees is .
42008037	En al die mense in daardie omgewing het Jesus gesmeek om weg te gaan en hulle uit te los , want groot vrees het hulle beetgepak . Jesus het toe in die skuit geklim en na die oorkant van die meer teruggekeer .
42008038	Die man wat van duiwels besete was , het gesoebat om ook saam te gaan , maar Jesus het gesê :
42008039	" Nee , gaan terug na jou familie toe en vertel vir hulle al die wonderlike dinge wat God vir jou gedoen het . " Hy het toe deur die hele dorp loop en vertel watter groot ding Jesus vir hom gedoen het .
42008040	By sy terugkeer het die skares Jesus met ope arms ontvang omdat hulle vir Hom gewag het .
42008041	'n Man met die naam Jaïrus , 'n leier van die plaaslike sinagoge , het gekom en voor Jesus se voete neergeval en Hom gesoebat om saam met hom na sy huis te gaan .
42008042	Sy enigste kind , 'n dogter van twaalf , was sterwend . Terwyl Jesus saam met hom gegaan het , is Hy deur skares omring .
42008043	Daar was 'n vrou in die skare wat twaalf jaar lank aan chroniese bloeding gely het . Sy het alles wat sy gehad het , aan dokters bestee , maar kon nie genees word nie .
42008044	Sy het van agter na Jesus gekom en die soom van sy kleed aangeraak . Onmiddellik het die bloeding gestop .
42008045	" Wie het My aangeraak ? " het Jesus gevra . Almal het dit ontken , en Petrus het gesê : " Meneer , die hele skare stoot en druk voortdurend teen U . "
42008046	Maar Jesus het vir hom gesê : " Nee , iemand het My opsetlik aangeraak , want Ek het genesende krag uit My voel vloei . "
42008047	Toe die vrou besef dat Jesus weet , het sy begin bewe en op haar knieë voor Hom neergeval . Die hele skare het haar hoor vertel waarom sy Hom aangeraak het en hoe sy onmiddellik gesond geword het .
42008048	" Dogter , " het Hy vir haar gesê , " jou geloof het jou genees . Gaan in vrede . "
42008049	Terwyl Hy nog met haar praat , het 'n boodskapper van Jaïrus se huis af gekom met die nuus : " Jou dogter is dood . Dis nie meer nodig om die Leermeester te pla nie . "
42008050	Maar toe Jesus hoor wat gebeur het , sê Hy vir Jaïrus : " Moenie jou ontstel nie . Vertrou My net en dit sal goed gaan met haar . "
42008051	Toe hulle by die huis aankom , wou Jesus niemand saam met Hom laat ingaan nie , behalwe Petrus , Jakobus en Johannes , en die dogtertjie se pa en ma .
42008052	Die huis was vol mense wat gehuil en getreur het , maar Jesus sê : " Hou op huil ! Sy is nie dood nie ; sy slaap net . "
42008053	Die skare het Hom uitgelag , want almal het geweet sy is dood .
42008054	Jesus vat haar toe aan die hand en sê hardop : " Staan op , my kind ! "
42008055	En op daardie oomblik het die lewe in haar teruggekom , en sy het onmiddellik opgestaan ! Jesus vra hulle toe om haar iets te ete te gee .
42008056	Haar ouers was oorstelp , maar Jesus het daarop aangedring dat hulle niemand vertel wat gebeur het nie .
42009001	Eendag het Jesus sy twaalf apostels bymekaargeroep en hulle mag en gesag oor duiwels gegee asook om alle siektes te genees .
42009002	Toe het Hy hulle uitgestuur om almal te gaan vertel van die koningsheerskappy van God , en om siekes te genees .
42009003	" Moenie eers 'n kierie saamvat nie , " het Hy gesê , " of 'n reissak of kos of geld nie ; nie eers bo-klere nie .
42009004	Wanneer julle in 'n dorp kom , bly dan in die eerste die beste huis .
42009005	As die mense van die dorp by julle aankoms nie julle boodskap aanvaar nie , skud dan die stof van julle voete af by julle vertrek . Dit is 'n teken dat julle daardie dorp aan sy eie lot oorlaat . "
42009006	So het hulle dan na die dorpies vertrek , die Goeie Nuus verkondig en die siekes gesond gemaak .
42009007	Toe Herodes Antipas hoor van Jesus se wonders , was hy bekommerd en in die war , want sommige mense het gesê : " Johannes die Doper het uit die dood opgestaan . "
42009008	Ander het gesê : " Dit is Elia of een van die vroeëre profete wat uit die dood opgestaan het . "
42009009	" Vir Johannes het ek laat onthoof , " het Herodes gesê . " Maar wie is hierdie man van wie ek sulke vreemde dinge hoor ? " En hy het Hom te sien probeer kry .
42009010	Toe die apostels terugkom , het hulle vir Jesus alles vertel wat hulle gedoen het . Toe is Hy stilletjies saam met hulle na die dorp Betsaida .
42009011	Maar die skare het uitgevind waarheen Hy op pad was en Hom gevolg . Hy het hulle verwelkom en hulle onderrig oor die koningsheerskappy van God , en dié wat siek was , gesond gemaak .
42009012	Laatmiddag het die twaalf apostels na Hom gekom en gesê : " Stuur die mense na die omliggende dorpe en plase om daar kos en verblyf vir die nag te kry . Hier is niks te eet in hierdie verlate plek nie . "
42009013	Maar Jesus sê : " Gee júlle vir hulle kos . " " Dis onmoontlik ! " het hulle beswaar gemaak . " Ons het net vyf brode en twee visse . Of verwag U dat ons genoeg kos moet gaan koop vir hierdie hele skare ? "
42009014	Want daar was omtrent 5000 mans bymekaar . " Sê net hulle moet op die grond gaan sit in groepe van omtrent 50 elk , " het Jesus geantwoord .
42009015	Toe het al die mense gaan sit .
42009016	Jesus het die vyf brode en twee visse geneem , opgekyk na die hemel , en God se seën daarop gevra . Hy het toe aangehou om die brood in stukke te breek en dit saam met die vis aan sy dissipels gegee om aan die mense te gee .
42009017	Almal het soveel geëet as wat hulle wou en hulle het twaalf mandjies vol oorskiet opgetel .
42009018	Eendag ná Jesus alleen in gebed was , het Hy na sy dissipels gekom en gevra : " Wie sê die mense is Ek ? "
42009019	" Wel , " het hulle geantwoord , " sommige sê Johannes die Doper , sommige sê Elia , en ander sê U is een van die vroeëre profete wat uit die dood opgestaan het . "
42009020	Toe vra Hy vir hulle : " Wie , sê julle , is Ek ? " Petrus het geantwoord : " U is die Messias wat deur God gestuur is ! "
42009021	Jesus het hulle gewaarsku om dit vir niemand te vertel nie .
42009022	" Want Ek , die Seun van die Mens , moet baie dinge ly , " het Hy gesê . " Ek sal deur die familiehoofde , die priesterhoofde en die skrifkenners verwerp word . Ek sal doodgemaak word , maar drie dae later sal Ek uit die dood opgewek word . "
42009023	Toe het Hy vir die skare gesê : " As julle my volgelinge wil wees , moet julle julle eie-ek prysgee , elke dag julle kruis opneem en My volg .
42009024	As julle probeer om julle lewe vir julleself te bewaar , sal julle dit verloor . Maar as julle julle lewe ter wille van My prysgee , sal julle dit juis bewaar .
42009025	Wat sal dit jou tog help as jy alles in die lewe bereik , maar in die proses jouself vernietig of skade aandoen ?
42009026	As iemand skaam is vir My of my boodskap , sal Ek , die Seun van die Mens , My vir hom skaam wanneer Ek terugkeer in my heerlikheid , en die heerlikheid van my Vader en die heilige engele .
42009027	En Ek verseker julle dat sommige wat nou hier staan , nie sal sterf voor julle die koningsheerskappy van God gesien het nie . "
42009028	Omtrent agt dae later het Jesus vir Petrus , Jakobus en Johannes na 'n berg toe saamgeneem om te gaan bid .
42009029	En terwyl Hy bid , het die voorkoms van sy gesig verander , en sy klere het skitterend wit geword .
42009030	Toe het twee mans , Moses en Elia , verskyn en met Jesus begin praat .
42009031	Hulle was glansryk in voorkoms . Hulle het met Jesus gepraat oor hoe Hy God se plan sal volvoer deur in Jerusalem te sterf .
42009032	Petrus en die ander was baie vaak en het aan die slaap geraak . Hulle het wakker geskrik en Jesus se hemelse glans gesien en die twee mans wat by Hom staan .
42009033	Terwyl Moses en Elia aanstaltes begin maak om te vertrek , sê Petrus , sonder om te besef wat hy sê : " Here , dis wonderlik ! Ons sal drie hutte bou — een vir U , een vir Moses en een vir Elia . "
42009034	Maar terwyl hy nog praat , kom daar 'n wolk en omvou hulle , en vrees het hulle beetgepak toe Moses en Elia in die wolk ingaan .
42009035	'n Stem kom toe uit die wolk en sê : " Dit is my Seun , my Uitverkore Een . Luister na Hom . "
42009036	Toe die stem weggesterf het , was Jesus alleen daar . Hulle het vir niemand vertel wat hulle gesien het voor lank daarna nie .
42009037	Die volgende dag , nadat hulle van die berg afgekom het , het 'n groot skare mense Jesus tegemoetgegaan .
42009038	'n Man uit die skare het na Hom geroep : " Leermeester , kyk asseblief na my seun , hy is my enigste kind .
42009039	'n Onrein gees hou aan om hom te pak en dan skree hy skielik . Dit laat hom stuiptrekkings en skuim om die mond kry . Die gees verniel en beseer hom altyd . Dit laat hom omtrent nooit los nie .
42009040	Ek het u dissipels gesmeek om die gees uit te dryf , maar hulle kon nie . "
42009041	" Julle ontaarde en ongelowige mense ! " het Jesus gesê . " Hoe lank moet Ek nog by julle wees en julle verdra ? Bring hom hier . "
42009042	Terwyl die seun vorentoe kom , het die gees hom platgeslaan en hom hewige stuiptrekkings laat kry . Maar Jesus het die onrein gees bestraf en die seun gesond gemaak . Toe het Hy hom aan sy pa teruggegee .
42009043	Die mense was verslae toe hulle hierdie wonderbaarlike uiting van God se krag sien . Terwyl almal verbaas was oor al die wonderlike dinge wat Hy doen , het Jesus vir sy dissipels gesê :
42009044	" Luister na My en onthou wat Ek sê . Ek , die Seun van die Mens , gaan uitgelewer word aan die mag van mense . "
42009045	Maar hulle het nie verstaan wat Hy bedoel nie . Die belang van wat Hy gesê het , was vir hulle verborge . Daarom het hulle nie begryp nie en was huiwerig om Hom daaroor uit te vra .
42009046	Toe het daar 'n argument onder hulle ontstaan oor wie van hulle die belangrikste sou wees .
42009047	Maar Jesus het hulle gedagtes geken . Daarom het Hy 'n klein kindjie langs Hom laat staan .
42009048	Toe sê Hy vir hulle : " Enigiemand wat 'n klein kindjie soos hierdie namens My ontvang , ontvang My , en enigiemand wat My ontvang , ontvang my Vader wat My gestuur het . Wie die geringste onder julle is , hy is die belangrikste . "
42009049	Johannes het vir Jesus gesê : " Meneer , ons het iemand gesien wat u Naam gebruik om bose geeste uit te dryf . Ons wou hom keer omdat hy nie deel van ons groep is nie . "
42009050	Maar Jesus het geantwoord : " Los hom . Enigiemand wat nie teen julle is nie , is vir julle . "
42009051	Toe die tyd naderkom vir Jesus se terugkeer hemel toe , het Hy vasbeslote die tog na Jerusalem begin .
42009052	Hy het boodskappers vooruit gestuur na 'n Samaritaanse dorpie om vir sy koms gereed te maak .
42009053	Maar die mense van die dorpie wou niks met Jesus te doen hê nie omdat Hy van plan was om Jerusalem toe te gaan .
42009054	Toe Jakobus en Johannes dit hoor , het hulle vir Jesus gesê : " Here , moet ons vuur uit die hemel laat kom om hulle te verbrand ? "
42009055	Maar Jesus het omgedraai en hulle tereggewys .
42009056	Hulle het toe na 'n ander dorpie toe gegaan .
42009057	Terwyl hulle op pad was , het iemand vir Jesus gesê : " Ek sal U volg , maak nie saak waar U gaan nie . "
42009058	Maar Jesus het geantwoord : " Jakkalse het gate om in te bly , en voëls het neste , maar Ek , die Seun van die Mens , het nie eers 'n plek om my kop neer te lê nie . "
42009059	Hy het vir 'n ander persoon gesê : " Kom , wees my dissipel . " Die man het ingestem , maar gesê : " Here , laat ek net eers huis toe gaan en my pa begrawe . "
42009060	Jesus het geantwoord : " Laat dié wat geestelik dood is , omsien na hulle eie dooies . Jou plig is om die begin van die koningsheerskappy van God te gaan verkondig . "
42009061	'n Ander een het gesê : " Ja , Here , ek sal U volg , maar ek wil eers my familie gaan groet . "
42009062	Maar Jesus het vir hom gesê : " Enigiemand wat die hand aan die ploeg slaan en dan terugkyk , is nie geskik vir die koninkryk van God nie . "
42010001	Die Here het nou 72 ander dissipels gekies en hulle in pare vooruit gestuur na al die dorpe en plekkies wat Hy wou besoek .
42010002	Dít was sy instruksies aan hulle : " Die oes is só groot , maar die werkers is so min . Bid tot die Here wat in beheer is van die oes , en vra dat Hy meer werkers in die veld sal stuur .
42010003	Gaan nou , en onthou dat Ek julle soos lammers tussen wolwe instuur .
42010004	Moenie enige geld saamvat nie , of 'n reissak of selfs 'n ekstra paar sandale nie . En moenie enigiemand langs die pad groet nie .
42010005	" Elke keer wanneer julle 'n huis binnegaan , spreek die vredesgroet daaroor uit .
42010006	As dié wat daar bly , dit waardig is , sal die seën bly ; as hulle dit nie is nie , sal die seën na julle toe terugkom .
42010007	Wanneer julle in 'n dorp aankom , moenie van huis tot huis gaan nie . Bly op een plek , eet en drink wat hulle aan julle voorsit . Moenie huiwer om gasvryheid te aanvaar nie , want dié wat werk , verdien hulle loon .
42010008	" As 'n dorp julle verwelkom , eet wat ook al aan julle voorgesit word .
42010009	Genees die siekes wat daar woon , en sê vir hulle : ' Die koningsheerskappy van God is nou naby julle . '
42010010	Maar as 'n dorp weier om julle te ontvang , gaan uit in die strate en sê :
42010011	' Ons vee die stof van julle dorp van ons voete af as 'n openbare aankondiging van julle oordeel . Maar dit moet julle weet : die koningsheerskappy van God is naby ! '
42010012	Ek verseker julle , selfs die bose Sodom sal in die oordeelsdag beter daaraan toe wees as só 'n dorp .
42010013	" Ellende wag vir julle , Gorasin en Betsaida ! Want as die wonders wat Ek in julle gedoen het in die bose Tirus en Sidon gedoen was , sou hulle inwoners lankal in sakke geklee gewees het , met as op hulle koppe as teken van hulle berou . En hulle sou tot inkeer gekom het .
42010014	Ja , Tirus en Sidon sal in die oordeelsdag beter daaraan toe wees as julle .
42010015	En julle , mense van Kapernaum , sal julle tot die hemel verhoogword ? Nee , julle sal afdaaltot in die doderyk . "
42010016	Toe sê Hy vir die dissipels : " Enigeen wat julle boodskap ontvang , ontvang My ook . En enigeen wat julle verwerp , verwerp My . En enigeen wat My verwerp , verwerp God wat My gestuur het . "
42010017	Toe die 72 dissipels terugkom , het hulle met vreugde gesê : " Here , selfs die duiwels gehoorsaam ons wanneer ons u Naam gebruik ! "
42010018	" Ja , " het Hy hulle vertel . " Ek het Satan uit die hemel sien val soos 'n weerligstraal !
42010019	En Ek het julle gesag gegee oor alle mag van die vyand , en julle kan oor slange en skerpioene loop en hulle vermorsel . Niks sal julle beseer nie .
42010020	Maar moenie bly wees net omdat bose geeste julle gehoorsaam nie ; wees bly omdat julle name opgeteken is as burgers van die hemel . "
42010021	Toe is Jesus vervul met die blydskap van die Heilige Gees en het gesê : " O Vader , Here van hemel en aarde , dankie dat U die waarheid verberg het vir dié wat in hulle eie oë so wys en slim is , en dit aan die kindertjies bekendgemaak het . Ja , Vader , dit het U behaag om dit só te doen .
42010022	" My Vader het My gesag oor alles gegee . Niemand ken werklik die Seun nie , behalwe die Vader , en niemand ken werklik die Vader nie , behalwe die Seun en hulle aan wie die Seun Hom wil openbaar . "
42010023	Toe hulle alleen was , het Hy na die dissipels gedraai en gesê : " Hoe bevoorreg is julle om te sien wat julle sien !
42010024	Ek sê vir julle , baie profete en konings het begeer om te sien en te hoor wat julle sien en hoor , maar hulle kon nie . "
42010025	Eendag het 'n wetskenner na vore gekom om Jesus te toets deur Hom hierdie vraag te vra : " Leermeester , wat moet ek doen om die ewige lewe te ontvang ? "
42010026	Jesus het geantwoord : " Wat sê die wet van Moses ? Wat lees jy daarin ? "
42010027	Die man het geantwoord : " ' Jy moet die Here jou God liefhê met jou hele hart , jou hele siel , al jou krag en jou hele verstand . ' En : ' Jy moet jou medemens liefhê soos jouself . ' "
42010028	" Reg ! " het Jesus vir hom gesê . " Doen dit en jy sal lewe ! "
42010029	Maar die man wou homself regverdig en vra toe vir Jesus : " En wie is my medemens ? "
42010030	En Jesus antwoord : " 'n Joodse man was op reis van Jerusalem na Jerigo toe hy deur rowers aangeval is . Hulle het sy klere uitgetrek , hom aangerand en halfdood langs die pad laat lê . En toe is hulle vort .
42010031	" Toevallig kom daar 'n Joodse priester verby , maar toe hy die man daar sien lê , het hy aan die ander kant by hom verbygegaan .
42010032	" So het ook 'n Leviet daar aangekom , die man een kyk gegee en ook aan die ander kant verbygegaan .
42010033	" Toe het 'n Samaritaan verbygekom , en toe hy die man sien , het hy hom innig jammer gekry .
42010034	Die Samaritaan kniel toe langs hom , behandel sy wonde met medisyne , en verbind dit . Toe het hy die man op sy eie donkie gehelp en hom na 'n herberg geneem en daar verder versorg .
42010035	Die volgende dag gee hy vir die herbergier twee silwermuntstukke en vra hom om die man te versorg . ' As die rekening meer as dit is , ' het hy gesê , ' sal ek die verskil betaal wanneer ek weer hierlangs kom . '
42010036	" Nou , watter van hierdie drie sou jy sê , was 'n naaste vir die man wat deur die rowers aangeval is ? " het Jesus gevra .
42010037	Die man het geantwoord : " Die een wat aan hom medelye bewys het . " Toe het Jesus gesê : " Gaan nou , en doen jy dieselfde . "
42010038	Toe Jesus en sy dissipels hulle reis na Jerusalem voortsit , het hulle in 'n dorpie gekom waar 'n vrou , Marta , hulle in haar huis verwelkom het .
42010039	Haar suster , Maria , het aan die Here se voete gesit en luister na wat Hy hulle leer .
42010040	Maar Marta was bekommerd oor die groot ete wat sy besig was om voor te berei . Sy kom toe na Jesus en sê : " Here , lyk dit darem nie vir U onregverdig dat my suster net hier sit terwyl ek al die werk doen nie ? Sê sy moet my kom help . "
42010041	Maar die Here het geantwoord : " Marta , Marta , jy kwel jou tog oor so baie dinge !
42010042	Daar is regtig net een ding wat nodig is om oor besorg te wees . Maria het dit ontdek — en Ek gaan dit nie van haar af wegneem nie . "
42011001	Eenmaal was Jesus êrens besig om te bid . Toe Hy klaar was , het een van sy dissipels na Hom gekom en gesê : " Here , leer ons om te bid , net soos Johannes sy dissipels geleer het . "
42011002	Hy het geantwoord : " Dit is hoe julle moet bid : ' Vader , laat u Naam geheilig word . Laat u koningsheerskappybegin .
42011003	Gee ons die porsie brood wat ons vir elke dag nodig het .
42011004	En vergewe ons ons sondes , net soos ons diéwat teen ons gesondig het , vergewe . En bring ons niein die versoeking nie . ' "
42011005	Toe , om hulle meer van gebed te leer , het Hy hierdie voorbeeld gebruik : " Gestel jy gaan in die middel van die nag na 'n vriend se huis om drie brode te leen en jy sê vir hom :
42011006	' 'n Vriend van my het pas aangekom vir 'n besoek , en ek het niks vir hom om te eet nie , '
42011007	en hy sou uit sy slaapkamer antwoord : ' Moet my nie pla nie . Die deur is gesluit vir die nag , en ons is almal in die bed . Ek kan jou nie nou help nie . '
42011008	Nee , Ek sê vir julle , al sou hy dit nie as vriend doen nie , as jy net lank genoeg aanhou klop , sal hy vanweë jou onbeskaamdheid opstaan en vir jou gee wat jy nodig het .
42011009	" En so sê Ek vir julle , hou aan vra , en vir julle sal gegee word wat julle vra . Hou aan soek , en julle sal vind . Hou aan klop , en die deur sal oopgemaak word .
42011010	Want enigeen wat vra , ontvang . Enigeen wat soek , vind . En die deur word oopgemaak vir enigeen wat klop .
42011011	" Julle vaders — as julle kinders vir 'n vis vra , gee julle dan vir hulle 'n slang ?
42011012	Of as hulle 'n eier vra , gee julle dan vir hulle 'n skerpioen ? Natuurlik nie !
42011013	As julle sondige mense dan weet om goeie gawes aan julle kinders te gee , hoeveel te meer sal julle hemelse Vader die Heilige Gees gee vir hulle wat Hom vra . "
42011014	Eendag het Jesus 'n bose gees uit 'n man uitgedryf wat nie kon praat nie , en die man se stem het teruggekeer . Die skare was verstom ,
42011015	maar sommige het gesê : " Geen wonder Hy kan bose geeste uitdryf nie . Hy kry sy krag van Satan , die prins van bose geeste ! "
42011016	Om Jesus te toets het ander vir 'n wonderteken uit die hemel gevra om te sien of Hy van God kom .
42011017	Hy het hulle gedagtes geken ; daarom het Hy gesê : " Enige koninkryk wat teen homself stryd voer , is gedoem . En 'n verdeelde huis is ook gedoem .
42011018	Julle sê mos Ek kry my mag deur die prins van bose geeste . Maar as Satan teen homself veg deur My mag te gee om bose geeste uit te dryf , hoe kan sy koninkryk voortbestaan ?
42011019	En as Ek deur die prins van bose geeste mag kry , wat van julle eie volgelinge ? Hulle dryf ook bose geeste uit ; dus sal hulle julle veroordeel vir wat julle gesê het .
42011020	Maar as Ek bose geeste uitdryf deur die krag van God , dan het die koningsheerskappy van God tot by julle gekom .
42011021	Want wanneer Satan , wat ten volle gewapen is , sy paleis bewaak , is dit veilig -
42011022	totdat iemand wat sterker is , hom aanval en oorweldig en sy wapens afneem en wat hy van ander gesteel het , uitdeel .
42011023	" Enigiemand wat My nie help nie , weerstaan My ; en enigiemand wat nie saam met My die skape bymekaarmaak nie , is besig om hulle uitmekaar te jaag . "
42011024	" Wanneer 'n onrein gees iemand verlaat , gaan hy die woestyn in op soek na rus . Maar as hy dit nie kry nie , sê hy : ' Ek sal teruggaan na die persoon toe waar ek vandaan kom . '
42011025	Hy gaan dus terug en kry sy vorige tuiste uitgevee en skoon .
42011026	Dan gaan haal hy sewe ander geeste erger as hyself , en trek in die persoon in en bly in hom . En so is daardie persoon slegter daaraan toe as voorheen . "
42011027	Terwyl Hy praat , het 'n vrou in die skare uitgeroep : " God seën u moeder — die skoot waaruit U gekom het , en die borste wat U gevoed het ! "
42011028	Hy het geantwoord : " Maar nog meer geseënd is almal wat die woord van God hoor en dit uitleef . "
42011029	Terwyl die skare om Jesus saamdrom , het Hy gesê : " Dit is bose tye hierdie , en hierdie bose geslag hou aan om van My 'n wonderteken te vra . Maar die enigste teken wat Ek hulle sal gee , is die teken van die profeet Jona .
42011030	Wat met hom gebeur het , was 'n teken vir die mense van Nineve dat God hom gestuur het . Wat met My gebeur , sal 'n teken wees dat God My , die Seun van die Mens , na hierdie mense gestuur het .
42011031	" Die koningin van Skeba sal in die oordeelsdag opstaan en hierdie geslag veroordeel , want sy het van 'n ver land gekom om na die wysheid van Salomo te luister . En nou is Iemand groter as Salomo hier — en hierdie geslag weier om na Hom te luister .
42011032	Die mense van Nineve sal ook in die oordeelsdag opstaan en hierdie geslag veroordeel , want hulle het tot inkeer gekom deur die prediking van Jona . En nou is Iemand groter as Jona hier — en hierdie geslag weier om tot inkeer te kom . "
42011033	" Niemand steek 'n lamp op en steek dit dan weg of sit dit onder 'n emmer nie . Inteendeel , dit word op 'n staander geplaas om lig te laat skyn vir almal wat die kamer binnekom .
42011034	Jou oog is die lamp vir jou liggaam . 'n Skoon oog laat lig in jou liggaam inskyn . Maar 'n vuil oog sluit die lig uit en dompel jou in duisternis .
42011035	Maak seker dat die lig wat jy dink jy het , nie dalk duisternis is nie .
42011036	As jou hele liggaam met lig gevul is , sonder donker hoekies , sal jou hele lewe stralend wees asof 'n helder lig op jou skyn . "
42011037	Toe Jesus klaar gepraat het , het een van die Fariseërs Hom na sy huis genooi vir 'n ete . Hy het dus ingegaan en sy plek aan tafel ingeneem .
42011038	Sy gasheer was verbaas om te sien dat Hy plaasneem sonder om eers die seremoniële reiniging volgens Joodse gebruik na te kom .
42011039	Toe het die Here vir hom gesê : " Julle , Fariseërs , is so versigtig om die buitekant van die koppie en bord skoon te maak , maar binne-in is julle nog smerig — vol inhaligheid en gemeenheid !
42011040	Dwase ! Het God nie die binne - sowel as die buitekant gemaak nie ?
42011041	Gee dus vir die behoeftiges wat binne die koppie en die bord is , en julle sal oral skoon wees .
42011042	" Maar ellende wag vir julle , Fariseërs ! Want julle is nougeset om 'n tiende van selfs die kleinste deel van julle inkomste te gee , maar julle vergeet heeltemal van regverdigheid en die liefde vir God . Julle moet regverdigheid en liefde beoefen , maar sonder om die tiendes na te laat .
42011043	" Ellende wag vir julle , Fariseërs ! Want julle hou van die ereplekke in die sinagoges en om eerbiedig gegroet te word wanneer julle deur die markpleine loop !
42011044	Ja , ellende wag vir julle ! Want julle is soos versteekte grafte in die veld . Mense loop daaroor sonder om te weet van die korrupsie waaroor hulle loop . "
42011045	" Leermeester , " sê 'n wetskenner , " U beledig óns ook met wat U nou gesê het . "
42011046	" Ja , " het Jesus geantwoord , " ellende wag ook vir julle , wetskenners ! Want julle belas mense met onmoontlike godsdienstige eise , en julle lig nooit 'n vinger om die las te verlig nie .
42011047	" Ellende wag vir julle ! Want julle bou grafte vir die profete wat julle voorouers lank gelede vermoor het .
42011048	So bevestig julle dat julle die dade van julle voorouers goedkeur . Húlle het immers die profete doodgemaak , maar júlle bou hulle grafte op .
42011049	" Dít is wat God in sy wysheid oor julle gesê het : ' Ek sal profete en apostels na hulle toe stuur , en hulle sal sommige doodmaak en ander vervolg . '
42011050	" En julle van hierdie geslag sal verantwoordelik gehou word vir al God se profete van die skepping van die wêreld af -
42011051	van die moord van Abel af tot die moord van Sagaria wat tussen die altaar en die heiligdom vermoor is . Ja , dit sal sekerlik teen julle gehou word .
42011052	" Ellende wag vir julle , wetskenners ! Want julle verberg die sleutel tot kennis vir die mense . Julle gaan self nie die koninkryk binne nie , en julle verhinder ander om in te gaan . "
42011053	Toe Jesus uit die huis uitgaan , het die wetskenners en Fariseërs baie vyandig begin raak en Hom met vrae bestook oor 'n klomp goed
42011054	in 'n poging om Hom te betrap op iets wat Hy verkeerd sê .
42012001	Intussen het die skares aangegroei tot duisende wat rondgemaal en mekaar vertrap het . Jesus het Hom eerstens tot sy dissipels gerig en hulle gewaarsku : " Pas op vir die suurdeeg van die Fariseërs , naamlik hulle skynheiligheid .
42012002	Die tyd kom dat alles openbaar sal word ; alles wat geheim gehou word , sal onthul word .
42012003	Wat julle ook al in die donker gesê het , sal in die lig gehoor word , en wat julle agter geslote deure gefluister het , sal van die dakke af geskree word vir almal om te hoor ! "
42012004	" Ek sê vir julle , my vriende , moenie bang wees vir dié wat julle wil doodmaak nie . Hulle kan net die liggaam doodmaak ; hulle kan niks meer aan julle doen nie .
42012005	Maar Ek sal julle sê wie om te vrees : Julle moet ontsag hê vir God wat die mag het om mense dood te maak en hulle daarna in die hel te gooi . Ja , Ek sê vir julle , Hóm moet julle vrees .
42012006	" Wat kos vyf mossies ? 'n Paar sent ? Tog vergeet God nie één van hulle nie .
42012007	Selfs die hare op julle kop is almal getel . Moet dus nie bang wees nie ; julle is vir Hom meer werd as 'n hele swerm mossies . "
42012008	" En Ek verseker julle hiervan : As enigiemand My openlik hier op aarde erken , sal Ek , die Seun van die Mens , daardie persoon openlik voor God se engele erken .
42012009	Maar as enigiemand My hier op aarde verloën , sal Ek dié persoon voor God se engele verloën .
42012010	Nietemin sal dié wat iets teen My , die Seun van die Mens , sê , vergewe word , maar enigeen wat teen die Heilige Gees laster , sal nooit vergewe word nie .
42012011	" En wanneer julle in die sinagoges en voor heersers en owerhede verhoor word , moenie julle bekommer oor wat julle ter verdediging sal sê nie ,
42012012	want die Heilige Gees sal julle leer wat nodig is om te sê terwyl julle daar staan . "
42012013	Toe het iemand uit die skare geroep : " Leermeester , sê asseblief vir my broer om ons pa se boedel met my te deel . "
42012014	Jesus het geantwoord : " Vriend , wie het My as regter oor julle aangestel om oor sulke dinge te besluit ? "
42012015	Toe het Hy gesê : " Pas op ! Moenie gierig wees nie . Ware lewe word nie gemeet aan hoeveel ons besit nie . "
42012016	Toe vertel Hy 'n gelykenis : " 'n Ryk man het 'n vrugbare plaas besit wat goeie oeste opgelewer het .
42012017	Hy het toe by homself gewonder : ' Wat moet ek doen ? Ek het nie meer stoorplek vir die oes oor nie . '
42012018	Hy het toe gesê : ' Ek weet ! Ek sal my skure afbreek en groter skure bou . Dan sal ek genoeg plek hê om alles te berg .
42012019	En ek sal terugsit en vir myself sê : Jou gelukkige kêrel ! Jy het genoeg gebêre vir die jare wat voorlê . Ontspan nou ! Eet , drink en wees vrolik ! '
42012020	" Maar God het vir hom gesê : ' Jou dwaas ! Vannag nog sal jy sterf . En alles wat jy bymekaargemaak het , wie sal dit kry ? '
42012021	" Ja , 'n mens is 'n dwaas as jy net aardse rykdom versamel , maar nie 'n ryk verhouding met God het nie . "
42012022	Jesus sê toe vir sy dissipels : " Daarom sê Ek vir julle , moenie julle oor die alledaagse lewe bekommer — of julle genoeg kos het om te eet of klere om te dra nie .
42012023	Want die lewe bestaan uit veel meer as kos en die liggaam is veel meer as klere .
42012024	Kyk na die kraaie . Hulle saai en oes nie , hulle het geen spens of skuur waarin hulle voorrade bêre nie , en tog sorg God vir hulle . En julle is baie waardevoller vir Hom as enige voëls !
42012025	Kan al julle bekommernisse 'n enkele sekonde tot julle lewe toevoeg ? Natuurlik nie !
42012026	En as kommer nie eers sulke klein dingetjies kan regkry nie , wat is die nut van kommer oor groter dinge ?
42012027	" Kyk na die lelies en hoe hulle groei . Hulle werk nie en maak nie klere nie , en selfs Salomo in al sy prag was nie so mooi geklee soos hulle nie .
42012028	As God só wonderlik sorg vir die blomme wat vandag hier is en môre weg is , hoeveel te meer sal Hy nie vir julle sorg nie ? Julle het so min geloof !
42012029	" En moenie oor kos bekommerd wees nie — oor wat om te eet en wat om te drink nie . Moenie bekommerd wees nie .
42012030	Hierdie dinge domineer die gedagtes van die nasies van hierdie wêreld . Maar julle Vader ken alreeds julle behoeftes .
42012031	Beywer julle allereers vir sy koningsheerskappy en Hy sal vir julle hierdie dinge nog daarby gee .
42012032	" Moet dus nie bang wees nie , klein kuddetjie . Want dit maak julle Vader baie gelukkig om die koninkryk aan julle te gee .
42012033	" Verkoop wat julle het , en gee vir dié wat behoeftig is . Dit sal vir julle 'n skat in die hemel opberg ! En die beursies van die hemel kry nie gate in nie . Julle skat sal veilig wees — geen dief kan dit steel en geen mot dit vernietig nie .
42012034	" Waar jou skat is , dáár sal jou hart en gedagtes ook wees . "
42012035	" Wees geklee vir diens en goed voorberei ,
42012036	asof julle wag vir julle meester om terug te kom van die bruilofsfees af . Dan sal julle gereed wees om die deur oop te maak sodra hy kom en klop .
42012037	Hy sal hulle wat gereed is en vir sy terugkoms sit en wag baie spesiaal behandel . Ek verseker julle , hy self sal hulle laat aansit , 'n voorskoot aantrek en hulle bedien terwyl hulle sit en eet !
42012038	Hy kan in die middel van die nag kom of net voor dagbreek . Maar wanneer hy ook al kom , hy sal sy dienaars wat gereed is baie spesiaal behandel .
42012039	" Weet dit : 'n Huiseienaar wat geweet het presies hoe laat 'n inbreker sou kom , sou nie toelaat dat by die huis ingebreek word nie .
42012040	Julle moet altyd gereed wees , want Ek , die Seun van die Mens , sal kom wanneer dit die minste verwag word . "
42012041	Petrus vra toe : " Here , is hierdie gelykenis net vir ons of vir almal ? "
42012042	En Jesus het geantwoord : " Ek praat met enige getroue , verstandige slaaf aan wie die meester die verantwoordelikheid opgedra het om sy huishouding te bestuur en sy gesin te voed .
42012043	As die meester terugkom en sien dat die slaaf 'n goeie werk gedoen het , sal daar 'n beloning wees .
42012044	Ek verseker jou , die meester sal die slaaf aanstel oor alles wat hy besit .
42012045	Maar as die slaaf dink : ' My meester sal nie binnekort terug wees nie , ' en hy begin die ander slawe verdruk en gaan hom te buite met kos en drank -
42012046	wel , die meester sal onaangekondig en onverwags terugkom . Hy sal die slaaf folter en hom laat deel in die lot van die ontroues .
42012047	Die slaaf sal swaar gestraf word , want alhoewel hy sy plig geken het , het hy dit nie gedoen nie .
42012048	" Maar hulle wat nie bewus was dat hulle verkeerd doen nie — hulle sal net lig gestraf word . Baie word verwag van hulle aan wie baie gegee is , en nog veel meer word vereis van hulle aan wie soveel meer gegee is . "
42012049	" Ek het gekom om vuur op die aarde te bring en Ek wens dat my taak al afgehandel was !
42012050	Daar lê 'n vreeslike doop vir My voor , en Ek is onder 'n swaar las totdat dit volvoer is .
42012051	Dink julle Ek het gekom om vrede op aarde te bring ? Nee , Ek het gekom om stryd en verdeeldheid te bring !
42012052	Van nou af sal gesinne oor My verdeeld wees , drie teen twee , en twee teen drie .
42012053	Daar sal verdeeldheid wees tussen pa en seun , en seun en pa ; tussen ma en dogter , en dogter en ma ; tussen skoonma en skoondogter , en skoondogter en skoonma . "
42012054	Toe het Jesus na die skare gedraai en gesê : " Wanneer julle wolke sien saampak in die weste , sê julle : ' Hier kom 'n reënbui . ' En julle is reg .
42012055	Wanneer die suidewind waai , sê julle : ' Vandag sal skroeiwarm wees . ' En dit is so .
42012056	Julle skynheiliges ! Julle weet hoe om die voorkoms van die aarde en die lug te vertolk , maar julle kan nie die huidige tyd vertolk nie .
42012057	" Hoekom kan julle nie self besluit wat is reg nie ?
42012058	As julle saam met julle teenparty op pad hof toe is , doen moeite om 'n ooreenkoms te bereik voordat julle saak voor die regter kom , of julle kan gevonnis word en aan die polisie oorhandig word en in die tronk gestop word .
42012059	En as dit gebeur , sal julle nie vrykom voordat julle die laaste sent betaal het nie . "
42013001	Omtrent hierdie tyd is Jesus meegedeel dat Pilatus 'n aantal mense van Galilea laat doodmaak het terwyl hulle offers gebring het by die tempel in Jerusalem .
42013002	" Dink julle daardie Galileërs was groter sondaars as die ander mense van Galilea ? " het Hy gevra . " Is dit waarom hulle geboet het ?
42013003	Glad nie ! En julle sal ook omkom tensy julle tot inkeer kom .
42013004	En wat van die agtien mans wat gesterf het toe die toring van Siloam op hulle geval het ? Was hulle die ergste sondaars in Jerusalem ?
42013005	Nee , en Ek sê weer vir julle , as julle nie tot inkeer kom nie , sal julle almal ook net so omkom . "
42013006	Toe het Jesus hierdie gelykenis vertel : " 'n Man het 'n vyeboom in sy tuin geplant en telkens gekom om te kyk of daar al vye aan was , maar hy was altyd teleurgesteld .
42013007	Uiteindelik het hy vir sy tuinier gesê : ' Kyk , ek kom soek nou al drie jaar lank vrugte aan hierdie boom en kry niks nie . Haal hom uit ! Hoekom moet hy die grond nog langer uitput ? '
42013008	" Die tuinier het geantwoord : ' Meneer , gee hom nog een kans . Los hom nog 'n jaar , en ek sal besondere aandag aan hom gee en baie bemesting .
42013009	As ons volgende jaar vye kry , goed . So nie kan u hom uithaal . ' "
42013010	Een Sabbatdag , terwyl Jesus in die sinagoge onderrig gegee het ,
42013011	het Hy 'n vrou gesien wat deur 'n bose gees inmekaargetrek is . Sy was vir agtien jaar lank kromgetrek en kon nie regop staan nie .
42013012	Toe Jesus haar sien , roep Hy haar nader en sê : " Vrou , jy is van jou kwaal genees ! "
42013013	Toe het Hy haar aangeraak en sy kon dadelik regop staan . Hoe het sy God nie geloof en gedank nie !
42013014	Maar die hoof van die sinagoge was verontwaardig dat Jesus haar op die Sabbatdag genees het . " Daar is ses dae van die week om te werk , " het hy vir die skare gesê . " Kom op daardie dae om genees te word , nie op die Sabbat nie . "
42013015	Maar die Here antwoord hom : " Julle huigelaars ! Julle werk op die Sabbatdag ! Wie van julle maak nie op die Sabbat julle os of donkie los in die stal en lei hom uit om te drink nie ?
42013016	Was dit nie vir My nodig , selfs op die Sabbatdag , om hierdie arme vrou te bevry van die gevangenskap waarin Satan haar vir agtien jaar gehou het nie ? "
42013017	Dit het sy vyande laat skaam kry . En al die mense was verheug oor die wonderlike dinge wat Hy gedoen het .
42013018	Toe het Jesus gesê : " Hoe lyk die koningsheerskappy van God ? Hoe kan Ek dit illustreer ?
42013019	" Dit is soos 'n klein mosterdsaadjie wat in 'n tuin geplant is ; dit groei en word 'n boom , en die voëls kom en vind skuiling in sy takke . "
42013020	Hy het ook gevra : " Soos wat is die koningsheerskappy van God nog ?
42013021	Dis soos suurdeeg wat 'n vrou gebruik om brood te bak . Alhoewel sy 'n groot klomp meel gebruik , het die suurdeeg elke deel van die deeg deurtrek . "
42013022	Jesus het deur die dorpe en kleiner plekkies beweeg en terselfdertyd mense geleer terwyl Hy steeds na Jerusalem reis .
42013023	Iemand het Hom gevra : " Here , sal net 'n paar mense verlos word ? " Hy het geantwoord :
42013024	" Die deur na die koninkryk van God is nou . Werk hard om in te gaan , want baie sal probeer ingaan , maar dit nie regkry nie .
42013025	Wanneer die eienaar die deur gesluit het , sal julle buite staan en aan die deur klop en smeek : ' Here , maak vir ons oop ! ' Maar Hy sal antwoord : ' Ek weet nie waar julle vandaan kom nie . '
42013026	Julle sal sê : ' Maar ons het dan saam met U geëet en gedrink , en U het in ons strate onderrig . '
42013027	En Hy sal antwoord : ' Ek sê vir julle , Ek weet nie waar julle vandaan kom nie . Gaan weg , julle almal wat kwaad doen . '
42013028	" En daar sal groot gehuil en gekners van tande wees , want julle sal vir Abraham , Isak , Jakob en al die profete in die koninkryk van God sien , maar julle sal uitgegooi word .
42013029	Dan sal mense van oral oor die wêreld kom om hulle feesplekke in te neem in die koninkryk van God .
42013030	En onthou : party wat nou verag word , sal dan grootliks vereer word ; en party wat nou grootliks vereer word , sal dan verag word . "
42013031	'n Paar minute later het sommige Fariseërs vir Hom gesê : " Gee pad hier as jy wil lewe , want Herodes Antipas wil jou doodmaak ! "
42013032	Jesus het geantwoord : " Gaan sê vir daardie jakkals dat Ek sal aanhou om vandag en môre duiwels uit te dryf en genesingswonders te doen , en op die derde dag sal Ek my doel bereik .
42013033	Ja , vandag , môre , en die volgende dag moet Ek voortgaan op my reis . Want dit sal ondenkbaar wees dat 'n profeet van God op 'n ander plek as in Jerusalem doodgemaak word !
42013034	" O Jerusalem , Jerusalem , stad wat die profete doodmaak en God se boodskappers stenig ! Hoe dikwels wou Ek jou kinders bymekaarmaak soos 'n hen wat haar kuikens onder haar vlerke beskerm , maar julle wou My nie toelaat nie .
42013035	En kyk , nou word julle huis vir julle leeg agtergelaat . En julle sal My nie weer sien nie totdat julle sal sê : ' Geseënd is die een wat kom in die Naam van die Here ! ' "
42014001	Een Sabbatdag het Jesus vir 'n ete-uitnodiging by die huis van 'n leier van die Fariseërs aangekom . Die mense het Hom fyn dopgehou ,
42014002	want daar was 'n man wie se arms en bene geswel was .
42014003	Jesus vra toe die Fariseërs en wetskenners : " Wel , is dit volgens wet toelaatbaar om mense op die Sabbatdag gesond te maak , of nie ? "
42014004	Toe hulle stilbly , het Jesus die siek man aangeraak , hom genees en huis toe gestuur .
42014005	Toe het Hy na hulle gedraai en gevra : " Wie van julle werk nie op die Sabbat nie ? As jou seun of bees in 'n put val , sal jy hom nie dadelik daar uithaal nie ? "
42014006	Weer kon hulle geen antwoord hierop gee nie .
42014007	Toe Jesus sien dat almal wat na die ete genooi was , naby die kop van die tafel probeer sit , het Hy hulle hierdie raad gegee :
42014008	" As julle na 'n bruilof genooi word , moenie altyd die beste plek uitsoek nie . Wat as daar iemand belangriker as jy ook genooi is ?
42014009	Die gasheer sal sê : ' Laat hierdie persoon asseblief hier sit . ' Dan sal jy met 'n rooi gesig opnuut moet plek soek — aan die end van die tafel !
42014010	" Maak liewer so — sit aan die end van die tafel . Dan , wanneer die gasheer jou sien , sal hy kom en sê : ' Vriend , ons het 'n beter plek as dit vir jou ! ' Dan sal jy voor al die ander gaste vereer word ;
42014011	want die hoogmoediges sal verneder word , maar die nederiges sal vereer word . "
42014012	Toe draai Hy na sy gasheer . " Wanneer jy 'n middag - of aandete gee , " het Hy gesê , " moenie jou vriende , broers , familie en ryk bure nooi nie . Want hulle sal jou beloon deur jou terug te nooi .
42014013	Nooi liewer die armes , kreupeles , verlamdes en blindes .
42014014	Jy sal geseënd wees , want by die opstanding van die godvresendes sal God jou beloon omdat jy hulle wat jou nie kon beloon nie , genooi het . "
42014015	Toe hy dit hoor , het 'n man wat saam met Jesus aan tafel was , uitgeroep : " Wat 'n voorreg sal dit wees om deel te hê aan die feesmaal in die koninkryk van God ! "
42014016	Maar Jesus het hom geantwoord : " 'n Man het 'n groot feesmaal voorberei en baie uitnodigings uitgestuur .
42014017	Toe alles gereed was , het hy 'n slaaf rondgestuur om die gaste te laat weet dat hulle maar kan kom .
42014018	Maar hulle het almal begin verskoning maak . Een het gesê hy het pas 'n stuk grond gekoop en wou daarna gaan kyk . Hy vra dus om verskoon te word .
42014019	'n Ander een het gesê hy het nou net vyf paar osse gekoop en wil hulle gaan probeer .
42014020	'n Ander een was pas getroud , en het gesê hy kon nie kom nie .
42014021	" Die slaaf het toe teruggekom en aan sy baas vertel wat hulle gesê het . Die baas het kwaad geword en sê toe : ' Gaan gou in die strate en stegies van die stad en nooi die armes , die kreupeles , die verlamdes en blindes . '
42014022	Nadat die slaaf dit gedoen het , het hy gerapporteer : ' Daar is plek vir nog meer . '
42014023	Sy baas sê toe : ' Gaan uit op die paaie en lanings en dring aan by enigiemand wat jy teëkom om te kom sodat my huis vol kan word .
42014024	Want ek sê vir julle , niemand van dié wat genooi is , sal selfs die kleinste proeseltjie smaak van wat ek vir hulle voorberei het nie . ' "
42014025	Groot skares het Jesus gevolg . Hy het omgedraai en vir hulle gesê :
42014026	" As iemand na My toe kom , moet jy My liewer hê as jou eie pa en ma , vrou en kinders , broers en susters , en ook nie jou eie lewe gering ag nie . Anders kan jy nie my dissipel wees nie .
42014027	En jy kan nie my dissipel wees as jy nie jou eie kruis dra en My volg nie .
42014028	" Moenie eers begin voordat jy die koste bereken het nie . Want wie sal met die oprigting van 'n gebou begin sonder om eers kwotasies te kry en te sien of daar genoeg geld is om die rekeninge te betaal ?
42014029	Anders kan jy dalk net die fondament voltooi voordat die geld opraak . En dan sal almal mos vir jou lag !
42014030	Dan sal hulle sê : ' Daardie kêrel het mooi begin bou , maar sy geld was op nog lank voordat hy klaar was . '
42014031	" Of watter koning sal ooit droom om oorlog toe te gaan voordat hy saam met sy raadgewers gaan sit en beplan het of hy met sy 10000 man sterk genoeg is om die aankomende 20000 soldate te verslaan ?
42014032	As hy nie kan nie , sal hy , terwyl die vyand nog ver is , 'n afvaardiging stuur om vredesvoorstelle te maak .
42014033	Só kan niemand my dissipel word sonder om alles vir My prys te gee nie .
42014034	" Sout is goed om smaak te gee . Maar as dit sy smaak verloor het , hoe kry 'n mens dit weer sout ?
42014035	Smaaklose sout is selfs nie goed vir die grond of vir bemesting nie . Dit word weggegooi . Enigeen wat gewillig is om te hoor , moet luister en verstaan ! "
42015001	Tollenaars en ander sondaars het dikwels na Jesus se onderrig kom luister .
42015002	Fariseërs en wetskenners het beswaar gemaak dat Hy met veragtelike mense geassosieer het — en selfs saam met hulle geëet het !
42015003	Jesus het toe hierdie gelykenis vertel :
42015004	" As jy 100 skape het en een het verdwaal en verlore geraak , sal jy nie die 99 ander net daar laat staan en die een gaan soek tot jy hom kry nie ?
42015005	En dan sal jy hom met blydskap op jou skouers huis toe dra .
42015006	Wanneer jy tuis is , sal jy jou vriende en bure roep om saam bly te wees omdat jy jou verlore skaap gevind het .
42015007	Net so sal die hemel blyer wees oor een sondaar wat tot inkeer kom as oor 99 ander wat regverdig is en nie nodig het om tot inkeer te kom nie ! "
42015008	" Of veronderstel 'n vrou het tien waardevolle silwermuntstukke en verloor een daarvan . Sal sy nie 'n lamp opsteek en die huis van hoek tot kant uitvee totdat sy dit kry nie ?
42015009	En wanneer sy dit kry , roep sy haar vriende en bure om saam bly te wees omdat sy haar muntstuk gevind het .
42015010	Net so is daar blydskap onder God se engele as net een sondaar tot inkeer kom . "
42015011	Om dié punt verder te verklaar , het Jesus vir hulle die volgende verhaal vertel : " 'n Man het twee seuns gehad .
42015012	Die jongste het vir sy pa gesê : ' Ek wil my deel van die boedel nou hê , eerder as om te wag tot Pa doodgaan . ' Die pa het toe ingestem om sy goed tussen sy twee seuns te verdeel .
42015013	" 'n Paar dae later het hierdie jonger seun al sy besittings in geld omskep , na 'n ver land gereis , en daar al sy geld verkwis met 'n uitspattige lewe .
42015014	Teen die tyd dat sy geld opgeraak het , het 'n groot hongersnood oor die land gekom en hy het begin honger ly .
42015015	Hy kry toe werk by 'n plaaslike boer en dié het hom die veld ingestuur om varke op te pas .
42015016	Die seun het só honger geword dat selfs die peule wat die varke gevreet het , vir hom smaaklik gelyk het . Maar niemand het hom enigiets gegee om te eet nie .
42015017	" Toe hy uiteindelik tot sy sinne kom , het hy vir homself gesê : ' By die huis het selfs die gehuurde werkers meer as genoeg kos , en hier is ek besig om van honger dood te gaan !
42015018	Ek sal teruggaan na my pa toe en vir hom sê : Pa , ek het gesondig teen die hemel én teen Pa ;
42015019	ek is nie langer werd om Pa se seun genoem te word nie . Neem my asseblief in diens as 'n gehuurde werker . '
42015020	" Daarop het hy teruggegaan na sy pa toe . En toe hy nog ver weg was , het sy pa hom gesien aankom . Oorweldig met liefde en deernis het hy na sy seun toe gehardloop , hom omhels en gesoen .
42015021	Sy seun het vir hom gesê : ' Pa , ek het gesondig teen die hemel én teen Pa ; ek is nie langer werd om Pa se seun genoem te word nie . '
42015022	" Maar sy pa sê vir die bediendes : ' Gou , bring die mooiste mantel in die huis , en trek dit vir hom aan . Kry 'n ring vir sy vinger , en sandale vir sy voete .
42015023	En slag die vetgemaakte kalf . Ons moet feesvier ,
42015024	want hierdie seun van my was dood en hy het nou teruggekeer na die lewe . Hy was verlore , maar nou is hy gevind . ' Toe het hulle begin feesvier .
42015025	" Intussen het die ouer seun in die veld gewerk . Toe hy terugkom huis toe , hoor hy musiek en dansery in die huis ,
42015026	en hy vra toe een van die bediendes wat aangaan .
42015027	' Jou broer is terug ! ' is vir hom gesê . ' En jou pa het die vetgemaakte kalf geslag . Ons vier fees omdat hy veilig teruggekom het . '
42015028	" Die ouer broer het hom liederlik vererg en wou nie ingaan nie . Sy pa het toe uitgekom en hom gesoebat ,
42015029	maar hy het geantwoord : ' Ek het al die jare hard gewerk vir Pa en nooit geweier om enigiets te doen wat Pa my gesê het om te doen nie . En in al die tyd het Pa my nie eers 'n bokkie gegee om saam met my vriende fees te vier nie .
42015030	Maar toe hierdie seun van Pa terugkom nadat hy Pa se geld op prostitute gemors het , vier Pa fees en slag die beste kalf wat ons het . '
42015031	" Sy pa het vir hom gesê : ' Kyk , Seun , ek en jy is nog altyd hier bymekaar en alles wat ek het , is tog joune .
42015032	Ons moet hierdie gelukkige dag vier . Want jou broer was dood en het teruggekom na die lewe ! Hy was verlore , maar nou is hy gevind ! ' "
42016001	Jesus het hierdie verhaal aan sy dissipels vertel : " 'n Ryk man het 'n bestuurder in diens gehad om sy sake te behartig , maar gou het 'n gerug die rondte gedoen dat die bestuurder sy baas se besittings verkwis .
42016002	Sy werkgewer roep hom toe in en sê : ' Wat hoor ek van jou ? Stel jou verslag op , want jy gaan ontslaan word . '
42016003	" Die bestuurder het by homself gedink : ' Wat nou ? Dis klaarpraat met my hier ; ek het nie die krag om te gaan slote grawe nie en ek is te trots om te gaan bedel .
42016004	Ek het die oplossing ! Dit gaan vir my boonop nog baie vriende besorg wat na my sal omsien as ek hier padgee ! '
42016005	" Hy het toe elke persoon wat aan sy werkgewer geld geskuld het , ingeroep om die situasie te bespreek . Hy het vir die eerste een gevra : ' Hoeveel skuld jy hom ? '
42016006	Die man het geantwoord : ' Ek skuld hom 100 vate olyfolie . ' Die bestuurder sê toe : ' Skeur op daardie skuldbrief en teken 'n ander een vir 50 . '
42016007	" ' En hoeveel skuld jy my werkgewer ? ' het hy vir die volgende persoon gevra . ' 100 sakke koring , ' was die antwoord . ' Hier , ' het die bestuurder gesê , ' vat jou skuldbrief en vervang dit met een vir 80 sakke . '
42016008	" Die ryk man moes tog die oneerlike bestuurder prys omdat hy so uitgeslape was . En dit is waar dat die mense van hierdie wêreld onder mekaar vindingryker is as die godvresende mense .
42016009	Ek sê vir julle , gebruik julle wêreldse bronne tot voordeel van ander , en maak só vriende . Op dié manier sal julle vrygewigheid vir julle 'n beloning in die hemel verseker . "
42016010	" As julle in klein sake getrou is , sal julle ook in groot sake getrou wees . As jy selfs 'n klein bietjie oneerlik is , sal jy nie eerlik wees met groot verantwoordelikhede nie .
42016011	En as julle onbetroubaar is met wêreldse rykdom , wie sal julle vertrou met die werklike rykdom van die hemel ?
42016012	En as julle nie betroubaar is met ander mense se geld nie , waarom sal julle met julle eie geld vertrou word ?
42016013	" Niemand kan twee eienaars dien nie . Want jy sal die een haat en die ander liefhê , of die een aanhang en die ander verag . Julle kan nie God én geld dien nie . "
42016014	Die Fariseërs wat baie lief was vir hulle geld het natuurlik hiermee gespot .
42016015	Hy sê toe vir hulle : " Julle wil graag in die openbaar goed voorkom , maar God ken julle bose harte . Wat hierdie wêreld vereer , is 'n gruwel in die oë van God .
42016016	" Totdat Johannes die Doper begin preek het , was die wette van Moses en die profete julle riglyn . Maar van toe af word die Goeie Nuus van God se koningsheerskappy verkondig en gretige skares trek op .
42016017	Dit beteken egter nie dat die wet sy geldigheid verloor het nie . Dit bly van krag tot in sy fynste besonderheid . Dit is sterker en meer blywend as hemel en aarde .
42016018	" Enigiemand wat van sy vrou skei en met iemand anders trou , maak hom skuldig aan huweliksverbreking , en enigeen wat 'n geskeide vrou trou , maak hom ook skuldig aan huweliksverbreking . "
42016019	Jesus het gesê : " Daar was 'n ryk man wat pragtig aangetrek het en sorgeloos in weelde geleef het .
42016020	Voor sy deur het 'n siek bedelaar genaamd Lasarus gelê .
42016021	Terwyl Lasarus daar gelê en begeer het om van die oorskiet van die ryk man se tafel te kon kry , het die honde aan sy oop sere kom lek .
42016022	Uiteindelik is die bedelaar dood , en hy is deur die engele weggedra om by Abraham te wees . Die ryk man het ook gesterf en is begrawe .
42016023	Hy het sy oë in die doderyk oopgemaak en terwyl hy gefolter word , het hy Lasarus in die verte by Abraham gesien .
42016024	" Die ryk man het geroep : ' Vader Abraham , ontferm u oor my ! Stuur vir Lasarus hierheen om die punt van sy vinger in water te steek en my tong af te koel , want ek ly verskriklik in hierdie vlamme ! '
42016025	" Maar Abraham het vir hom gesê : ' Kind , onthou gedurende jou leeftyd het jy alles gehad wat jy wou hê , en Lasarus niks . Maar nou is hy hier en word vertroos , en jy word gepynig .
42016026	En buitendien is daar 'n groot kloof wat ons skei . Enigeen wat van hier na julle wil oorgaan , word op die rand gestuit , en niemand van daar af kan na ons toe oorkom nie . '
42016027	" Toe sê die ryk man : ' Asseblief , vader Abraham , stuur hom na my pa se huis toe .
42016028	Want ek het vyf broers , en ek wil hê hy moet hulle waarsku teen hierdie plek van pyniging sodat hulle nie hier beland wanneer hulle sterf nie . '
42016029	" Maar Abraham het gesê : ' Hulle het Moses en die profete om hulle te waarsku . Jou broers kan hulle geskrifte enige tyd lees wanneer hulle wil . '
42016030	" Die ryk man het geantwoord : ' Nee , vader Abraham ! Maar as iemand uit die dood na hulle gestuur word , sal hulle tot inkeer kom . '
42016031	" Maar Abraham het gereageer : ' As hulle nie na Moses en die profete luister nie , sal hulle ook nie luister nie selfs al sou iemand uit die dood opstaan . ' "
42017001	Jesus het aan sy dissipels gesê : " Dit is onmoontlik dat dinge wat mense laat struikel , nie oor julle pad kom nie . Groot ellende wag egter op hulle deur wie dit veroorsaak word .
42017002	Dit is voordeliger vir sulke persone as 'n maalklip om hulle nek vasgemaak en hulle in die see gegooi word , as dat hulle vir een van hierdie geringes 'n struikelblok sou wees .
42017003	" Gee ag op julleself . As jou broer aanhou sonde doen , wys hom tereg , en as hy tot inkeer kom , vergewe hom .
42017004	Ook as hy sewe keer op 'n dag teenoor jou oortree , maar ook sewe keer na jou toe kom en sê : ' Ek is jammer , ' moet jy hom vergewe . "
42017005	Die apostels het toe vir die Here gesê : " Help ons . Ons het meer geloof nodig . "
42017006	Die Here het gereageer : " Al sou julle maar net 'n geloof só klein soos 'n mosterdsaadjie gehad het , sou julle aan hierdie moerbeiboom gesê het : ' Ontwortel jouself en gaan verplant jou in die see ' — hy sou julle gehoorsaam !
42017007	" As een van julle 'n slaaf het wat besig is om te ploeg of om diere te versorg , sal hy aan hom , wanneer hy van die land af kom , sê : ' Kom eet gou saam ' ?
42017008	Nooit nie ! Hy sal aan hom sê : ' Maak iets gaar vir aandete . Bind jou klere vas en bedien my terwyl ek eet en drink . Eers daarna gaan jy self eet en drink . '
42017009	'n Slaaf wat sy opdragte uitgevoer het , ontvang mos nie dank nie !
42017010	Net só is dit ook die geval met julle : As julle alles gedoen het wat aan julle opgedra is , sê dan : ' Ons is net nikswerd slawe . Ons het bloot uitgevoer wat ons moes doen . ' "
42017011	Dit het gebeur terwyl Jesus deur die grensgebied tussen Samaria en Galilea op reis was na Jerusalem toe .
42017012	Toe Hy aan die buitewyke van 'n sekere dorpie kom , het tien mans met ernstige velsiektes Hom tegemoetgekom , maar op 'n afstand bly staan .
42017013	Hulle het hard na Hom geroep : " Jesus , Meneer , ontferm u tog oor ons ! "
42017014	Toe Hy hulle sien , sê Hy aan hulle : " Gaan wys julleself aan die priesters . " Terwyl hulle soontoe op pad was , het hulle gesond geword .
42017015	Een uit die groep , toe hy sien dat hy gesond geword het , het omgedraai en met 'n harde stem vir God geloof .
42017016	Hy het op sy gesig aan Jesus se voete neergeval en Hom gedank . Hierdie persoon was 'n Samaritaan .
42017017	Toe merk Jesus op : " Was daar dan nie tien wat gesond gemaak is nie ? Waar is die ander nege ?
42017018	Is daar niemand anders wat omgedraai het om God te loof behalwe hierdie vreemdeling nie ? "
42017019	Aan hierdie man het Hy gesê : " Staan op , gaan . Jou geloof het jou gered . "
42017020	Toe Jesus deur die Fariseërs uitgevra is oor wanneer die koningsheerskappy van God dan begin , het Hy hulle geantwoord : " Die koningsheerskappy van God begin nie met sigbare voor-tekens nie .
42017021	Hulle sal nie sê : ' Kyk , hier is dit ! ' of : ' Daar is dit ! ' nie , want die koningsheerskappy van God is hier by julle . "
42017022	Jesus het aan sy dissipels gesê : " Daar sal 'n tyd aanbreek wanneer julle sal begeer om tog net één van die dae van die Seun van die Mens te sien , maar julle sal dit nie sien nie .
42017023	Hulle sal egter aan julle sê : ' Kyk , daar is Hy ! ' of : ' Kyk , hier is Hy ! ' Moenie gaan nie , en moenie agter hulle aanloop nie .
42017024	Soos 'n weerligstraal flits en die hemel van die een kant na die ander kant verlig , só sal Ek , die Seun van die Mens , op daardie dag van My verskyn .
42017025	Eers moet Ek egter baie lyding verduur en deur die mense van hierdie geslag verwerp word .
42017026	" Net soos dit gebeur het gedurende die tyd van Noag , só sal dit ook gaan gedurende die tyd voor my koms as die Seun van die Mens :
42017027	Hulle het geëet , gedrink , getrou en vroue in die huwelik uitgegee tot op die dag dat Noag in die ark ingegaan het . Die watervloed het gekom en hulle almal vernietig .
42017028	Dit het ook net so gebeur gedurende die dae van Lot : Hulle het geëet , gedrink , gesmous , geplant en gebou .
42017029	Op dieselfde dag dat Lot uit Sodom weggegaan het , het vuur en swael uit die hemel gereën en almal vernietig .
42017030	Dit sal net so gebeur op die dag wanneer Ek as die Seun van die Mens bekendgemaak word .
42017031	" Op daardie dag moet dié wat op die dakstoep sit terwyl hulle besittings nog in die huis is , nie afklim om dit saam te vat nie . Net so moet dié wat op die land is , nie terugdraai na die besittings agter hulle nie .
42017032	Onthou maar net wat met die vrou van Lot gebeur het .
42017033	Almal wat hulle daarop instel om hulle lewe te beveilig , sal dit verloor , maar hulle wat dit verloor , sal dit behou .
42017034	" Ek verduidelik dit aan julle : Gedurende daardie nag sal daar twee mense op een bed wees ; die een sal saamgeneem en die ander een agtergelaat word .
42017035	Daar sal twee vroue wees wat koring maal ; die een sal saamgeneem en die ander een agtergelaat word . "
42017037	Hulle vra Jesus toe : " Waar sal dit gebeur , Here ? " Hy het geantwoord : " Waar die karkas lê , daar sal die aasvoëls bymekaarkom . "
42018001	Jesus het vir hulle 'n gelykenis vertel om aan te toon dat hulle moet aanhou bid sonder om moedeloos te word .
42018002	Hy het gesê : " In 'n sekere stad was daar 'n regter wat God nie geëer en sy medemens nie gerespekteer het nie .
42018003	Daar was ook 'n weduwee in daardie stad wat aangehou het om hom te vra : ' Laat aan my reg geskied in my saak teen my opponent . '
42018004	" Vir 'n tyd lank was hy onwillig , maar hy het naderhand vir homself gesê : ' Al eer ek God nie en respekteer ek ook nie my medemens nie -
42018005	omdat hierdie weduwee my so onophoudelik teister , sal ek haar saak behartig , anders sal sy my nog heeltemal gedaan maak . ' "
42018006	Toe sê die Here : " Luister net wat sê die onregverdige regter .
42018007	Sal God dan nie reg laat geskied aan sy uitverkorenes nie — hulle wat dag en nag na Hom roep ? Sal Hy aanhou om hulle geduld te toets ?
42018008	Ek sê vir julle : Hy sal aan hulle reg laat geskied , en baie gou ook ! Nietemin , sal Ek , die Seun van die Mens , wanneer Ek kom , geloof op aarde vind ? "
42018009	Toe het Jesus hierdie gelykenis vertel met die oog op sommige mense wat oortuig is dat hulle saak voor God reg is , maar die ander mense verag het :
42018010	" Twee mense het na die tempel toe gegaan om te bid . Die een was 'n Fariseër en die ander 'n tollenaar .
42018011	Die Fariseër het gaan staan en by homself gebid : ' O God , ek is dankbaar teenoor U dat ek nie soos die ander mense is nie — diewe , onregverdiges , ontugtiges of ook soos hierdie tollenaar .
42018012	Ek vas twee keer gedurende die week , en ek gee 'n tiende van alles wat ek verdien ! '
42018013	" Die tollenaar het op 'n afstand bly staan en wou selfs nie na die hemel opkyk nie . Hy het vol skuldbesef op sy bors geslaan en gesê : ' O God , wees my , sondaar , genadig ! '
42018014	" Ek sê vir julle : Hierdie man , eerder as die eerste een , gaan huis toe as iemand wie se saak met God reg is . Elkeen wat homself verhef bo ander , sal verneder word , maar hy wat homself nederig ag , sal verhoog word . "
42018015	Die mense het hulle kindertjies na Jesus toe gebring sodat Hy hulle kon aanraak . Die dissipels het gesien wat aangaan , en die mense voor stok gekry .
42018016	Jesus het egter die kindertjies nadergeroep en gesê : " Laat die kindertjies toe om na My toe te kom , en moet hulle nie keer nie , want dit is sulke mense wat deel het aan die koninkryk van God .
42018017	Ek verseker julle , wie die koninkryk van God nie soos 'n kindjie aanvaar nie , sal nooit daar ingaan nie . "
42018018	Iemand uit die geledere van die geestelike leiers het aan Jesus gevra : " Goeie Leermeester , wat moet ek doen om die ewige lewe te beërf ? "
42018019	Jesus het gereageer : " Waarom noem jy My goed ? Niemand is goed nie , behalwe Een , dit is God .
42018020	Jy ken mos die gebooie : Jy mag nie egbreuk pleeg nie ; jy mag nie moord pleeg nie ; jy mag nie steel nie ; jy mag nie vals getuienis aflê nie , en eer jou vader en jou moeder . "
42018021	Hy het geantwoord : " Al hierdie dinge het ek nagekom van kleins af . "
42018022	Toe Jesus dit hoor , het Hy vir die man gesê : " Tog is daar een ding wat by jou kortkom : Verkoop alles wat jy besit en gaan deel die opbrengs aan die armes uit , en jy sal 'n skat in die hemel hê . Kom dan hierheen en word my dissipel . "
42018023	Toe hy dit hoor , het die man baie afgehaal gevoel , want hy was skatryk .
42018024	Toe Jesus sien dat hy so afgehaal lyk , sê Hy : " Hoe moeilik is dit tog nie vir mense wat ryk is aan aardse besittings om aan die koninkryk van God deel te kry nie !
42018025	Want dit is makliker vir 'n kameel om deur die oog van 'n naald te gaan as vir 'n ryke om aan die koninkryk van God deel te kry . "
42018026	Die mense wat dit gehoor het , sê toe : " Wie is dan in staat om verlos te word ? "
42018027	Jesus het gereageer : " Dié dinge wat by mense onmoontlik is , is juis by God moontlik . "
42018028	Petrus sê toe daarop : " Kyk , ons het ons eie besittings prysgegee en U gevolg . "
42018029	Jesus het geantwoord : " Ek verseker julle , daar is niemand wat ter wille van die koninkryk van God hulle huis of vrou of broers of ouers of kinders prysgegee het ,
42018030	wat nie soveel keer meer in hierdie tyd ontvang nie , en in die bedeling wat kom , die ewige lewe . "
42018031	Jesus het die twaalf eenkant geneem en vir hulle gesê : " Kyk , ons gaan nou Jerusalem toe en alles wat deur die profete opgeteken is oor die Seun van die Mens sal volledig vervul word .
42018032	Hy sal uitgelewer word aan die nie - Jode en bespot , beledig en ook op gespoeg word .
42018033	En nadat hulle Hom gegésel het , sal hulle Hom doodmaak . Op die derde dag sal Hy egter weer opstaan . "
42018034	Hulle het egter niks hiervan verstaan nie . Hierdie verduideliking was vir hulle verberg en hulle het nie begryp wat Hy sê nie .
42018035	Jesus het in die omgewing van Jerigo aangekom . 'n Blinde man het langs die pad gesit en bedel .
42018036	Toe hy die skare hoor wat verbyloop , het hy probeer uitvind wat aan die gang is .
42018037	Hulle het hom toe vertel dat Jesus van Nasaret besig is om verby te loop .
42018038	Die blinde het hard uitgeroep : " Jesus , Seun van Dawid , ontferm U asseblief oor my ! "
42018039	Die mense wat vooruit geloop het , het hom bestraf om hom stil te kry , maar hy het eerder nog harder uitgeroep : " Seun van Dawid , ontferm U asseblief oor my ! "
42018040	Jesus het gaan staan en opdrag gegee dat die man na Hom toe gebring moes word . Soos hy naderbeweeg , vra Jesus vir hom :
42018041	" Wat wil jy hê moet Ek vir jou doen ? " Sy antwoord was : " Here , dat ek net weer kan sien ! "
42018042	Jesus het hom geantwoord : " Sien weer ! Jou geloof het jou gered . "
42018043	Eensklaps het die man weer gesien ; hy het Jesus gevolg en God geloof . Die hele volk wat dit gesien het , het aan God die eer gegee .
42019001	Jesus het Jerigo binnegegaan en deur die stad gestap .
42019002	En daar was iemand met die naam Saggeus ; hy was 'n hooftollenaar en 'n ryk man .
42019003	Hy het sy bes probeer om te sien wie Jesus is , maar hy kon nie vanweë die skare en omdat hy kort was .
42019004	Hy het vooruit gehardloop om voor te kom en in 'n vyeboom geklim om Jesus te sien omdat Hy daar sou verbygaan .
42019005	Toe Jesus by dié bepaalde plek kom , het Hy opgekyk in die boom en vir Saggeus gesê : " Saggeus , klim haastig af , want Ek moet nog vandag by jou tuisgaan . "
42019006	Saggeus het toe haastig afgeklim en Jesus opgewonde ontvang .
42019007	Almal wat dit gesien het , het geprotesteer en gesê : " Hy het jou werklik tuisgegaan by 'n sondige man ! "
42019008	Saggeus het egter openlik gereageer en vir die Here gesê : " Here , ek gaan die helfte van my besittings aan die armes gee , en as ek iets van iemand met 'n slenter bekom het , gee ek dit vierdubbel terug . "
42019009	Jesus sê toe vir hom : " Vandag het daar verlossing vir hierdie huis gekom , omdat ook hierdie man 'n seun van Abraham is .
42019010	Ek , die Seun van die Mens , het immers gekom om wat verlore is , te soek en te red . "
42019011	Nadat die mense na Jesus geluister het , het Jesus self voortgegaan om 'n volgende gelykenis vir hulle te vertel . Die aanleiding was dat Jesus naby Jerusalem was en die mense gedink het dat die koningsheerskappy van God skielik , ja , enige oomblik sou begin .
42019012	Jesus het gesê : " 'n Sekere man van hoë afkoms het na 'n afgeleë landgebied vertrek om 'n koningskap te bekom en dan weer terug te kom .
42019013	Hy het sy tien slawe geroep en aan hulle tien goue muntstukke gegee en gesê : ' Gaan doen besigheid daarmee totdat ek kom . '
42019014	Sy landgenote het hom egter gehaat en 'n afvaardiging agterna gestuur om te sê : ' Ons wil nie hierdie man as koning oor ons hê nie . '
42019015	" By sy terugkoms , nadat hy die koningskap ontvang het , het hy hierdie slawe aan wie hy die geld gegee het , geroep met die doel om agter te kom watter wins hulle gemaak het .
42019016	Die eerste het aangetree en gesê : ' Meneer , u muntstuk het 'n wins van tien muntstukke opgelewer . '
42019017	Sy reaksie was : ' Knap gedaan , goeie slaaf ; omdat jy in die geringste getrou was , kry jy nou beheer oor tien stede . '
42019018	" Toe kom die tweede slaaf en sê : ' Meneer , u muntstuk het vyf muntstukke opgelewer . '
42019019	Aan hierdie slaaf sê hy toe : ' Jy kry beheer oor vyf stede . '
42019020	" Nog een het gekom en gesê : ' Meneer , kyk , hier is u muntstuk . Ek het dit in 'n doek gaan wegsteek .
42019021	Ek was bang vir u omdat u 'n hardvogtige besigheidsman is . U eis wat u nie belê het nie , en oes waar u nie gesaai het nie . '
42019022	" Hy sê vir hom : ' Uit jou eie mond oordeel ek jou nou . Jy is 'n slegte slaaf ! Jy was deeglik daarvan bewus dat ek 'n hardvogtige man is wat opvra wat ek nie belê het nie , en oes waar ek nie gesaai het nie .
42019023	Waarom het jy nie dan maar my geld in 'n bank belê nie ? Dan sou ek dit met rente by my terugkeer kon getrek het . '
42019024	" Hy het toe aan die omstanders die opdrag gegee : ' Vat die muntstuk van hom af weg , en gee dit aan die een wat die tien muntstukke het . '
42019025	Hulle antwoord hom : ' Meneer , hy het dan alreeds tien muntstukke . '
42019026	" Ek sê vir julle : ' Aan elkeen wat het , sal gegee word , en van hom wat nie het nie , sal ook weggevat word wat hy besit .
42019027	En daardie mense wat teen my vyandig was , wat nie wou hê dat ek koning oor hulle moet wees nie , bring hulle hier en maak hulle hier voor my oë dood . ' "
42019028	Nadat Jesus dit gesê het , het Hy voor die ander uit gegaan , op pad na Jerusalem toe .
42019029	Toe Hy naby Betfage en Betanië kom , teen die Olyfberg , het Hy twee van sy dissipels vooruit gestuur met die opdrag :
42019030	" Gaan na die dorpie daar oorkant ; by die ingang sal julle 'n donkie kry wat vasgemaak is , waarop niemand nog ooit gesit het nie . Maak hom los en bring hom hier .
42019031	As enigiemand vir julle vra : ' Waarom maak julle hom los ? ' moet julle só sê : ' Die Here het hom nodig . ' "
42019032	Die twee dissipels wat deur Jesus gestuur is , gaan kry toe alles net soos Hy vir hulle gesê het .
42019033	Terwyl hulle besig is om die donkie los te maak , sê sy eienaars vir hulle : " Waarom maak julle die donkie los ? "
42019034	Hulle antwoord : " Die Here het hom nodig . "
42019035	Hulle het die donkie na Jesus toe gebring . Hulle het hulle bo-klere op die donkie oopgesprei , en Jesus laat opklim .
42019036	Terwyl Jesus vorentoe beweeg , het die mense hulle bo-klere op die pad oopgesprei .
42019037	Toe Hy naderkom , reeds op die afdraand van die Olyfberg , het die groot skare dissipels God uit volle bors begin loof en prys oor al die kragtige dade wat hulle gesien het .
42019038	Hulle het gesing : " Geseënd is Hy wat komin die Naam van die Here , die Koning ! Vrede in die hemelen heerlikheidin die hoogste hemele ! "
42019039	Sommige van die Fariseërs uit die skare het vir Jesus gesê : " Leermeester , bestraf jou dissipels ! "
42019040	Jesus het gereageer : " Ek sê vir julle , as hulle stilbly , sal die klippe dit uitroep ! "
42019041	Toe Hy naderkom en die stad voor Hom sien , het Jesus oor die stad begin huil .
42019042	Hy het verder gesê : " As jy op hierdie oomblik maar net wou insien watter dinge vir jou vrede bring ! Maar nou is dit weggesteek vir jou oë .
42019043	Daar sal dae oor jou kom dat jou vyande skanse teen jou oprig , jou omsingel en jou van alle kante beleër .
42019044	Hulle sal jou met die grond gelykmaak en jou inwoners uitwis . En hulle sal nie een klip in jou op die ander laat bly nie omdat jy die beslissende tyd van God se genadige besoek aan jou verwerp het . "
42019045	Jesus het die tempelgebied ingegaan en die smouse begin uitjaag .
42019046	Hy sê vir hulle : " Daar staan geskryf : ' My huis moet 'n huis vangebed wees , ' maar julle het dit 'n grotvir rowers gemaak . "
42019047	Jesus was dag na dag in die tempel besig om onderrig te gee . Die priesterhoofde en die skrifkenners en ook die ander volksleiers het 'n rede gesoek om Hom om die lewe te bring .
42019048	Hulle het egter niks gekry wat hulle in werking kon stel nie omdat die hele volk aan sy lippe gehang het .
42020001	Op een van die dae , terwyl Jesus besig was om mense in die tempel te onderrig en die Goeie Nuus te verkondig , het die priesterhoofde en die skrifkenners saam met die familiehoofde nadergestaan en
42020002	vir Jesus gevra : " Sê vir ons met watter gesag doen jy hierdie dinge ? Wie het jou hierdie gesag gegee ? "
42020003	Sy reaksie was : " Ook Ek het 'n vraag vir julle .
42020004	Sê My , die doop van Johannes — was dit uit die hemel afkomstig of was dit 'n bloot menslike saak ? "
42020005	Hulle het dit toe onder mekaar bespreek : " As ons sê dat dit uit die hemel kom , sal Hy sê : ' Waarom het julle hom dan nie geglo nie ? '
42020006	En as ons sou sê : ' Dit was 'n bloot menslike saak , ' sal die hele volk ons stenig , want hulle is vas oortuig dat Johannes 'n profeet is . "
42020007	Hulle antwoord was dat hulle nie weet waarvandaan dit kom nie .
42020008	Jesus het toe aan hulle gesê : " Dan sê Ek ook nie vir julle met watter gesag Ek hierdie dinge doen nie . "
42020009	Hierna het Jesus vir die volk hierdie gelykenis vertel : " Daar was 'n man wat 'n wingerd geplant het en dit toe aan boere verhuur het . Daarna het hy vir 'n lang tyd weggegaan .
42020010	Met oestyd het hy 'n slaaf na die boere toe gestuur met die doel dat hulle 'n deel van die druiwe-oes aan hom sou gee . Maar die boere het die slaaf geslaan en hom met leë hande teruggejaag .
42020011	Die eienaar het verder gegaan en 'n ander slaaf gestuur . Maar hulle het daardie een ook afgeransel , hom beledig en met leë hande teruggejaag .
42020012	Die eienaar het toe nog verder gegaan en 'n derde slaaf gestuur , maar hulle het hom ernstig verwond en weggejaag .
42020013	" Toe sê die eienaar van die wingerd : ' Wat staan my nou te doen ? Ek sal my lieflingseun stuur . Hopelik sal hulle hom met respek behandel . '
42020014	" Toe die boere hom egter sien , het hulle onder mekaar beraadslaag en gesê : ' Hierdie man is die erfgenaam . Laat ons hom doodmaak sodat die erfenis ons s'n kan wees . '
42020015	Hulle het hom toe uit die wingerd gejaag en vermoor . " Wat moet die eienaar van die wingerd dan met hulle doen ?
42020016	Hy sal opdaag en daardie boere doodmaak en die wingerd aan ander mense gee . " Die mense wat dit gehoor het , sê toe : " Nee , dit mag nooit gebeur nie ! "
42020017	Jesus het hulle stip aangekyk en gesê : " Wat is die betekenis van hierdie Skrifwoord dan ? ' Juis daardie klip wat die bouersafgekeur het , het die hoekklipvan die gebou geword . '
42020018	" Elkeen wat op daardie klip val , sal verpletter word ; elkeen op wie hy val , sal vergruis word . "
42020019	Die skrifkenners en die priesterhoofde wou Hom daar en dan arresteer , maar hulle was bang vir die volk . Hulle het in elk geval besef dat hierdie gelykenis teen hulle gemik was .
42020020	Hulle het hulle geleentheid afgewag en toe spioene wat voorgegee het dat hulle dit opreg bedoel , gestuur om Jesus op sy woord vas te trek . So sou hulle Hom aan die owerheid en die gesag van die goewerneur kon uitlewer .
42020021	Hulle het Hom toe gevra : " Leermeester , ons weet dat u reg praat en onderrig , en dat u nie mense op die uiterlike beoordeel nie : U onderrig mense volgens die waarheid om op die pad van God te loop .
42020022	Is dit korrek dat ons aan die keiser belasting betaal of is dit nie ? "
42020023	Jesus het dwarsdeur hulle skelmstreek gesien en sê toe vir hulle :
42020024	" Wys vir My 'n Romeinse muntstuk . Wie se beeld en opskrif is daarop ? " Hulle antwoord : " Die keiser s'n . "
42020025	Toe sê Jesus vir hulle : " Gee dan aan die keiser wat die keiser s'n is en aan God wat God s'n is . "
42020026	Hulle kon duidelik nie daarin slaag om Jesus op grond van sy boodskap voor die volk vas te trek nie . Verwonderd oor sy antwoord het hulle liewer stilgebly .
42020027	Sommige uit die geledere van die Sadduseërs , dié mense wat die opstanding uit die dood ontken het , staan toe nader en vra vir Jesus :
42020028	" Leermeester , Moses het aan ons voorgeskryf : ' As iemand se getroude broer kinderloos doodgaan , moet só iemand met sy broer se weduwee trou en vir hom 'n nageslag verwek . '
42020029	Daar was eenmaal sewe broers . Die eerste een het getrou en kinderloos gesterf .
42020030	Ook die tweede
42020031	en die derde broer het met die weduwee getrou , maar ook kinderloos gesterf . Net só het ook die res van die sewe kinderloos gesterf .
42020032	Laastens het ook die vrou gesterf .
42020033	Wie se vrou word sy dan by die opstanding ? Het al sewe die broers haar dan nie as vrou gehad nie ? "
42020034	Jesus het hulle geantwoord : " Die mense van hierdie wêreld trou en word in die huwelik uitgegee ,
42020035	maar dié wat kwalifiseer vir die toekomstige wêreld en die opstanding uit die dood , trou nie meer nie en word ook nie in die huwelik uitgegee nie .
42020036	Hulle kan ook nie meer doodgaan nie , want hulle is gelyk aan engele . Hulle is juis kinders van God omdat hulle kinders van die opstanding is .
42020037	Die dooies word opgewek soos Moses reeds in die gedeelte oor die doringbos uitgewys het toe hy die Here genoem het ' die God van Abraham en die God van Isak en die God van Jakob ' .
42020038	Hy is mos nie 'n God van dooies nie , maar van lewendes , want voor Hom leef hulle almal . "
42020039	Sommige uit die geledere van die skrifkenners het gereageer : " Leermeester , u het dit mooi gestel . "
42020040	Hulle het dit daarna nie meer gewaag om Hom iets te vra nie .
42020041	Jesus het vir hulle gevra : " Hoe kan hulle dan beweer dat die Messias die seun van Dawid is ?
42020042	Dawid sê self in die boek van die Psalms : ' Die Here het vir my Here gesê : Sit aan my regterhand
42020043	totdat Ek jou vyandeheeltemal aan jouonderwerp het . '
42020044	" Dawid noem Hom dan ' Here ' ; hoe kan Hy sy seun wees ? "
42020045	Terwyl die hele volk aandagtig na Jesus luister , sê Hy aan sy dissipels :
42020046	" Lig loop vir die skrifkenners . Hulle wil graag op en af loop met hulle ampsklere aan . Hulle is ook lief daarvoor om op die markplekke met respek gegroet te word en om die voorste sitplekke in die sinagoges , asook die ereplekke by die etes in te neem .
42020047	Hulle verorber die huise van die weduwees en huigel met lang gebede . Hulle sal 'n swaarder straf ontvang . "
42021001	Jesus het opgekyk en sy oog laat gaan oor hoe die rykes hulle bydraes in die offergawekis gooi .
42021002	Hy sien toe ook hoe 'n arm weduwee twee muntstukkies ingooi ,
42021003	en Hy sê : " Ek verseker julle , hierdie arm weduwee het meer ingegooi as hulle almal .
42021004	Hulle almal het uit hulle oorvloed ingegooi , maar sy het , ten spyte van haar behoeftigheid , alles ingegooi wat sy as lewensonderhoud gehad het . "
42021005	Terwyl sommige druk in gesprek was oor die tempel , oor die mooi klipblokke en gewyde geskenke waarmee dit versier is , het Jesus gesê :
42021006	" Hierdie dinge wat julle sien — daar sal dae kom wanneer nie een klip op 'n ander een sal oorbly nie . Alles sal gesloop word . "
42021007	Hulle vra toe vir Jesus : " Leermeester , wanneer sal hierdie dinge dan gebeur en wat is die teken van wanneer dit gaan gebeur ? "
42021008	In reaksie daarop het Jesus gesê : " Pas op sodat julle nie mislei word nie , want baie sal na vore tree en maak of hulle namens My optree en sê : ' Ek is die een , ' en : ' Die tyd het aangebreek ! ' Moenie agter hulle aanloop nie !
42021009	Wanneer julle ook al hoor van oorloë en opstande , moenie skrik nie , want hierdie dinge moet eers gebeur , maar die einde volg nie onmiddellik nie . "
42021010	Daarop het Hy aan hulle gesê : " Nasie sal teen nasie optrek en koninkryk teen koninkryk .
42021011	Daar sal hewige aardbewings wees , en van plek tot plek sal daar hongersnood en epidemies wees . Daar sal vreesaanjaende dinge voorkom en magtige tekens van die hemel af .
42021012	" Nog voordat al hierdie dinge oor julle kom , sal hulle julle arresteer en vervolg . Hulle sal julle aan die sinagoges en tronke oorlewer ; hulle sal julle voor konings en goewerneurs sleep omdat julle in my Naam optree .
42021013	Dit sal aan julle 'n geleentheid gee om te getuig .
42021014	" Neem julle nou reeds voor om julle nie te bekommer oor julle verdediging nie ,
42021015	want Ek sal aan julle die regte woorde en die wysheid gee wat al julle teenstanders nie sal kan opponeer of weerlê nie .
42021016	Julle sal uitgelewer word deur ouers , broers , familie en vriende , en hulle sal sommige van julle doodmaak .
42021017	Julle sal ook deur almal gehaat word omdat julle in my Naam optree .
42021018	Maar selfs nie 'n haar op julle kop sal verlore gaan nie .
42021019	Deur julle volharding sal julle julle lewe behou . "
42021020	" Wanneer julle sien dat Jerusalem deur leërs omsingel word , moet julle kennis neem dat sy vernietiging aangebreek het .
42021021	Dan moet die mense wat in Judea is , na die berge toe vlug , en die mense wat in die middel van die stad self is , moet dit ontruim , en die mense wat op die platteland is , moet nie Jerusalem binnegaan nie .
42021022	Daardie dae is dae van vergelding sodat wat geskryf staan in vervulling moet gaan .
42021023	Groot ellende wag op die verwagtende vroue en ook op dié wat nog borsvoed gedurende daardie dae , want daar sal groot benoudheid in die land heers en God se toorn sal op hierdie volk rus .
42021024	Sommige sal deur die skerpkant van die swaard omkom en ander sal as gevangenes na al die nasies toe weggevoer word . Jerusalem sal vertrap word deur die vreemde nasies totdat die tyd van die nasies verby is . "
42021025	" Daar sal wondertekens wees wat die son , maan en sterre betref . En op die aarde sal daar onrus onder die nasies wees uit angs vir die gebulder van die see en sy golwe .
42021026	Mense word flou van vrees en van die voorbodes oor wat nog vir die wêreld aan die kom is , want die kragte van die hemel sal geskud word .
42021027	En dan sal hulle vir My , die Seun van die Mens , sien kom op 'n wolk met krag en groot heerlikheid .
42021028	Wanneer hierdie dinge begin gebeur , staan dan fier en regop en lig julle koppe op , want dan het julle verlossing naby gekom . "
42021029	Jesus het toe aan hulle 'n gelykenis vertel : " Let op die vyeboom en al die ander bome .
42021030	Wanneer julle sien dat hulle begin bot , weet julle uit julle eie dat die somer naby is .
42021031	Net so weet julle ook dat die koningsheerskappy van God naby is wanneer julle hierdie dinge sien gebeur .
42021032	Ek verseker julle , hierdie geslag sal beslis nie uitsterf voordat alles gebeur het nie .
42021033	Die hemel en die aarde sal vergaan , maar my woorde sal beslis nie vergaan nie . "
42021034	" Spits julle daarop toe dat julle sinne nie afgestomp word van te veel eet en drink en deur die bekommernisse van die lewe nie , en dat daardie dag julle nie onverhoeds
42021035	soos 'n strik oorval nie . Want daardie dag sal oor al die aardbewoners kom .
42021036	Wees wakker en bid altyddeur vir krag om alles wat gaan gebeur , veilig te deurstaan sodat julle kan verskyn voor My , die Seun van die Mens . "
42021037	Bedags was Jesus besig om in die tempel onderrig te gee en snags het Hy uitgegaan en op die Olyfberg gaan oornag .
42021038	En soggens vroeg het die hele volk na Hom kom luister in die tempel .
42022001	Die Fees van die Ongesuurde Brood , wat ook Pasga genoem word , was baie naby .
42022002	Die priesterhoofde en die skrifkenners het steeds bly soek na 'n onopvallende manier om van Jesus ontslae te raak , want hulle was bang vir die volk .
42022003	Satan het in Judas ingevaar wat Iskariot genoem is , een van die twaalf .
42022004	Hy het toe weggegaan om te onderhandel met die priesterhoofde en die bevelvoerders van die tempelwag oor hoe hy Jesus aan hulle sou uitlewer .
42022005	Hulle was opgewonde en het ooreengekom om geld aan hom te gee .
42022006	Judas het ten volle ingestem en na 'n gunstige geleentheid gesoek om Jesus uit te lewer waar die skares nie teenwoordig is nie .
42022007	Die Dag van die Ongesuurde Brood waarop die paaslam geslag moes word , het aangebreek .
42022008	Jesus het vir Petrus en Johannes gestuur en gesê : " Gaan maak die paasmaaltyd gereed sodat ons kan kom aansit . "
42022009	Hulle vra toe vir Jesus : " Waar verkies U dat ons dit voorberei ? "
42022010	Hy antwoord hulle : " Kyk , wanneer julle die stad binnegaan , sal 'n man julle teëkom wat 'n kan water dra . Volg hom tot in die huis waar hy ingaan ,
42022011	en sê vir die eienaar van die huis : ' Die Leermeester vra jou : Waar is die gastekamer waar Ek saam met my dissipels die paasmaaltyd kan eet ? '
42022012	Daardie man sal julle 'n groot bovertrek wys wat gereedgemaak is . Daar moet julle dit voorberei . "
42022013	Hulle het vertrek en dit net so aangetref soos Jesus vir hulle gesê het en die paasete gereed gekry .
42022014	Toe die tyd aangebreek het , het Jesus vir die ete aangesit en die apostels saam met Hom .
42022015	Hy sê toe vir hulle : " Ek het geweldig daarna uitgesien om hierdie paasete saam met julle te eet voordat Ek ly .
42022016	Want Ek sê vir julle , Ek sal dit beslis nie weer eet voordat dit binne die koninkryk van God sy volle vervulling gekry het nie . "
42022017	Daarna het Jesus 'n beker geneem en 'n dankgebed uitgespreek . Vervolgens sê Hy : " Neem dit en deel dit onder mekaar .
42022018	Want Ek sê vir julle , Ek sal beslis van nou af nie weer van die vrug van die druiwestok drink voordat die koninkryk van God ten volle gekom het nie . "
42022019	Jesus het ook brood geneem , 'n dankgebed uitgespreek , dit in stukke gebreek en vir hulle gegee terwyl Hy sê : " Dit is my liggaam wat ter wille van julle gegee word . Gebruik dit ter herinnering aan My . "
42022020	Hy het dieselfde gedoen met die beker ná die ete en gesê : " Hierdie beker is die nuwe verbond , bevestig deur my bloed , wat ter wille van julle uitgegiet word .
42022021	" Maar kyk , die man wat My uitlewer , is hier saam met My aan die tafel .
42022022	Met die Seun van die Mens sal dit inderdaad gaan volgens die beskikking van God , maar groot ellende wag op hom deur wie Hy uitgelewer word ! "
42022023	Toe het die dissipels mekaar begin uitvra wie van hulle dit tog kon wees wat só iets sou doen .
42022024	Daar het toe 'n wedywering onder hulle ontstaan oor wie van hulle as die belangrikste beskou moet word .
42022025	Jesus het egter gereageer : " Die konings van die nasies heers oor hulle , en dié wat gesag oor hulle uitoefen , laat noem hulleself weldoeners .
42022026	" By julle moet dit egter nie só gaan nie , maar die belangrikste een onder julle moet wees soos die geringste , en die een wat leiding gee , soos een wat dien .
42022027	Wie is die belangrikste : die een wat aan tafel is of die een wat bedien ? Dit is tog hy wat aan tafel is . Ek is egter in julle midde soos een wat dien .
42022028	Maar julle is die mense wat deur dik en dun in my swaarkry by My gebly het .
42022029	" Net soos my Vader 'n koninkryk aan My toegewys het , só bemaak Ek dit ook aan julle
42022030	sodat julle in my koninkryk kan eet en drink aan my tafel en kan sit op trone om oor die twaalf stamme van Israel reg te spreek . "
42022031	" Simon , Simon ! " het Jesus gesê . " Let op , Satan het God ernstig gevra dat hy julle soos koring kan sif ,
42022032	maar Ek het vir jou gebid dat jou geloof jou nie moet begewe nie . As jy weer tot inkeer gekom het , moet jy jou medegelowiges ondersteun . "
42022033	Petrus sê vir Jesus : " Here , ek is gereed om saam met U die pad te loop tot in die gevangenis en die dood . "
42022034	Jesus het egter gereageer : " Petrus , Ek sê dit nou vir jou : 'n Haan sal vannag nie kraai voordat jy drie maal ontken het dat jy My ken nie . "
42022035	Jesus het ook vir hulle gesê : " Toe Ek julle uitgestuur het sonder 'n geldbeurs of reissak of sandale , het julle enigiets kortgekom ? " Hulle antwoord was : " Nee , niks nie ! "
42022036	Toe sê Jesus vir hulle : " Maar nou , wie 'n geldbeurs besit , moet dit saamneem ; net so ook 'n reissak . En wie nie een het nie , moet sy klere verkoop om 'n swaard te kan koop .
42022037	Ek sê vir julle : Dit staan so in die Skrif en moet in My vervul word : ' Hy is saam met die wetteloses gereken . ' Ja , want wat op My betrekking het , word nou voltrek . "
42022038	Hulle sê toe daarop : " Here , let op , hier is twee swaarde . " Hy sê vir hulle : " Dis genoeg . "
42022039	Jesus het uit die stad gegaan na die Olyfberg , soos Hy gewoond was om te doen . En die dissipels het Hom gevolg .
42022040	Toe Hy op 'n sekere plek kom , sê Hy vir hulle : " Hou aan bid dat julle nie aan versoeking sal toegee nie . "
42022041	Jesus het Hom toe van hulle afgesonder , ongeveer 'n klipgooi ver . Daar het Hy gekniel en gebid :
42022042	" Vader , as U wil , neem hierdie beker van My af weg . Laat nogtans nie my wil nie , maar u wil geld ! "
42022043	Daar het 'n engel uit die hemel aan Jesus verskyn en Hom versterk .
42022044	Terwyl Hy intense angs beleef , het Jesus nog ernstiger gebid . Sy sweet het soos druppels bloed geword wat op die grond drup .
42022045	Nadat Jesus van die gebed opgestaan en by die dissipels gekom het , kry Hy hulle aan die slaap , gedreineer deur die hartseer .
42022046	Hy sê toe vir hulle : " Waarom is julle aan die slaap ? Staan op en bid dat julle nie aan versoeking sal toegee nie . "
42022047	Terwyl Jesus nog besig was om te praat , het 'n skare daar bymekaargekom . Die man wat Judas genoem word , een van die twaalf , het voor die mense uit geloop en al nader aan Jesus gekom om Hom te soengroet .
42022048	Jesus het gereageer : " Judas , lewer jy die Seun van die Mens uit met 'n soen ? "
42022049	Toe dié wat saam met Jesus daar was , besef wat met Hom gaan gebeur , vra hulle : " Here , moet ons hulle met die swaard tref ? "
42022050	Een uit hulle geledere het toe na die slaaf van die hoofpriester gekap en sy regteroor afgekap .
42022051	Maar Jesus het gereageer : " Hou dadelik op hiermee ! " Daarna het Hy die oor aangeraak en dit gesond gemaak .
42022052	Jesus het toe aan die priesterhoofde en die bevelvoerders van die tempelwag en die familiehoofde wat teen Hom aangetree het , gesê : " Het julle opgetrek met swaarde en knuppels soos teen 'n rower ?
42022053	Ek was daagliks saam met julle in die tempel , en tog het julle My nie gearresteer nie . Maar hierdie is nou júlle tyd , die tyd van die mag van die duisternis . "
42022054	Nadat hulle Jesus gearresteer het , het hulle Hom weggelei en in die huis van die hoofpriester ingebring . Petrus het op 'n afstand gevolg .
42022055	In die middel van die binnehof was daar 'n vuur wat knetterend gebrand het , met mense wat daar rondom sit . Petrus het tussen hulle gaan sit .
42022056	'n Diensmeisie het hom raakgesien waar hy sigbaar in die vlammegloed gesit het . Nadat sy hom goed bekyk het , sê sy : " Hý was ook saam met daardie man . "
42022057	Petrus het dit egter heftig ontken : " Vrou , ek ken Hom glad nie ! "
42022058	'n Rukkie later merk iemand anders hom op en sê : " Hy is mos ook uit hulle geledere . " Petrus se reaksie was : " Man , ek is beslis nie ! "
42022059	Ná 'n tussenpose van ongeveer 'n uur het 'n ander persoon ferm bevestig : " Hierdie man was vir seker saam met hom . Hy is tog ook 'n Galileër . "
42022060	Petrus het geantwoord : " Man , ek het nie die vaagste benul waarvan jy praat nie ! " Eensklaps , terwyl hy nog besig is om te praat , het daar 'n haan gekraai .
42022061	Die Here het omgedraai en Petrus stip aangekyk . Petrus het die Here se woorde onthou toe Hy aan hom gesê het : " Voordat die haan nog vannag kraai , sal jy drie keer ontken dat jy My ken . "
42022062	En hy het buitentoe gegaan en onbedaarlik gehuil .
42022063	Die soldate wat Jesus bewaak het , het Hom gekoggel en geslaan .
42022064	Hulle het Hom geblinddoek en aanhou sê : " Profeteer wie dit is wat jou geslaan het ! "
42022065	Hulle het Hom bly laster deur baie ander dinge teen Hom kwyt te raak .
42022066	Toe die nuwe dag breek , het die volksleiers , dit is die priesterhoofde en skrifkenners , saamgekom en hulle het Jesus voor hulle Raad gebring .
42022067	Hulle sê toe : " As jy die Messias is , sê dit vir ons . " Hy het hulle geantwoord : " As Ek dit vir julle sou sê , sal julle My glad nie glo nie .
42022068	Al sou Ek ook 'n vraag stel , sal julle glad nie antwoord nie .
42022069	Maar van nou af sal Ek , die Seun van die Mens , aan die regterhand van die sterke God sit . "
42022070	Toe vra hulle almal : " Is jy dan die Seun van God ? " Hy antwoord hulle : " Dit is soos julle sê — Ek is . "
42022071	Die reaksie was : " Waarom het ons dan nog getuienis nodig ? Ons het dit mos nou self uit sy eie mond gehoor ! "
42023001	Die hele vergadering het opgestaan en Jesus voor Pilatus gebring .
42023002	Hulle het die klag teen Hom begin voorlê : " Ons het bevind dat hierdie man ons volk opsweep ; hy verbied hulle om belasting aan die keiser te betaal , terwyl hy beweer dat hy self die Messias , die Koning is . "
42023003	Pilatus het Hom toe gevra : " Is jy die Koning van die Jode ? " Jesus het hom geantwoord : " Dit is soos u sê . "
42023004	Daarop het Pilatus aan die priesterhoofde en die skare gesê : " Ek vind niks krimineels aan hierdie man nie . "
42023005	Hulle het opgesweep geraak en aanhou roep : " Hy hits deur sy onderrig die volk deur die hele Judea aan . Hy het in Galilea begin en nou is hy ook hier . "
42023006	Toe Pilatus dit hoor , het hy probeer uitvind of die man dan 'n Galileër is .
42023007	Nadat hy hom daarvan vergewis het dat Jesus wel uit dié gebied afkomstig is wat onder Herodes se beheer val , het hy Jesus na Herodes toe gestuur , wat juis gedurende daardie tyd in Jerusalem was .
42023008	Herodes was baie opgewonde om Jesus te sien . Hy het al vir 'n lang tyd die begeerte gehad om Jesus te sien omdat hy al soveel van Hom gehoor het . Hy het ook gehoop om te sien hoe Jesus die een of ander wonderteken verrig .
42023009	Hy het Jesus vraag op vraag gevra , maar Hy het hom niks geantwoord nie .
42023010	Die priesterhoofde en die skrifkenners het daar gestaan en Jesus heftig beskuldig .
42023011	Herodes , saam met sy soldate , het Jesus met veragting bespot . Hy het Hom 'n blink kleed aangetrek en Jesus teruggestuur na Pilatus toe .
42023012	Op daardie dag het Herodes en Pilatus mekaar se vriende geword , want vroeër was hulle vyande .
42023013	Daarna het Pilatus die priesterhoofde en die volksleiers bymekaargeroep
42023014	en aan hulle gesê : " Julle het hierdie man voor my gebring as iemand wat die volk opgesweep het om te rebelleer . Ek het hom voor julle oë ondervra en ek het geen gronde gekry vir die aanklag waarvan julle hom beskuldig nie .
42023015	Herodes het ook nie gronde gekry nie , want hy het hom teruggestuur na ons toe . Let ook daarop , Jesus het niks gedoen wat die doodstraf verdien nie .
42023016	Nadat ek hom laat gésel het , sal ek hom vrylaat . "
42023018	Hulle het dit egter saam met die menigte uitgekreet : " Weg met hom ! Laat Barabbas vir ons los ! "
42023019	( Barabbas was in die tronk gegooi oor 'n oproer in die stad en oor 'n moord . )
42023020	Pilatus het weer met hulle gaan redeneer omdat hy Jesus wou vrylaat ,
42023021	maar hulle het dit bly uitkreet : " Kruisig , kruisig hom ! "
42023022	Vir die derde keer sê Pilatus vir hulle : " Watter kwaad het hierdie man gedoen ? Ek het in hom geen gronde vir die doodstraf gekry nie . Ek sal hom laat gésel en dan vrylaat . "
42023023	Die mense het egter met oorverdowende stemme aanhou roep en eis dat Jesus gekruisig moes word . Hulle geskree het die oorhand gekry .
42023024	Pilatus het daarop besluit dat hulle versoek uitgevoer moes word .
42023025	Hy het die man wat as gevolg van 'n opstand en moord in die tronk gegooi was , vrygelaat soos hulle geëis het , maar vir Jesus het hy volgens hulle wens uitgelewer .
42023026	Terwyl hulle besig was om Jesus weg te lei , het hulle ene Simon van Sirene , wat van die veld af gekom het , geforseer om die kruis agter Jesus aan te dra .
42023027	'n Groot menigte van die volk het Jesus gevolg , ook vroue wat op hulle bors geslaan en oor Hom gehuil het .
42023028	Jesus het na hulle toe gedraai en gesê : " Dogters van Jerusalem , moenie oor Mý huil nie ; huil liewer oor julleself en julle kinders
42023029	omdat daar dae kom wanneer mense sal sê : ' Gelukkig is die onvrugbare vroue en die moederskote wat nog nie 'n kind in die wêreld gebring het nie , sowel as die borste wat nog nooit gevoed het nie . '
42023030	Dan sal mense aan die berge sê : ' Val op ons ! ' en aan die heuwels : ' Bedek ons ! '
42023031	" As hulle hierdie dinge aan 'n groen boom doen , wat sal dan met die droë gebeur ? "
42023032	Twee ander misdadigers is ook saam met Jesus weggelei om tereggestel te word .
42023033	Toe hulle by die plek aankom wat Kopbeen genoem word , het hulle Jesus daar gekruisig , asook die misdadigers — een aan Jesus se regter - en een aan sy linkerkant .
42023034	Daarop het Jesus gesê : " Vader , vergewe hulle , want hulle besef nie wat hulle doen nie ! " Hulle het ook sy klere verdeel deur die lot te werp .
42023035	Die volk het net daar gestaan en toekyk . En die leiers het aangehou om Hom te bespot met dié woorde : " Ander het hy gered . Laat hy homself red as hy die Messias , die uitverkorene van God is ! "
42023036	Ook die soldate het vorentoe beweeg en Jesus gespot . Hulle het vir Hom asynwyn aangebied
42023037	en gesê : " As jy die Koning van die Jode is , red jouself . "
42023038	Daar was ook 'n kennisgewing bokant Jesus se kop : " Hierdie man is die Koning van die Jode . "
42023039	Een van die misdadigers wat daar gehang is , het Jesus aanhou beledig deur te sê : " Is jy dan nie die Messias nie ? Red jouself en ook vir ons ! "
42023040	Die ander een het hom egter bestraf en gesê : " Het jy óók nie respek vir God nie , alhoewel jy dieselfde straf as hierdie man ondergaan !
42023041	Ons het dit terdeë verdien , want ons verdien die straf vir wat ons gedoen het . Maar hierdie man het niks verkeerds gedoen nie . "
42023042	Hy het verder gesê : " Jesus , onthou my asseblief wanneer U in u koninkryk kom . "
42023043	Jesus se antwoord was : " Ek verseker jou , vandag nog sal jy saam met My in die paradys wees . "
42023044	Teen ongeveer twaalfuur het duisternis toegesak oor die hele land tot drie-uur toe .
42023045	Die son is uitgedoof en die swaar gordyn van die tempel het middeldeur geskeur .
42023046	Met 'n harde stem het Jesus uitgeroep : " Vader , in u hande gee Ek my gees oor ! " Nadat Hy dit gesê het , het Hy sy asem uitgeblaas .
42023047	Toe die Romeinse offisier oor honderd sien wat gebeur , het hy God geloof en gesê : " Hierdie man was werklikwaar regverdig . "
42023048	Die hele skare wat saamgedrom het vir hierdie skouspel en gesien het wat alles gebeur het , het as teken van rou op hulle bors geslaan en huis toe gegaan .
42023049	Maar Jesus se vriende , asook die vroue wat Hom van Galilea af gevolg het , het op 'n afstand bly staan en al hierdie dinge aanskou .
42023050	Daar was 'n man met die naam Josef , 'n lid van die Joodse Raad , 'n goeie en regverdige man .
42023051	Hy het nie vrede gehad met hulle besluite en optrede nie . Hy het van die Joodse dorp Arimatea af gekom en het uitgesien na die koninkryk van God .
42023052	Hierdie man het na Pilatus toe gegaan en Jesus se liggaam gevra .
42023053	Nadat hy die liggaam afgehaal het , het hy dit in linne toegebind en in 'n rotsgraf gaan neerlê waarin niemand nog ooit begrawe was nie .
42023054	Dit was die Vrydagmiddag laat , die tyd van voorbereiding vir die naderende Sabbat .
42023055	Die vroue wat saam met Jesus van Galilea af gekom het , het Josef gevolg en die rotsgraf gesien , asook hoe sy liggaam daarin neergelê word .
42023056	Daarna het hulle teruggegaan huis toe om die aromatiese olie en speserye te gaan voorberei . Op die Sabbat het hulle gerus volgens die gebod in die wet .
42024001	Douvoordag op die Sondagoggend het die vroue na die graf toe gegaan met die aromatiese olie wat hulle voorberei het .
42024002	Daar aangekom , kry hulle die steen weggerol van die ingang van die grotgraf af .
42024003	Hulle het ingegaan , maar nie die liggaam van die Here Jesus daar gekry nie .
42024004	Hulle was heeltemal uit die veld geslaan daaroor . Skielik staan daar tussen hulle twee mans met helder blink klere aan .
42024005	Die vroue was verskrik en het hulle gesigte afgebuig grond toe . Die mans sê vir hulle : " Waarom soek julle die lewende tussen die lyke ?
42024006	Hy is nie meer hier nie , maar is opgewek . Onthou julle hoe Hy met julle gepraat het toe Hy nog in Galilea was en gesê het :
42024007	' Die Seun van die Mens moet oorgelewer word in die hande van sondige mense , gekruisig word en op die derde dag weer opstaan ' ? "
42024008	Hulle het toe sy woorde onthou ,
42024009	en teruggedraai van die graf af en al hierdie dinge aan die elf en al die ander vertel .
42024010	Die vroue was Maria Magdalena , Johanna , Maria , die ma van Jakobus , en die ander vroue saam met hulle . Hulle het hierdie dinge aan die apostels gaan vertel ,
42024011	maar vir laasgenoemdes het hierdie dinge soos kletspraatjies geklink en hulle het die vroue nie geglo nie .
42024012	Petrus het egter opgespring en na die graf toe gehardloop . Toe hy buk om in te loer , sien hy net die linnedoeke . Verbaas oor wat gebeur het , is hy terug huis toe .
42024013	En kyk , op dieselfde dag was twee uit hulle geledere op pad na 'n dorpie met die naam Emmaus , elf kilometer vanaf Jerusalem .
42024014	Hulle was druk in gesprek met mekaar oor al hierdie dinge wat gebeur het .
42024015	Terwyl hulle nog so loop en gesels en dinge probeer ontrafel , het Jesus self nadergekom en saam met hulle verder geloop .
42024016	Hulle oë is egter verhinder om Hom te herken .
42024017	Hy sê toe vir hulle : " Oor watter sake loop julle só ernstig en redeneer ? " Met somber gesigte het hulle gaan stilstaan .
42024018	Een van hulle wat Kleopas genoem word , antwoord Jesus toe : " U is seker die enigste buitelander in Jerusalem wat nie kennis dra van al die dinge wat gedurende hierdie dae in die stad gebeur het nie . "
42024019	Jesus reageer en vra hulle : " Watter dinge ? " Hulle antwoord Hom : " Dié dinge wat gaan oor Jesus van Nasaret . Hy was 'n profeet , kragtig in woord en daad voor God en die hele volk .
42024020	Maar die priesterhoofde en ons volksleiers het Hom uitgelewer om tot die dood veroordeel en gekruisig te word .
42024021	Ons het bly hoop dat dit Hy is wat Israel gaan verlos . Maar dit is ook al vandag die derde dag vandat al hierdie dinge gebeur het .
42024022	Sommige vroue uit ons geledere het ons nog boonop heeltemal verwar . Hulle was vanoggend baie vroeg by die graf ,
42024023	maar kon nie sy liggaam daar kry nie . Hulle het kom berig dat hulle 'n visioen van engele gesien het wat gesê het dat Hy lewe .
42024024	Sommige van ons het na die graf toe gegaan en dit net so aangetref soos die vroue vertel het . Maar vir Hóm het hulle nie gesien nie . "
42024025	Toe sê Jesus vir hulle : " O , hoe sonder begrip en traag van hart is julle om alles wat die profete gesê het , te glo !
42024026	Moes die Messias nie hierdie dinge ly om sy heerlikheid in te gaan nie ? "
42024027	Hierna het Jesus begin om vanaf Moses en al die profete al die Skrifgedeeltes wat oor Hom handel , vir hulle te interpreteer .
42024028	Toe hulle naderkom aan die dorpie waarheen hulle op pad was , het Jesus voorgegee dat Hy verder wil reis .
42024029	Maar hulle het by Hom aangedring : " Bly by ons oor . Die son trek al water en die dag is verby . " Toe het Jesus by hulle ingedraai om saam met hulle oor te bly .
42024030	Terwyl hulle saam met Hom aan tafel was , het Jesus brood geneem , gedank , dit gebreek en aan hulle gegee .
42024031	Toe het hulle oë oopgegaan en hulle het Hom herken . Daarop het Hy voor hulle oë verdwyn .
42024032	Hulle sê toe vir mekaar : " Was ons harte nie vuur en vlam in ons toe Hy met ons op pad gepraat en die Skrif vir ons geïnterpreteer het nie ? "
42024033	Hulle het daar en dan opgestaan en na Jerusalem toe teruggegaan en die elf aangetref en die ander saam met hulle ,
42024034	wat die nuus vertel : " Die Here is regtig opgewek , en Hy het aan Simon verskyn ! "
42024035	Toe vertel hulle wat op pad gebeur het en hoe Hy aan hulle bekend geword het by die breek van die brood .
42024036	Terwyl hulle nog besig was om hierdie dinge te bespreek , het Jesus onverwags tussen hulle gestaan en vir hulle gesê : " Vrede vir julle ! "
42024037	Hulle het groot geskrik en beangs geword en gedink dat hulle 'n spook sien .
42024038	Hy sê toe vir hulle : " Waarom is julle so verward en waarom kom daar twyfelgedagtes in julle harte op ?
42024039	Kyk na my hande en my voete : Dis mos Ek self . Vat aan My en kyk ! 'n Spook het tog nie vleis en bene soos julle kan sien dat Ek het nie . "
42024040	Terwyl Hy dit sê , wys Hy vir hulle sy hande en voete .
42024041	Toe hulle vanweë blydskap en verbasing nog nie glo nie , sê Hy vir hulle : " Het julle miskien iets te ete hier ? "
42024042	Daarop gee hulle aan Hom 'n stuk gebakte vis .
42024043	Hy het dit geneem en in hulle teenwoordigheid opgeëet .
42024044	Daarna het Hy vir hulle gesê : " Toe Ek nog saam met julle was , het Ek aan julle verduidelik dat alles wat in die wet van Moses en in die profete en die psalms oor My geskryf is , vervul moet word . "
42024045	Toe het Hy hulle verstand geopen om die Skrifte te verstaan .
42024046	Daarop het Hy gesê : " Só staan dit opgeteken : ' Die Messias moet ly en op die derde dag opstaan uit die dood . '
42024047	En op grond van sy Naam moet bekering tot vergifnis van sondes aan al die nasies verkondig word . Julle moet by Jerusalem begin en van hierdie dinge getuig .
42024048	
42024049	" En kyk , Ek sal die belofte van my Vader aan julle stuur . Julle moet in die stad bly totdat julle van God af met krag bemagtig is . "
42024050	Daarna het Jesus hulle uitgelei tot by Betanië . En Hy het sy hande opgehef en hulle geseën .
42024051	Terwyl Hy nog besig was om hulle te seën , het Hy van hulle af weggegaan en is Hy in die hemel opgeneem .
42024052	Hulle het toe neergeval en Hom aanbid . Daarna het hulle met groot vreugde teruggegaan na Jerusalem toe .
42024053	Daar het hulle al hulle tyd in die tempel deurgebring en God geloof .
43001001	Heel aan die begin het die Woord reeds bestaan . Die Woord was by God , en die Woord was self God .
43001002	Hy was reeds in die begin by God .
43001003	Alles het deur Hom ontstaan , en sonder Hom het nie een dingwat bestaan , ontstaan nie .
43001004	In Hom was daar lewe , en dié lewe het gedien as die ligvir die mense .
43001005	Die lig skyn in die duisternis , ja — die duisternis het dit nieuitgedoof nie !
43001006	Daar was 'n man , gestuur deur God , met die naam Johannes .
43001007	Hy het gekom met die doel om 'n getuienis te lewer , om van die lig te getuig sodat alle mense op grond van sy getuienis sou glo .
43001008	Hy was nie self die lig nie , maar het net kom getuig oor die lig .
43001009	Hy wat die betroubare lig is , wat elke mens verlig , was op pad na die mensewêreld .
43001010	Maar toe Hy wel in die wêreld was — dié wêreld wat deur Hom ontstaan het — het die mensdom Hom tog nie erken nie .
43001011	Hy het na sy eiendom toe gekom , en tog het sy eie mense Hom nie aanvaar nie .
43001012	Aan almal wat Hom egter aanvaar het , dié wat in sy Naam glo , het Hy die reg gegee om kinders van God te word .
43001013	Hulle is nie deur 'n natuurlike proses gebore nie , en ook nie na aanleiding van die wilsbesluit van 'n man nie . Hulle is uit God gebore .
43001014	En die Woord het mens geword en by ons kom woon . Ons het sy heerlikheid duidelik gesien , 'n heerlikheid soos dié van die enigste Seun van die Vader , vol liefdevolle goedheid en waarheid .
43001015	Johannes getuig oor Hom en roep uit : " Hy is die Een wat ek bedoel het toe ek gesê het : ' Hy wat ná my kom , het reeds voor my bestaan omdat Hy groter is as ek . ' "
43001016	Uit sy volheid het ons almal 'n oorvloed genade ontvang .
43001017	Die wet is deur middel van Moses gegee ; die genade en waarheid het deur Jesus Christus gekom .
43001018	Niemand het God nog ooit gesien nie . Sy enigste Seun wat self ook God en baie na aan die Vader is , het Hom aan ons kom bekendmaak .
43001019	Dit is die getuienis van Johannes toe die Joodse leiers uit Jerusalem priesters en Leviete na hom gestuur het om hom uit te vra : " Wie is jy nou eintlik ? "
43001020	Toe het Johannes getuig en dit nie ontken nie , maar voluit bely : " Ék is nie die Messias nie . "
43001021	En hulle antwoord hom toe : " Nou wie is jy dan ? Is jy Elia ? " " Nee , ek is nie , " sê Johannes . " Is jy dan die profeet ? " " Beslis nie ! " het hy geantwoord .
43001022	Hulle het toe vir hom gesê : " Wie is jy dan ? Ons moet 'n antwoord kan gee aan hulle wat ons gestuur het . Wat het jy dan oor jouself te sê ? "
43001023	Sy reaksie was : " Ek is 'n stemwat roepin die woestyn : ' Maak die pad van die Herereguit . ' " Só het die profeet Jesaja mos reeds gesê .
43001024	Dié wat gestuur is , het uit die geledere van die Fariseërs gekom .
43001025	Hulle het toe verder by hom navraag gedoen : " Waarom doop jy dan as jy nie die Messias of Elia of die profeet is nie ? "
43001026	Johannes se reaksie was : " Ek doop met water , maar hier tussen julle staan daar Iemand wat julle nie nou ken nie .
43001027	Dit is Hy wat ná my kom . Ek is nie eers werd om die riempies van sy sandale los te maak nie . "
43001028	Hierdie gebeure het afgespeel in Betanië , oorkant die Jordaan , waar Johannes besig was om te doop .
43001029	Die volgende dag sien Johannes dat Jesus na hom toe aangestap kom . Hy sê toe : " Kyk , dáár is die Lam van God wat die sonde van die wêreld wegneem .
43001030	Dit is Hý van wie ek gesê het : ' Ná my kom Iemand wat voor my reeds bestaan het . Hy is baie belangriker as ek . '
43001031	Ek was self ook nie daarvan bewus dat dit Hy is nie . Daarom het ek gekom , en doop ek met water om Hom aan Israel voor te stel . "
43001032	Johannes het ook nog verder getuig : " Ek het duidelik gesien dat die Gees soos 'n duif uit die hemel neerkom en op Hom gaan sit .
43001033	Ek het regtig nie geweet dat dit Hy was nie , maar God wat my gestuur het om met water te doop , het vir my gesê : ' Die Een op wie jy die Gees sien neerdaal en bly sit , dit is Hy wat met die Heilige Gees doop . '
43001034	Ek het dit self sien afspeel voor my oë , en daarom getuig ek dat Hy werklik die Seun van God is . "
43001035	Die volgende dag het Johannes weer daar gestaan , saam met twee van sy dissipels .
43001036	Toe Jesus by hulle verbyloop , het Johannes betekenisvol na Hom gekyk en gesê : " Kyk , dáár is die Lam van God ! "
43001037	Sy twee dissipels het Johannes dit hoor sê en Jesus dadelik begin volg .
43001038	Jesus het omgedraai en gesien hulle volg Hom . Hy sê toe vir hulle : " Wat soek julle ? " Hulle het Hom geantwoord : " Rabbi " — as dit vertaal word , beteken dit ' leermeester ' — " waar gaan U tuis ? "
43001039	Hy antwoord hulle : " Kom kyk self en julle sal sien . " Hulle het toe gegaan en gesien waar Hy tuis was . Dit was omtrent vieruur die middag . Hulle het toe die res van daardie dag by Hom gebly .
43001040	Andreas , Simon Petrus se broer , was een van die twee dissipels wat dit van Johannes gehoor en Jesus gevolg het .
43001041	Hy kry toe eers sy eie broer Simon , en sê vir hom : " Ons het die Messias ( wat as dit vertaal word ' Gesalfde ' beteken ) gekry . "
43001042	Hy het Simon na Jesus toe geneem . Jesus het betekenisvol na hom gekyk en gesê : " Jy is Simon , die seun van Johannes ; jy sal van nou af Sefas ( wat as ' Petrus ' vertaal word ) genoem word . "
43001043	Die volgende dag wou Jesus na Galilea toe vertrek . Hy loop eers vir Filippus raak en sê vir hom : " Volg my ! "
43001044	Filippus het van Betsaida af gekom , Andreas en Petrus se tuisdorp .
43001045	Op sy beurt loop Filippus vir Natanael raak en sê vir hom : " Ons het die persoon gevind oor wie Moses in die wet en die profete geskryf het . Dit is Jesus , die seun van Josef , wat van Nasaret af kom . "
43001046	Natanael se reaksie was : " Hoe kan daar uit Nasaret iets goeds kom ? " " Kom kyk self , " het Filippus hom uitgenooi .
43001047	Toe Jesus Natanael sien aangestap kom , sê Hy oor hom : " Kyk daar — 'n opregte Israeliet , 'n man van suiwer inbors . "
43001048	Natanael reageer toe vraend : " Van waar ken U my ? " " Voordat Filippus jou geroep het , " antwoord Jesus hom , " toe jy nog onder die vyeboom gesit het , het Ek jou al gesien . "
43001049	Toe reageer Natanael : " Rabbi , U is die Seun van God ; U is die Koning van Israel ! "
43001050	Jesus se antwoord aan hom was : " Glo jy omdat Ek vir jou gesê het dat Ek jou onder die vyeboom sien sit het ? Jy sal nog groter dinge as dit sien . "
43001051	Jesus het ook vir hom gesê : " Ek verseker julle : julle gaan die hemel wyd oop sien en julle sal die engele van God sien op - en afklim na My , die Seun van die Mens , toe . "
43002001	Op die derde dag was daar 'n bruilof in Kana , in die Galilea-gebied . Jesus se ma het dit bygewoon
43002002	en Hy en sy dissipels was ook na die bruilof toe genooi .
43002003	Toe die wyn opraak , sê Jesus se ma vir Hom : " Hulle het nie meer wyn nie . "
43002004	Jesus se reaksie was : " Wat het dit met My en jou te doen , Vrou ? My tyd het nog nie gekom nie . "
43002005	Sy ma sê toe vir die kelners : " Wat Hy ook al vir julle sê , moet julle gaan doen . "
43002006	Daar het ses klipkanne gestaan met water wat die Jode vir hulle rituele reiniging gebruik het . Elkeen het ongeveer 100 liter gehou .
43002007	Jesus sê toe vir die kelners : " Maak die kanne vol water ! " Hulle het dit tot heel bo vol gemaak .
43002008	Toe sê Jesus ook nog vir hulle : " Skep nou daarvan uit en vat dit vir die seremoniemeester . " Hulle het dit gedoen .
43002009	Toe die seremoniemeester die water proe wat wyn geword het , roep hy die bruidegom . ( Die seremoniemeester het nie geweet waar dit vandaan kom nie , maar die kelners wat die water geskep het , het wel geweet . )
43002010	Die seremoniemeester sê toe vir die bruidegom : " Elke gasheer sit volgens gebruik eers die goeie wyn voor , en wanneer die gaste nie meer so goed kan onderskei nie , die swakker gehalte ; jy het egter die goeie wyn tot nou toe teruggehou . "
43002011	Hierdie eerste wonderteken het Jesus in Kana , in Galilea , gedoen . Hy het sy Goddelike heerlikheid op só 'n manier sigbaar gemaak , en sy dissipels het in Hom begin glo .
43002012	Hierna het Jesus , sy ma , broers en dissipels na Kapernaum toe vertrek waar hulle vir 'n kort tyd gebly het .
43002013	Dit was naby die tyd van die Paasfees van die Jode , en Jesus het daarvoor Jerusalem toe gegaan .
43002014	In die tempelgebied het Hy die smouse met hulle beeste , skape en duiwe aangetref , asook die geldwisselaars by hulle tafels .
43002015	Met toutjies het Jesus toe 'n sweep gevleg en almal uit die tempelgebied verjaag , ook die skape en beeste . Hy het die geldstukke van die geldwisselaars op die grond uitgegooi en hulle tafels omgekeer .
43002016	En vir die smouse wat die duiwe verkoop het , het Jesus gesê : " Vat hierdie goed dadelik weg ! Moenie die huis van my Vader 'n besigheidsplek maak nie ! "
43002017	Jesus se dissipels het onthou dat daar geskryf staan : " Die ywer vir u huis brand in my binneste . "
43002018	Die Jode het daarop reageer : " Oor watter wonderteken beskik jy om te bewys dat jy hierdie dinge mag doen ? "
43002019	Jesus het hulle geantwoord : " Sloop hierdie tempel en in drie dae sal Ek dit weer oprig . "
43002020	Die Jode kap toe heftig terug : " Daar is vir 46 jaar lank aan hierdie tempel gebou , en jy sal dit binne drie dae weer oprig ? "
43002021	Hy het egter oor die tempel van sy liggaam gepraat .
43002022	Toe Hy eers uit die dood opgewek is , het sy dissipels onthou dat Hy dit gesê het en hulle het die Skrif en die woorde geglo wat Jesus gesê het .
43002023	Terwyl Jesus tydens die viering van die Paasfees in Jerusalem was , het baie mense in Hom begin glo toe hulle die wondertekens sien wat Hy gedoen het .
43002024	Jesus self het egter nie op hulle staatgemaak nie omdat Hy alle mense ken .
43002025	Hy het nie nodig gehad dat iemand Hom oor die mens sou inlig nie , want Hy het self kennis gedra van wat in 'n mens aangaan .
43003001	Daar was 'n man uit die geledere van die Fariseërs met die naam Nikodemus , 'n leier onder die Jode .
43003002	Hy het een nag na Jesus toe gekom en vir Hom gesê : " Rabbi , ons weet dat u as leraar van God af gekom het . Niemand kan hierdie wondertekens doen wat u doen as God nie met hom is nie . "
43003003	Jesus het daarop reageer : " Ek verseker jou , as iemand nie van bo gebore word nie , kan hy die koninkryk van God nie sien nie . "
43003004	Nikodemus vra toe : " Hoe kan 'n mens gebore word as hy al 'n bejaarde is ? Hy kan tog nie vir 'n tweede keer in sy ma se skoot gaan en gebore word nie ? "
43003005	Jesus het geantwoord : " Ek verseker jou , as iemand nie uit water en Gees gebore word nie , kan hy so nimmer as te nooit in die koninkryk van God ingaan nie .
43003006	Wat uit 'n menslike liggaam gebore is , is menslik , en wat uit die Gees gebore is , is gees .
43003007	Moenie verwonderd wees dat Ek vir jou gesê het julle moet van bo gebore word nie .
43003008	Die wind waai waar hy wil . Jy hoor sy suising , maar jy weet nie waarvandaan hy kom en waarheen hy op pad is nie . Só is dit met elkeen wat uit die Gees gebore is . "
43003009	Nikodemus reageer toe en vra Hom : " Hoe is dit moontlik dat hierdie dinge gebeur ? "
43003010	Jesus antwoord hom : " Jy is die leermeester van Israel en jy is nie vertroud met hierdie dinge nie ?
43003011	Ek verseker jou , ons praat waaroor ons kennis het , en ons getuig oor wat ons gesien het , en ten spyte daarvan aanvaar julle tog nie ons getuienis nie .
43003012	As Ek julle oor die alledaagse dinge ingelig het , en julle My nie glo nie , hoe sal julle ooit glo as Ek julle van die hemelse dinge vertel ?
43003013	Niemand het nog na die hemel toe opgevaar nie behalwe Hy wat uit die hemel neergedaal het , en dit is Ek , die Seun van die Mens .
43003014	Net soos Moses die slang in die woestyn verhoog het , só moet die Seun van die Mens verhoog word
43003015	sodat elkeen wat in Hom glo die ewige lewe kan hê .
43003016	" God het die mensdom só liefgehad dat Hy sy enigste Seun gegee het sodat elkeen wat in Hom glo , nie verlore gaan nie , maar die ewige lewe sal hê .
43003017	God het immers nie die Seun na die mensewêreld toe gestuur om die mense te veroordeel nie , maar sodat die mense deur Hom verlos kan word .
43003018	" Die persoon wat aanhou glo in Hom , word nie veroordeel nie . Die een wat egter nie aanhou glo nie , is reeds veroordeel omdat hy nie tot geloof gekom het in die enigste Seun van God nie .
43003019	Dít is die beslissende vonnis : die lig het na die mensewêreld toe gekom , en tog het die mense eerder die duisternis as die lig liefgehad , want hulle dade was boos .
43003020	Elkeen wat doen wat sleg is , haat die lig en kom nie na die lig toe nie sodat sy dade nie bekend word nie .
43003021	Elkeen wat egter die waarheid beoefen , kom na die lig toe sodat dit sigbaar word dat sy dade vanuit 'n noue verhouding met God gedoen is . "
43003022	Hierna het Jesus en sy dissipels na die Judea-gebied vertrek . Hy het daar saam met die dissipels oorgebly en mense gedoop .
43003023	Johannes was ook besig om by Enon , in die omgewing van Salim , te doop omdat daar genoeg water was . Die mense het daarheen gestroom en is gedoop .
43003024	Op daardie tydstip was Johannes nog nie in die tronk gegooi nie .
43003025	Daar het toe 'n meningsverskil oor reinigingsgebruike ontstaan tussen Johannes se dissipels en 'n Joodse man .
43003026	Hulle het na Johannes toe gekom en vir hom gesê : " Rabbi , die man wat aan die oorkant van die Jordaanrivier saam met u was , oor wie u getuig het , Hy doop ook en almal stroom na Hom toe . "
43003027	Johannes het daarop reageer : " 'n Mens is nie in staat om iets te ontvang as dit nie vanuit die hemel aan hom gegee is nie .
43003028	Julle self is my getuies dat ek gesê het : ' Ek is nie die Messias nie . Ek is maar net voor Hom uit gestuur . '
43003029	Dit is die bruidegom aan wie die bruid behoort ; die vriend van die bruidegom gaan staan en luister of hy kom , en hy is sommer baie bly wanneer hy die stem van die bruidegom hoor . Daarom loop ek nou oor van blydskap .
43003030	Hy moet in belangrikheid toeneem en ek moet afneem .
43003031	" Hy wat van bo kom , troon bo almal uit . Hy wat uit die aarde ontspring het , is deel van die aarde en praat as deel van die aarde . Hy wat uit die hemel kom , troon bo almal uit .
43003032	Wat Hy gesien en gehoor het , daaroor getuig Hy , maar niemand aanvaar sy getuienis nie .
43003033	Wie sy getuienis aanvaar het , het daardeur verseël dat God regtig God is .
43003034	Hóm het God gestuur om die woorde van God mee te deel , want God gee Hom sy Gees sonder om dit af te meet .
43003035	Die Vader het die Seun lief en Hy het Hom gesag oor alles gegee .
43003036	Wie aanhou glo in die Seun , het nou reeds die ewige lewe ; wie egter aan die Seun ongehoorsaam is , sal die lewe nie ervaar nie , maar die oordeel van God rus op hom . "
43004001	Jesus het uitgevind dat die Fariseërs gehoor het dat Hy meer dissipels werf en doop as Johannes .
43004002	( Jesus het nie eintlik self gedoop nie , maar sy dissipels . )
43004003	Dus het Hy Judea verlaat en weer na Galilea toe vertrek .
43004004	Hy moes deur Samaria reis .
43004005	Hy kom toe in 'n dorp in Samaria wat Sigar genoem word . Dit was naby die stuk grond wat Jakob aan sy seun Josef gegee het .
43004006	Die put van Jakob was daar geleë . Jesus het toe , omdat Hy regtig uitgeput was van die reis , sommer by die put gaan sit . Dit was omtrent twaalfuur die middag .
43004007	'n Samaritaanse vrou kom toe daar aan om water te skep . Jesus vra haar : " Gee vir My asseblief water om te drink . "
43004008	Sy dissipels was toe nog in die dorp om kos te gaan koop .
43004009	Die Samaritaanse vrou sê toe vir Hom : " Hoe op aarde vra jy wat 'n Jood is , van my wat 'n Samaritaanse vrou is , water om te drink ? " Jode wou immers niks met Samaritane te doen hê nie .
43004010	Jesus het daarop reageer : " As jy maar net hierdie gawe van God vir jou geken het , en geweet het wie dit is wat vir jou vra : ' Gee vir My water om te drink , ' sou jy Hóm gevra het en Hy sou vir jou lewende water gegee het . "
43004011	Die vrou sê vir Jesus : " Meneer , jy het nie eers 'n skepding nie , en die put is diép . Van waar kry jy dié lewende water ?
43004012	Jy is beslis nie belangriker as ons vader Jakob wat hierdie put vir ons gegee het en self saam met sy seuns en sy diere daaruit gedrink het nie . "
43004013	Jesus antwoord haar : " Elkeen wat van hierdie water drink , sal weer dors word .
43004014	Wie egter van die water drink wat Ek hom gee , sal nimmer as te nooit weer dors word nie . Die water wat Ek vir hom sal gee , sal 'n fontein in hom word waarvan die water vir altyd sal bly opborrel . "
43004015	Die vrou sê toe vir Hom : " Meneer , gee my van hierdie water sodat ek nie weer dors word en hierheen hoef te kom om water te skep nie . "
43004016	Hy sê vir haar : " Gaan roep jou man en kom dan terug hiernatoe . "
43004017	Die vrou het dadelik reageer : " Ek het nie 'n man nie . " Jesus beaam dit toe : " Jy het tereg gesê : ' Ek het nie 'n man nie . '
43004018	Want jy het reeds vyf mans gehad en die een wat jy nou het , is eintlik nie jou man nie . Dit wat jy gesê het , is die waarheid . "
43004019	Die vrou sê vir Hom : " Meneer , ek sien dat u 'n profeet is .
43004020	Ons voorouers het op hierdie berg aanbid , maar julle sê die plek waar 'n mens moet aanbid , is in Jerusalem . "
43004021	Jesus merk toe op : " Glo My , Vrou , daar kom 'n tyd wanneer julle die Vader nie op hierdie berg en ook nie in Jerusalem sal aanbid nie .
43004022	Júlle aanbid wat julle nie ken nie ; ons aanbid wat ons ken , want die verlossing is uit die geledere van die Jode .
43004023	Daar kom egter 'n tyd , en dit het reeds aangebreek , wanneer die egte aanbidders die Vader vanuit 'n hegte verhouding met die Gees en in waarheid sal aanbid , want die Vader verkies dat die mense Hom só aanbid .
43004024	God is Gees , en dié wat Hom aanbid , moet Hom vanuit 'n hegte verhouding met die Gees en in waarheid aanbid . "
43004025	Die vrou sê vir Jesus : " Ek weet dat die Messias kom , Hy wat die Christus genoem word . Wanneer Hy ook al kom , sal Hy ons oor alles inlig . "
43004026	Toe sê Jesus vir haar : " Ék is hy — Ek wat nou met jou praat ! "
43004027	Op daardie oomblik het sy dissipels teruggekom . Hulle was verstom dat Jesus besig was om met 'n vrou te praat . Nietemin het niemand haar gevra : " Wat wil jy nou eintlik hê ? " of vir Hom : " Waarom knoop U 'n gesprek met haar aan ? " nie .
43004028	Die vrou het haar waterkruik net daar gelos , na die dorp toe gegaan en vir die mense gesê :
43004029	" Kom kyk self — 'n man het my alles vertel wat ek al gedoen het . Is hy nie dalk die Messias nie ? "
43004030	Die inwoners het toe van die dorp af na Jesus toe begin stroom .
43004031	Intussen het sy dissipels Hom gesmeek en gesê : " Rabbi , eet tog net iets . "
43004032	Maar Hy het reageer : " Ék het kos om te eet waarvan júlle nie eers weet nie . "
43004033	Die dissipels sê toe onder mekaar : " Het iemand anders dalk vir Hom iets gebring om te eet ? "
43004034	Jesus antwoord hulle : " My kos is om die wil te doen van Hom wat My gestuur het , en om sy werk klaar te maak .
43004035	Sê julle dan nie : ' Daar is nog vier maande voor die oes ' nie ? Ek sê nou vir julle , kyk na die landerye ; hulle vertoon reeds wit van die oes .
43004036	Dié wat die oes insamel , ontvang vergoeding : Die vrug wat hulle insamel , is mense wat die ewige lewe beërf . Op só 'n manier is hulle wat saai en hulle wat die oes insamel , saam bly .
43004037	In hierdie geval is die spreekwoord só waar : ' Die een saai en die ander een versamel die oes . '
43004038	Ek het julle gestuur om 'n oes in te samel waaraan julle nie hard gewerk het nie . Ander het hard gewerk en julle het net toegetree om die vrug van hulle werk te benut . "
43004039	Uit daardie dorp het baie van die Samaritane in Jesus begin glo op grond van die woorde van die vrou wat met oortuiging kom vertel het : " Hy het my alles vertel wat ek gedoen het . "
43004040	Toe die Samaritane by Jesus aankom , het hulle Hom gevra om by hulle tuis te gaan . En Hy het twee dae lank daar oorgebly .
43004041	Baie meer van hulle eie mense het op grond van sy woorde begin glo .
43004042	Hulle het vir die vrou gesê : " Ons glo nie net meer op grond van wat jy gesê het nie ; ons het nou self gehoor wat Hy sê , en ons weet dat Hy regtig die Verlosser van die wêreld is . "
43004043	Na twee dae het Jesus daarvandaan na Galilea toe vertrek .
43004044	Hy het self plegtig verklaar dat 'n profeet nie in sy eie vaderland geëer word nie .
43004045	Toe Jesus in Galilea aankom , het die Galileërs Hom hartlik ontvang . Hulle het al die dinge gesien wat Hy gedurende die fees in Jerusalem gedoen het , want hulle was self ook by die fees .
43004046	Jesus het toe weer 'n keer in Kana , in Galilea , aangekom waar Hy vroeër die water in wyn verander het . In Kapernaum was daar 'n sekere koninklike amptenaar wie se seun ernstig siek was .
43004047	Toe hy hoor dat Jesus uit Judea in Galilea aangekom het , het hy vinnig na Hom toe gegaan en Hom gesmeek om te kom en die seun te genees , want hy was reeds sterwend .
43004048	Jesus het toe vir hom gesê : " As julle nie tekens en wonders sien nie , sal julle ook nooit tot geloof kom nie . "
43004049	Die koninklike amptenaar sê toe vir Hom : " Meneer , kom asseblief voordat my seuntjie sterf . "
43004050	Maar Jesus sê vir hom : " Gaan terug , jou seun lewe . " Die man het Jesus op sy woord geneem en dadelik vertrek .
43004051	Sommer nog terwyl hy op pad was , het die slawe hom tegemoetgegaan en gesê dat sy seun leef .
43004052	Hy vra hulle toe uit na die uur waarop sy seun begin beter word het . En hulle antwoord hom : " Gister , teen eenuur die middag , het die koors hom verlaat . "
43004053	Die pa het toe besef dat dit die presiese uur was waarop Jesus vir hom gesê het : " Jou seun lewe . " Hy en sy hele huishouding het toe begin glo .
43004054	Dit was die tweede wonderteken wat Jesus gedoen het nadat Hy uit Judea in Galilea aangekom het .
43005001	Hierna het daar 'n groot fees van die Jode plaasgevind . Jesus het daarvoor na Jerusalem toe gegaan .
43005002	By Skaappoort in Jerusalem is daar 'n waterbad wat in Hebreeus Betesda genoem word . Dit het vyf onderdakpilaargange gehad
43005003	waar daar 'n menigte gestremdes gelê het : blindes , kreupeles en lammes .
43005005	Onder hulle was daar 'n sekere persoon wat al 38 jaar lank siek was .
43005006	Jesus het hom daar sien lê en was bewus daarvan dat hy geruime tyd al siek was . Hy vra hom toe : " Wil jy graag gesond word ? "
43005007	Die sieke het Jesus geantwoord : " Meneer , ek het niemand naby my om my in die waterbad te tel wanneer die water geroer word nie ; en terwyl ek nog naderkom , gaan iemand anders voor my in . "
43005008	Jesus sê toe vir hom : " Staan nou op , tel jou slaapmatjie op en loop ! "
43005009	Onmiddellik het die man gesond geword , sy slaapmatjie opgetel en begin loop . Op daardie dag was dit die Sabbat .
43005010	Die Jode sê toe vir die man wat so pas gesond geword het : " Dit is 'n Sabbat ; daarom mag jy nie jou slaapmatjie dra nie . "
43005011	Hy antwoord hulle egter : " Die man wat my gesond gemaak het , dit is hý wat vir my gesê het : ' Tel jou slaapmatjie op en loop . ' "
43005012	Hulle vra hom : " Wie is die persoon wat vir jou gesê het : ' Tel jou slaapmatjie op en loop ' ? "
43005013	Die man wat gesond geword het , het nie geweet wie dit is nie , want Jesus het weggegaan omdat daar 'n groot skare op die plek saamgedrom het .
43005014	Hierna loop Jesus hom toe in die tempel raak en sê vir hom : " Kyk , jy is genees . Moenie verder sonde gaan doen nie sodat daar nie iets ergers met jou gebeur nie . "
43005015	Die man het toe vir die Jode gaan vertel dat Jesus die Een is wat hom gesond gemaak het .
43005016	Daarom het die Jode Jesus probeer vervolg , net omdat Hy dit op 'n Sabbat gedoen het .
43005017	Maar Jesus het teenoor hulle reageer : " My Vader werk tot nou toe , en ook Ek is aan die werk . "
43005018	Daarom het die Jode hulle nog meer beywer om Hom dood te maak , want Hy het nie net die Sabbat ontheilig nie , maar God ook sy eie Vader genoem , en Homself só aan God gelykgestel .
43005019	Jesus het daarop reageer : " Ek verseker julle , die Seun kan niks uit sy eie doen nie . Hy doen slegs wat Hy die Vader sien doen . Wat die Vader ook al doen , dit doen die Seun net so .
43005020	Die Vader het die Seun lief en wys Hom alles wat Hy self doen ; en Hy sal Hom nog groter dinge wys as hierdie sodat julle verstom sal staan .
43005021	Soos die Vader die dooies opwek en weer lewend maak , só maak die Seun ook lewend wie Hy wil .
43005022	Die Vader veroordeel niemand self nie ; Hy het die volle oordeel aan die Seun oorgelaat .
43005023	Daarom moet almal die Seun eer net soos hulle die Vader eer . Wie nie die Seun eer nie , eer ook nie die Vader wat Hom gestuur het nie .
43005024	" Dit verseker Ek julle , wie my woorde hoor en wie vertrou op Hom wat My gestuur het , het die ewige lewe . Hy kom nie in die oordeel nie , maar het reeds oorgegaan uit die dood na die lewe .
43005025	Ek verseker julle , daar breek 'n uur aan , en dit is nou , wanneer die dooies die stem van die Seun van God sal hoor en dié wat dit gehoorsaam , sal lewe .
43005026	Soos die Vader lewe in Homself het , só het Hy dit ook aan die Seun gegee om lewe in Homself te hê .
43005027	Hy het Hom ook volmag gegee om te oordeel omdat Hy die Seun van die Mens is .
43005028	Moenie hieroor verwonderd wees nie : Daar kom 'n uur wanneer almal wat in die grafte is , sy stem sal hoor
43005029	en sal opstaan . Dié wat goedgedoen het , sal opstaan om vir altyd te lewe , en dié wat kwaad gedoen het , sal opstaan om veroordeel te word .
43005030	Ek is nie daartoe in staat om enigiets uit My eie te doen nie . Soos Ek dit van die Vader hoor , oordeel Ek en my oordeel is billik omdat dit nie my wil is wat Ek najaag nie , maar die wil van Hom wat My gestuur het . "
43005031	" As net Ek oor Myself getuig , is my getuienis nie geldig nie .
43005032	Daar is Iemand anders wat oor My getuig , en Ek weet dat die getuienis wat Hy oor My aflê , eg is .
43005033	Julle het mense na Johannes toe gestuur en sy getuienis was die waarheid .
43005034	Ek hou nie vas aan die getuienis van 'n mens nie , maar Ek sê dit sodat julle verlos kan word .
43005035	" Hý was die lamp wat gebrand en helder geskyn het , en julle was gewillig om julle vir 'n uur in sy lig te verbly .
43005036	Ek beskik egter oor getuienis wat swaarder weeg as dié van Johannes . Die werk wat die Vader vir My gegee het om klaar te maak , dit is die werk waarmee Ek nou besig is ; dit getuig ook oor My dat die Vader My gestuur het .
43005037	Die Vader wat My gestuur het , dit is Hy wat oor My getuig het . Sy stem het julle nog nooit gehoor nie en sy persoon het julle ook nog nie gesien nie .
43005038	En julle het nie regtig 'n greep op sy boodskap nie omdat julle nie in die Een glo wat Hy gestuur het nie .
43005039	Julle bestudeer die Skrifte omdat julle meen dat julle daarin die ewige lewe sal kry . Dit is juis daardie Skrifte wat oor My getuig .
43005040	Julle wil nietemin nie na My toe kom sodat julle die lewe kan ontvang nie .
43005041	" Ek ontvang nie eer van mense af nie ,
43005042	maar Ek ken julle en weet dat julle nie die liefde vir God in julle koester nie .
43005043	Ek het hiernatoe gekom in die Naam van my Vader , maar julle ontvang My nie . As iemand anders in sy eie naam sou kom , sal julle daardie persoon ontvang .
43005044	Hoe kan julle in My glo terwyl julle onder mekaar eer ontvang , en nie die eer soek wat van die enigste God af kom nie ?
43005045	Moenie dink dat dit Ek is wat julle aankla by die Vader nie . Dit is Moses , op wie julle julle hoop gevestig het , wat die aanklaer is .
43005046	As julle Moses maar vertrou het , sou julle in My geglo het , want dit is oor Mý dat hy geskryf het .
43005047	As julle egter nie glo in wat hy geskryf het nie , hoe sal julle ooit in my woorde glo ? "
43006001	Hierna het Jesus na die oorkant van die Meer van Galilea vertrek , wat ook die Meer van Tiberias genoem word .
43006002	'n Baie groot skare mense het Hom bly volg omdat hulle die wondertekens gesien het wat Hy gedoen het toe Hy die siekes genees het .
43006003	Jesus het toe die berg uitgeklim en met sy dissipels op 'n plek daar gaan sit .
43006004	Die Pasga was naby , dit is 'n fees van die Jode .
43006005	Toe Jesus opkyk , sien Hy dat 'n baie groot skare mense na Hom toe aangestap kom . Hy sê daarop vir Filippus : " Waar moet ons brood gaan koop sodat die mense iets te ete kry ? "
43006006	Jesus het dit net gesê om hom te toets , want Hy het self geweet wat Hy sou doen .
43006007	Filippus het Hom geantwoord : " Dit sal 'n klein fortuin kos om aan elkeen van hulle net 'n stukkie kos te gee . "
43006008	Een van sy dissipels , Andreas , die broer van Simon Petrus , sê vir Jesus :
43006009	" Hier is 'n seuntjie wat vyf garsbrode en twee vissies het , maar wat is dit vir só baie mense ? "
43006010	Jesus het daarop reageer : " Reël dat die mense gaan sit . " Daar was baie gras op die plek en die mense het gaan sit . Die mans was ongeveer 5000 .
43006011	Jesus het toe die brode geneem , 'n dankgebed gedoen en dit aan die mense wat daar gesit het , uitgedeel en ook soveel van die vissies as wat hulle wou hê .
43006012	Nadat die skare mense versadig was , sê Jesus vir sy dissipels : " Maak die oorskietstukke bymekaar sodat daar niks vermors word nie . "
43006013	Hulle het dit toe bymekaargemaak en twaalf mandjies vol gemaak met oorskietstukke van die vyf garsbrode wat oorgebly het nadat die mense klaar geëet het .
43006014	Toe die mense die wonderteken sien wat Jesus gedoen het , het hulle gesê : " Hierdie man is regtig die profeet , die Een wat na die wêreld toe sou kom . "
43006015	Jesus het egter agtergekom dat hulle op die punt staan om Hom te gryp om Hom koning te maak . Hy het toe weer die berg uitgeklim , net Hy alleen .
43006016	Toe dit skemeraand geword het , het Jesus se dissipels na die meer toe gegaan ,
43006017	in 'n boot geklim en na die oorkant van die meer , na Kapernaum toe begin vaar . Dit was al goed donker , maar Jesus het nog nie by hulle aangesluit nie .
43006018	En die meer self het onstuimig gedein as gevolg van 'n sterk wind wat gewaai het .
43006019	Toe hulle ongeveer vyf of ses kilometer weg geroei het , sien hulle Jesus op die water loop tot baie naby aan die boot , en hulle het vreesbevange geword .
43006020	Jesus sê egter vir hulle : " Dit is Ek , hou op bang wees . "
43006021	Hulle was gretig om Hom in die skuit te neem en die boot het onmiddellik by die oewer aangekom waarheen hulle gevaar het .
43006022	Die volgende dag het die skare wat oorkant die meer gestaan het , gesien dat daar net een bootjie is . Hulle het geweet dat Jesus nie saam met sy dissipels in die boot geklim het nie , maar dat sy dissipels alleen weggevaar het .
43006023	Daar het toe ook ander bootjies van Tiberias af aangekom , naby die plek waar die mense die brood geëet het nadat daarvoor gedank is .
43006024	Toe die skare sien dat Jesus nie daar is nie en sy dissipels ook nie , het hulle self in bootjies geklim en na Kapernaum toe oorgevaar op soek na Jesus .
43006025	Toe hulle Hom oorkant die meer aantref , vra hulle vir Hom : " Rabbi , wanneer het u hier aangekom ? "
43006026	Jesus het hulle geantwoord : " Ek verseker julle , julle soek My op , nie omdat julle die wondertekens gesien het nie , maar omdat julle van die brode geëet en versadig geword het .
43006027	Julle moenie werk vir die kos wat vergaan nie , maar vir dié blywende kos wat lei tot die ewige lewe . Dit sal Ek , die Seun van die Mens , aan julle voorsien , want God die Vader het My daartoe bestem . "
43006028	Hulle het toe vir Hom gesê : " Wat moet ons doen om God se wil uit te voer ? "
43006029	Jesus het hulle geantwoord : " Dít is God se opdrag aan julle : Glo in Hom wat die Vader gestuur het . "
43006030	Hulle sê vir Hom : " Watter wonderteken doen u dan sodat ons kan sien en tot geloof in u kan kom ? Wat besonders doen u vir ons ?
43006031	Ons voorvaders het tog manna in die woestyn geëet soos daar geskryf staan : ' Brood uit die hemel het Hy aan hulle gegee om te eet . ' "
43006032	Jesus het hulle daarop geantwoord : " Ek verseker julle , dis nie Moses wat aan julle die brood uit die hemel gegee het nie , maar my Vader . En dit is Hy wat nou aan julle die ware brood uit die hemel gee .
43006033	" Die brood van God is Hy wat uit die hemel kom en aan die mensheid lewe gee . "
43006034	Hulle het toe vir Hom gesê : " Meneer , gee altyd vir ons hierdie brood . "
43006035	Jesus sê vir hulle : " Ek is die brood wat lewe gee . Wie na My toe kom , sal nooit weer honger word nie ; en wie op My vertrou , sal nooit weer dors kry nie .
43006036	Ek het mos vir julle gesê dat julle My wel sien , en tog nie glo nie .
43006037	Elkeen wat die Vader aan My gee , sal na My toe kom ; en Ek sal dié persoon wat na My toe kom , nooit verstoot nie .
43006038	Ek het van die hemel af gekom , nie om mý wil uit te voer nie , maar die wil van Hom wat My gestuur het .
43006039	Dít is die wil van Hom wat My gestuur het : dat Ek van dié wat Hy My gegee het , nie 'n enkele een verlore sal laat gaan nie , maar elkeen op die laaste dag sal laat opstaan .
43006040	" Dit is die wil van my Vader dat elkeen wat die Seun sien en in Hom glo , die ewige lewe besit ; en Ek sal hom op die laaste dag opwek . "
43006041	Die Jode het gemor omdat Jesus gesê het : " Ek is die brood wat uit die hemel gekom het . "
43006042	Hulle het gesê : " Is hierdie man nie Jesus , die seun van Josef nie ? Ken ons nie sy pa en ma nie ? Hoe kan hy nou beweer dat hy vanuit die hemel afgekom het ? "
43006043	Jesus het reageer en vir hulle gesê : " Moenie onder mekaar protesteer nie .
43006044	Niemand kan na My toe kom as die Vader wat My gestuur het , hom nie na My toe laat kom nie ; en Ek sal daardie persoon op die laaste dag opwek .
43006045	In die profete staan daar geskryf : ' Hulle sal almal deur God onderrig word . ' Elkeen wat na die Vader geluister en van Hom geleer het , kom na My toe .
43006046	Nie dat iemand al die Vader gesien het nie , behalwe Hy wat van die Vader af gekom het — Hý het die Vader gesien .
43006047	" Ek verseker julle , wie aanhou glo , het reeds die ewige lewe .
43006048	Ek is die brood wat lewe gee .
43006049	Julle voorvaders het in die woestyn manna geëet en tog gesterf .
43006050	Hierdie is die brood wat uit die hemel gekom het sodat iemand daarvan kan eet en nie sterf nie .
43006051	Ek is die brood wat lewe gee , wat uit die hemel gekom het . As iemand van hierdie brood eet , sal hy vir altyd lewe . En die brood wat Ek beskikbaar sal stel , is my liggaam . Dit doen Ek ter wille daarvan dat die wêreld kan lewe . "
43006052	Die Jode het toe heftig onder mekaar begin stry en gesê : " Hoe kan hierdie man sy liggaam aan ons gee om te eet ? "
43006053	Jesus het toe teenoor hulle reageer : " Ek verseker julle , as julle nie die liggaam van die Seun van die Mens eet en sy bloed drink nie , het julle nie deel aan die lewe nie .
43006054	Wie my liggaam eet en my bloed drink , besit die ewige lewe , en Ek sal hom op die laaste dag opwek .
43006055	My liggaam is egte voedsel en my bloed is egte drank .
43006056	Wie my liggaam eet en my bloed drink , beleef 'n innige verhouding met My en Ek met hom .
43006057	" Soos die lewende Vader My gestuur het en Ek deur die Vader lewe , só sal hy wat My eet , ook as gevolg van My lewe .
43006058	" Hierdie brood wat uit die hemel gekom het , is nie soos die voorvaders wat die manna geëet en gesterf het nie . Wie hierdie brood eet , sal vir altyd lewe . "
43006059	Jesus het hierdie dinge gesê terwyl Hy besig was om in die sinagoge van Kapernaum onderrig te gee .
43006060	Toe baie van Jesus se dissipels dit hoor , het hulle gesê : " Hierdie boodskap is te kras , wie kan daarna luister ? "
43006061	Jesus het besef dat sy dissipels hieroor mor en Hy het vir hulle gesê : " Gee dit julle aanstoot ?
43006062	Wat dan as julle vir My , die Seun van die Mens , sien opvaar na waar Ek vroeër was ?
43006063	Dit is die Gees wat lewend maak ; die liggaam baat jou niks . Die woorde wat Ek aan julle gerig het , is Gees en lewe .
43006064	En tog is daar sommige onder julle wat nie glo nie . " ( Jesus het van die heel begin af geweet wie dit is wat nie glo nie en wie dit is wat Hom gaan verraai . )
43006065	Daarop het Hy gesê : " Daarom het Ek aan julle gesê dat niemand in staat is om na My toe te kom as dit nie aan so 'n persoon gegun word deur die Vader nie . "
43006066	Hieroor het baie van Jesus se dissipels teruggegaan na hulle vroeëre lewe en nie meer saam met Hom die pad geloop nie .
43006067	Toe sê Jesus vir die twaalf : " Wil júlle nie ook weggaan nie ? "
43006068	Simon Petrus het Hom geantwoord : " Here , na wie toe sal ons weggaan ? U het die woorde wat ewige lewe gee .
43006069	Ons is daarvan oortuig en weet dat U die Heilige van God is . "
43006070	Jesus het daarop teenoor hulle reageer : " Het Ek dan nie self julle twaalf uitgesoek nie ? Maar een van julle is 'n duiwel ! "
43006071	Jesus het gepraat van Judas , die seun van Simon Iskariot , want hy sou Hom uitlewer , hy wat een van die twaalf was .
43007001	Hierna het Jesus in Galilea rondbeweeg . Hy wou nie in Judea rondgaan nie omdat die Jode Hom daar gesoek het om Hom dood te maak .
43007002	Die Joodse Huttefees was op hande .
43007003	Jesus se broers het toe vir Hom gesê : " Gaan tog 'n slag hiervandaan na Judea toe sodat jou dissipels daar ook die wonderdade kan sien wat jy doen .
43007004	Niemand wat op die voorgrond wil wees , doen enigiets in die geheim nie . As jy dan hierdie dinge doen , gaan maak jou openlik voor al die mense bekend . "
43007005	Selfs sy broers het nie in Hom geglo nie .
43007006	Jesus sê toe vir hulle : " My regte geleentheid het nog nie gekom nie , maar julle geleentheid is altyd voor hande .
43007007	Die mensdom kan julle nie haat nie , maar hy haat My omdat Ek openlik oor hom getuig het dat sy optredes boos is .
43007008	Gaan julle gerus fees toe . Ek gaan beslis nog nie na hierdie fees toe nie omdat my regte geleentheid nog nie gekom het nie . "
43007009	Jesus het hulle hierdie dinge meegedeel en Hy het in Galilea agtergebly .
43007010	Jesus se broers het na die fees toe gegaan . Hy het toe later ook self gegaan , nie openlik nie , maar in die geheim .
43007011	Die Jode het by die fees na Jesus gesoek en gevra : " Waar is daardie man ? "
43007012	Daar was onder die skare sommer baie bespiegeling oor Jesus . Sommige het gesê dat Hy 'n goeie mens is . Ander het nie saamgestem nie , maar gesê dat Hy die skare mislei .
43007013	Niemand het egter openlik oor Hom gepraat nie , uit vrees vir die Joodse leiers .
43007014	Halfpad deur die feesvierings het Jesus na die tempel toe gegaan en mense onderrig .
43007015	Die Joodse leiers was erg ontsteld en het gesê : " Hoe is dit dat hierdie man soveel geleerdheid het alhoewel hy nie studeer het nie ? "
43007016	As antwoord het Jesus gesê : " My onderrig is nie my eie nie , maar van Hom wat My gestuur het .
43007017	As iemand gewillig is om God se wil te doen , sal hy weet of dié onderrig van God afkomstig is en of Ek uit my eie praat .
43007018	Wie uit sy eie praat , strewe na sy eie eerbetoning ; maar Hy wat die eerbetoning nastreef van God wat Hom gestuur het , Hy is eg en in Hom is geen valsheid nie .
43007019	Het Moses dan nie die wet aan julle gegee nie ? En tog voer niemand onder julle die wet uit nie . Waarom soek julle 'n geleentheid om My dood te maak ? "
43007020	Die skare het geantwoord : " Jy is in die mag van 'n bose gees ! Wie soek 'n geleentheid om jou dood te maak ? "
43007021	Jesus het daarop reageer : " Ek het net een ding gedoen en julle almal is ontsteld .
43007022	Vanweë die feit dat Moses aan julle die besnydenis gegee het — eintlik is dit nie van Moses afkomstig nie , maar van die voorvaders — besny julle selfs op 'n Sabbat 'n mens .
43007023	As iemand op 'n Sabbat die besnydenis ontvang met die doel om nie die wet van Moses te verbreek nie , waarom is julle dan oor My ontstoke omdat Ek op 'n Sabbat 'n hele mens gesond gemaak het ?
43007024	Hou op oordeel net op wat julle sien ; oordeel billik . "
43007025	Sommige van die inwoners van Jerusalem het opgemerk : " Is hy nie die persoon wat hulle soek om dood te maak nie ?
43007026	Kyk net , hy is besig om in die openbaar te praat en hulle sê niks teen hom nie . Het die leiers nie miskien tereg tot die besef gekom dat hy die Messias is nie ?
43007027	Maar hoe is dit moontlik ? Ons weet mos waar hierdie man vandaan kom ; wanneer die Messias ook al kom , weet niemand waarvandaan Hy kom nie . "
43007028	Terwyl Jesus besig was om in die tempel onderrig te gee , het Hy uitgeroep en gesê : " Julle ken My en julle weet waarvandaan Ek kom ! Tog het Ek nie uit my eie gekom nie , maar dit is die ware Een wat My gestuur het . Hom herken julle nie .
43007029	Ek ken Hom omdat Ek van Hom af kom en Hy My gestuur het . "
43007030	Hulle het toe pogings aangewend om Hom te arresteer , maar niemand het 'n hand op Hom gelê nie omdat sy tyd nog nie gekom het nie .
43007031	Baie mense uit die skare het in Hom begin glo en gesê : " Wanneer die Messias ook al kom , sal Hy sekerlik nie méér wondertekens doen as wat hierdie man gedoen het nie . "
43007032	Die Fariseërs het gehoor dat die skare so oor Hom bespiegel . Hulle en die priesterhoofde het toe wagte gestuur om Hom te arresteer .
43007033	Jesus het egter reageer : " Ek is net vir 'n kort tydjie nog by julle ; dan gaan Ek terug na Hom wat My gestuur het .
43007034	Julle sal My soek en My nie kry nie , en waar Ek My dan bevind , kan julle nie kom nie . "
43007035	Toe het die Joodse leiers vir mekaar gesê : " Waarheen beplan hierdie man om te gaan dat ons hom nie sou kry nie ? Hy beplan tog nie om na die verstrooide Jode onder die Griekssprekendes te gaan en om daar die Grieke te gaan onderrig nie ?
43007036	Wat beteken die uitdrukking as Hy sê : ' Julle sal My soek , maar nie kry nie , want waar Ek My dan bevind , kan julle nie kom nie ' ? "
43007037	Op die laaste dag , die groot dag van die Huttefees , het Jesus daar gestaan en uitgeroep : " As jy dors is , kom dan na My toe en drink .
43007038	Die een wat in My glo — soos die Skrif sê : ' Riviere lewende water sal uit sy binneste vloei . ' "
43007039	Dit het Jesus gesê oor die Gees wat die mense wat in Hom glo , sou ontvang . Want die Gees was nog nie daar nie omdat Jesus nog nie verheerlik was nie .
43007040	Die mense uit die skare wat hierdie woorde gehoor het , het opgemerk : " Hierdie man is regtig die Profeet . "
43007041	Ander het gesê : " Hierdie man is die Messias . " En nog ander het gesê : " Die Messias kom tog nie uit Galilea nie ?
43007042	Het die Skrif dan nie gesê dat die Messias uit die nageslag van Dawid en uit Betlehem , die tuisdorp van Dawid , sou kom nie ? "
43007043	Onder die skare het daar toe verdeeldheid oor Jesus gekom .
43007044	Sommige van die mense het Hom selfs probeer arresteer , maar niemand het aan Hom geraak nie .
43007045	Gevolglik het die wagte na die priesterhoofde en die Fariseërs toe teruggegaan en dié het vir hulle gesê : " Waarom het julle Hom nie saamgebring nie ? "
43007046	Die wagte het geantwoord : " Nog nooit het 'n mens só gepraat soos hierdie man nie . "
43007047	Die Fariseërs antwoord hulle : " Julle is tog nie ook mislei nie ?
43007048	Het iemand uit die geledere van die leiers of uit die Fariseërs miskien tot geloof in Hom gekom ?
43007049	Nee , dit is net hierdie skare mense wat nie vertroud is met die wet nie ; vervloek is hulle ! "
43007050	Nikodemus , wat Jesus vroeër opgesoek het , een uit hulle kring , sê toe vir hulle :
43007051	" Ons wet veroordeel nie 'n mens as ons nie eers na hom geluister het en agtergekom wat hy doen nie . "
43007052	Hulle het dadelik reageer : " Jy kom tog nie ook uit Galilea nie ? Gaan doen navorsing en jy sal sien dat daar nog geen profeet uit Galilea na vore tree nie . "
43007053	Elkeen het toe na sy huis toe gegaan .
43008001	Jesus het egter na die Olyfberg toe gegaan .
43008002	Teen dagbreek die volgende oggend het Jesus weer na die tempel toe gekom en die hele volk het na Hom toe gestroom . Hy het toe gaan sit en hulle onderrig .
43008003	Die skrifkenners en die Fariseërs bring toe 'n vrou wat op die daad van owerspel betrap is , en laat haar tussen hulle staan .
43008004	Hulle sê vir Hom : " Leermeester , hierdie vrou is betrap terwyl sy besig was met 'n daad van owerspel .
43008005	Moses het in die wet aan ons die opdrag gegee om sulke vroue te stenig , maar wat sê u daaroor ? "
43008006	Dit het hulle net gesê om Hom te toets sodat hulle iets kon kry om Hom oor aan te kla . Jesus het egter afgebuk en met sy vinger op die grond geskryf .
43008007	Toe hulle aanhou om vrae te vra , het Jesus regop gestaan en vir hulle gesê : " Laat die een onder julle wat sondeloos is , die eerste een wees wat 'n klip na haar gooi . "
43008008	Daarna het Jesus weer gehurk en op die grond geskryf .
43008009	Nadat hulle dit gehoor het , het hulle een vir een begin weggaan , eerste die familiehoofde . Jesus is alleen agtergelaat terwyl die vrou nog in hulle midde staan .
43008010	Toe Jesus weer orent kom , het Hy vir haar gesê : " Vrou , waar is hulle heen ? Het niemand jou veroordeel nie ? "
43008011	Sy het geantwoord : " Niemand nie , Meneer . " Jesus sê toe vir haar : " Ook Ek veroordeel jou nie . Gaan maar , en moet van nou af nie meer sonde doen nie . "
43008012	Verder , by 'n ander geleentheid , het Jesus vir die mense gesê : " Ek is die lig vir die mensdom . Wie My aanhou volg , sal nooit in die duisternis leef nie , maar sal die lig hê wat lewe gee . "
43008013	Die Fariseërs het toe vir Hom gesê : " Jy getuig oor jouself ; daarom is jou getuienis nie geldig nie . "
43008014	Jesus het reageer : " As Ek oor Myself getuig , is my getuienis geldig omdat Ek weet waarvandaan Ek gekom het en waarheen Ek teruggaan . Julle weet egter nie waarvandaan Ek kom of waarheen Ek gaan nie .
43008015	Julle oordeel volgens die uiterlike ; Ek oordeel oor niemand nie .
43008016	As Ek egter oordeel , is my oordeel geldig omdat dit nie Ek alleen is nie , maar Ek en die Vader wat My gestuur het .
43008017	In julle wet is dit opgeskryf dat die getuienis van twee persone geldig is .
43008018	Dit is Ek wat oor Myself getuig , asook die Vader wat My gestuur het , wat oor My getuig . "
43008019	Hulle het toe vir Hom gesê : " Waar is jou Vader ? " Jesus het geantwoord : " Julle ken My nie en ook nie my Vader nie . As julle My geken het , sou julle my Vader ook geken het . "
43008020	Jesus het hierdie stellings gemaak in die skatkamer van die tempel terwyl Hy besig was om in die tempel te onderrig . Niemand het Hom egter gearresteer nie omdat sy tyd nog nie aangebreek het nie .
43008021	Verder het Jesus vir hulle gesê : " Ek gaan weg en julle sal My soek , maar julle sal in julle sonde doodgaan . Waarheen Ek gaan , kan julle nie nou kom nie . "
43008022	Die Jode het reageer : " Hy gaan tog nie Homself om die lewe bring nie — omdat Hy sê : ' Waarheen Ek gaan , kan julle nie kom nie ' ? "
43008023	Toe het Hy vir hulle gesê : " Julle is van hieronder . Ek is van daarbo . Julle het julle oorsprong uit hierdie wêreld ; Ek het my oorsprong nie uit hierdie wêreld nie .
43008024	Daarom het Ek vir julle gesê dat julle sal sterf in julle sondes , want as julle nie glo dat Ek is wat Ek is nie , sal julle in julle sondes doodgaan . "
43008025	Hulle vra Hom : " Wie is jy nou eintlik ? " Jesus se antwoord was : " Wat het Ek vir julle gesê van die heel begin af ?
43008026	Ek het baie oor julle te sê , en 'n oordeel oor julle uit te spreek , maar Hy wat My gestuur het , is eg en wat Ek by Hom gehoor het , dit deel Ek aan die wêreld mee . "
43008027	Hulle het nie verstaan dat Hy besig was om die Vader met hulle te bespreek nie .
43008028	Jesus het daarop vir hulle gesê : " Eers as julle My , die Seun van die Mens , verhoog het , sal julle begryp dat Ek is wat Ek is ; en dat Ek uit my eie niks doen nie , maar net praat soos die Vader My onderrig het .
43008029	Hy wat My gestuur het , is by My . Hy het My nie verlaat nie omdat Ek altyd die dinge doen waarvan Hy hou . "
43008030	Terwyl Jesus hierdie dinge gesê het , het daar baie mense in Hom begin glo .
43008031	Toe het Jesus vir die Jode wat tot geloof in Hom gekom het , gesê : " As julle in 'n noue verbintenis aan my boodskap leef , is julle my egte navolgers ;
43008032	en julle sal begryp wat die waarheid beteken , en die waarheid sal julle vrymaak . "
43008033	Hulle het Hom geantwoord : " Ons is die afstammelinge van Abraham en was nog nooit iemand se slawe nie . Hoe sê jy dan : ' Julle sal bevry word ' ? "
43008034	Jesus het hulle geantwoord : " Ek verseker julle , elkeen wat aanhou sonde doen , is 'n slaaf van die sonde .
43008035	Die slaaf bly tog nie vir altyd in die huis nie ; die seun bly wel vir altyd .
43008036	As die Seun julle dus bevry , sal julle regtig vry wees .
43008037	Ek is daarvan bewus dat julle die afstammelinge van Abraham is . En tog beywer julle julle om My dood te maak omdat julle nie my boodskap wil aanvaar nie .
43008038	Ek praat oor wat Ek by mý Vader gesien het ; en julle doen wat julle by júlle pa gehoor het . "
43008039	Hulle het daarop reageer : " Abraham is ons pa . " Jesus antwoord hulle : " As julle ware kinders van Abraham was , sou julle doen wat Abraham gedoen het .
43008040	En nou wil julle My doodmaak — die Een wat die waarheid wat Ek by God gehoor het , aan julle kom meedeel . Dít is nie wat Abraham gedoen het nie .
43008041	Julle doen net wat júlle pa gedoen het . " Hulle sê toe vir Hom : " Ons is nie uit owerspel gebore nie . Ons het net een Vader , en dit is God . "
43008042	Jesus het geantwoord : " As God julle Vader was , sou julle My liefhê , want Ek het van God af gekom en is nou hier . Ek het beslis ook nie uit my eie hierheen gekom nie , maar Hy het My gestuur .
43008043	Waarom verstaan julle nie my boodskap nie ? Omdat julle nie kan luister na my boodskap nie .
43008044	Julle is uit die duiwel as julle pa gebore , en julle wil net doen wat hy as pa van julle verwag . Hy was van die heel begin af 'n mensemoordenaar . En hy is nie in die waarheid nie omdat die waarheid nie in hom is nie . Wanneer hy ook al leuens verkoop , praat hy volgens sy innerlike oortuiging omdat hy 'n leuenaar en ook die vader daarvan is .
43008045	Omdat Ek die waarheid praat , glo julle My nie .
43008046	Wie onder julle kan My aankla van sonde ? As Ek dan die waarheid praat , waarom glo julle My nie ?
43008047	Wie van God afkomstig is , luister na die woorde van God . Daarom luister julle nie omdat julle nie van God afkomstig is nie . "
43008048	Die Jode het teruggekap : " Het ons nie tereg gesê dat jy 'n Samaritaan en in die mag van 'n bose gees is nie ? "
43008049	Jesus het geantwoord : " Ek het nie 'n bose gees nie , en Ek eer my Vader , maar julle onteer My .
43008050	Ek soek nie my eie eer nie ; daar is Iemand wat my eer soek . Laat Hý hieroor beslis .
43008051	Ek verseker julle , as iemand my boodskap gehoorsaam , sal hy so nimmer as te nooit sterf nie . "
43008052	Die Jode se reaksie was : " Nou weet ons verseker dat jy in die mag van 'n bose gees is . Abraham en die profete het reeds gesterf ; nietemin sê jy : ' As iemand my boodskap gehoorsaam , sal hy so nimmer as te nooit sterf nie . '
43008053	Jy is tog nie groter as ons vader Abraham wat reeds gesterf het nie ? En die profete is ook reeds dood . As wie bied jy jouself aan ? "
43008054	Jesus het geantwoord : " As Ek Myself verheerlik , is my heerlikheid niks werd nie . Dit is my Vader wat My verheerlik , oor Wie julle sê : ' Hy is ons God , '
43008055	maar julle ken Hom nie . Ek ken Hom . As Ek sê : ' Ek ken Hom nie , ' sal Ek net soos julle 'n leuenaar wees . Maar Ek ken Hom en Ek gehoorsaam sy woorde .
43008056	Abraham , julle voorvader , het met uitbundige blydskap uitgesien na my dag ; en hy het dit gesien en was verheug . "
43008057	Die Jode het toe reageer : " Jy is nog nie eers 50 jaar oud nie en jy het Abraham gesien ? "
43008058	Jesus het vir hulle gesê : " Ek verseker julle , nog voordat Abraham bestaan het , was Ek al wat Ek is . "
43008059	Hulle het toe klippe opgetel om Hom daarmee dood te gooi . Jesus het hulle egter ontwyk en uit die tempelgebied padgegee .
43009001	Terwyl Jesus wegstap , het Hy 'n man gesien wat van sy geboorte af blind was .
43009002	Sy dissipels vra Hom toe : " Rabbi , wie het nou eintlik gesondig , hierdie man self of sy ouers , dat hy blind gebore is ? "
43009003	Jesus het geantwoord : " Nie hierdie man of sy ouers het gesondig nie , maar hy is blind sodat God se werke in hom sigbaar kan word .
43009004	Ons moet aanhou om die werke te doen van Hom wat My gestuur het — terwyl dit nog dag is ; die nag is in aantog , wanneer niemand meer kan werk nie .
43009005	Terwyl Ek nog in die wêreld is , is Ek die lig vir die wêreld . "
43009006	Nadat Jesus dit gesê het , het Hy op die grond gespoeg en klei met die spoeg aangemaak . Hy het die klei op die man se oë geplak
43009007	en vir hom gesê : " Gaan was jou in die bad van Siloam . " ( Siloam beteken " gestuurde " . ) Hy het toe gegaan en hom gaan was , en op pad terug kon hy sien !
43009008	Sy bure en dié wat hom vroeër as bedelaar geken het , het mekaar afgevra : " Is hy dan nie die man wat sit en bedel het nie ? "
43009009	Sommige het bevestig dat dit werklik hy was . Ander het dit ontken en gesê : " Nee , maar hy lyk net soos daardie man . " Die man het toe self reageer : " Dit is ék ! "
43009010	Hulle het toe vir hom gevra : " Hoe is jou oë dan oopgemaak ? "
43009011	Die man het geantwoord : " Die man met die naam Jesus het klei gemeng en dit aan my oë geplak en vir my gesê : ' Gaan na Siloam toe en was jou . ' Ek het gegaan en my gewas en ek het begin sien ! "
43009012	" Waar is daardie man nou ? " het hulle hom gevra . " Ek weet nie , " het hy geantwoord .
43009013	Hulle het die man wat eers blind was na die Fariseërs toe geneem .
43009014	Dit was op 'n Sabbatdag dat Jesus die klei gemeng en dit op die man se oë geplak het .
43009015	Die Fariseërs het hom weer 'n keer gevra hoe hy begin sien het . Hy het hulle geantwoord : " Hy het klei op my oë gesit en ek het my gaan was , en nou sien ek . "
43009016	Sommige Fariseërs het opgemerk : " Hierdie man kom nie van God nie , want hy hou nie die Sabbat nie . " Van die ander het egter gesê : " Hoe kan iemand wat 'n sondaar is , sulke wondertekens doen ? " Onder hulle het hewige verdeeldheid ontstaan .
43009017	Weer 'n keer sê hulle toe vir die blinde : " En wat sê jý oor hom ? Hierdie man wat kwansuis jou oë oopgemaak het ? " Hy het geantwoord : " Hy is 'n profeet . "
43009018	Die Joodse leiers het steeds nie geglo dat hy blind was en nou kon sien nie , totdat hulle die ouers van die man wat nou kon sien , geroep
43009019	en vir hulle gevra het : " Is hy julle seun van wie julle gesê het dat hy blind gebore is ? Hoe het dit gebeur dat hy nou sien ? "
43009020	" Ons bevestig dat hy ons seun is en dat hy blind gebore is , " het sy ouers geantwoord .
43009021	" Hoe hy egter nou sien , weet ons nie . Wie sy oë oopgemaak het , weet ons ook nie . Vra hom liewer self ; hy is oud genoeg ; hy kan namens homself praat . "
43009022	Sy ouers het hierdie dinge gesê omdat hulle bang was vir die Joodse leiers . Die Joodse leiers het toe reeds onder mekaar beraadslaag en besluit dat iemand wat bely dat Jesus die Messias is , uit die sinagoge geban moes word .
43009023	Daarom het sy ouers gesê : " Hy is oud genoeg , vra hom self . "
43009024	Die Jode het die man wat blind was , vir 'n tweede keer nadergeroep en vir hom gesê : " Gee erkenning aan God ; ons weet dat hierdie man 'n sondaar is . "
43009025	Maar hy het geantwoord : " As hy 'n sondaar is , weet ek dit nie . Een ding weet ek wel : Ek wat blind was , sien nou ! "
43009026	Daarop het hulle vir hom gesê : " Wat het hy vir jou gedoen ? Hoe het hy jou oë oopgemaak ? "
43009027	Hy het hulle geantwoord : " Ek het julle reeds vertel , maar julle het nie geluister nie . Om watter rede wil julle dit weer hoor ? Julle wil tog sekerlik nie ook dissipels van hom word nie ? "
43009028	Hulle het hom uitgeskel en gesê : " Jý is 'n dissipel van daardie man . Óns is dissipels van Moses .
43009029	Ons weet definitief dat God met Moses gepraat het , maar hierdie man — ons het geen idee waarvandaan hy kom nie . "
43009030	Die man wat blind was , sê toe vir hulle : " Dis tog merkwaardig . Julle weet nie waarvandaan hy kom nie , maar hy het my oë oopgemaak .
43009031	Ons weet goed dat God nie na sondaars luister nie , maar as iemand godvresend is en sy wil uitvoer , luister God na só 'n persoon .
43009032	Van ewigheid af is nog nooit gehoor dat enigiemand die oë van een wat blind gebore is , oopgemaak het nie .
43009033	As hierdie man nie van God af was nie , sou hy niks kon doen nie . "
43009034	Hulle het daarop reageer : " Jy is geheel en al in sonde gebore , en wil jý ons nou kom onderrig ? " Hulle het hom toe uit die sinagoge geban .
43009035	Jesus het gehoor dat hulle die geneesde blinde uit die sinagoge geban het , en toe Hy hom raakloop , vra Hy vir hom : " Glo jy in die Seun van die Mens ? "
43009036	Die man het geantwoord : " Wie is hy , Meneer , sodat ek in hom kan glo ? "
43009037	Jesus het vir hom gesê : " Jy staan en kyk na Hom ; die Een wat met jou praat , dis Hy ! "
43009038	Die man het gesê : " Ek glo , Here ! " En hy het in aanbidding voor Jesus neergeval .
43009039	Toe het Jesus gesê : " Ek het na hierdie wêreld toe gekom om te oordeel , sodat dié mense wat nie sien nie , kan sien , en dié wat sien , hulle blindheid kan ontdek . "
43009040	Van die Fariseërs wat by Jesus was , het vir Hom gesê : " Ons is tog nie blindes nie ! "
43009041	Jesus het hulle geantwoord : " As julle blindes was , sou julle nie sonde gehad het nie ; maar nou beweer julle julle kan sien . Daarom bly julle sonde staan . "
43010001	" Ek verseker julle , iemand wat nie deur die hek in die skaapkraal ingaan nie , maar van die ander kant af oorklim , is 'n dief en 'n rower .
43010002	Iemand wat egter deur die hek toegang verkry , is die herder van die skape .
43010003	Vir hom maak die hekwagter oop , en die skape luister na sy stem . Hy roep sy eie skape op hulle name en lei hulle uit .
43010004	Wanneer hy al sy eie skape na buite gelei het , loop hy voor hulle uit , en die skape hou aan om hom te volg omdat hulle sy stem ken .
43010005	'n Vreemdeling sal hulle glad nie volg nie , maar van hom af wegvlug omdat hulle nie die vreemdeling se stem herken nie . "
43010006	Hierdie beeld het Jesus vir hulle vertel . Hulle kon egter nie insien wat Hy vir hulle wou sê nie .
43010007	Toe het Jesus weer 'n keer gesê : " Ek verseker julle , Ek is die deur vir die skape .
43010008	Almal wat voor My gekom het , is diewe en rowers ; maar die skape het nie op hulle reageer nie .
43010009	Ek is die deur ; as iemand deur My ingaan , sal hy beslis verlos word . Hy sal ingaan en uitgaan en groen weiding kry .
43010010	Die dief kom vir niks anders nie as om te steel , dood te maak en te vernietig . Ék het gekom sodat hulle lewe kan hê , ja , sodat hulle dit oorvloedig het .
43010011	" Ek is die Goeie Herder . Die Goeie Herder offer sy lewe op vir die skape .
43010012	'n Kontrakwerker is hoegenaamd nie 'n herder nie , want dit is nie sy eie skape nie . As hy 'n wolf sien aankom , los hy die skape net daar en vlug weg en die wolf vang die skape en verwilder hulle .
43010013	Hy is 'n tipiese kontrakwerker en gee niks vir die skape om nie .
43010014	Ek is die Goeie Herder . Ek ken my skape en hulle herken My ,
43010015	net soos die Vader My ken en Ek ook die Vader ken . En Ek gee my lewe vir die skape .
43010016	Ek besit ook nog ander skape wat nie van hierdie kraal is nie . Ek moet hulle ook versorg . Hulle sal na my stem luister en hulle sal een trop wees met een herder .
43010017	" Om hierdie rede het die Vader My lief omdat Ek my lewe gee om dit weer op te neem .
43010018	Niemand ontneem My my lewe nie , maar Ek offer dit uit my eie op . Ek het die volmag om dit op te offer en Ek het die volmag om dit weer op te neem . Dit is die opdrag wat Ek van die Vader ontvang het . "
43010019	Daar het toe nog meer verdeeldheid onder die Jode gekom oor hierdie woorde van Jesus .
43010020	Baie uit hulle geledere het gesê : " Hy is in die mag van 'n bose gees en hy is mal . Waarom luister julle nog na hom ? "
43010021	Ander het gesê : " Hierdie woorde is nie dié van iemand wat in die mag van 'n bose gees is nie . 'n Bose gees kan tog nie blindes se oë oopmaak nie ? "
43010022	Op daardie tydstip was dit die Fees van die Tempelwyding in Jerusalem . Dit was winter .
43010023	Jesus het rondgestap in die tempelgebied , in die pilaargang van Salomo .
43010024	Die Joodse leiers het toe 'n kring om Jesus gevorm en vir Hom gesê : " Hoe lank gaan jy ons nog aan 'n lyntjie hou ? As jy die Messias is , sê dit vir ons padlangs . "
43010025	Jesus het hulle geantwoord : " Ek het dit vir julle gesê , maar julle glo My nie . My optrede is in die Naam van my Vader ; hierdie dinge bevestig wie Ek is . Maar julle glo nie
43010026	omdat julle nie van my skape is nie .
43010027	My skape luister na my stem ; Ek ken hulle en hulle volg My .
43010028	Ek sal ook die ewige lewe aan hulle gee , en hulle sal so nimmer as te nooit verlore gaan nie . Niemand sal hulle uit my hand steel nie .
43010029	My Vader , wat hulle aan My gegee het , is magtiger as almal , en niemand kan hulle uit die hand van die Vader steel nie .
43010030	Ek en die Vader is één . "
43010031	Die Jode het weer klippe opgetel om Hom te stenig .
43010032	Jesus het hulle geantwoord : " Ek het julle soveel goeie werke gewys wat van die Vader af kom . Op grond van watter een van hulle wil julle My nou stenig ? "
43010033	Die Jode het Hom geantwoord : " Dis nie oor die een of ander besondere daad dat ons jou wil stenig nie , maar oor laster . Jy wat 'n mens is , doen jouself voor as God . "
43010034	Jesus het hulle nog 'n keer geantwoord : " Is dit nie in julle wet opgeteken dat God gesê het : ' Julle is gode ' nie ?
43010035	As daardie mense wat God se boodskap ontvang het , gode genoem word — en die Skrif kan nie verbreek word nie -
43010036	hoe sê julle dan dat Hy wat deur die Vader afgesonder en na die wêreld toe gestuur is , laster omdat Hy gesê het : ' Ek is die Seun van God ' ?
43010037	As Ek nie die werke van my Vader doen nie , moet julle ophou om in My te glo .
43010038	Maar as Ek dit doen en julle sou nie in Mý glo nie , glo dan die werke sodat julle kan begryp en weet dat die Vader in My en Ek in die Vader is . "
43010039	Hulle het weer 'n nuwe poging aangewend om Jesus te arresteer , maar Hy het hulle ontduik .
43010040	Hy het weer teruggegaan na die omgewing oorkant die Jordaan waar Johannes aanvanklik gedoop het , en daar oorgebly .
43010041	Baie mense het na Jesus toe gekom en gesê : " Johannes het geen wonderteken gedoen nie , maar al die dinge wat Johannes oor hierdie man gesê het , was die waarheid . "
43010042	En baie mense het op daardie plek in Jesus begin glo .
43011001	'n Sekere man met die naam Lasarus was siek . Hy was van Betanië , die tuisdorpie van Maria en haar suster Marta .
43011002	Dit was Maria wat die Here met aromatiese olie gesalf het en toe sy voete met haar hare afgedroog het . Dit is haar broer Lasarus wat siek was .
43011003	Die susters het toe iemand na Jesus toe gestuur om te sê : " Here , kyk , hy vir wie U lief is , is siek . "
43011004	Jesus het die boodskap gehoor en gesê : " Hierdie siekte gaan nie op die dood uitloop nie , maar vind plaas om die heerlikheid van God sigbaar te maak sodat die Seun van God daardeur verheerlik word . "
43011005	Jesus was lief vir Marta , haar suster en vir Lasarus .
43011006	Toe Jesus gehoor het dat Lasarus siek is , het Hy nog twee dae oorgebly op die plek waar Hy was .
43011007	Eers hierna het Hy vir sy dissipels gesê : " Laat ons weer 'n keer Judea toe gaan . "
43011008	Die dissipels sê toe vir Jesus : " Rabbi , laas wou die Jode daar U nog stenig , en U gaan wéér soontoe ? "
43011009	Jesus het geantwoord : " Is daar nie twaalf werksure gedurende 'n dag nie ? As iemand in die daglig rondloop , struikel hy nie omdat hy die lig van hierdie wêreld sien .
43011010	As iemand egter in die nag rondloop , struikel hy maklik omdat hy nie lig het nie . "
43011011	Hierdie dinge het Jesus gesê , en daarna bygevoeg : " Ons vriend Lasarus slaap , maar Ek gaan om hom wakker te maak . "
43011012	Die dissipels het vir Jesus gesê : " Meneer , as hy slaap , sal hy mos gesond word . "
43011013	Jesus het Lasarus se dood bedoel , maar hulle het gedink Hy praat van die natuurlike slaap .
43011014	Toe sê Jesus reguit vir hulle : " Lasarus is dood ,
43011015	maar ter wille van julle is Ek bly dat Ek nie daar was nie sodat julle kan glo . Laat ons dan na hom toe gaan . "
43011016	Tomas , wat ook Didimus genoem is , het vir die ander dissipels gesê : " Laat ons ook gaan sodat ons saam met Jesus kan sterf . "
43011017	Toe Jesus daar aankom , het Hy uitgevind dat Lasarus al vier dae in die graf was .
43011018	Betanië was naby Jerusalem , ongeveer drie kilometer daarvandaan .
43011019	Baie van die Jode het by Marta en Maria opgedaag om hulle meegevoel oor hulle broer te betuig .
43011020	Toe Marta hoor dat Jesus op pad is , het sy Hom gaan ontmoet . Maria het egter in die huis bly sit .
43011021	Marta het vir Jesus gesê : " Here , as U maar net hier was , sou my broer nie gesterf het nie .
43011022	Maar selfs nou nog weet ek dat God aan U sal gee wat U Hom ook al vra . "
43011023	Jesus sê vir haar : " Jou broer sal weer opstaan . "
43011024	Marta het dadelik reageer : " Ek weet dat hy weer sal opstaan met die opstanding op die laaste dag . "
43011025	Jesus het vir haar gesê : " Ek is die opstanding en die lewe . Wie in My glo , sal lewe , al sterf hy ook .
43011026	Elkeen wat lewe en in My glo , sal in alle ewigheid nooit sterf nie . Glo jy dit , Marta ? "
43011027	Sy sê vir Hom : " Ja , Here , ek is vas oortuig dat U die Messias is , die Seun van God , Hy wat na die wêreld toe sou kom . "
43011028	Nadat sy dit gesê het , het sy teruggegaan en haar suster Maria gaan roep en stilletjies vir Maria gesê : " Die Leermeester is hier , en Hy roep jou . "
43011029	Toe sy dit hoor , het Maria gou-gou opgestaan en na Jesus toe gegaan .
43011030	Jesus het toe nog nie in die dorpie aangekom nie , maar was steeds op die plek waar Marta Hom ontmoet het .
43011031	Die Jode wat saam met Maria in die huis was om met haar te simpatiseer , het gesien dat sy so vinnig opstaan en uitgaan . Hulle het haar gevolg omdat hulle gedink het sy is op pad graf toe om daar te gaan treur .
43011032	Toe Maria aankom waar Jesus nog was , en sy Hom sien , het sy by sy voete neergeval en vir Hom gesê : " Here , as U hier was , sou my broer nie gesterf het nie ! "
43011033	Toe Jesus sien dat sy huil en dat die Jode wat saam met haar gekom het , ook huil , het Hy bewoë geraak en was diep ontsteld .
43011034	Hy sê toe : " Waar het julle hom neergelê ? " Hulle antwoord : " Here , kom kyk . "
43011035	Jesus begin toe huil .
43011036	Die Jode sê toe : " Kyk net hoe lief was hy vir Lasarus ! "
43011037	Sommige van die omstanders het gesê : " Was hierdie man wat die oë van die blinde oopgemaak het , dan nie ook in staat om te keer dat Lasarus sterf nie ? "
43011038	Jesus het weer bewoë geword toe Hy by die graf kom . Die graf was 'n grot en 'n klip was voor die opening gerol .
43011039	Jesus sê toe : " Rol die klip weg . " Maar Marta , Lasarus se suster , sê vir Jesus : " Meneer , hy ruik seker reeds , want dit is die vierde dag . "
43011040	Jesus sê toe vir haar : " Het Ek nie vir jou gesê dat as jy glo , jy die heerlikheid van God sal sien nie ? "
43011041	Daarop het hulle die klip weggerol . Jesus het sy oë hemelwaarts gerig en gesê : " Vader , Ek is dankbaar teenoor U dat U na My geluister het .
43011042	Ek weet dat U altyd na My luister , tog het Ek dit gesê ter wille van die skare wat hier rondom ons staan , dat hulle kan glo dat U My gestuur het . "
43011043	Nadat Hy dit gesê het , het Hy met 'n kragtige stem uitgeroep : " Lasarus , kom uit ! "
43011044	Die dooie het uitgekom , sy voete en hande nog toegedraai in doeke en sy gesig nog verbind met 'n kopdoek . Jesus sê vir hulle : " Maak die doeke los en laat hom gaan . "
43011045	Baie van die Jode wat na Maria toe gekom en gesien het wat Jesus gedoen het , het in Hom begin glo .
43011046	Sommige van hulle het egter na die Fariseërs toe gegaan en by hulle gaan skinder oor wat Jesus gedoen het .
43011047	Die priesterhoofde en die Fariseërs het toe die Sanhedrin bymekaargeroep en gesê : " Wat gaan ons doen ? Hierdie man hou aan om baie wondertekens te doen .
43011048	As ons hom maar net so laat begaan , sal almal in hom glo en dan sal die Romeine kom en die tempel en ons nasie tot niet maak . "
43011049	Een van hulle , Kajafas , wat hoofpriester was gedurende daardie jaar , het opgemerk : " Julle is baie kortsigtig .
43011050	Julle besef nie dat dit vir julle voordeliger is dat een mens vir die volk sterf en nie die hele volk tot niet gaan nie . "
43011051	Dit het hy nie uit sy eie gesê nie , maar aangesien hy gedurende daardie jaar hoofpriester was , het hy geprofeteer dat Jesus ter wille van die nasie sou sterf .
43011052	En nie net ter wille van die nasie alleen nie , maar ook om die kinders van God wat oor die wêreld verspreid is , tot 'n eenheid bymekaar te bring .
43011053	Van daardie dag af het hulle planne gesmee om Hom dood te maak .
43011054	Gevolglik het Jesus nie meer openlik tussen die Jode rondbeweeg nie , maar van daar af vertrek na die gebied wat na aan die woestyn geleë was en Efraim genoem is . Daar het Hy saam met sy dissipels oorgebly .
43011055	Die Paasfees van die Jode was naby . Baie mense het van die platteland af na Jerusalem toe gegaan met die doel om hulleself voor die begin van die fees ritueel te gaan was .
43011056	Hulle het toe vir Jesus daar rond gesoek en waar hulle in die tempel gestaan het , vir mekaar gesê : " Wat dink julle , Hy sal tog sekerlik nie Fees toe kom nie ? "
43011057	Die priesterhoofde en die Fariseërs het intussen reeds opdragte uitgevaardig dat as iemand weet waar Jesus Hom bevind , hy die inligting moes deurgee sodat hulle Hom kon arresteer .
43012001	Ses dae voor die Paasfees sou begin , het Jesus na Betanië toe gekom waar Lasarus , wat Hy uit die dood opgewek het , gewoon het .
43012002	Daar het hulle vir Jesus 'n aandete voorberei . Marta het dit voorgesit en Lasarus was een van dié wat saam met Hom vir die ete aangelê het .
43012003	Maria het toe 'n halfliter baie duur aromatiese olie geneem en dit op Jesus se voete uitgegooi en sy voete met haar hare afgedroog . Die huis was gevul met die reuk van die olie .
43012004	Judas Iskariot , een van sy dissipels , wat Hom nog sou uitlewer , sê toe :
43012005	" Waarom is hierdie olie nie eerder vir 'n yslike bedrag verkoop en die opbrengs aan die armes gegee nie ? "
43012006	Dit het hy gesê , nie omdat hy so danig besorgd was oor die armes nie , maar omdat hy 'n dief was . Hy het die geldbeurs gedra en het van die bates verduister .
43012007	Toe het Jesus gesê : " Laat haar met rus . Sy het dit gekoop om te bêre vir die geleentheid van my begrafnis .
43012008	Die armes het julle altyd by julle , maar Mý het julle nie altyd nie . "
43012009	'n Groot skare uit die geledere van die Jode het kennis geneem dat Jesus daar is . Hulle het daarheen gekom , nie net ter wille van Jesus self nie , maar ook om vir Lasarus , vir wie Jesus uit die dood opgewek het , te sien .
43012010	Die priesterhoofde het begin beraadslaag en besluit om ook vir Lasarus dood te maak
43012011	omdat baie van die Jode as gevolg van Lasarus na Jesus toe oorgeloop en in Hom geglo het .
43012012	Op die volgende dag het die groot skare wat vir die fees opgedaag het , gehoor dat Jesus na Jerusalem toe kom .
43012013	Hulle het die blaartakke van die palmbome geneem en Jesus tegemoetgegaan en dit uitgeskree : " Prys God ! Geseënd is Hywat in die Naamvan die Here kom ! " en : " Die Koning van Israel ! "
43012014	Jesus het 'n donkievul gekry en daarop gaan sit soos dit geskryf staan :
43012015	" Hou op om bang te wees , dogter van Sion ! Kyk , jou Koning kom , Hy sit op 'n donkievul . "
43012016	Jesus se dissipels het hierdie dinge aanvanklik nie verstaan nie , maar toe Hy eers verheerlik was , het hulle onthou dat die dinge wat daar oor Hom geskryf is , juis dié dinge is wat met Hom gebeur het .
43012017	Die skare wat om Jesus saamgedrom het toe Hy vir Lasarus uit die grotgraf geroep en hom uit die dood opgewek het , het aangehou om daaroor te getuig .
43012018	Daarom het die skare Jesus tegemoetgegaan omdat hulle gehoor het dat Hy hierdie wonderteken gedoen het .
43012019	Die Fariseërs het toe vir mekaar gesê : " Kyk mooi , julle vorder niks nie , die hele mensdom loop agter hom aan ! "
43012020	Daar was ook 'n klompie Grieke onder dié wat opgetrek het om op die fees te kom aanbid .
43012021	Dié mense het toe na Filippus , wat vanaf Betsaida in Galilea gekom het , gegaan en vir hom gesê : " Meneer , ons wil graag vir Jesus ontmoet . "
43012022	Filippus gaan vertel dit toe vir Andreas . Daarop gaan Andreas en Filippus en vertel dit saam vir Jesus .
43012023	Jesus reageer toe daarop : " Die uur het aangebreek dat Ek , die Seun van die Mens , verheerlik moet word .
43012024	Ek verseker julle , as 'n graankorrel nie in die grond val en sterf nie , bly hy net op sy eie bestaan ; maar as hy sterf , lewer hy 'n groot opbrengs .
43012025	Wie hulle eie lewe liefhet , verloor dit ; maar wie hulle lewe in hierdie wêreld haat , sal dit met die oog op die ewige lewe behou .
43012026	Iemand wat in my diens wil staan , moet My aanhou volg ; en waar Ek is , daar sal my dienaar ook wees . As iemand in my diens staan , sal die Vader aan hom eer betoon .
43012027	" Nou is Ek hewig ontsteld . En wat moet Ek sê ? Moet Ek sê : ' Vader , red My uit hierdie uur ' ? Tog het Ek juis vir hierdie uur gekom .
43012028	Vader , verheerlik ú Naam ! " Toe het daar 'n stem uit die hemel gekom : " Ek het dit alreeds verheerlik , en Ek sal dit weer verheerlik . "
43012029	Die skare wat daar rondgestaan en dit gehoor het , het beweer dat daar 'n groot donderslag was . Ander het gesê : " 'n Engel het met hom gepraat . "
43012030	Toe reageer Jesus : " Hierdie stem was nie ter wille van My nie , maar ter wille van julle .
43012031	Nou vind die oordeel oor hierdie wêreld plaas ; nou sal die leier van hierdie wêreld na buite toe uitgedryf word .
43012032	En wanneer Ek van die aarde af aan die kruis verhoog word , sal Ek almal na My toe trek . "
43012033	Dit het Jesus gesê en terselfdertyd aangedui watter soort dood Hy sou sterf .
43012034	Die skare het reageer : " Ons het volgens die wet gehoor dat die Messias vir altyd gaan bly . Hoe sê u dan nou dat die Seun van die Mens verhoog moet word ? Buitendien , wie is hierdie Seun van die Mens ? "
43012035	Jesus het hulle geantwoord : " Nog net 'n kort tydjie is die lig by julle . Rig julle lewe só in terwyl julle nog die lig by julle het , dat die duisternis nie oor julle toeslaan nie . Wie sy lewe in die duisternis inrig , weet mos nie waar hy gaan eindig nie .
43012036	Terwyl julle nog die lig by julle het , moet julle aanhou glo in die lig sodat julle kinders van die lig kan wees . " Nadat Jesus klaar gepraat het , het Hy vertrek en vir die mense gaan wegkruip .
43012037	Ten spyte van só baie wondertekens wat Jesus voor die mense se oë gedoen het , het hulle volgehou om nie in Hom te glo nie .
43012038	Sodoende is die boodskap van die profeet Jesaja vervul : " Here , wie het ons boodskap geglo ? En aan wie is die magvan die Here bekendgemaak ? "
43012039	Om dié rede kon die mense nie glo nie , soos Jesaja dit verduidelik :
43012040	" Hy het hulle oë met blindheid getrefen hulle hartehardvogtig gemaak , sodat hulle nie kon sienmet hulle oëof kon verstaan met hulle harteom hulle te bekeeren dat Ek hulle gesond maak nie . "
43012041	Jesaja het dit gesê omdat hy die heerlikheid van Jesus gesien en oor Hom gepraat het .
43012042	Nietemin het baie uit die geledere van die leiers in Hom begin glo , maar vanweë die Fariseërs het hulle dit nie in die openbaar bely nie sodat hulle nie uit die sinagoge geban sou word nie .
43012043	Hulle het die verering deur mense liewer gehad as die verering deur God .
43012044	Toe het Jesus uitgeroep : " Iemand wat in My glo , glo nie net in My nie , maar ook in Hom wat My gestuur het .
43012045	En wie na My kyk , sien ook vir Hom wat My gestuur het .
43012046	" Ek het as lig na die wêreld toe gekom sodat elkeen wat in My glo , nie langer in die duisternis sou bly nie .
43012047	As iemand dan ook nog na my woorde luister en dit nie gehoorsaam nie , veroordeel Ek hom nie sommer nie , want Ek het nie gekom om die mensdom te veroordeel nie , maar om die mensdom te verlos .
43012048	Wie My verwerp en nie my woorde aanvaar nie , het reeds homself geoordeel ; die boodskap wat Ek uitdra , sal hom op die laaste dag veroordeel .
43012049	Ek het nie uit my eie gepraat nie , maar die Vader wat My gestuur het , het aan My 'n opdrag gegee oor wat Ek moet sê en wat Ek sal verkondig .
43012050	En Ek weet dat sy opdrag die ewige lewe inhou . Dit wat Ek dus sê , verkondig Ek net soos die Vader dit aan My oorgedra het . "
43013001	Voor die viering van die paasmaaltyd het Jesus reeds geweet dat sy tyd aangebreek het om van hierdie wêreld af na die Vader toe oor te gaan . Jesus was lief vir sy eie mense wat in die wêreld gewoon het . Hy het hulle enduit liefgehad .
43013002	Gedurende die aandete het die duiwel alreeds 'n saadjie in die hart van Judas , die seun van Simon Iskariot , geplant om Jesus uit te lewer .
43013003	Jesus het geweet dat die Vader alles tot sy beskikking gestel het , en dat Hy van God gekom het en weer na God teruggaan .
43013004	Hy het toe van die tafel af opgestaan , sy bo-klere uitgetrek , 'n doek gevat en dit om Hom vasgebind .
43013005	Daarna het Hy water in 'n wasskottel gegooi en begin om die dissipels se voete te was en af te droog met die doek wat om Hom vasgebind was .
43013006	Hy kom toe by Simon Petrus , wat vir Hom sê : " Here , gaan U mý voete was ? "
43013007	Jesus antwoord hom : " Wat Ek besig is om te doen , verstaan jy nie nou nie , maar wanneer alles verby is , sal jy dit verstaan . "
43013008	Petrus se onmiddellike reaksie was : " U sal tot in ewigheid nooit mý voete was nie ! " Jesus antwoord hom : " As Ek jou nie was nie , het jy nie deel aan My nie . "
43013009	Simon Petrus vra Jesus toe : " Here , dan nie net my voete nie , maar ook my hande en kop . "
43013010	Jesus sê vir hom : " Iemand wat klaar gebad het , is heeltemal skoon , behalwe om nog sy voete te was . En julle is mos reeds skoon — nee , tog nie almal nie . "
43013011	Jesus het goed geweet wie Hom sou uitlewer ; daarom het Hy gesê : " Julle is nie almal skoon nie . "
43013012	Nadat Jesus hulle voete klaar gewas het , het Hy sy bo-klere aangetrek en weer aangelê by die ete . Hy sê toe vir hulle : " Verstaan julle wat Ek vir julle gedoen het ?
43013013	Julle noem My Leermeester en Here , en tereg só , want Ek is dit .
43013014	As Ek dan , wat julle Here en Leermeester is , julle voete gewas het , moet julle ook mekaar se voete was .
43013015	Ek het vir julle 'n voorbeeld gestel , en soos Ek vir julle gedoen het , moet julle ook doen .
43013016	Hoe waar is dit tog nie : 'n Slaaf is nie belangriker as sy eienaar nie en 'n gestuurde ook nie belangriker as die een wat hom gestuur het nie .
43013017	As julle hierdie dinge insien en julle eie maak , sal julle geseënd wees as julle dit ook doen . "
43013018	" Ek praat nie van julle almal nie . Ek weet goed wie Ek uitgesoek het . Die Skrif moet egter in vervulling gaan : ' Die een wat van my brood geniet , het teen My gedraai . '
43013019	Ek maak julle nou al daarop bedag , nog voordat dit gebeur , sodat julle kan glo wanneer dit ook al gebeur dat Ek is wat Ek is .
43013020	Ek verseker julle , wie iemand ontvang wat Ek stuur , ontvang My , en wie My ontvang , ontvang ook vir Hom wat My gestuur het . "
43013021	Nadat Jesus dit gesê het , het Hy erg ontsteld geword en openlik verklaar : " Ek verseker julle , een van julle wat hier is , gaan My uitlewer . "
43013022	Die dissipels het na mekaar gekyk , onseker oor wie Hy bedoel .
43013023	Een van Jesus se dissipels het langs Hom aan tafel aangelê — die lieflingdissipel .
43013024	Simon Petrus knik toe vir hom dat hy moet vra wie dit is van wie Jesus praat .
43013025	Hy het toe agteroor geleun tot na aan Jesus se bors en vir Hom gevra : " Here , wie is dit ? "
43013026	Jesus reageer daarop : " Dit is dié een vir wie Ek 'n stukkie brood in die sous sal doop en vir hom gee . " Hy vat toe 'n stukkie brood , doop dit in die sous en gee dit aan Judas , seun van Simon Iskariot .
43013027	Ná die stukkie brood het Satan van hom besit geneem . Toe sê Jesus vir hom : " Wat jy doen , moet jy gou afhandel ! "
43013028	Niemand wat aan tafel was , het geweet om watter rede Hy dit vir Judas gesê het nie .
43013029	Sommige het inderdaad gedink , terwyl Judas die beursie dra , dat Jesus vir hom gesê het : " Gaan koop wat ons nodig het vir die paasete , " of dat hy soos gebruiklik iets aan die armes moes gaan gee .
43013030	Net nadat Judas die stukkie brood aanvaar het , het hy dadelik vertrek . Dit was nag .
43013031	Toe Judas vertrek het , merk Jesus op : " Nou is Ek , die Seun van die Mens , verheerlik , en God is deur My verheerlik .
43013032	As God deur My verheerlik is , sal God self My ook verheerlik ; en Hy sal My binnekort verheerlik .
43013033	Kinders , Ek is nog net vir 'n kort tydjie by julle . Julle sal My soek , maar soos Ek vir die Jode gesê het , sê Ek nou weer vir julle : Daar waarheen Ek gaan , kan julle nie kom nie .
43013034	Ek gee julle 'n nuwe opdrag : Julle moet mekaar liefhê ; soos Ek julle liefhet , net só moet julle mekaar ook liefhê .
43013035	As julle mekaar liefhet , sal almal daaraan sien dat julle my dissipels is . "
43013036	Simon Petrus vra Hom : " Here , waarheen gaan U ? " Jesus het geantwoord : " Waarheen Ek gaan , kan jy My nie nou volg nie , maar later sal jy My wel volg . "
43013037	Petrus sê toe vir Jesus : " Here , waarom kan ek U nie nou reeds volg nie ? Ek sal my lewe ter wille van U opoffer . "
43013038	" Sal jy regtig jou lewe ter wille van My opoffer ? " vra Jesus . " Ek verseker jou , voordat die haan môre-oggend kraai , sal jy drie maal ontken het dat jy My ken . "
43014001	" Moenie ontsteld wees nie . Hou net aan om op God te vertrou en hou ook aan om op My te vertrou .
43014002	In die huis van my Vader is daar baie kamers . As dit nie só was nie , sou Ek dit aan julle gesê het . Ek gaan soontoe om vir julle plek gereed te maak .
43014003	En as Ek gegaan en vir julle plek ingerig het , kom Ek terug en sal julle na My toe neem sodat julle ook kan wees waar Ek is .
43014004	Julle weet mos waarheen Ek gaan , en hoe om daar te kom . "
43014005	Tomas sê vir Jesus : " Here , ons weet nie waarheen U gaan nie ; hoe kan ons dan die pad daarheen ken ? "
43014006	Jesus sê vir hom : " Ek is die weg en die waarheid en die lewe . Niemand kom by die Vader uit behalwe deur My nie .
43014007	As julle My ken , sou julle my Vader ook geken het . Van nou af ken julle Hom en het julle Hom reeds gesien . "
43014008	Toe sê Filippus : " Here , wys ons net die Vader en dit is vir ons genoeg . "
43014009	Jesus antwoord hom só : " Ek is al vir só 'n lang tyd by julle , Filippus , en jy ken My nog nie ? Wie My reeds gesien het , het ook reeds my Vader gesien . Hoe sê jy dan : ' Wys ons die Vader ? '
43014010	Glo jy dan nie dat Ek in 'n hegte verhouding met die Vader leef en Hy met My nie ? Die gedagtes wat Ek met julle deel , kom nie uit Myself nie , maar dit kom van die Vader wat in My bly en deur My sy werke uitvoer .
43014011	Glo in My omdat Ek in 'n hegte verhouding leef met die Vader en Hy met My ; so nie , glo dan net op grond van hierdie werke self .
43014012	" Ek verseker julle , wie aanhou glo in My , sal ook die werke doen wat Ek doen ; hy sal selfs nog groter dinge as dit doen , omdat Ek na die Vader toe op pad is .
43014013	Wat julle ook al sou vra in my Naam , dit sal Ek doen sodat die Vader deur die optrede van die Seun verheerlik word .
43014014	As julle My enigiets in my Naam vra , sal Ek dit beslis doen . "
43014015	" As julle My liefhet , sal julle my opdragte gehoorsaam .
43014016	En Ek sal die Vader vra en Hy sal vir julle 'n ander Raadgewer stuur om vir altyd by julle te wees ;
43014017	dit is die Gees van die waarheid . Die wêreld is nie in staat om Hom te ontvang nie omdat hy Hom nie sien of ken nie . Julle ken Hom egter , omdat Hy by julle gaan bly en in julle sal woon .
43014018	" Ek sal julle nie soos wesies in die steek laat nie ; Ek kom terug na julle toe .
43014019	Nog net 'n klein tydjie en die wêreld sien My nie meer nie , maar julle sien My nog , omdat Ek lewe en julle sal lewe .
43014020	Op daardie selfde dag sal julle goed weet dat Ek in 'n hegte verhouding met my Vader leef , en julle met My , en Ek met julle .
43014021	" Wie my opdragte onderhou en hulle gehoorsaam , dít is die persoon wat My liefhet . Wie My liefhet , hom sal my Vader ook liefhê , en Ek sal hom ook liefhê en Myself aan hom bekendmaak . "
43014022	Judas , nie Judas Iskariot nie , vra toe vir Jesus : " Here , wat het gebeur dat U Uself aan ons wil bekendmaak , maar nie aan die wêreld nie ? "
43014023	Jesus antwoord hom toe : " As iemand My liefhet , sal hy my boodskap gehoorsaam uitvoer ; en my Vader sal hom ook liefhê en Ons sal na hom toe kom en by hom tuisgaan .
43014024	Wie My egter nie liefhet nie , is nie gehoorsaam aan my woorde nie . Die boodskap wat julle hoor , is nie Myne nie , maar die Vader s'n wat My gestuur het .
43014025	Ek sê dit nou al lank vir julle , terwyl Ek nog by julle is ;
43014026	en wanneer die Raadgewer , die Heilige Gees , kom wat die Vader in my Naam sal stuur , sal Hy julle in alle opsigte onderrig en julle ook herinner aan alles wat Ek vir julle gesê het .
43014027	" Ek laat vir julle vrede na ; my vrede deel Ek met julle . Ek gee nie soos die wêreld gee nie . Julle moet nie ontsteld of beangs word nie .
43014028	Julle het gehoor dat Ek vir julle gesê het : Ek gaan weg , en kom weer terug na julle toe . As julle My liefhet , sou julle opgewonde gewees het dat Ek na die Vader toe gaan , omdat die Vader groter is as Ek .
43014029	Ek sê dit nou al solank vir julle , nog voordat dit gaan gebeur , sodat julle moet glo wanneer dit ook al gebeur .
43014030	" Ek sal nie meer baie langer met julle praat nie , want die regeerder van hierdie wêreld is op pad , alhoewel hy geen houvas op My het nie .
43014031	Die wêreld moet weet dat Ek die Vader liefhet en daarom nougeset doen wat die Vader aan My opgedra het . Staan op , laat ons hiervandaan vertrek ! "
43015001	" Ek is die ware druiwestok en my Vader is die tuinier .
43015002	Elke loot aan My wat nie vrugte dra nie , sny Hy af . Elkeen wat egter vrugte oplewer , snoei Hy sodat dit nog meer vrugte kan dra .
43015003	Julle is reeds skoon gesnoei deur die boodskap wat Ek met julle gedeel het .
43015004	Julle moet aan My verbonde bly soos Ek aan julle . 'n Loot kan nie uit sy eie vrugte dra as dit nie aan die druiwestok verbind bly nie , en só julle ook nie as julle nie aan My verbonde bly nie .
43015005	" Ek is die druiwestok , julle is die lote . Wie aan My verbonde bly en Ek aan hulle , dra baie vrugte , want sonder My kan julle niks doen nie .
43015006	Wie nie aan My verbind bly nie , word weggegooi soos 'n loot en verdroog . Hulle maak gewoonlik sulke lote bymekaar en gooi dit in die vuur en dit verbrand .
43015007	As julle aan My verbind bly en my woorde in julle , vra dan net wat julle wil hê , en julle sal dit kry .
43015008	Dit is juis hierin dat my Vader verheerlik word , dat julle baie vrugte oplewer en my dissipels is .
43015009	" Soos die Vader My liefhet , het Ek julle ook lief . Julle moet aan my liefde verbonde bly .
43015010	As julle my opdragte gehoorsaam , sal julle aan my liefde verbonde bly , net soos Ek ook die opdragte van my Vader gehoorsaam het en aan sy liefde verbonde gebly het .
43015011	Dit het Ek vir julle gesê sodat julle my blydskap mag ervaar en julle blydskap volkome kan wees .
43015012	Dit is my opdrag : Julle moet mekaar liefhê soos Ek julle liefgehad het .
43015013	Niemand het 'n groter liefde as hierdie nie : dat iemand sy lewe opoffer ter wille van sy vriende .
43015014	Julle is my vriende as julle doen wat Ek aan julle opdra .
43015015	Ek noem julle nie meer slawe nie , want 'n slaaf weet nie wat sy eienaar doen nie . Julle noem ek lankal vriende , omdat Ek alles wat Ek by my Vader gehoor het , aan julle verduidelik het .
43015016	Dit is nie julle wat My uitgekies het nie , maar Ek wat julle uitgekies het om julle in staat te stel om te gaan vrugte dra , vrugte wat sal hou . Só sal die Vader aan julle gee wat julle ook al in my Naam vra .
43015017	Ek gee aan julle dié opdrag : julle moet mekaar liefhê . "
43015018	" As die wêreld julle haat , weet net dat hy My voor julle reeds gehaat het .
43015019	As julle uit die wêreld ontstaan het , sou die wêreld julle as sy eiendom liefgehad het . Omdat julle egter nie uit die wêreld ontstaan het nie , maar Ek julle uitgekies het uit die wêreld — daarom haat die wêreld julle .
43015020	" Onthou wat Ek vir julle gesê het : 'n Slaaf is nie belangriker as sy eienaar nie . Aangesien hulle My vervolg het , sal hulle julle ook vervolg . Aangesien hulle my boodskap ter harte geneem het , sal hulle julle s'n ook ter harte neem .
43015021	Hulle sal al daardie dinge aan julle doen ter wille van my Naam , omdat hulle Hom wat My gestuur het nie ken nie .
43015022	As Ek nie gekom het en met hulle gepraat het nie , sou hulle nie skuld gehad het nie , maar nou het hulle nie 'n verskoning vir hulle sonde nie .
43015023	Die een wat My haat , haat ook die Vader .
43015024	As Ek nie onder hulle die werke gedoen het wat niemand anders gedoen het nie , sou hulle nie skuldig gewees het nie . Maar nou het hulle dit reeds gesien en tog het hulle My en my Vader gehaat .
43015025	" Die uitspraak wat in hulle wet opgeskryf is , moet vervul word : ' Hulle het My sonder rede gehaat . '
43015026	" Wanneer die Raadgewer kom wat Ek vir julle van die Vader af sal stuur , die Gees van die waarheid wat van die Vader af uitgaan , sal Hy oor My in die openbaar getuienis aflê .
43015027	Julle moet ook aanhou getuig omdat julle reg van die begin af saam met My is . "
43016001	" Ek het hierdie dinge nou vir julle uitgespel sodat julle nie struikel nie .
43016002	Hulle sal julle uit die sinagoges ban . Daar kom 'n tyd dat elkeen wat vir julle doodmaak , sal dink hy bewys 'n besondere guns aan God .
43016003	Hulle sal hierdie dinge doen omdat hulle nie My of die Vader geken het nie .
43016004	Ek het dit nou vir julle gesê sodat , wanneer hulle uur ook al slaan , julle moet onthou dat Ek dit vir julle gesê het . Ek het dit egter nie van die heel begin af vir julle gesê nie omdat Ek nog heeltyd saam met julle was . "
43016005	" Nou is Ek op pad terug na Hom toe wat My gestuur het ; tog vra niemand van julle vir My : ' Waarheen gaan U ? ' nie .
43016006	Omdat Ek dit egter vir julle gesê het , het hartseer julle harte oorweldig .
43016007	Laat Ek julle egter die waarheid vertel : Dit is tot julle voordeel dat Ek weggaan , want as Ek nie weggaan nie , sal die Raadgewer , die Heilige Gees , nie na julle toe kom nie . As Ek egter weggaan , sal Ek die Raadgewer na julle toe stuur .
43016008	En wanneer Hy kom , sal Hy die wêreld oortuig van sy sonde , van God se regverdige oordeel , en dat die oordeel hier is .
43016009	Van sonde , omdat die wêreld nie in My glo nie ;
43016010	van God se regverdige oordeel , omdat Ek teruggaan na die Vader toe en julle My nie meer sien nie ;
43016011	van veroordeling , omdat die regeerder van hierdie wêreld reeds veroordeel is .
43016012	" Ek het nog baie dinge om vir julle te sê , maar julle kan dit nie nou verwerk nie .
43016013	Wanneer Hy ook al kom , die Gees van die waarheid , sal Hy julle begelei in die volle waarheid . Hy sal nie uit Homself praat nie , maar net sê wat Hy hoor . Hy sal die dinge wat gaan kom , aan julle meedeel .
43016014	Hy sal My verheerlik omdat Hy dit wat Hy van My sal ontvang , aan julle sal meedeel .
43016015	Alles waaroor die Vader beskik , behoort ook aan My ; daarom dat Ek gesê het : ' Wat Hy van My ontvang , sal Hy aan julle meedeel . ' "
43016016	" Nog net 'n kort tydjie , en julle sien My nie meer nie ; en weer 'n kort tydjie , dan sal julle My weer sien . "
43016017	Sommige van sy dissipels het toe vir mekaar gesê : " Wat beteken dit dat Hy vir ons sê : ' Nog net 'n kort tydjie , dan sien julle My nie meer nie , en weer 'n kort tydjie , dan sal julle My weer sien ' en : ' Ek gaan na die Vader toe ' ?
43016018	Hierdie ' kort tydjie ' waarvan Hy praat , wat beteken dit tog ? Ons verstaan nie wat Hy bedoel nie , " het hulle gesê .
43016019	Jesus het agtergekom dat hulle Hom daaroor wou uitvra , en Hy sê toe vir hulle : " Probeer julle onder mekaar agterkom wat Ek bedoel het met : ' Nog 'n kort tydjie , dan sien julle My nie ; en weer 'n kort tydjie , dan sal julle My weer sien ' ?
43016020	Ek verseker julle , julle sal huil en treur , maar die wêreld sal juig . Julle sal baie hartseer wees , maar julle hartseer sal in blydskap verander .
43016021	'n Vrou het pyn wanneer sy geboorte skenk omdat haar tyd gekom het . Wanneer die baba egter gebore is , onthou sy nie meer die swaarkry nie vanweë die groot blydskap dat daar 'n mens in die wêreld gekom het .
43016022	Julle ondervind ook nou hartseer . As Ek julle egter weer sien , sal julle harte oorloop van blydskap , en niemand sal dié blydskap weer van julle af wegneem nie .
43016023	En op daardie dag sal julle My niks meer uitvra nie . Ek verseker julle , wat julle ook al van die Vader vra in my Naam , sal Hy aan julle gee .
43016024	Tot nou toe het julle nog nie in my Naam gebid nie . Hou aan bid , en julle sal ontvang , sodat julle blydskap volledig kan wees .
43016025	" Dit het Ek met behulp van beeldspraak aan julle verduidelik . Daar kom 'n tyd wanneer Ek nie meer met behulp van beeldspraak met julle sal praat nie , maar openlik die Vader aan julle sal verkondig .
43016026	Op daardie dag sal julle in my Naam bid . Ek sê nie dat Ek die Vader sal raadpleeg oor julle nie ,
43016027	want die Vader self het julle lief omdat julle My lankal reeds liefgehad het , en vas glo dat Ek van God af gekom het .
43016028	Ek het van die Vader af gekom en bevind My nou in hierdie wêreld . Ek verlaat weer die wêreld en gaan terug na die Vader toe . "
43016029	Sy dissipels sê toe : " Kyk , nou praat U openlik , en U doen dit sonder enige beeldspraak .
43016030	Ons besef ook nou dat U alles weet en niemand hoef U verder uit te vra nie . Daardeur is ons oortuig dat U van God af gekom het . "
43016031	Jesus het hulle geantwoord : " Glo julle nou ?
43016032	Kyk , daar kom 'n tyd , en dit het reeds aangebreek , dat julle uitmekaargedryf sal word , elkeen op sy eie , terwyl julle My alleen agterlaat . Tog is Ek nie alleen nie , omdat die Vader by My is .
43016033	Ek sê hierdie dinge vir julle sodat julle in My rus en vrede kan vind . In die wêreld sal julle swaarkry beleef , maar skep moed : Ek het die wêreld reeds oorwin . "
43017001	Jesus het hierdie dinge gesê , en toe sy oë hemelwaarts gerig en gesê : " Vader , die uur het aangebreek . Verheerlik u Seun sodat die Seun U kan verheerlik .
43017002	U het aan die Seun volmag gegee oor die hele mensdom om aan almal wat U aan Hom gegee het , die ewige lewe te gee .
43017003	En die inhoud van die ewige lewe is dat hulle U ken , die enigste ware God , en Jesus Christus wat U gestuur het .
43017004	Ek het U op aarde verheerlik deur die werk te voltooi wat U My gegee het om te doen .
43017005	Verheerlik My dan nou ook by Uself , Vader , met die heerlikheid wat Ek by U gehad het nog voordat die wêreld bestaan het .
43017006	" Ek het u Naam bekendgemaak aan die mense wat U My uit die wêreld gegee het . Hulle was U s'n en U het hulle aan My toevertrou en hulle het u boodskap gehoorsaam uitgevoer .
43017007	Hulle besef nou dat alles wat U My gegee het van U af kom ,
43017008	want die woorde wat U My gegee het , het Ek net so aan hulle oorgedra . Hulle het dit aanvaar en besef dat Ek regtig van U af gekom het en hulle het vas geglo dat U My gestuur het .
43017009	Ek tree vir hulle in . Ek bid nie vir die wêreld nie , maar vir dié mense wat U aan My gegee het omdat hulle U s'n is .
43017010	Alles wat Myne is , is ook U s'n , en wat U s'n is , behoort ook aan My , en Ek is deur hulle verheerlik .
43017011	Ek is nie langer in hierdie wêreld nie , maar hulle is nog in hierdie wêreld . Ek is op pad na U toe . Heilige Vader , bewaar hulle in u Naam wat U aan My gegee het sodat hulle net soos Ons een kan wees .
43017012	Toe Ek nog by hulle was , het Ek hulle in u Naam bewaar ; dit is die Naam wat U aan My gegee het . Ek het hulle ook beskerm en niemand van hulle het verlore gegaan nie , behalwe die één wat vir vernietiging bestem is , sodat die Skrif vervul sou word .
43017013	" Ek is nou na U toe op pad . Ek sê hierdie dinge terwyl Ek nog in die wêreld is sodat hulle my blydskap in al sy volheid in hulleself kan ondervind .
43017014	Ek het u boodskap aan hulle oorgedra , maar die wêreld het hulle gehaat omdat hulle nie aan die wêreld behoort nie , net soos Ek ook nie aan die wêreld behoort nie .
43017015	Ek vra nie dat U hulle uit die wêreld verwyder nie , maar dat U hulle van die kwaad moet bewaar .
43017016	Hulle behoort nie aan die wêreld nie , net soos Ek ook nie aan die wêreld behoort nie .
43017017	Laat hulle aan U toegewy wees deur 'n hegte verbintenis aan die waarheid . U woord is die waarheid .
43017018	Net soos U My na die wêreld toe gestuur het , het Ek hulle ook na die wêreld toe gestuur .
43017019	En ter wille van hulle wy Ek Myself aan U toe sodat hulle ook deur 'n hegte verbintenis aan die waarheid aan U toegewy kan wees .
43017020	" Ek bid egter nie net vir hulle nie , maar ook vir dié wat op grond van hulle boodskap nog in My sal glo .
43017021	Ek bid dat hulle almal een mag wees , net soos U , Vader , in 'n hegte verhouding met My en Ek met U is ; dat hulle ook in 'n hegte verhouding met Ons mag leef sodat die wêreld kan glo dat U My gestuur het .
43017022	En Ek het die heerlikheid wat U aan My gegee het , ook aan hulle gegee sodat hulle een kan wees net soos Ons een is .
43017023	Dit beteken dat Ek in 'n hegte verhouding met hulle en U met My moet leef , sodat hulle ten volle een kan wees , sodat die wêreld kan weet dat U My gestuur het , en dat U hulle liefhet net soos U My liefhet .
43017024	" Vader , Ek wil graag hê dat dié mense wat U aan My gegee het , ook saam met My moet wees waar Ek is sodat hulle my heerlikheid kan sien , dié heerlikheid wat U aan My gegee het omdat U My voor die skepping van die wêreld liefgehad het .
43017025	" Regverdige Vader , die wêreld ken U nie , maar Ek ken U en hulle hier weet dat U My gestuur het .
43017026	Ek het u Naam aan hulle bekendgemaak en Ek sal dit nog verder bekendmaak sodat die liefde waarmee U My liefgehad het , in hulle mag leef en Ek ook in 'n hegte verhouding met hulle mag leef . "
43018001	Nadat Jesus dit gesê het , het Hy saam met sy dissipels die Kedronspruit oorgesteek . Aan die oorkant was daar 'n tuin geleë . Hy en sy dissipels het die tuin toe binnegegaan .
43018002	Judas , die een wat Hom sou uitlewer , het ook die plek geken omdat Jesus en sy dissipels dikwels daar bymekaargekom het .
43018003	Judas het op daardie oomblik die afdeling soldate en die wagte van die priesterhoofde en Fariseërs begelei en by die Olyftuin aangekom met lanterns , fakkels en wapens .
43018004	Jesus was egter deeglik bewus van alles wat oor Hom sou kom en het op sy eie uit die groep na vore beweeg en vir hulle gesê : " Wie soek julle eintlik ? "
43018005	Hulle het Hom geantwoord : " Jesus van Nasaret . " " Dit is Ek , " antwoord Jesus . Judas , die een wat Hom sou uitlewer , het ook daar tussen hulle rondgestaan .
43018006	En toe Jesus vir hulle sê : " Dit is Ek ! " het hulle almal padgegee en op die grond neergeval .
43018007	Jesus het sy vraag aan hulle herhaal : " Wie soek julle eintlik ? " " Jesus van Nasaret , " was hulle antwoord .
43018008	Jesus se reaksie was : " Ek het dan vir julle gesê dat dit Ek is . As julle Mý dan soek , laat hierdie mense wat saam met My is , weggaan . "
43018009	Sodoende het die woord wat Hy vroeër uitgespreek het , waar geword : " Uit die mense wat U aan My toevertrou het , het niemand verlore gegaan nie . "
43018010	Simon Petrus het 'n swaard by hom gedra . Hy trek toe sy swaard uit die skede , slaan daarmee na die slaaf van die hoofpriester , en kap sy regteroor af . Die slaaf se naam was Malgus .
43018011	Jesus sê toe dadelik vir Petrus : " Sit die swaard terug in sy skede . Sal Ek dan nie die beker drink wat die Vader aan My gegee het nie ? "
43018012	Toe het die afdeling soldate en die bevelvoerder en die wagte van die Joodse owerhede Jesus gearresteer en Hom geboei .
43018013	Hulle het Hom eers na Annas toe gebring . Hy was die skoonpa van Kajafas wat gedurende daardie jaar die hoofpriester was .
43018014	Dit was Kajafas wat die Jode met die raad bedien het dat dit voordeliger is dat een man vir die volk sterf .
43018015	Simon Petrus en 'n ander dissipel het Jesus gevolg . Daardie ander dissipel was bevriend met die hoofpriester en het saam met Jesus die hoofpriester se binnehof ingegaan .
43018016	Petrus het egter buite by die hek bly staan . Toe het daardie ander dissipel wat bevriend was met die hoofpriester , uitgegaan , met die meisie wat diens doen by die deur gepraat en Petrus ingebring .
43018017	Die meisie sê toe vir Petrus : " Is jy nie tog ook een van die dissipels van hierdie man nie ? " " Ek is nie ! " antwoord Petrus .
43018018	Die slawe en die wagte het hulle rondom 'n vuur staan en warm maak , omdat dit koud was . Petrus het saam met hulle hom daar staan en warm maak .
43018019	Die hoofpriester het Jesus uitgevra oor sy dissipels en oor sy onderrig aan die mense .
43018020	Jesus het hom geantwoord : " Ek het tot nou toe openlik met die mense gepraat . Ek het altyd in die sinagoge en in die tempel onderrig gegee , waar al die Jode saamgekom het , en Ek het niks in die geheim gesê nie .
43018021	Waarom ondervra u My ? Vra liewer dié mense wat gehoor het wat Ek aan hulle gesê het . Hulle weet wat Ek gesê het . "
43018022	Toe Jesus dié antwoord gegee het , het een van die wagte wat daar rondgestaan het , Jesus 'n vuishou gegee en gesê : " Is dit hoe jy die hoofpriester antwoord ? "
43018023	Jesus het hom geantwoord : " As Ek kwaadwillig gepraat het , sê dan wat so kwaadwillig was ; maar as dit met goeie bedoelings was , waarom slaan jy My ? "
43018024	Annas het Hom toe geboei na Kajafas , die hoofpriester , gestuur .
43018025	Simon Petrus was nog besig om hom te staan en warm maak toe iemand vir hom sê : " Is jy nie tog ook een van sy dissipels nie ? " Hy het dit heftig ontken en gesê : " Nee , ek is nie ! "
43018026	Een van die hoofpriester se slawe , verwant aan dié een wie se oor Petrus afgekap het , vra toe : " Het ek jou nie ook in die tuin saam met hom gesien nie ? "
43018027	Petrus het dit weer 'n keer heftig ontken en onmiddellik het die haan gekraai .
43018028	Daarop het hulle Jesus van Kajafas af na die hoofkwartier van die Romeinse goewerneur gebring . Dit was vroegoggend . Self het hulle nie ingegaan na die hoofkwartier nie sodat hulle nie onrein sou word nie , met die oog daarop om die Paasfees te kan vier .
43018029	Pilatus het buitentoe na hulle gestap en gevra : " Watter beskuldiging bring julle teen hierdie man in ? "
43018030	Hulle antwoord was : " As hy nie 'n misdaad gepleeg het nie , sou ons hom nie aan u uitgelewer het nie . "
43018031	Pilatus sê toe vir hulle : " Neem hom en gaan oordeel hom volgens julle eie wet . " Die Jode het egter vir hom gesê : " Ons word nie toegelaat om enigiemand tereg te stel nie . "
43018032	Dit het só plaasgevind sodat die woorde van Jesus vervul sou word toe Hy gesinspeel het op watter vorm van dood Hy sou sterf .
43018033	Pilatus het toe weer in die hoofkwartier ingegaan , Jesus geroep en vir Hom gesê : " Is jy die Koning van die Jode ? "
43018034	Jesus het daarop reageer : " Sê u dit uit u eie , of het ander dit oor My aan u vertel ? "
43018035	" Ek is mos nie 'n Jood nie ! " het Pilatus geantwoord . " Jou volk en jou priesterhoofde het jou aan my uitgelewer . Wat het jy regtig verkeerd gedoen ? "
43018036	Jesus het geantwoord : " My koningskap is nie van hierdie wêreld nie . As my heerskappy van hierdie wêreld was , sou my onderdane hard geveg het sodat Ek nie aan die Joodse owerhede uitgelewer word nie . Maar nou is my heerskappy nie van hier nie . "
43018037	" Is jy dan tog wel 'n koning ? " vra Pilatus . " U sê dit , dat Ek 'n koning is , " antwoord Jesus . " Hiervoor is Ek gebore en hiervoor het Ek na die wêreld toe gekom , met die doel om vir die waarheid getuienis af te lê . Elkeen wat lief is vir die waarheid , luister na my stem . "
43018038	Pilatus sê toe vir Jesus : " Wat is waarheid ? " Terwyl hy dit sê , gaan Pilatus weer buitentoe na die Jode en kondig aan : " Ek vind geen skuld in hom nie .
43018039	Dit is egter die gebruik by julle dat ek iemand vir julle loslaat op die Paasfees . Wil julle dus hê dat ek vir julle die Koning van die Jode loslaat ? "
43018040	Hulle skree toe terug : " Nee , beslis nie daardie man nie , eerder vir Barabbas ! " Barabbas was 'n misdadiger .
43019001	Toe het Pilatus Jesus geneem en Hom laat gésel .
43019002	En die soldate het 'n kroon van dorings gevleg en dit op Jesus se kop gesit . Hulle het ook vir Hom 'n pers kleed aangetrek ,
43019003	op Hom afgestorm en gesê : " Gegroet , Koning van die Jode ! " Hulle het Hom aanhoudend met die vuis geslaan .
43019004	Pilatus het weer 'n keer buitentoe gegaan en vir die Jode gesê : " Kyk , ek bring hom vir julle buitentoe sodat julle kan besef dat ek hom onskuldig bevind . "
43019005	Daarop het Jesus buitentoe gekom , met die kroon van dorings op sy kop en die pers mantel aan . Pilatus sê vir hulle : " Dáár is die mens ! "
43019006	Toe die priesterhoofde en die wagte Hom sien , het hulle nog harder geskree : " Kruisig hom ! Kruisig hom ! " " Neem júlle hom en kruisig hom , want ek vind geen skuld in hom nie , " sê Pilatus daarop aan hulle .
43019007	Die Jode het hom geantwoord : " Ons beskik oor 'n wet en daarvolgens moet hy sterf omdat hy homself as die Seun van God voorgehou het . "
43019008	Toe Pilatus hierdie opmerking hoor , het hy nog banger geword ,
43019009	sy hoofkwartier binnegestap en weer vir Jesus gesê : " Waarvandaan kom jy ? " Maar Jesus het hom nie geantwoord nie .
43019010	Daarop reageer Pilatus toe : " Praat jy nie met my nie ? Weet jy nie dat ek die bevoegdheid het om jou vry te laat , en ook die bevoegdheid om jou te laat kruisig nie ? "
43019011	Jesus het hom geantwoord : " U sou geen bevoegdheid oor My hê as dit nie van Bo aan u gegee was nie . Daarom het hy wat My aan u uitgelewer het , nog groter skuld . "
43019012	Na aanleiding hiervan het Pilatus Jesus probeer vrylaat , maar die Jode het dit uitgeskreeu : " As u hom bevry , is u nie 'n vriend van die keiser nie . Elkeen wat homself as 'n koning voorhou , is in konflik met die keiser ! "
43019013	Toe Pilatus hierdie woorde hoor , het hy Jesus buitentoe gebring en self op die regterstoel gaan sit by 'n plek wat Klipterras genoem word , in Aramees ' Gabbata ' .
43019014	Dit het saamgeval met die voorbereiding van die Paasfees , ongeveer twaalfuur die middag . Hy sê toe vir die Jode : " Dáár is julle Koning ! "
43019015	Hulle het net geskree : " Vat hom weg ! Vat hom weg ! Kruisig hom ! " Pilatus sê vir hulle : " Moet ek julle kóning kruisig ? " Die priesterhoofde het geantwoord : " Ons het nie 'n koning nie , ons het slegs die keiser . "
43019016	Pilatus het Jesus toe oorgegee om gekruisig te word . Daarop het hulle Jesus weggelei .
43019017	Jesus het self die kruis gedra en uitgegaan na wat genoem is Kopbeenplek , in Aramees " Golgota " .
43019018	Daar het hulle Hom gekruisig , en saam met Hom ook twee ander , aan weerskante van Jesus , met Hom in die middel .
43019019	Pilatus het 'n kennisgewing geskryf en dit aan die bokant van die kruis aangebring . Daarop het gestaan : " Jesus van Nasaret , die Koning van die Jode . "
43019020	Baie van die Jode het hierdie kennisgewing gelees omdat die plek waar Jesus gekruisig is , naby die stad geleë was . Die kennisgewing was in Aramees , Latyn en Grieks .
43019021	Die priesterhoofde van die Jode het toe vir Pilatus gesê : " Moenie skryf : ' Die Koning van die Jode ' nie , maar dat Hy gesê het : ' Ek is die Koning van die Jode . ' "
43019022	Pilatus het geantwoord : " Wat ek geskryf het , het ek geskryf . "
43019023	Die soldate het , toe hulle Jesus gekruisig het , sy bo-klere geneem en daarvan vier dele gemaak , vir elke soldaat 'n deel . Hulle het ook die drarok geneem . Dit was 'n naatlose kleed , van bo tot onder aaneen geweef .
43019024	Hulle het toe vir mekaar gesê : " Moenie dit skeur nie , laat ons liewer daaroor loot en só bepaal wie s'n dit sal wees . " Dit is gedoen sodat die Skrif vervul kan word : " Hulle het my bo-klereonder mekaar verdeelen oor my onderkleedhet hulle die lot gewerp . " Tot sover dan wat die soldate gedoen het .
43019025	Naby die kruis van Jesus het sy ma , sy ma se suster en Maria , die vrou van Klopas , en Maria Magdalena gestaan .
43019026	Toe Jesus sy ma sien , en die lieflingdissipel wat by sy ma staan , sê Hy vir haar : " Vrou , dáár is u seun . "
43019027	Daarna sê Hy vir die dissipel : " Kyk , dáár is jou ma . " Van daardie uur af het die dissipel Jesus se ma by hom aan huis geneem .
43019028	Hierna het Jesus , terwyl Hy weet dat alles reeds afgehandel is en sodat die Skrif vervul kan word , gesê : " Ek is dors . "
43019029	'n Kruik vol suur wyn het daar gestaan . Die soldate het toe 'n spons vol suur wyn op 'n hisoptak gesit en dit teen sy mond gehou .
43019030	Toe Jesus die suur wyn proe , het Hy gesê : " Dit is nou afgehandel ! " Toe het Hy sy kop vooroor laat val en sy asem uitgeblaas .
43019031	Aangesien dit die voorbereiding vir die Sabbat was , wou die Jode nie hê dat die liggame op die Sabbat aan die kruis moes bly hang nie , want daardie spesifieke Sabbat was 'n belangrike een . Hulle het Pilatus toe gaan vra dat die kruiselinge se bene gebreek en die liggame verwyder moes word .
43019032	Die soldate het toe gekom en die bene van die eerste een gebreek en ook dié van die ander een wat saam met Jesus gekruisig was .
43019033	Toe hulle by Jesus kom en sien dat Hy alreeds gesterf het , het hulle nie sy bene gebreek nie .
43019034	Een van die soldate het egter sy spies in Jesus se sy gesteek en daar het dadelik bloed en water uitgevloei .
43019035	Hy wat dit aanskou het , vertel dit gesaghebbend , en sy getuienis is waar . Hy weet ook dat hy die waarheid praat sodat ook julle tot geloof moet kom .
43019036	Want hierdie dinge het gebeur sodat die Skrif vervul kan word : " Geen been van Hom sal gebreek word nie . "
43019037	Verder sê die Skrif : " Hulle sal Hom aanskou vir wie hulle deurboor het . "
43019038	Hierna het Josef wat van Arimatea afkomstig was — omdat hy vir die Joodse leiers bang was , was hy 'n geheime dissipel van Jesus — Pilatus gaan vra of hy die liggaam van Jesus kon kry . Pilatus het dit toegestaan . Josef het toe die liggaam gaan haal .
43019039	Nikodemus , wat Jesus die eerste keer gedurende die nag besoek het , het ook gekom en 'n mengsel van ongeveer 50 liter mirre en aalwyn gebring .
43019040	Hulle het toe Jesus se liggaam geneem en dit in linnedoeke saam met die speserye toegevou soos dit die gebruik van die Jode was om iemand vir 'n begrafnis voor te berei .
43019041	Op die plek waar Jesus gekruisig is , was 'n tuin en in die tuin 'n nuwe graf waarin nog niemand begrawe was nie .
43019042	Met die oog op die Joodse dag van voorbereiding , en omdat die graf naby was , het hulle Jesus daar neergelê .
43020001	Vroeg die Sondagoggend toe dit nog donker was , kom Maria Magdalena by die graf aan en merk op dat die klip voor die graf weggerol is .
43020002	Sy hardloop toe en kom by Simon Petrus en die lieflingdissipel en sê vir hulle : " Hulle het die Here uit die graf weggeneem en ons weet nie waar hulle Hom neergelê het nie . "
43020003	Petrus en die ander dissipel het uitgekom en na die graf toe gehardloop .
43020004	Die twee het saam gehardloop , maar die ander dissipel het vinniger as Petrus gehardloop en eerste by die graf aangekom .
43020005	Toe hy vooroor buk , sien hy net die linnedoeke daar lê , maar hy het nie ingegaan nie .
43020006	Simon Petrus het ná hom ook daar aangekom en by die graf ingegaan . Hy sien toe ook die linnedoeke daar lê ,
43020007	én die kopdoek wat om Jesus se kop was . Die kopdoek het nie by die ander doeke gelê nie , maar was eenkant opgerol .
43020008	Daarna het die ander dissipel wat eerste by die graf aangekom het , ook ingegaan , gesien , en geglo .
43020009	Hulle het nog nie die Skrif verstaan dat Jesus uit die dood moet opstaan nie .
43020010	Daarna het die dissipels weer teruggegaan huis toe .
43020011	Maria het buite die graf gestaan en huil . Terwyl sy huil , het sy vooroor gebuk en in die graf in gekyk .
43020012	Sy sien toe twee engele met wit klere aan wat sit op dieselfde plek waar die liggaam van Jesus gelê het , een aan die kopkant en een aan die voetekant .
43020013	Hulle vra haar : " Vrou , waarom huil jy ? " Sy antwoord hulle : " Hulle het my Here weggeneem en ek weet nie waar hulle Hom neergelê het nie . "
43020014	Nadat sy dit gesê het , het sy omgedraai en Jesus daar sien staan , maar sy het nie besef dat dit Jesus was nie .
43020015	Jesus sê vir haar : " Vrou , waarom huil jy ? Wie soek jy ? " Sy het gemeen dat dit die tuinwerker is , en het vir Hom gesê : " Meneer , as ú Hom weggedra het , sê asseblief vir my waar u Hom neergelê het en ek sal Hom gaan haal . "
43020016	Jesus sê vir haar : " Maria ! " Sy draai om en sê vir Hom in Aramees : " Rabboeni ! " Dit beteken ' Leermeester ' .
43020017	Jesus sê toe vir haar : " Moenie aan My raak nie , want Ek het nog nie na die Vader opgevaar nie . Gaan na my broers en vertel vir hulle : Ek vaar op na my Vader toe , wat ook julle Vader is , na my God toe , wat ook julle God is . "
43020018	Maria Magdalena het die boodskap aan Jesus se dissipels gaan oordra : " Ek het die Here gesien ! " Sy het ook vertel wat Hy vir haar gesê het .
43020019	Gedurende die vroeë aand , op daardie Sondag , terwyl die deure uit vrees vir die Jode gesluit was , het Jesus se dissipels bymekaargekom . Jesus het tussen hulle gaan staan en vir hulle gesê : " Vrede vir julle ! "
43020020	Nadat Hy dit gesê het , wys Hy sy hande en sy sy aan hulle . Die dissipels was baie opgewonde om die Here te sien .
43020021	" Vrede vir julle ! " sê Jesus weer 'n keer . " Net soos die Vader My gestuur het , stuur Ek julle ook . "
43020022	Nadat Jesus dit gesê het , het Hy oor hulle geblaas en vir hulle gesê : " Ontvang die Heilige Gees !
43020023	Wie se sondes julle ook al vergewe , God vergewe hulle dit ; wie s'n julle ook al handhaaf , God handhaaf dit . "
43020024	Tomas , ook genoem Didimus , een van die twaalf , was nie saam met die ander dissipels toe Jesus daar aangekom het nie .
43020025	Die ander dissipels sê toe vir hom : " Ons het die Here gesien ! " Maar hy het vir hulle gesê : " As ek nie die merk van die spykers in sy hande sien en my vinger in die spykermerke steek en my hand in sy sy steek nie , sal ek nóóit glo nie . "
43020026	Agt dae later was Jesus se dissipels weer saam , en Tomas was by hulle . Die deure was op slot en grendel , maar Jesus het tussen hulle kom staan en aan hulle gesê : " Vrede vir julle ! "
43020027	Daarna sê Hy vir Tomas : " Bring jou vinger hier en kyk na my hande , en bring jou hand en steek dit in my sy ; en hou op ongelowig wees , maar word gelowig ! "
43020028	Tomas het vir Jesus gesê : " My Here en my God ! "
43020029	Jesus se reaksie daarop was : " Glo jy nou nadat jy klaar gesien het ? Geseënd is hulle wat nie sien nie , en tog geglo het . "
43020030	Jesus het nog baie ander wondertekens voor sy dissipels gedoen . Daardie tekens is nie opgeskryf in hierdie boek nie .
43020031	Hierdie tekens is wel opgeskryf sodat julle tot die geloof kan kom dat Jesus die Messias is , die Seun van God , en sodat julle deur aan te hou glo , in sy Naam die lewe kan hê .
43021001	Daarna het Jesus weer aan sy dissipels by die Meer van Tiberias verskyn . Dit het só gebeur .
43021002	Die volgende dissipels was daar saam : Simon Petrus en Tomas ( wat ook Didimus genoem is ) , Natanael van Kana in Galilea , die seuns van Sebedeus , en nog twee ander .
43021003	Simon Petrus sê vir hulle : " Ek gaan visvang . " Hulle sê vir hom : " Ons gaan ook saam met jou . " Hulle het in die skuit gaan klim , en het daardie nag niks gevang nie .
43021004	Net ná dagbreek het Jesus daar op die strand gestaan , maar sy dissipels was nie daarvan bewus dat dit Hý is nie .
43021005	Hy vra toe vir hulle : " Kinders , het julle nie iets om te eet nie ? " Hulle antwoord vir Jesus was net : " Nee . "
43021006	Hy sê toe vir hulle : " Gooi die net aan die regterkant van die boot uit en julle sal vis kry . " Hulle het die net toe uitgegooi , en kon dit nie weer intrek nie as gevolg van die groot hoeveelheid vis .
43021007	Die lieflingdissipel sê toe vir Petrus : " Dit is die Here ! " Toe Simon Petrus hoor dat dit die Here is , het hy sy klere aangetrek , want hy was halfpad kaal , en hy het in die water gespring .
43021008	Die ander dissipels het solank met die bootjie nadergekom , want hulle was nie ver van die land af nie , ongeveer 100 meter , en hulle het die net met visse land toe gesleep .
43021009	Toe hulle aan land kom , sien hulle 'n vuurtjie met 'n vis wat daarop lê , en daar was ook brood . Jesus sê toe vir hulle :
43021010	" Bring van die vis wat julle so pas gevang het . "
43021011	Simon Petrus het in die boot geklim en die net aan land getrek . Dit was vol groot visse , 153 van hulle . Al was daar só baie , het die net nie geskeur nie .
43021012	Jesus het hulle uitgenooi : " Kom kry ontbyt . " Nie een van sy dissipels het dit gewaag om Hom te vra : " Wie is U ? " nie . Hulle het net geweet dat dit die Here is .
43021013	Jesus het nadergekom , die brood geneem en aan hulle uitgedeel , net so ook die vis .
43021014	Dit was reeds die derde keer dat Jesus aan sy dissipels verskyn het nadat Hy uit die dood opgewek is .
43021015	Toe hulle klaar ontbyt geëet het , vra Jesus vir Simon Petrus : " Simon , seun van Johannes , het jy My lief , meer as hierdies ? " Petrus sê vir Jesus : " Ja , Here , U weet dat ek U liefhet . " Jesus sê vir hom : " Gaan versorg my lammers . "
43021016	Jesus vra hom toe 'n tweede keer : " Simon , seun van Johannes , het jy My lief ? " " Ja , Here , U weet dat ek U liefhet , " antwoord Petrus . Jesus sê vir hom : " Wees 'n herder vir my skape . "
43021017	'n Derde keer vra Jesus hom : " Simon , seun van Johannes , het jy My lief ? " Petrus het hartseer geword omdat Jesus hom 'n derde keer gevra het : " Het jy My lief ? " en hy antwoord Jesus : " Here , U weet alles . U weet dat ek U liefhet . " Jesus sê vir hom : " Gaan versorg my skape .
43021018	Ek verseker jou , toe jy nog jonger was , het jy self jou klere vasgegordel en het jy rondgegaan waar jy ook al wou ; wanneer jy egter oud is , sal jy jou hande uitstrek en iemand anders sal jou klere vasgordel en jou bring waar jy nie graag sal wil wees nie . "
43021019	Dit het Jesus gesê om te sinspeel op die soort dood waarmee Petrus God sou verheerlik . Nadat Hy dit gesê het , sê Jesus vir Petrus : " Volg My as my dissipel ! "
43021020	Toe Petrus omdraai , sien hy dat die lieflingdissipel Jesus volg . Dit is hy wat by die paasete tot baie na aan Jesus se bors oorgeleun en gevra het : " Here , wie is die een wat U gaan uitlewer ? "
43021021	Toe Petrus hom sien , vra hy vir Jesus : " Wat van hom , Here ? "
43021022	Jesus reageer daarop : " As Ek wil hê dat hy moet bly leef totdat Ek terugkeer , wat het dit met jou te doen ? Volg jý My ! "
43021023	Hierdie gerug het toe onder die gelowiges rondgegaan dat daardie dissipel nie sal sterf nie . Jesus het egter nie vir Petrus gesê dat daardie dissipel nie sal sterf nie , maar eintlik net : " As Ek wou hê dat hy moet bly leef totdat Ek terugkeer , wat gaan dit jou aan ? "
43021024	Hierdie dissipel is die een wat oor al hierdie dinge getuig en dit neergeskryf het , en ons is oortuig dat sy getuienis betroubaar is .
43021025	Daar bestaan nog baie ander dinge wat Jesus gedoen het . As hulle egter een vir een opgeskryf moes word , dink ek sou die wêreld nie plek hê vir al die boeke wat geskryf word nie .
44001001	Beste Teofilus In my eerste boek het ek jou vertel van alles wat Jesus begin doen en leer het
44001002	tot op die dag toe Hy opgeneem is . Voor sy hemelvaart het Hy deur die Heilige Gees aan die mans wat Hy as apostels uitgekies het , opdragte gegee .
44001003	In die loop van 40 dae na sy lydenstyd het Hy by verskeie geleenthede aan die apostels verskyn , en op baie maniere aan hulle bewys dat Hy regtig lewe . Hy het telkens met hulle oor die koningsheerskappy van God gepraat .
44001004	'n Keer toe hulle so saam was , het Hy aan hulle dié opdrag gegee : " Moenie Jerusalem verlaat voordat julle van die Vader ontvang het wat Hy belowe het nie . Julle onthou mos dat Ek julle vroeër daarvan vertel het :
44001005	Johannes het met water gedoop , maar júlle sal binne 'n paar dae met die Heilige Gees gedoop word . "
44001006	Toe hulle 'n keer weer bymekaar was , het die apostels Jesus aanhou vra : " Here , is dit nou die tyd dat U Israel weer 'n onafhanklike volk met 'n eie koning gaan maak ? "
44001007	" Die Vader bepaal hierdie datums , " het Hy geantwoord , " en die bedoeling is nie dat julle dit moet ken nie .
44001008	Maar wanneer die Heilige Gees oor julle kom , sal julle krag ontvang en oral mense eerstehands van My vertel — in Jerusalem , oor die hele Judea , in Samaria , en tot in die uithoeke van die aarde . "
44001009	Hy het dit gesê , en is toe in die hemelruim opgeneem terwyl hulle toekyk . Hy het in 'n wolk verdwyn .
44001010	Toe Hy wegraak en hulle nog stip die hemelruim inkyk , het daar skielik twee mans in wit klere by hulle gestaan .
44001011	Die twee mans sê toe : " Galilese manne , waarom staan julle na die hemel en kyk ? Jesus is van julle af weggeneem die hemel in . Hy sal egter nét so terugkom soos julle Hom die hemel sien ingaan het ! "
44001012	Na hierdie gebeure het die apostels van die Olyfberg af na Jerusalem toe teruggestap , 'n afstand van net onder 'n kilometer .
44001013	Hulle is toe na die bovertrek toe waar hulle tuisgegaan het . Die volgende persone was daar : Petrus , Johannes , Jakobus , Andreas , Filippus , Tomas , Bartolomeus , Matteus , Jakobus ( seun van Alfeus ) , Simon die Yweraar , en Judas ( seun van Jakobus ) .
44001014	Hulle het almal saam aanhou bid . Maria , Jesus se ma , ander vroue en Jesus se broers was ook by .
44001015	In daardie tyd was daar 'n byeenkoms van sowat 120 gelowiges . Petrus het tussen hulle opgestaan en gesê :
44001016	" Medegelowiges , dit was nodig dat die Skrif oor Judas vervul moes word — dié man wat die tempelpolisie wat Jesus wou arresteer , na Hom toe gelei het . Die Heilige Gees het dit al lankal voorspel toe Hy deur Dawid daaroor gepraat het .
44001017	Judas was inderdaad een van ons , en hy is ook saam met ons gekies vir hierdie bediening . "
44001018	( Met die omkoopgeld wat Judas vir sy verraad gekry het , het hy 'n stuk grond gekoop . Daar het hy vooroor geval en sy middellyf het oopgebars . Al sy ingewande het uitgepeul .
44001019	Die nuus oor sy dood het vinnig onder die inwoners van Jerusalem versprei . Hulle het daardie plek toe Akeldama genoem , 'n Aramese woord wat " Bloedgrond " beteken . )
44001020	Petrus het voortgegaan : " Dis presies soos dit in die Psalmboek geskryf staan : ' Laat sy woonplek verlate word ; laat niemand daar bly nie . ' " En op 'n ander plek : ' Laat iemand anderssy toesigverantwoordelikheidoorneem . '
44001021	" Daarom moet ons nou iemand anders kies . Dit moet een van die mans wees wat die hele tyd toe die Here Jesus by ons was , ook saam met ons was -
44001022	van die tyd toe Jesus heel aan die begin deur Johannes gedoop is , tot op die dag toe Hy van ons in die hemel opgeneem is . Die een wat gekies word , sal saam met ons 'n getuie wees van Jesus se opstanding . "
44001023	Hulle stel toe twee voor : Josef , wat ook Barsabbas of Justus genoem word , en Mattias .
44001024	Hulle bid toe saam dat die regte een verkies word . " Here , " het hulle gebid , " U ken elke hart . Wys ons watter een U gekies het
44001025	om as apostel te dien in die plek van Judas wat ons in die steek gelaat het en na die plek toe is waar hy hoort . "
44001026	Hulle het toe geloot , en die loting het vir Mattias aangewys . So is hy gekies as die twaalfde apostel .
44002001	Op Pinksterdag , sewe weke na Jesus se opstanding , was al die gelowiges op een plek saam .
44002002	Skielik was daar in die lug bokant hulle 'n geluid soos van 'n geweldige stormwind , en dit het die hele huis gevul waar hulle bymekaar was .
44002003	Tonge wat gelyk het soos individuele vuurvlamme het toe tussen hulle verskyn en op elkeen van hulle gaan sit .
44002004	Almal is toe met die Heilige Gees vervul en soos die Gees vir hulle die vermoë gegee het , het hulle in ander tale begin praat .
44002005	Daar het toegewyde Jode uit al die nasies onder die son in Jerusalem gewoon .
44002006	Die geluid van die stormwind en die stemme het 'n groot skare daar laat saamkom . Hulle was uit die veld geslaan omdat elkeen die gelowiges in hulle eie taal hoor praat het .
44002007	Hulle was heeltemal uit die veld geslaan . " Hoe is dit moontlik ? " het hulle uitgeroep . " Almal wat hier praat , is Galileërs ,
44002008	en tog hoor ons hulle in ons moedertaal praat !
44002009	Hier is ons — Perse , Mediërs en Elamiete , mense wat in Mesopotamië bly , in Judea , Kappadosië , Pontus en die provinsie Asië ,
44002010	Frigië , Pamfilië , Egipte en die dele van Libië na Sirene se kant toe , besoekers uit Rome -
44002011	Jode sowel as proseliete , Kretensers en Arabiere . Ons almal hoor hulle in ons eie tale praat oor die groot dinge wat God gedoen het ! "
44002012	Hulle was almal uit die veld geslaan . " Wat kan dit tog beteken ? " het party van hulle mekaar gevra .
44002013	Maar ander het gespot . " Hulle is maar net dronk ! " het hulle gesê .
44002014	Toe staan Petrus saam met die elf ander apostels op . Hy het die skare met 'n harde stem toegespreek : " Jode en julle almal wat in Jerusalem woon , neem nou deeglik kennis en luister goed na wat ek gaan sê : Julle moet nou goed luister !
44002015	Party van julle beweer hierdie mense is dronk . Dis nie waar nie ! Dis heeltemal te vroeg daarvoor . Mense is nie nege-uur in die oggend al dronk nie .
44002016	Nee , wat hier gebeur , is waarvan God deur die profeet Joël gepraat het :
44002017	' Só sal dit in die laaste dae wees , sê God : Ek sal my Gees uitstort op elkemens . Julle seuns en dogterssal die woord van Godverkondig ; julle jongmense sal gesigte sien , en julle oumense sal dromedroom .
44002018	Ja , op die mans en vroue wat in my diens staan , sal Ek in daardie daemy Gees uitstorten hulle sal my woord verkondig .
44002019	En Ek sal wonders geebo in die hemelruimen wondertekens onder op die aarde — bloed en vuur en rookwolke .
44002020	Die son sal 'n donker kol word , en die maan 'n bloedkol , voordat die groot en heerlikeDag van die Here kom .
44002021	Elkeen wat die Naamvan die Here aanroep , sal verlos word . '
44002022	" Luister na wat ek gaan sê , geagte mede - Israeliete ! Soos julle self weet , het God in die openbaar by julle bevestig dat Jesus van Nasaret die Here is . Dit is bevestig deur kragtige dade , wonders en tekens wat God Hom by julle laat doen het .
44002023	Maar julle het opgetree soos God dit vooruit bepaal het . Met die hulp van nie - Jode het julle Hom aan die kruis gespyker en vermoor .
44002024	God het Hom egter van die smarte van die dood gered en Hom opgewek , want die dood kon Hom nie in sy greep hou nie .
44002025	" Koning Dawid het die volgende van Hom gesê : ' Ek het die Here altyd by my gesien . Niks en niemandsal my laat wankel nie , want Hy is hier reg by my .
44002026	Dis hoekom my hart bly is , en my tong jubel ! Ja , nog meer : omdat ek hoop het , leef ek rustig .
44002027	Ek weet U sal my geesnie in Hades agterlaat nieof toelaat dat u Heiligein die graf vergaan nie .
44002028	U het my die paaie geleerwat na die lewe lei , U sal my bly maakmet u teenwoordigheid . '
44002029	" Geagte volksgenote , verstaan goed ! Dawid het in dié woorde wat ek aangehaal het , nie van homself gepraat nie . Ons weet mos : hy hét gesterf en is begrawe , en sy graf is tot vandag toe nog hier by ons .
44002030	" Hy het dus as profeet opgetree , en hy het geweet dat God met 'n eed aan hom belowe het dat een van sy nakomelinge as Messias op sy troon sou sit .
44002031	Dawid het in die toekoms gesien en oor die opstanding van die Messias gepraat : Hy sal nie in Hadesagtergelaat word nie , sy liggaam sal nie in die grafvergaan nie .
44002032	" Hierdie woorde van Dawid handel oor Jesus : God het Hom opgewek . Ons is almal getuies hiervan .
44002033	Hy is derhalwe verhoog tot die regterhand van God , en nadat Hy die belofte van die Heilige Gees van die Vader ontvang het , het Hy dit uitgestort soos julle nou sien en hoor .
44002034	Dawid is nie die een wat na die hemel toe opgevaar het nie , en tog sê hy : ' Die Here het vir my Here gesê : Sit aan my regterhand
44002035	totdat Ek jou vyandeheeltemal aan jouonderwerp het . '
44002036	" Die hele Israel moet dus vir seker weet : God het hierdie Jesus wat júlle gekruisig het , Here en Christus gemaak ! "
44002037	Petrus se woorde het hulle diep geraak . Hulle het toe vir Petrus en die ander apostels gevra : " Geagte volksgenote , wat moet ons doen ? "
44002038	Petrus antwoord hulle : " Kom tot inkeer en maak reg met God . Laat julle in die Naam van Jesus Christus doop sodat julle sondes vergewe kan word , en julle sal die Heilige Gees as gawe ontvang .
44002039	Hierdie belofte is bedoel vir julle en julle kinders , en selfs vir die nie - Jode — almal wat die Here ons God sal naderroep . "
44002040	Petrus het nog lank aanhou getuig en 'n ernstige beroep op sy hoorders gedoen : " Laat julle red uit hierdie afgedwaalde geslag ! "
44002041	Dié wat Petrus se boodskap aanvaar het , is gedoop en hulle het lede van die kerk geword . Hulle was so 3000 .
44002042	Hulle het hulle volledig gewy aan die leer van die apostels , aan die versorging van mekaar , aan die gemeenskaplike maaltye , en aan gebede .
44002043	Diep ontsag het oor elke persoon gekom , en die apostels het baie wonders en wondertekens laat plaasvind .
44002044	Al die gelowiges het gereeld bymekaargekom , en hulle het alles wat hulle besit het , met mekaar gedeel .
44002045	Hulle het hulle grond en besittings verkoop en die geld aan almal uitgedeel volgens elkeen se behoefte .
44002046	Hulle het almal elke dag getrou by die tempel bymekaargekom , van huis tot huis die maaltyd van die Here gevier , en hulle kos met jubelende blydskap en in alle opregtheid geëet .
44002047	Hulle het God deurentyd geprys , en die goedgesindheid van die hele volk geniet . En die Here het elke dag mense wat verlos word , by hulle gevoeg .
44003001	Petrus en Johannes was een middag op pad tempel toe . Dit was drie-uur , die gebedstyd .
44003002	Net tóé word daar 'n man aangedra wat van sy geboorte af lam was . Mense het hom daagliks laat sit by die tempelpoort wat as Mooipoort bekend staan , om by die tempelgangers te bedel .
44003003	Petrus en Johannes wou net in die tempel ingaan , toe hy hulle sien en 'n bydrae by hulle vra .
44003004	Petrus kyk hom toe saam met Johannes stip aan , en sê : " Kyk na ons ! "
44003005	Die verlamde man kyk toe na hulle in die verwagting dat hy 'n bydrae gaan kry .
44003006	Maar Petrus sê : " Geld het ek nie . Maar wat ek het , dít gee ek vir jou : Op gesag van Jesus Christus van Nasaret , staan op en loop ! "
44003007	Petrus vat die man toe aan sy regterhand en help hom op . En onmiddellik het sy voete en enkels gesond en sterk geword .
44003008	Hy het opgespring , op sy voete gestaan , en begin rondstap . Daarna , terwyl hy rondstap , huppel en God prys , is hy saam met hulle die tempel in .
44003009	Die hele volk het gesien hoe hy loop en gehoor hoe hy God prys .
44003010	Toe hulle hom eien en besef dat dit hý is wat voor die tempel by Mooipoort gesit en bedel het , was hulle heeltemal verstom .
44003011	Hulle het van verwondering by die Pilaargang van Salomo saamgedrom terwyl die man gesorg het dat hy bý Petrus en Johannes bly .
44003012	Toe Petrus dit agterkom , het hy soos volg op die mense gereageer : " Geagte Israeliete , wat is so besonders hieraan ? Wat kyk julle ons so aan asof ons deur ons eie krag of godsdienstigheid veroorsaak het dat hierdie man kan rondstap ?
44003013	" Dis die God van Abraham , die God van Isak , die God van Jakob , die God van ons voorvaders wat met hierdie daad Goddelike eer aan Jesus , sy Dienaar , gee . Dis hierdie selfde Jesus vir wie júlle uitgelewer en voor Pilatus verwerp het , al was Pilatus se uitspraak dat Hy vrygelaat moes word .
44003014	Julle het hierdie heilige en opregte man verwerp , en eerder geëis dat 'n moordenaar vir julle vrygelaat word .
44003015	Julle het die Bron van lewe doodgemaak , maar God het Hom uit die dood opgewek ! Van Hóm is óns getuies !
44003016	" Die Naam van Jesus het hierdie man se bene weer sterk gemaak — en julle weet hoe verlam hy was . " Geloof in die Naam van Jesus het hom heeltemal gesond laat word , hier reg voor julle oë .
44003017	" Volksgenote , ek weet dat wat julle aan Jesus gedoen het , in onkunde gebeur het , en dieselfde geld van julle leiers .
44003018	" God was egter besig om te laat gebeur wat al die profete vroeër oor die Messias aangekondig het — dat Hy sou ly .
44003019	Kom tot inkeer en maak reg met God sodat Hy julle sondes sal uitwis .
44003020	Dan sal die teenwoordigheid van die Here tye van oplewing tot gevolg hê , en Hy sal Jesus julle Messias weer na julle toe stuur .
44003021	Hy moet in die hemel bly totdat die tyd aangebreek het wanneer God alles nuut maak , soos God dit lank gelede deur sy heilige profete belowe het .
44003022	" Moses het gesê : ' Die Here julle God sal 'n Profeet soos ek uit julle volk vir julle laat voortkom . Luister mooi na alles wat Hy vir julle sê . '
44003023	Moses het ook nog verder gesê : ' Elkeen wat nie na daardie Profeet luister nie , sal van die volk van God afgesny en vernietig word . '
44003024	" Van Samuel af het elke profeet gepraat oor wat vandag gebeur .
44003025	Júlle is die kinders van daardie profete , en julle het deel aan die verbond wat God met julle voorvaders gesluit het . God het mos vir Abraham gesê : ' In jou nageslag sal al die families van die aarde geseën word . '
44003026	Toe God sy Dienaar in die wêreld laat kom het , het Hy Hom heel eerste na julle , Israeliete , toe gestuur om vir julle tot 'n seën te wees deurdat julle almal van julle verkeerde paaie af omdraai . "
44004001	Petrus en Johannes was nog besig om met die mense te praat toe die priesterhoofde , die bevelvoerder van die tempelwag en sommige van die Sadduseërs op hulle afstorm .
44004002	Hulle was baie ontsteld omdat Petrus en Johannes die volk geleer het en die opstanding uit die dood in Jesus verkondig het .
44004003	Die tempelwag het hulle gearresteer , en omdat dit al laat was , hulle oornag in die tronk gesit .
44004004	Tog het baie van die mense wat hulle boodskap gehoor het , gelowig geword . Gevolglik het die getal gelowiges aangegroei tot omtrent 5000 .
44004005	Die volgende môre het die priesterhoofde , die leiers , die familiehoofde en die skrifgeleerdes in Jerusalem vergadering gehou .
44004006	Annas die hoofpriester was daar , asook Kajafas , Johannes , Aleksander en ander familielede van die hoofpriester .
44004007	Hulle het die twee apostels voor hulle laat bring en hulle onder druk gesit met die vraag : " Deur watter krag en in watter naam het julle dit reggekry ? "
44004008	Toe het Petrus , vervul met die Heilige Gees , vir hulle gesê : " Leiers en familiehoofde van ons volk ,
44004009	word ons vandag verhoor oor 'n goeie daad aan 'n verlamde man ? Wil julle weet hoe hy gesond gemaak is ?
44004010	Ek wil dit duidelik stel aan julle almal en aan die hele volk Israel dat hy gesond gemaak is in die Naam van Jesus Christus van Nasaret , dié Jesus vir wie júlle gekruisig het , maar wat God uit die dood opgewek het .
44004011	Hy is : ' Dié klip wat deur julle bouersgeminag is ; Hý het nou die sluitklip geword . '
44004012	" Daar is geen verlossing by iemand anders nie . Daar is geen ander naam op aarde wat mense kan aanroep om verlos te word nie . "
44004013	Die raadslede was verbaas toe hulle Petrus en Johannes se waagmoed sien , want hulle het besef dis gewone mense sonder enige besondere opleiding . Hulle het hulle ook herken as mense wat saam met Jesus was .
44004014	Maar omdat die man wat gesond gemaak is , daar reg by hulle gestaan het , het die raadslede niks gehad om te sê nie .
44004015	Daarom het hulle Petrus en Johannes uit die raadsaal gestuur en die saak met mekaar bespreek .
44004016	" Wat gaan ons met hierdie mans aanvang ? " het hulle gevra . " Dit is vir almal wat in Jerusalem woon , duidelik dat 'n onmiskenbare teken deur hulle plaasgevind het , en ook ons kan dit nie ontken nie .
44004017	Maar om te keer dat dit nog verder onder die volk versprei , kom ons dreig hulle om nie weer met iemand in die Naam van Jesus te praat nie . "
44004018	Hulle roep toe die apostels weer in en beveel hulle om glad nie verder iets in die Naam van Jesus te verkondig of te leer nie .
44004019	Petrus en Johannes het egter in reaksie vir hulle gesê : " Dink julle God wil hê dat ons eerder aan júlle gehoorsaam moet wees as aan Hom ?
44004020	" Ons kan nie anders as om te praat oor die wonderlike dinge wat ons gesien en gehoor het nie . "
44004021	Die Raad het hulle nog verder gedreig . Uiteindelik het hulle hulle egter laat gaan , want hulle het nie geweet hoe om hulle te straf sonder om 'n volksopstand te veroorsaak nie . Almal was inderdaad besig om God te prys
44004022	vir die wonderteken — 'n man wat al oor die 40 jaar verlam was , is immers gesond gemaak !
44004023	Toe hulle losgelaat is , het Petrus en Johannes dadelik die ander gelowiges opgesoek en vir hulle vertel wat die priesterhoofde en die familiehoofde alles gesê het .
44004024	Toe het al die gelowiges saam tot God gebid : " Almagtige Here , Skepper van die hemel en die aarde , die see en alles daarin -
44004025	U het lank gelede u dienaar , ons voorvader Dawid , deur die Heilige Gees laat sê : ' Waarom het die nasiestekere gegaan ? Waarom het die volkesinlose planne beraam ?
44004026	Die konings van die aardehet hulle slaggereed gemaak ; die heersers het saamgespanteen die Hereen teen sy Messias . '
44004027	" Dit is wat hier in hierdie stad gebeur het ! Herodes Antipas , Pontius Pilatus die goewerneur , die ander volke en die volk Israel het saamgespan teen Jesus , u heilige Dienaar , wat deur U toegerus is vir sy taak .
44004028	Eintlik was alles wat hulle gedoen het , volgens u beskikking en besluit .
44004029	En nou , Here , hoor hoe dreig hulle ons . Gee dat ons , u diensknegte , u woord met waagmoed sal verkondig .
44004030	Steek u hand uit en bewerk genesing , en laat daar tekens en wonders plaasvind deur die Naam van u heilige Dienaar , Jesus . "
44004031	Na hierdie gebed het die gebou waar hulle bymekaar was , geskud , en hulle is almal met die Heilige Gees vervul . En hulle het God se boodskap onverskrokke verkondig .
44004032	Al die gelowiges was in hart en siel één . Niemand het opgetree asof sy besittings net sy eie was nie , hulle het alles gedeel wat hulle gehad het .
44004033	Die apostels het kragtige getuienis gegee oor die opstanding van die Here Jesus , en God het sy genade ryklik aan elkeen gegee .
44004034	Nie een van hulle het 'n tekort gehad nie , want gelowiges wat grond of huise besit het , het dit verkoop en die opbrengs daarvan gebring
44004035	en vir die apostels gegee . Dié het dit dan uitgedeel volgens elkeen se behoefte .
44004036	So was daar byvoorbeeld Josef wat deur die apostels Barnabas genoem is ( dit beteken iemand wat mense moed inpraat ) . Hy was uit die stam van Levi , en is op Siprus gebore .
44004037	Hy het sy grond verkoop en die geld vir die apostels gebring om vir dié te gee wat tekort het .
44005001	Daar was egter ook 'n sekere man , Ananias , wat saam met sy vrou , Saffira , 'n eiendom verkoop het .
44005002	Hy het met die medewete van sy vrou van die verkoopprys vir hulleself gehou en net 'n gedeelte daarvan gebring en vir die apostels gegee .
44005003	Petrus sê toe : " Ananias , hoekom het jy jou deur Satan laat omhaal ? Jy het vir die Heilige Gees gelieg toe jy 'n deel van die geld teruggehou het .
44005004	Die grond was joune om te verkoop of nie . En selfs ná jy dit verkoop het , kon jy met die geld gemaak het wat jy wou . Hoe kon jy so iets doen ? Jy het nie vir mense gelieg nie , maar vir God . "
44005005	Toe Ananias hierdie woorde hoor , het hy neergeval en gesterf . Almal wat hiervan gehoor het , het groot geskrik .
44005006	'n Paar jong mans het hom toegedraai en gaan begrawe .
44005007	Omtrent drie ure later het sy vrou ingekom , onbewus van wat gebeur het .
44005008	Petrus vra haar toe : " Het julle die grond vir hierdie bedrag verkoop ? " " Ja , " het sy geantwoord , " dit was die bedrag . "
44005009	Toe sê Petrus vir haar : " Waarom het julle twee saamgesweer om die Gees van die Here te toets ? Net hier buite die deur is die jong mans wat jou man begrawe het , en hulle gaan jou ook uitdra . "
44005010	Onmiddellik het sy by sy voete neergeval en gesterf . Toe die jong mans inkom en sien sy is dood , het hulle haar by haar man gaan begrawe .
44005011	Die hele gemeente het groot geskrik en al die ander wat hiervan gehoor het , het net so geskrik .
44005012	Die apostels het baie tekens en wonders onder die volk gedoen . Al die gelowiges het gereeld saamgekom in dié deel van die tempel wat as die Pilaargang van Salomo bekend staan .
44005013	Niemand anders het dit sommer gewaag om by hulle aan te sluit nie , al het almal hoë agting vir hulle gehad .
44005014	Al meer mense het in die Here geglo , groot getalle mans en vroue .
44005015	Mense het selfs siekes op draagbare en bedmatjies in die straat uitgedra sodat wanneer Petrus verbyloop , sy skaduwee dalk op party van hulle kon val .
44005016	Skares mense het van die dorpe rondom Jerusalem af gekom en siekes en mense gebring wat onder onrein geeste gely het . Hulle is almal gesond gemaak .
44005017	Die hoofpriester en sy ondersteuners , die Sadduseërs , word toe jaloers en besluit om iets aan die saak te doen .
44005018	Hulle het die apostels gearresteer en in die publieke tronk gestop .
44005019	Maar 'n engel van die Here het in die nag die tronkdeure oopgemaak , hulle uitgelei en vir hulle gesê :
44005020	" Gaan tempel toe en verkondig aan die volk die volle boodskap van hierdie nuwe manier van lewe ! "
44005021	Hulle het geluister en met dagbreek tempel toe gegaan en die mense begin onderrig . Toe het die hoofpriester en sy amptenare 'n sitting van die Joodse Raad en die leiers van Israel belê . Hulle het die apostels vir die verhoor van die tronk af laat haal .
44005022	Maar toe die tempelwagte by die tronk kom , was die apostels weg . Hulle het kom rapporteer :
44005023	" Ons het die tronk toegesluit en ten volle beveilig gekry . Die bewaarders was buite op hulle pos . Toe ons egter die tronkdeure oopmaak , was daar niemand binne nie ! "
44005024	Toe die bevelvoerder van die tempelwag en die priesterhoofde hierdie verslag hoor , was hulle verstom en hulle het gewonder wat aangaan .
44005025	Net toe kom daar iemand en sê vir hulle : " Weet julle , die mans vir wie julle in die tronk gesit het , staan in die tempel en onderrig die mense ! "
44005026	Die bevelvoerder het toe saam met die tempelwagte die apostels gaan arresteer . Hulle het nie geweld gebruik nie , want hulle was bang die mense steek hulle onder die klippe .
44005027	Hulle het hulle voor die Raad gebring , en die hoofpriester het hulle begin ondervra :
44005028	" Het ons julle nie belet om ooit weer die mense in hierdie Man se Naam te onderrig nie ? En nou lê die hele Jerusalem vol van julle leer oor Jesus ! Boonop wil julle ons ook nog verantwoordelik hou vir sy dood ! "
44005029	Petrus en die ander apostels het in reaksie hierop gesê : " Ons moet eerder aan God gehoorsaam wees as aan mense !
44005030	Die God van ons voorouers het Jesus uit die dood opgewek nadat julle Hom vermoor het deur Hom te kruisig .
44005031	God het Hom verhoog tot Leier en Verlosser in die regeerposisie reg langs Hom . Hy het dit gedoen om Israel tot inkeer te bring sodat hulle vergifnis van sonde kan ontvang .
44005032	Óns is getuies hiervan , ons en die Heilige Gees wat God gegee het aan dié wat aan Hom gehoorsaam is . "
44005033	Toe die Raad dit hoor , was hulle woedend en het hulle begin planne maak om die apostels dood te maak .
44005034	Maar een van die Raadslede het opgestaan . Hy was 'n Fariseër met die naam Gamaliël , 'n geëerde wetskenner van Moses en baie gerespekteer deur al die mense . Hy het opgestaan en gevra dat die apostels 'n rukkie moet uitgaan .
44005035	Hy het sy kollegas toe soos volg toegespreek : " Geagte Israeliete , wees versigtig wat julle met hierdie mans gaan doen !
44005036	'n Tyd gelede het ene Teudas na vore getree en daarop aanspraak gemaak dat hy iemand besonders is . Omtrent 400 man het by hom aangesluit . Hy is egter tereggestel , en al sy volgelinge is verstrooi . Dié hele beweging het op niks uitgeloop nie .
44005037	Na hom , in die tyd van die sensus , was daar Judas die Galileër . Hy het 'n opstand georganiseer en 'n klomp mense is agter hom aan . Ook hý is om die lewe gebring , en al sy volgelinge is uitmekaargejaag .
44005038	" Wat die huidige geval betref , is my aanbeveling daarom aan julle : Laat staan hierdie mense en los hulle uit . As hulle beplanning en aksies mensewerk is , sal daar niks van kom nie .
44005039	As dit egter van God kom , sal julle hulle nie kan keer nie . Netnou word daar bevind dat julle selfs teen God geveg het ! " Die Raad het sy advies aanvaar .
44005040	Hulle het die apostels ingeroep en hulle laat slaan . Toe het hulle hulle belet om weer in die Naam van Jesus te praat , en hulle laat gaan .
44005041	Die apostels het van die Raad af weggegaan , bly dat God hulle werd geag het om ter wille van die Naam van Jesus vernedering te ly .
44005042	En elke dag het hulle aangehou om mense in die tempel en van huis tot huis te onderrig en die Goeie Nuus te preek dat Jesus die Messias is .
44006001	Namate die aantal gelowiges steeds toegeneem het , het daar klagtes gekom . Die Griekssprekendes het gekla oor die daaglikse verspreiding van kos aan hulle weduwees . Hulle het beweer dat die Arameessprekendes hulle afskeep .
44006002	Die Twaalf roep toe al die gelowiges bymekaar en sê vir hulle : " Ons as apostels behoort ons besig te hou met die verkondiging van die woord van God , nie met die verspreiding van kos nie .
44006003	Medegelowiges , kies sewe mans onder julle wat daarvoor bekend is dat hulle vol van die Heilige Gees is en wysheid het . Ons sal hulle dan vir hierdie bediening aanstel .
44006004	Óns sal dan al ons tyd bestee aan gebed en die bediening van die woord . "
44006005	Die voorstel het by almal byval gevind , en hulle het die volgende mans verkies : Stefanus ( 'n man vol van geloof en die Heilige Gees ) , Filippus , Progorus , Nikanor , Timon , Parmenas en Nikolaus van Antiogië ( wat voorheen 'n Joodse proseliet was ) .
44006006	Hierdie sewe is aan die apostels voorgestel , en dié het vir hulle gebid en hulle die hande opgelê om hulle vir hulle taak toe te rus .
44006007	Die woord van God het verder versprei , en die aantal gelowiges in Jerusalem het geweldig toegeneem . Selfs 'n groot klomp priesters het gelowig geword .
44006008	Stefanus , 'n man vol van God se genade en krag , het wonders en groot tekens onder die mense gedoen .
44006009	Op 'n dag het 'n klompie lede van die sogenaamde " Sinagoge van die Vrygelate Slawe " met hom in debat getree . Hulle was Jode wat van Sirene en Aleksandrië , en van die provinsies Silisië en Asië gekom het .
44006010	Hulle was egter nie opgewasse teen die wysheid en die Gees waarmee hy gepraat het nie .
44006011	Toe het hulle mans omgekoop om oor Stefanus te jok en te sê : " Ons het hom beledigende dinge teen Moses en selfs teen God hoor sê . "
44006012	Só het hulle dit reggekry om die skares en die familiehoofde en die skrifkenners op te sweep . Dié het Stefanus gearresteer en hom voor die Joodse Raad gebring .
44006013	Die vals getuies het gesê : " Hierdie man hou aan om afbrekend van die tempel en van die wet van Moses te praat .
44006014	Ons het hom regtig hoor sê dat hierdie Jesus van Nasaret die tempel sal verwoes en die tradisies wat Moses vir ons gegee het , sal verander . "
44006015	Al die raadslede het stip na Stefanus gekyk en gesien dat sy gesig soos dié van 'n engel skitter .
44007001	Die hoofpriester vra toe vir Stefanus : " Is hierdie aanklagte waar ? "
44007002	Toe het Stefanus gesê : " Medegelowiges , luister na my ! Ons glorieryke God het in Mesopotamië aan ons voorvader Abraham verskyn voordat hy Haran toe is .
44007003	God het vir hom gesê : ' Verlaat jou geboorteland en jou familie , en gaan na die land toe wat Ek vir jou sal wys . '
44007004	Abraham het toe die land van die Galdeërs verlaat en in Haran gaan woon . Ná sy pa se dood het God hom daarvandaan laat verhuis na hierdie land waar julle nou woon .
44007005	God het hom geen eiendom as erfdeel hier gegee nie , selfs nie 'n vierkante meter nie . God het egter belowe dat die hele land syne en sy nageslag s'n sal wees , al het hy toe nog geen kind gehad nie .
44007006	" God het egter ook gesê dat sy nageslag as uitlanders sal woon in 'n vreemde land , waar hulle vir 400 jaar as slawe mishandel sal word .
44007007	' Maar Ék sal die nasie straf wat hulle as slawe laat werk , ' het God gesê , ' en uiteindelik sal hulle wegtrek en My op hierdie plek aanbid . '
44007008	God het in hierdie tyd vir Abraham die verbond gegee waarvan die besnydenis die teken is . So het dit gekom dat Abraham sy seun Isak besny het toe hy agt dae oud was . Isak het dieselfde gedoen met Jakob , en Jakob met die twaalf stamvaders .
44007009	" Hierdie seuns van Jakob was jaloers op hulle broer Josef , en hulle het hom verkoop om 'n slaaf in Egipte te wees . Maar God was by hom
44007010	en het hom uit al sy swaarkry gered . God het gemaak dat Farao , die koning van Egipte , van hom hou . God het ook besondere wysheid aan Josef gegee sodat Farao hom as onderkoning oor Egipte en as hoof van sy hele huishouding aangestel het .
44007011	" Toe het daar hongersnood in die hele Egipte en ook in Kanaän gekom . Ons voorouers het baie swaar gehad , want hulle kos het opgeraak .
44007012	" Toe Jakob hoor dat daar in Egipte koring is , het hy sy seuns gestuur om daarvan te gaan koop .
44007013	Op hulle tweede besoek het Josef sy ware identiteit aan sy broers bekendgemaak , en hulle aan Farao voorgestel .
44007014	Josef het sy pa , Jakob , en sy hele familie laat haal , altesaam 75 mense .
44007015	So is Jakob Egipte toe . Hy is daar dood , en ook al sy seuns .
44007016	Hulle is na Sigem toe gebring en begrawe in die grafgrot wat Abraham daar met geld by die seuns van Hemor gekoop het .
44007017	" Soos die tyd dat God sy belofte aan Abraham sou vervul , nadergekom het , het ons volk in Egipte tot 'n groot getal aangegroei .
44007018	'n Nuwe koning , wat niks van Josef geweet het nie , het egter in Egipte aan die bewind gekom .
44007019	Hierdie koning het 'n slinkse plan teen ons mense beraam en ons voorouers verplig om hulle babatjies buite aan hulle lot oor te laat sodat hulle sou sterf .
44007020	" In dié tyd is Moses gebore , en hy was besonder mooi . Sy ouers het hom drie maande lank tuis versorg .
44007021	Toe hulle hom uiteindelik buite aan sy lot moes oorlaat , het die farao se dogter hom gekry , en sy het hom as haar eie seun grootgemaak .
44007022	Moses is opgelei in al die wysheid van die Egiptenaars en hy het met woord en daad presteer .
44007023	" Op 40-jarige leeftyd het hy besluit om te gaan kyk hoe dit met sy mense , die volk Israel , gaan .
44007024	Tydens sy besoek het hy gesien hoe 'n Egiptenaar een van die Israeliete aanrand , en hy het die slagoffer gaan help . Tydens sy vergelding het hy die Egiptenaar doodgemaak .
44007025	Hy het gemeen sy mense sou begryp dat God hom gestuur het om hulle te verlos , maar hulle het nie .
44007026	" Toe hy die volgende dag weer daar kom , kry hy twee Israeliete wat baklei . Hy het probeer vrede maak , en sê : ' Manne , julle is tog volksgenote ! Hoekom maak julle mekaar seer ? '
44007027	" Maar die een wat die oorsaak van die bakleiery was , stamp Moses eenkant toe en sê vir hom om hulle uit te los . ' Wie het jou ons leier en regter gemaak ?
44007028	Wil jy my ook vermoor , soos jy gister die Egiptenaar vermoor het ? '
44007029	Toe Moses dit hoor , het hy gevlug en as uitlander in die land Midian gaan woon . Dáár het hy die pa geword van twee seuns .
44007030	" 'n Engel het 40 jaar later in die woestyn by Sinaiberg in die vlam van 'n brandende doringbos aan Moses verskyn .
44007031	Moses het dit gesien en gewonder wat aangaan . Toe hy nadergaan om dit te bekyk , kom die stem van die Here :
44007032	' Ek is die God van jou voorvaders — die God van Abraham , Isak en Jakob . ' Moses was só bang dat hy gebewe het ; hy het dit nie gewaag om te kyk nie .
44007033	" En die Here het vir hom gesê : ' Trek jou sandale uit , want jy staan op gewyde grond .
44007034	Die mishandeling van my volk in Egipte het Ek inderdaad gesien . Ek het hulle hulpgeroep gehoor . Hier is Ek nou om hulle te red . Kom , Ek stuur jou nou Egipte toe . '
44007035	Só , deur die engel wat in die brandende doringbos aan hom verskyn het , het God juis hóm as leier en redder na die Israeliete toe gestuur , dieselfde Moses vir wie die Israeliete verwerp het en toegesnou het : ' Wie het jou ons leier en regter gemaak ? '
44007036	So het dit gekom dat Moses hulle uitgelei het . Dit het gepaardgegaan met baie wonders en tekens wat hy oor die verloop van 40 jaar in Egipte , die Rooisee en in die woestyn gedoen het .
44007037	" Hierdie selfde Moses het vir die volk Israel gesê : ' God sal uit julle eie geledere vir julle 'n Profeet soos ek laat voortkom . '
44007038	Dit is dieselfde Moses wat , toe die volk as gemeente daar in die woestyn was , as tussenganger opgetree het tussen ons voorouers en die engel wat op Sinaiberg met hom gepraat het . Hy het lewende woorde ontvang om aan ons oor te dra .
44007039	" Ons voorouers het hom egter geïgnoreer , en hulle wou teruggaan Egipte toe .
44007040	Toe het hulle vir Aäron gesê : ' Maak vir ons gode wat ons kan lei , want hierdie Moses wat ons uit Egipte uitgelei het — ons weet nie wat met hom gebeur het nie . '
44007041	Hulle het toe 'n kalf-afgodsbeeld gemaak en aan dié afgod offers gebring . Hulle was baie ingenome met wat hulle gedoen het .
44007042	Maar God het sy rug op hulle gedraai en hulle laat begaan . Hulle het die son , die maan en die sterre as hulle gode gedien ! So staan dit in die boek van die profete geskryf : ' Was dit vir Mý dat julledie offers gebring hetgedurende die 40 jaarin die woestyn , Israel ?
44007043	Nee ! Julle het net oë en ore gehadvir julle afgode : die heiligdom van Molek , en die stergod Refan , die beelde wat julle gemaak hetom te aanbid . Daarom sal Ek julle as gevangenesver weg stuur tot anderkantBabilon . '
44007044	" Ons voorgeslag het die tabernakel by hulle in die woestyn gehad . Dié tabernakel is gemaak presies volgens die plan wat God aan Moses gewys het .
44007045	Jare later , toe Josua die gevegte aangevoer het teen die volke wat God uit die land verdryf het , het hulle die tabernakel saamgeneem na hulle nuwe land toe . Daar is dit gebruik tot in die tyd van koning Dawid .
44007046	" Dawid het God se genade ervaar , en het gevra vir die voorreg om 'n tempel vir die huis van Jakob te bou .
44007047	Dit was egter Salomo wat die tempel vir God gebou het .
44007048	Die Allerhoogste woon egter nie in mensgemaakte plekke nie . Soos die profeet dit stel :
44007049	' Die hemel is my troon , en die aarde is my voetbank . Enige tempelwat julle vir My bou , skiet ver tekort , ' sê die Here . ' Kan julle 'n blyplekvir My bou ?
44007050	' Het Ek nie selfal hierdie dingegemaak nie ? '
44007051	" Julle hardkoppiges ! In julle harte is julle nie - Jode . Julle is doof vir die woord van God ! Moet julle alewig die Heilige Gees weerstaan ? Maar julle voorouers het dit gedoen , en julle doen dit nou ook !
44007052	Noem een profeet vir wie julle voorouers nie vervolg het nie ! Hulle het selfs dié doodgemaak wat die koms van die Regverdige voorspel het — die Messias wat julle uitgelewer en vermoor het .
44007053	Júlle het die wet van God nié uitgeleef nie , alhoewel julle dit deur bemiddeling van engele ontvang het . "
44007054	Die Joodse leiers was woedend oor Stefanus se aanklag , en hulle het hulle woede gewys .
44007055	Maar Stefanus , vol van die Heilige Gees , het aanhou opkyk na die hemel en die heerlikheid van God gesien . Hy het Jesus in die regeerposisie reg langs God sien staan .
44007056	" Kyk , " het hy gesê , " ek sien die hemel óóp en die Seun van die Mens in die regeerposisie reg langs God staan ! "
44007057	Toe het hulle hulle ore toegedruk en hom doodgeskreeu . Soos een man het hulle op hom afgestorm .
44007058	Hulle het hom uit die stad gesleep en hom met klippe doodgegooi . Die amptelike getuies het hulle klere uitgetrek en by die voete van 'n jong man met die naam Saulus neergesit .
44007059	Terwyl hulle besig was om Stefanus te stenig , het hy gebid : " Here Jesus , ontvang my gees . "
44007060	Hy het op sy knieë neergesak en hard uitgeroep : " Here , moenie hierdie sonde teen hulle hou nie ! " Met hierdie woorde het hy gesterf .
44008001	Saulus het saamgestem met die teregstelling van Stefanus . 'n Hewige vervolging van die kerk in Jerusalem het daardie dag begin . Al die gelowiges , behalwe die apostels , het uitgewyk na die gebiede van Judea en Samaria .
44008002	( Godvresende mense het Stefanus begrawe en hulle het baie oor hom getreur . )
44008003	Saulus het die kerk oral probeer vernietig . Hy het van huis tot huis gegaan , mans en vroue laat uitsleep en in die tronk laat sit .
44008004	Die gelowiges wat uit Jerusalem gevlug het , het so ver as wat hulle gegaan het , die Goeie Nuus verkondig .
44008005	Filippus het byvoorbeeld na die stad Samaria gegaan en hulle van Christus vertel .
44008006	Toe die mense hoor wat Filippus verkondig en die wonders sien wat hy doen , het hulle aandagtig na sy boodskap geluister .
44008007	Onrein geeste het met groot geskreeu uit baie mense uitgegaan , en baie wat verlam en kreupel was , is gesond gemaak .
44008008	Daar was groot blydskap in daardie stad .
44008009	In dié stad het 'n man met die naam Simon al vir jare lank die inwoners met sy toorkunste beïndruk . Hy het daarop aanspraak gemaak dat hy iemand besonders was .
44008010	Almal , van die geringstes tot die belangrikstes , het na hom verwys as : " Die Grote , die Krag van God . "
44008011	Hulle het hom baie ernstig opgeneem , juis vanweë sy toorkunste .
44008012	Nou het die mense egter Filippus se Goeie Nuus oor die koningsheerskappy van God en die Naam van Jesus Christus in die geloof aanvaar . Gevolglik is baie mans en vroue gedoop .
44008013	Selfs Simon het gelowig geword , en is gedoop . Hy het Filippus oral begin vergesel , en hy was verstom oor die wondertekens en groot kragte wat hy sien gebeur het .
44008014	Toe die apostels in Jerusalem hoor dat die mense in Samaria die boodskap van God aanvaar het , het hulle Petrus en Johannes daarheen afgevaardig .
44008015	Toe hulle daar aankom , het hulle vir die nuwe gelowiges gebid dat hulle die Heilige Gees mag ontvang .
44008016	Want die Heilige Gees het immers nog nie op een van hulle gekom nie , want hulle was net in die Naam van die Here Jesus gedoop .
44008017	Petrus en Johannes het toe hulle hande op hierdie gelowiges gesit , en hulle het die Heilige Gees ontvang .
44008018	Toe Simon sien dat die mense die Gees ontvang wanneer die apostels hulle hande op hulle sit , wou hy hierdie mag koop .
44008019	" Gee my ook hierdie mag , " het hy gesê , " sodat elkeen op wie ek my hande sit , die Heilige Gees kan ontvang ! "
44008020	Petrus het hom egter geantwoord : " Mag jou geld saam met jou vernietig word omdat jy dink dat dié gawe van God gekóóp kan word !
44008021	Hier is nie plek vir jou nie , want voor God is jou hart nie reg nie .
44008022	" Bekeer jou van hierdie boosheid van jou en bid tot die Here . Miskien sal Hy jou bose planne vergewe .
44008023	Ek kan sien jy is vol bitterheid en deur sonde geboei . "
44008024	" Bid júlle tog vir my tot die Here , " het Simon uitgeroep , " dat hierdie verskriklike dinge nie met my gebeur nie ! "
44008025	Nadat Petrus en Johannes kragtig getuienis gelewer en die woord van die Here in Samaria verkondig het , het hulle na Jerusalem toe teruggegaan . Op pad het hulle die evangelie ook in baie Samaritaanse dorpies verkondig .
44008026	Vir Filippus het 'n engel van die Here egter gesê : " Gaan suid met die woestynpad wat van Jerusalem af Gasa toe loop . "
44008027	Filippus het dit gedoen , en hy het die Minister van Finansies van Etiopië teëgekom . Hy was 'n ontmande in dié hoë pos by die koningin van Etiopië . Hy het Jerusalem toe gekom om te aanbid ,
44008028	en was nou op pad terug . Hy het op sy wa die boek van die profeet Jesaja gesit en lees .
44008029	Toe het die Gees vir Filippus gesê : " Gaan loop langs sy wa . "
44008030	Filippus het nadergedraf en gehoor dat die man uit die profeet Jesaja lees . Hy vra hom toe : " Verstaan u wat u lees ? "
44008031	Die Etiopiër het geantwoord : " Hoe kan ek as niemand dit vir my verduidelik nie ? " Hy het Filippus toe mooi gevra om op te klim en by hom te kom sit .
44008032	Die Skrifdeel waarmee hy besig was , lui : " Hy is gelei soos 'n skaapna die slagplek , en soos 'n lam stil isby sy skeerder , só het Hy sy mondnie oopgemaak nie .
44008033	Hy is verneder , en alle reg is Hom ontsê . Wie kan van sy nageslag vertel ? Want sy lewe wordvan die aarde af weggevat . "
44008034	Die ontmande het toe vir Filippus gevra : " Praat die profeet hier van homself of van iemand anders ? "
44008035	Filippus het toe by hierdie Skrifgedeelte begin en die evangelie oor Jesus aan hom vertel .
44008036	Op pad kom hulle by water aan , en die ontmande sê : " Kyk , daar is water ! Waarom kan ek nie gedoop word nie ? "
44008038	Hy het toe die wa laat stilhou , en hulle twee het in die water gegaan , en Filippus het hom gedoop .
44008039	Toe hulle uit die water opkom , het die Gees van die Here vir Filippus weggevat . Die ontmande het hom nie meer gesien nie en hy het sy reis met blydskap voortgesit .
44008040	Toe Filippus hom weer kom kry , was hy in die stad Asdod . Hy het daarvandaan deur al die dorpe die Goeie Nuus verkondig totdat hy in Sesarea aangekom het .
44009001	Intussen het Saulus met elke asemteug dreigemente uitgespreek . Hy wou die volgelinge van die Here doodmaak , en het daarom na die hoofpriester toe gegaan .
44009002	Hy het briewe van hom aan die sinagoges in Damaskus gevra waarin hulle versoek word om hom te help om dié wat aan " Die Pad " behoort , mans én vroue , op te spoor , en hulle geboei na Jerusalem toe te bring .
44009003	Toe hy op sy sending naby Damaskus kom , het daar skielik 'n lig uit die hemel hom omstraal !
44009004	Hy het op die grond neergeval en 'n stem vir hom hoor sê : " Saul , Saul , waarom vervolg jy My ? "
44009005	" Wie is U , Here ? " het hy toe gevra . " Ek is Jesus , " antwoord Hy . " Dis vir Mý wat jy vervolg !
44009006	Staan nou op en gaan die stad in . Dáár sal vir jou gesê word wat jou te doen staan . "
44009007	Die mans saam met hom was sprakeloos van verbasing , want hulle het iemand se stem gehoor , maar niemand gesien nie .
44009008	Saulus het van die grond af opgestaan en alhoewel sy oë oop was , kon hy niks sien nie . Hulle is Damaskus in terwyl sy reisgenote hom aan die hand lei .
44009009	Hy was drie dae lank daar sonder om te sien , en hy het ook niks geëet of gedrink nie .
44009010	Daar was 'n gelowige in Damaskus met die naam Ananias . Die Here het hom in 'n gesig geroep : " Ananias ! " " Ja , Here ! " het hy geantwoord .
44009011	Daarop sê die Here vir hom : " Gaan nóú Reguitstraat toe , na Judas se huis . Vra daar na Saulus van Tarsus . Want kyk , hy is besig om te bid .
44009012	Ek het hom in 'n gesig laat sien dat 'n man met die naam Ananias inkom en sy hande op hom sit sodat hy weer kan sien . "
44009013	Maar Ananias het geantwoord : " Here , ek het al by baie mense van hierdie man gehoor — watter kwaad hy die gelowiges in Jerusalem aangedoen het !
44009014	En ons hoor hy het 'n mandaat van die priesterhoofde om al die gelowiges hier in Damaskus te arresteer . "
44009015	Die Here het egter vir hom gesê : " Gaan doen wat Ek sê , want Ek het Saulus as my instrument uitgekies om my boodskap uit te dra na volke en konings , en ook aan die volk Israel .
44009016	Ek sal inderdaad self vir hom wys hoeveel hy vir My moet ly . "
44009017	Ananias het toe vertrek en in daardie huis ingegaan . Hy het sy hande op Saulus gesit en gesê : " Broer Saul , die Here het my gestuur , Jesus wat aan jou verskyn het op pad hierheen . Hy het my gestuur sodat jy weer kan sien en met die Heilige Gees vervul kan word . "
44009018	Onmiddellik het iets soos skille van Saulus se oë afgeval en hy kon weer sien . Hy het opgestaan en is gedoop .
44009019	Hy het toe kos geëet en sy kragte begin herwin . Saulus het 'n paar dae by die gelowiges in Damaskus gebly .
44009020	Hy het Jesus dadelik in die sinagoges begin verkondig — dat Hy die Seun van God is .
44009021	Almal wat hom gehoor het , was verbaas en het gesê : " Is dit nie dié man wat Jesus se volgelinge in Jerusalem getreiter het nie ? Dis mos presies waarvoor hy hierheen gekom het : om hulle geboei voor die priesterhoofde te bring ! "
44009022	Saulus se prediking het al hoe kragtiger geword en het die Damaskus - Jode in die war gebring deur te bewys dat Jesus die Christus is .
44009023	Na etlike dae het dié Jode saamgesweer om Saulus te vermoor .
44009024	Hulle komplot het egter aan Saulus uitgelek . Dag en nag het hulle die stad se poorte dopgehou om hom te vermoor .
44009025	Maar sy volgelinge het hom in 'n mandjie deur 'n opening in die stadsmuur laat afsak .
44009026	Toe Saulus in Jerusalem aankom , het hy probeer om by die gelowiges aan te sluit , maar almal was bang vir hom . Hulle kon nie glo dat hy 'n gelowige is nie .
44009027	Barnabas het hom toe na die apostels toe gevat , en vir hulle vertel hoe Saulus op pad na Damaskus die Here gesien het . Barnabas het ook vertel dat die Here met Saulus gepraat het , en hoe hy in Damaskus openlik in die Naam van Jesus gepreek het .
44009028	Saulus het toe oral in Jerusalem saam met hulle rondgegaan en openlik in die Naam van die Here gepreek .
44009029	Hy het ook met Griekssprekende Jode gepraat en met hulle geredeneer , maar hulle het planne beraam om hom te vermoor .
44009030	Toe die gelowiges dit agterkom , het hulle hom Sesarea toe gevat en hom van daar na Tarsus toe weggestuur .
44009031	Die kerk het deur die hele Judea , Galilea en Samaria vrede gehad . Die gelowiges is opgebou en het in ontsag vir die Here geleef , en hulle is deur die Heilige Gees versterk . Op hierdie manier het hulle getalle aangegroei .
44009032	Petrus het van plek tot plek gereis en het op 'n keer ook by die gelowiges in die dorp Lidda gekom .
44009033	Daar het hy 'n man met die naam Eneas gekry wat verlam en al agt jaar bedlêend was .
44009034	" Eneas , " het Petrus toe vir hom gesê , " Jesus Christus maak jou gesond ! Staan en rol jou bed op ! " En hy het dadelik opgestaan .
44009035	Al die inwoners van Lidda en die Saronvlakte het hulle tot die Here bekeer toe hulle Eneas sien rondgaan .
44009036	In Joppe was daar 'n gelowige vrou met die naam Tabita ( in Grieks is sy " Dorkas " ) . Sy was altyd besig om aan ander goed te doen en armes te help .
44009037	Juis in dié tyd het sy siek geword en is sy dood . Hulle het haar liggaam vir die begrafnis voorberei , en in 'n bokamer neergelê .
44009038	Met Lidda naby Joppe het die gelowiges gehoor dat Petrus daar is . Hulle het toe twee mans na hom toe gestuur met die versoek : " Kom asseblief sonder uitstel na ons toe ! "
44009039	Petrus is dadelik saam met hulle terug . Toe hy daar kom , het hulle hom bokamer toe gevat . Al die weduwees het by hom kom staan en snikkend vir hom die verskillende soorte klere gewys wat Dorkas gemaak het toe sy nog by hulle was .
44009040	Petrus het almal egter uitgestuur , en toe het hy gekniel en gebid . Hy het na die liggaam toe gedraai en gesê : " Tabita , staan op ! " Sy het haar oë oopgemaak ! Toe sy Petrus sien , het sy regop gesit .
44009041	Hy het haar sy hand gegee en haar help opstaan . Toe het hy die gelowiges en die weduwees geroep , en hulle gewys sy leef .
44009042	Dié gebeure het in die hele Joppe bekend geword , en baie het tot geloof in die Here gekom .
44009043	Petrus het 'n hele aantal dae in Joppe gebly by 'n sekere Simon , 'n leerlooier .
44010001	In Sesarea was daar 'n Romeinse weermagoffisier met die naam Kornelius , 'n offisier oor honderd man van die Italiaanse Regiment .
44010002	Hy het toegewy aan die God van Israel geleef en het ontsag vir Hom gehad , hy en sy hele huishouding . Hy het baie bydraes vir die armes onder die Joodse volk gegee en hy het deurentyd tot God gebid .
44010003	Een middag teen drie-uur het hy in 'n gesig duidelik 'n engel van God na hom toe sien kom wat vir hom sê : " Kornelius ! "
44010004	Kornelius het hom aangestaar en bang geword en gevra : " Wat is dit , Meneer ? " Die engel het hom geantwoord : " Jou gebede en wat jy vir die armes doen , het God opgeval !
44010005	Stuur daarom nou dadelik mans na Joppe toe en laat daar 'n sekere Simon haal . Sy noemnaam is Petrus .
44010006	Hy is 'n gas by 'n ander Simon , 'n leerlooier . Sy huis is by die see . "
44010007	Toe die engel wat met hom gepraat het , vertrek , het Kornelius twee van sy huiswerkers en een van sy lyfwagte , self 'n soldaat wat aan God toegewy geleef het , geroep .
44010008	Hy het hulle alles vertel en hulle Joppe toe gestuur .
44010009	Die volgende dag , toe Kornelius se afvaardiging al naby die dorp was , het Petrus dakstoep toe gegaan om te bid . Dit was teen twaalfuur die middag ,
44010010	en hy het honger geword en wou eet . Terwyl hulle die ete klaarmaak , het hy in geestesvervoering geraak .
44010011	Hy het die hemel oop gesien en iets soos 'n groot doek wat aan sy vier punte neergelaat word en afkom grond toe .
44010012	In die doek was allerhande diere , reptiele en voëls .
44010013	'n Stem sê toe vir hom : " Staan op , Petrus ! Slag en eet ! "
44010014	" Nooit nie , Here ! " het Petrus gesê . " Ek het nog nooit iets wat onrein is , geëet nie . "
44010015	Toe kom die stem weer : " Wat God rein gemaak het , mag jy nie onrein ag nie . "
44010016	Dit het drie keer gebeur . Toe is die doek weer in die hemel opgetrek .
44010017	Petrus was verdwaas . Wat kon die gesig tog beteken ? Juis op daardie stadium kry die mans wat deur Kornelius gestuur is , die huis en hulle staan by die voordeur . Hulle was op soek na die huis van Simon
44010018	en vra toe of Simon met die noemnaam Petrus daar 'n gas is .
44010019	Terwyl Petrus nog wonder oor die gesig , het die Gees vir hom gesê : " Hier is drie mans wat jou soek .
44010020	Gaan ondertoe en moenie huiwer om saam met hulle te gaan nie , want Ék het hulle gestuur . "
44010021	Petrus het toe ondertoe gegaan en vir die mans gesê : " Hier is ek , dis vir my wat julle soek . Waarom is julle hier ? "
44010022	Hulle het geantwoord : " Kornelius , 'n Romeinse offisier oor honderd man , het ons gestuur . Hy is 'n opregte man en een wat ontsag vir God het , en die hele Joodse volk het hoë agting vir hom . 'n Heilige engel het hom opdrag gegee om u na sy huis te laat haal en dat hy moet luister na wat u te sê het . "
44010023	Petrus nooi hulle toe vir die nag in . Die volgende dag het hy saam met hulle vertrek , en 'n paar van die medegelowiges in Joppe het saam met hom gegaan .
44010024	Hulle het die volgende dag in Sesarea aangekom . Kornelius het hulle al verwag en het sy familie en naby vriende reeds saamgeroep .
44010025	Toe Petrus die huis inkom , het Kornelius voor sy voete neergeval en hom begin aanbid .
44010026	Maar Petrus het hom opgehelp en gesê : " Staan op ! Ek is 'n mens net soos jy ! "
44010027	En terwyl hy met hom praat , gaan hulle binne , en kry die klomp mense wat daar bymekaar is .
44010028	Petrus sê toe vir hulle : " Julle weet dat 'n Jood nie met iemand van 'n ander volk kontak mag hê of by hom in die huis mag kom nie , maar God het vir my gewys dat ek geen mens as onrein mag beskou nie .
44010029	Daarom het ek sonder beswaar gekom toe ek laat haal is . Ek vra dan nou waarom julle my laat haal het . "
44010030	Kornelius antwoord : " Vier dae gelede was ek in my huis besig om te bid , so teen drie-uur die middag . Skielik staan daar toe 'n man met blink klere voor my .
44010031	Hy sê vir my : ' Kornelius , jou gebed is verhoor en God het jou bydraes vir die armes nie vergeet nie !
44010032	Stuur mense Joppe toe en laat vir Simon met die noemnaam Petrus daar haal . Hy is 'n gas in die huis van Simon , 'n leerlooier wat naby die see woon . '
44010033	So het ek dadelik mense na u toe gestuur , en u was so goed om te kom . Hier is ons nou almal voor God om te hoor watter boodskap die Here aan u gegee het . "
44010034	Toe antwoord Petrus : " Waarlik , ek begryp nou eers dat God nie sekere mense bo ander voortrek nie .
44010035	In enige volk neem Hy dié mense aan wat vir Hom ontsag het en doen wat reg is .
44010036	Julle weet tog dat God aan die volk Israel die Goeie Nuus gestuur het dat daar vrede met Hom is deur Jesus Christus , wat Here oor almal is .
44010037	Julle weet ook self wat dwarsdeur Judea gebeur het ; dit het van Galilea af begin ná Johannes die Doper begin preek het .
44010038	Julle weet ook hoe God Jesus van Nasaret met die Heilige Gees en met krag gesalf het . Jesus het toe rondgegaan , oral goeie werke gedoen en almal gesond gemaak wat onder die mag van die duiwel was , want God was by Hom .
44010039	" En ons as apostels is getuies van alles wat Hy in Judea en in Jerusalem gedoen het . Die Jode het Hom vermoor deur Hom te kruisig ,
44010040	maar God het Hom drie dae later opgewek . Toe het God Hom laat verskyn ,
44010041	nie in die openbaar aan almal nie , maar net aan ons vir wie Hy vantevore gekies het om Jesus se getuies te wees , ons wat ná sy opstanding uit die dood saam met Hom geëet en gedrink het .
44010042	Hy het ons toe opdrag gegee om aan almal te verkondig en te getuig dat dit Hy is wat deur God beskik is om Regter oor almal te wees — dié wat nog lewe en dié wat reeds gesterf het .
44010043	" Van Hom getuig al die profete dat elkeen wat in Hom glo , vergewing van sondes deur sy Naam ontvang . "
44010044	Terwyl Petrus nog hierdie dinge sê , het die Heilige Gees op almal gekom wat sy boodskap gehoor het .
44010045	Die Joodse gelowiges wat saam met Petrus gekom het , was verbaas dat die Heilige Gees ook op nie - Jode as geskenk uitgestort is .
44010046	Hulle het geen twyfel daaroor gehad nie , want hulle het hulle ongewone tale hoor praat , en hoe hulle God se grootheid besing . Petrus het toe gesê :
44010047	" Wat kan verhinder dat hulle met water gedoop word noudat hulle net soos ons die Heilige Gees ontvang het ? "
44010048	Toe het hy beveel dat hulle in die Naam van Jesus Christus gedoop word . Daarna het hulle hom gevra om 'n paar dae daar te bly .
44011001	Die apostels en die ander gelowiges in Judea het gehoor dat ook nie - Jode die woord van God aangeneem het .
44011002	Toe Petrus in Jerusalem aankom , het die Joodse gelowiges hom gekritiseer :
44011003	" Jy het nie - Jode besoek en jy het selfs saam met hulle geëet ! "
44011004	Petrus het toe vir hulle alles mooi begin uiteensit .
44011005	" Ek was in Joppe besig om te bid toe ek in geestesvervoering 'n gesig gesien het , " het hy gesê . " Iets soos 'n groot doek wat aan sy vier punte neergelaat word , het uit die hemel afgekom . En dit het tot by my gekom .
44011006	Toe ek in die doek kyk , sien ek daarin allerhande aardse diere , wilde diere en reptiele , en ook voëls .
44011007	Toe hoor ek 'n stem wat vir my sê : ' Staan op , Petrus ! Slag en eet ! '
44011008	" ' Nooit nie , Here ! ' het ek geantwoord . ' Iets wat onrein is , het nog nooit my mond binnegegaan nie . '
44011009	" 'n Tweede keer het 'n stem uit die hemel gereageer : ' Wat God rein gemaak het , mag jy nie onrein ag nie . '
44011010	" Dit het drie keer gebeur , en daarna is alles weer in die hemel opgetrek .
44011011	Presies op daardie tydstip het drie mans wat van Sesarea af gestuur was , by die huis aangekom waar ons tuis was .
44011012	Die Gees het vir my gesê dat ek saam met hulle moet gaan , en dat ek nie moet aarsel omdat hulle nie - Jode is nie . Ek het toe saam met hierdie ses medegelowiges gegaan , en ons het die man wat my laat haal het , se huis binnegegaan .
44011013	Hy het vir ons vertel hoe hy die engel in sy huis sien staan het wat vir hom sê : ' Stuur mense Joppe toe en laat vir Simon met die noemnaam Petrus daar haal .
44011014	Hy het 'n boodskap vir jou waardeur jy verlos sal word , jy en jou hele huishouding ! '
44011015	" Ek het net begin om die Goeie Nuus aan hulle te vertel , toe kom die Heilige Gees op hulle net soos op ons in die begin .
44011016	Toe dink ek aan die woorde van die Here toe Hy gesê het : ' Johannes het wel met water gedoop , maar júlle sal met die Heilige Gees gedoop word . '
44011017	Aangesien God dan dieselfde geskenk aan die nie - Jode gegee het as aan ons toe ons tot geloof in die Here Jesus Christus gekom het , watter reg het ék om God te keer ? "
44011018	Toe hulle dit hoor , het hulle stil geraak . Hulle het God begin prys en gesê : " God het selfs nie - Jode tot inkeer gebring om aan hulle die lewe te gee . "
44011019	Dié wat uit Jerusalem gevlug het oor die vervolging ná Stefanus se dood , het na Fenisië , Siprus en Antiogië toe gegaan . Hulle het die evangelie verkondig , maar net aan Jode .
44011020	Daar was egter sekere Sipriese en Sireniese mans wat in Antiogië gekom en ook aan die Griekssprekendes die Goeie Nuus verkondig het dat Jesus die Here is .
44011021	Die Here het hulle werk geseën sodat 'n groot aantal tot geloof gekom en hulle tot die Here bekeer het .
44011022	Toe die gemeente in Jerusalem hoor wat gebeur het , het hulle Barnabas Antiogië toe gestuur .
44011023	Toe hy daar kom en sien hoe God in sy genade onder hulle gewerk het , was hy bly . Hy het hulle almal aangespoor om lojaal aan die Here te bly .
44011024	Barnabas was 'n goeie man , vol van die Heilige Gees en van geloof . 'n Aansienlike groep mense is na die Here toe gebring .
44011025	Barnabas is daarna Tarsus toe om vir Saulus te gaan soek .
44011026	Toe hy hom kry , het hy hom Antiogië toe gebring . En so het dit gekom dat hulle twee 'n hele jaar lank saam in die gemeente gewerk en 'n taamlike klomp mense onderrig het . In Antiogië is die gelowiges die eerste keer Christene genoem .
44011027	In dié tyd het profete van Jerusalem af na Antiogië toe gekom .
44011028	Een van hulle , met die naam Agabus , het tydens 'n byeenkoms opgestaan en is deur die Gees gelei om te voorspel dat 'n groot hongersnood die hele Romeinse wêreld gaan tref . ( Dit het dan ook in die tyd van keiser Claudius gebeur . )
44011029	Die gelowiges in Antiogië het toe besluit dat elkeen van hulle na sy vermoë sou bydra tot 'n hulpfonds wat vir hulle medegelowiges in Judea gestuur sou word .
44011030	Hulle het dit toe gedoen en die geld met Barnabas en Saulus aan die ouderlinge in Jerusalem gestuur .
44012001	In dié tyd het koning Herodes Agrippa party van dié wat aan die kerk behoort , laat arresteer en hulle mishandel .
44012002	Hy het Jakobus , die broer van Johannes , met 'n swaard laat vermoor .
44012003	Toe Herodes sien dat dit by die Jode byval vind , het hy nog verder gegaan deur ook Petrus tydens die Fees van die Ongesuurde Brood te laat arresteer .
44012004	Hy het hom in die tronk gesit en deur vier afdelings van vier soldate elk laat bewaak . Herodes wou hom ná Paasfees in die openbaar verhoor .
44012005	So is Petrus dan in die tronk bewaak . Die kerk het aanhoudend vir hom tot God gebid .
44012006	Die nag voordat Herodes hom in die openbaar sou verhoor , het Petrus tussen twee soldate geslaap terwyl hy met twee kettings geboei was en ander wagte die tronkdeur bewaak .
44012007	Meteens staan daar 'n engel van die Here by Petrus , en 'n lig skyn in die sel . Die engel stoot toe aan Petrus se sy , en maak hom wakker en sê : " Staan gou op ! " Die boeie het van sy polse afgeval .
44012008	Toe sê die engel vir hom : " Maak vas jou belt en trek jou sandale aan . " Hy het so gemaak . Daarna sê die engel vir hom : " Trek jou bo-kleed aan en kom agter my aan . "
44012009	Petrus het hom uit die sel gevolg . Hy het nie besef dat die optrede van die engel werklikheid was nie , maar het gedink hy sien 'n gesig .
44012010	Hulle is by die eerste wag verby en ook by die tweede , en toe hulle by die ysterhek kom wat na die stad toe lei , het dit vanself vir hulle oopgegaan . Hulle het buitentoe gegaan en 'n ent met die straat af gestap . Toe het die engel Petrus skielik verlaat .
44012011	Uiteindelik dring dit tot Petrus deur wat met hom gebeur het en hy sê vir homself : " Nou besef ek eers regtig dat die Here sy engel gestuur het en my uit die mag van Herodes gered het en van die kwaad wat die Jode gehoop het om my aan te doen ! "
44012012	Toe dit vir hom duidelik geword het , is hy na die huis van Maria , die ma van Johannes ( sy noemnaam is Markus ) , waar 'n taamlike groep saam was en gebid het .
44012013	Hy het aan die buitedeur geklop , en 'n diensmeisie met die naam Rodé het kom hoor wie dit is .
44012014	Toe sy Petrus se stem herken , het sy van blydskap nie die deur oopgemaak nie , maar binnetoe gehardloop en uitgeroep dat Petrus by die buitedeur staan !
44012015	Maar hulle het vir haar gesê : " Jy is skoon van jou wysie af ! " Toe sy egter daarmee volhou , het hulle gesê : " Dan is dit seker Petrus se engel . "
44012016	Intussen het Petrus weer geklop . Toe hulle oopmaak en hom sien , was hulle baie verbaas .
44012017	Hy het met sy hand vir hulle beduie om stil te raak en vir hulle vertel hoe die Here hom uit die tronk uitgelei het . " Vertel vir Jakobus en die ander gelowiges wat gebeur het , " het hy gesê . Hy is buitentoe , en het elders heen vertrek .
44012018	Toe dit dag word , was daar groot ontsteltenis onder die soldate oor wat van Petrus geword het .
44012019	Herodes Agrippa het hom laat soek . Toe hulle hom nie kon kry nie , het hy die wagte verhoor en bevel gegee dat hulle tereggestel word . Hierna het Herodes van Judea na Sesarea toe gegaan en 'n tyd daar gebly .
44012020	Herodes was destyds baie kwaad vir die mense van Tirus en Sidon . Daarom het hulle 'n gesamentlike afvaardiging na hom toe gestuur met 'n vredesvoorstel omdat hulle stede vir kos van Herodes se land afhanklik was . Hulle het Blastus , die koning se kamerbediende , oorgehaal om vir hulle 'n oudiënsie by Herodes te kry .
44012021	Op die vasgestelde dag het Herodes sy ampsklere aangetrek , op sy verhoog gaan sit en hulle in die openbaar toegespreek .
44012022	Die mense het hom toegejuig : " Dit is die stem van 'n god , nie van 'n mens nie ! "
44012023	Onmiddellik het 'n engel van die Here Herodes getref omdat hy die verering aanvaar en nie aan God gegee het nie . Hy is deur wurms opgevreet en het gesterf .
44012024	Maar die Goeie Nuus het verder versprei en baie het tot geloof gekom .
44012025	Barnabas en Saulus het teruggekom nadat hulle hulle opdrag in Jerusalem voltooi het . Hulle het vir Johannes , met die noemnaam Markus , saamgeneem .
44013001	In die gemeente in Antiogië was daar profete en leraars : Barnabas , Simeon met die noemnaam Niger , Lucius van Sirene , Manaen , wat saam met koning Herodes Antipas grootgeword het , en Saulus .
44013002	'n Keer toe hulle bymekaar was om die Here te dien en om te vas , het die Heilige Gees gesê : " Sonder Barnabas en Saulus vir My af om die werk te doen waarvoor Ek hulle geroep het . "
44013003	Ná nog vas en gebed is hulle die hande opgelê en het die gemeente hulle weggestuur .
44013004	Deur die Heilige Gees uitgestuur , het Barnabas en Saulus na Seleukië toe afgegaan en daarvandaan na die eiland Siprus toe oorgevaar .
44013005	In Salamis aangekom , het hulle die woord van God in die Joodse sinagoges verkondig . Hulle het Johannes as helper gehad .
44013006	Daarna het hulle die hele eiland deurgegaan tot by Pafos , waar hulle 'n Joodse towenaar teëgekom het , 'n vals profeet met die naam Barjesus .
44013007	Hy was saam met die goewerneur , Sergius Paulus , wat 'n verstandige man was . Die goewerneur het Barnabas en Saulus genooi om die woord van God van hulle te hoor .
44013008	Die towenaar Elimas ( sy naam word só vertaal ) het hulle egter teengestaan omdat hy die goewerneur wou weghou van die Christelike geloof .
44013009	Maar Saulus , dit is Paulus , vol van die Heilige Gees , het hom stip aangekyk
44013010	en gesê : " Duiwelskind ! Jy loop oor van al wat skelmstreek en bedrogspul is ! Vyand van alles wat reg is ! Sal jy nooit ophou om die reguit paaie van die Here vol kronkels te maak nie ?
44013011	Nou is die strawwende hand van die Here op jou . Jy sal blind word en die son 'n tyd lank nie sien nie . " Onmiddellik het hy net mistigheid en donkerte gesien , en hy het rondgetas en gesoek na iemand om sy gids te wees .
44013012	Toe die goewerneur sien wat gebeur het , het hy gelowig geword , en hy was verstom oor die Christelike leer .
44013013	Paulus en sy reisgenote het van Pafos af weggevaar en by Perge in Pamfilië vasgemeer . Daar het Johannes hulle verlaat en teruggegaan Jerusalem toe .
44013014	Barnabas en Paulus het egter die reis van Perge af voortgesit en in Antiogië in Pisidië aangekom . Op die Sabbatdag het hulle die sinagoge binnegegaan en gaan sit .
44013015	Ná die gebruiklike voorlesing uit die wet en die profete het die raadslede van die sinagoge hulle laat weet : " Broers , as julle vir ons 'n woord van bemoediging het , kom praat ! "
44013016	Paulus het opgestaan en met 'n handbeweging aandag gevra en gesê : " Geagte Israeliete en julle ander wat vir die ware God ontsag het , luister .
44013017	" Die God van hierdie volk Israel het ons voorgeslag uitgekies en hulle voorspoedig gemaak toe hulle in Egipte as uitlanders gewoon het . Hy het hulle kragtig daarvandaan uitgelei .
44013018	Hy het hulle in die woestyn ongeveer 40 jaar lank geduldig verdra .
44013019	Daarna het Hy sewe nasies in Kanaän uitgewis en hulle land as erfporsie aan die Israeliete gegee .
44013020	Dit alles het ongeveer 450 jaar geneem . Daarna het Hy rigters voorsien tot die tyd van die profeet Samuel .
44013021	Toe wou hulle 'n koning hê , en God het Saul , die seun van Kis , 'n man uit die stam Benjamin , vir 40 jaar aan hulle gegee .
44013022	Nadat God hom verwyder het , het Hy Dawid vir hulle as koning voorsien . Van hom het God getuig : ' Ek het Dawid , seun van Isai , gekry ; hy is 'n man na my hart . Hy sal alles doen wat Ek wil hê . '
44013023	" Uit hierdie man se nageslag het God die beloofde Verlosser vir Israel , Jesus , laat voortkom !
44013024	Voor sy koms het Johannes die bekeringsdoop aan die hele volk Israel verkondig .
44013025	En toe Johannes aan die einde van sy bediening gekom het , het hy gesê : ' Dink julle miskien ek is die Messias ? Nee , ek is nie ! Die Messias kom ná my . Ek is selfs nie werd om sy sandale los te maak nie . '
44013026	" Geagte volksgenote , seuns uit die geslag van Abraham , en julle ander wat vir God ontsag het , aan óns het God die boodskap van hierdie verlossing gestuur !
44013027	Die mense in Jerusalem en hulle leiers het die uitsprake van die profete in vervulling laat gaan deur Jesus tot die dood te veroordeel . Hulle het Hom nie herken nie en ook nie besef dat dit Hy is oor wie die profete geskryf het nie , al word dit elke Sabbatdag voorgelees .
44013028	Hulle kon geen grond vir die doodvonnis kry nie , maar nogtans het hulle Pilatus gevra om Hom te laat doodmaak .
44013029	" Nadat hulle alles gedoen het wat oor sy lyding in die Skrif geskryf staan , het hulle Hom van die kruis afgehaal en in 'n grafkamer neergelê .
44013030	Maar God het Hom uit die dood opgewek !
44013031	Jesus het in die loop van baie dae aan die mense verskyn wat saam met Hom van Galilea na Jerusalem gegaan het . Hierdie mense is nou sy getuies by die volk .
44013032	" En nou verkondig ek en Barnabas hierdie Goeie Nuus aan julle : God het die belofte aan ons voorgeslagte waar laat word .
44013033	Hy het dit vir ons , hulle nageslag , vervul deur Jesus te laat opstaan . So staan dit dan ook in die tweede psalm oor Jesus geskryf : ' Jy is my Seun ; Ék het jou vandag verwek . '
44013034	" God het Hom uit die dood laat opstaan , en daarom sal Hy nooit tot niet gaan nie . Dit het God met die volgende woorde gesê : ' Ek sal vir julle die beloftes vervul wat Ek betroubaar aan Dawid toegesê het . '
44013035	" Daarom sê God ook elders : ' U sal nie toelaat dat die Een wat aan U toegewy is tot niet gaan nie . '
44013036	Dit verwys nie na Dawid nie , want hy het tog gesterf nadat hy die mense van sy eie tyd gedien het soos God beskik het . Hy is by sy voorgeslagte begrawe , en sy liggaam hét tot niet gegaan .
44013037	Nee , die verwysing is na Iemand anders : Hóm het God opgewek , sý liggaam het nie tot niet gegaan nie .
44013038	" Daarom , geagte volksgenote , moet julle goed weet wat nou aan julle verkondig word : vergewing van sondes deur Jesus ! Julle kon nie deur die wet van Moses God se vryspraak verkry nie ,
44013039	maar deur Jesus word elkeen wat glo , deur God vrygespreek .
44013040	Pas dan op dat wat in die profete gesê is , nie op julle van toepassing word nie :
44013041	' Sien dit tog raak , julle veragters ! Staan verstom en gaan te gronde ! Want in julle tyd doen Ek iets , iets wat julle beslis nie sal glo nie , selfs nie as iemand ditvir julle vertel nie . ' "
44013042	Terwyl Paulus en Barnabas die sinagoge verlaat , het die mense hulle gevra om die volgende Sabbatdag meer van dié dinge te vertel .
44013043	Ná die sinagogediens het baie van die Jode en van die nie - Jode wat proseliete geword het , saam met Paulus en Barnabas gegaan . Dié twee het met hulle gepraat en hulle aangemoedig om op die genade van God te bly vertrou .
44013044	Die volgende Sabbatdag het byna die hele stad bymekaargekom om hulle die woord van die Here te hoor preek .
44013045	Toe die Jode die skares sien , het hulle jaloers geword . Hulle het Paulus beledig en alles teengestaan wat hy gesê het .
44013046	Paulus en Barnabas het toe reguit vir hulle gesê : " Die woord van God moes eerste aan júlle verkondig word . Maar omdat julle dit verwerp en daarmee beslis dat julle die ewige lewe nie werd is nie , wend ons ons nou tot die nie - Jode .
44013047	" Immers met hierdie woorde het die Here ons 'n opdrag gegee : ' Ek het Jou gegee as 'n ligvir die nie - Joodse nasiessodat Jy verlossing kan bringtot in die uithoeke van dieaarde . ' "
44013048	Toe die nie - Jode dit hoor , was hulle baie bly en hulle het die woord van die Here toegejuig . Almal wat vir die ewige lewe bestem was , het gelowig geword .
44013049	Die woord van die Here het deur daardie hele streek versprei .
44013050	Maar die Jode het vooraanstaande vroue wat vir die ware God ontsag gehad het , asook toonaangewende burgers van die stad , opgesweep . Hulle het 'n betoging teen Paulus en Barnabas bewerk , en hulle uit die streek weggejaag .
44013051	Hulle het toe , as protes teen die stad , die stof van hulle voete afgeskud en Ikonium toe gegaan .
44013052	Die gelowiges was vol blydskap en vol van die Heilige Gees .
44014001	In Ikonium het dit ook so gegaan . Paulus en Barnabas het weer die Joodse sinagoge binnegegaan en daar gepreek , en 'n groot aantal Jode en Grieke het gelowig geword .
44014002	Maar die Jode wat nie oortuig geraak het nie , het die gemoedere van die nieJode opgesweep en hulle teen die gelowiges aangehits .
44014003	Die apostels het 'n taamlike tyd daar deurgebring en in vertroue op die Here met vrymoedigheid gepreek . Die Here het ook die waarheid van die boodskap van sy genade bevestig deur te gee dat tekens en wonders deur die apostels se toedoen plaasvind .
44014004	Die mense in die stad was verdeeld : party het hulle by die Jode geskaar en party by die apostels .
44014005	Op 'n stadium het die nie - Jode en die Jode , saam met hulle leiers , beplan om die apostels aan te rand en met klippe dood te gooi .
44014006	Toe die apostels dit agterkom , het hulle na Listra en Derbe en die Likaonië-omgewing gevlug .
44014007	Dáár het hulle toe die Goeie Nuus verkondig .
44014008	In Listra was daar 'n man wat sy voete nie kon gebruik nie . Van sy geboorte af was hy verlam en kon hy nooit loop nie .
44014009	Hy het geluister terwyl Paulus praat . Paulus het stip na hom gekyk en gesien dat hy die geloof het om gesond gemaak te word .
44014010	Toe het hy met 'n harde stem gesê : " Op jou voete ! " Die man het opgespring en begin rondstap .
44014011	Toe die skare sien wat Paulus gedoen het , roep hulle in Likaonies uit : " Die gode het met mensliggame na ons toe afgekom ! "
44014012	Hulle het Barnabas " Zeus " begin noem en Paulus , omdat hy die een was wat die praatwerk gedoen het , " Hermes " .
44014013	Die Zeustempel was net buite die stad . Die priester van die tempel het bulle en blomkranse na die stadspoort toe gevat , en hy het gereedgemaak om saam met die skare offers aan die apostels te bring .
44014014	Toe die apostels Barnabas en Paulus daarvan hoor , het hulle hulle klere geskeur en tussen die skare ingespring en geskreeu :
44014015	" Mense , waarom doen julle dit ? Ons is mense , net soos julle . Ons bring vir julle die Goeie Nuus dat julle hierdie nikswerd kamstige gode moet laat staan en julle tot die lewende God bekeer . Dit is Hy wat die hemel en die aarde en die see en alles wat in hulle bestaan , gemaak het .
44014016	In vorige geslagte het Hy die ander nasies toegelaat om hulle eie koers te kies ,
44014017	maar tog het Hy duidelike getuienis gegee dat dit Hy is wat die goeie dinge gee : Hy het vir julle reën gegee van die hemel af , en oeste op hulle tyd ; Hy het julle volop kos gegee en in julle harte volop vreugde . "
44014018	Maar selfs met hierdie woorde kon die apostels skaars keer dat die mense offers aan hulle bring .
44014019	Toe het daar Jode van Antiogië en Ikonium af gekom en die mense na hulle kant toe oorgehaal . Hulle het Paulus gestenig en hom uit die stad gesleep onder die indruk dat hy dood is .
44014020	Toe gelowiges 'n kring rondom hom begin vorm , het hy opgestaan en weer die stad ingegaan . Die volgende dag het hy en Barnabas na Derbe toe vertrek .
44014021	Paulus en Barnabas het die Goeie Nuus ook in Derbe verkondig , en hulle het 'n redelike aantal volgelinge van Jesus bygekry . Daarna het hulle na Listra , Ikonium en Antiogië in Pisidië toe teruggegaan .
44014022	Hulle het die gelowiges geestelik versterk en hulle aangespoor om vol te hou met die geloof . " Ons moet eers deur baie verdrukking gaan voordat ons voluit aan die koningsheerskappy van God kan deel hê , " het hulle gesê .
44014023	In elke gemeente het hulle vir hulle ouderlinge gekies . Nadat hulle gebid en gevas het , het die apostels hulle opgedra aan die Here in wie hulle nou geglo het .
44014024	Die apostels het verder deur Pisidië gegaan en in Pamfilië gekom .
44014025	Daar het hulle in Perge die woord verkondig en daarna Attalië toe vertrek .
44014026	Daarvandaan het hulle na Antiogië in Sirië gevaar waar hulle aanvanklik aan die genade van God opgedra was vir die werk wat hulle nou voltooi het .
44014027	By hulle aankoms het hulle die gemeente bymekaargeroep en vir hulle vertel wat God alles deur hulle gedoen het en dat Hy ook vir die nie - Jode die deur na die geloof oopgemaak het .
44014028	Hulle het 'n geruime tyd daar saam met die gelowiges deurgebring .
44015001	Daar het mense van Judea af gekom en die gelowiges probeer wysmaak : " As julle julle nie laat besny soos Moses dit voorskryf nie , kan julle nie verlos word nie . "
44015002	Paulus en Barnabas het hulle daarteen verset en in 'n taamlik ernstige meningsverskil met hulle betrokke geraak . Uiteindelik het hulle besluit dat Paulus en Barnabas en nog 'n paar ander uit hulle geledere oor hierdie vraagstuk na die apostels en ouderlinge in Jerusalem moet gaan .
44015003	So is hulle deur die gemeente uitgestuur . Hulle het deur Fenisië en Samaria gereis en vertel van die bekering van die nie - Jode . Met hierdie nuus het hulle al die gelowiges baie bly gemaak .
44015004	Toe hulle in Jerusalem aankom , is hulle deur die hele gemeente , insluitend die apostels en die ouderlinge , verwelkom . Hulle het vertel wat God alles deur hulle bediening tot stand gebring het .
44015005	Sommige van dié wat gelowiges geword het uit die geledere van die Fariseërs , het egter opgestaan en verklaar : " Nie - Joodse bekeerlinge moet besny word en die opdrag kry om die wet van Moses te onderhou . "
44015006	Die apostels en die ouderlinge het toe bymekaargekom om mekaar in die oë te kyk oor hierdie vraagstuk .
44015007	Na 'n lang bespreking het Petrus opgestaan en vir hulle gesê : " Geagte broers , julle weet dat God my van die vroeë dae af al uit julle geledere gekies het om deur my prediking die nie - Jode die Goeie Nuus te laat hoor en tot geloof te laat kom .
44015008	En God , wat die harte ken , het bevestig dat die Goeie Nuus ook vir nie - Jode bedoel is deur aan hulle die Heilige Gees te gee net soos aan ons .
44015009	Hy het dus geen onderskeid tussen ons en hulle gemaak nie : Hy het ook hulle harte deur die geloof gereinig .
44015010	Waarom wil julle dan nou beter as God weet deur op die nek van die nie - Joodse gelowiges 'n juk te lê wat ons voorgeslagte nie in staat was om te dra nie en ons ook nie ?
44015011	Nee ! Ons glo dat ons net deur die genade van die Here Jesus verlos word — en dit geld ook vir daardie mense . "
44015012	Daar was geen verdere bespreking nie en almal het vervolgens gesit en luister hoe Barnabas en Paulus vertel watter tekens en wonders God deur hulle onder die nie - Jode gedoen het .
44015013	Toe hulle stilbly , het Jakobus gesê : " Geagte broers , luister na my .
44015014	Simon het verduidelik hoe dit God self is wat die inisiatief geneem het deur vir Hom 'n volk uit die geledere van die nie - Jode te versamel .
44015015	En hiermee stem die woorde van die profete saam . Daar staan geskrywe :
44015016	' Daarna sal Ek terugkom , en Ek sal die vervalle huisvan Dawid weer opbou . Ek sal sy bouvalle herstel , en dit weer regmaak
44015017	sodat ook die ander volkedie Here kan soek , ja , al die nie - Joodse nasiesoor wie Ek my Naam uitgeroephet . So sê die Here wat hierdie dinge
44015018	lank gelede al bekendgemaak het . '
44015019	" Daarom oordeel ek dat ons dit nie moeilik moet maak vir die gelowiges wat hulle uit die geledere van die nie - Jode tot God bekeer het nie .
44015020	Ons moet egter vir hulle skryf om weg te bly van dinge wat deur afgode besoedel is , van seksuele sondes , asook van iets wat verwurg is , en van bloed .
44015021	Julle weet mos : Moses het in elke stad al vir geslagte lank mense wat sy voorskrifte verkondig ; elke Sabbatdag word sy boeke in die sinagoges voorgelees . "
44015022	Daarna het die apostels en die ouderlinge saam met die hele gemeente in Jerusalem besluit om 'n afvaardiging uit hulle geledere saam met Paulus en Barnabas na Antiogië in Sirië te stuur . Hulle het twee leiersfigure onder die gelowiges gekies : vir Judas ( sy noemnaam is Barsabbas ) en vir Silas .
44015023	Die vergadering het die volgende brief self geskryf : Hierdie brief kom van die apostels en die ouderlinge , julle broers in Jerusalem , en is geskryf aan die gelowiges uit die nie - Joodse volke in Antiogië , Sirië en Silisië . Groete !
44015024	Ons het gehoor dat daar mense van ons af gekom het wat julle gemoedere ontstel het met standpunte waarvoor ons hulle nie 'n mandaat gegee het nie .
44015025	Daarom het ons eenparig besluit om 'n amptelike afvaardiging na julle toe te stuur . Hulle vergesel ons geliefde Barnabas en Paulus ,
44015026	mense wat hulle lewe gewaag het vir die Naam van ons Here Jesus Christus .
44015027	Ons stuur dan nou vir Judas en Silas om ook self mondeling ons besluit aan julle oor te dra .
44015028	Die Heilige Gees en ons het besluit om geen verdere las op julle te lê nie , behalwe die volgende voorskrifte :
44015029	dat julle julle moet weerhou van alles wat aan afgode geoffer is , en van bloed , van diere wat verwurg is , en van seksuele sondes . As julle julle van hierdie dinge weerhou , doen julle goed . Vaarwel .
44015030	So is hulle toe daar weg , op pad na Antiogië toe . Dáár het hulle die gemeente bymekaar laat kom en die brief oorhandig .
44015031	Die gemeente het dit gelees en was baie bly oor die bemoediging .
44015032	Judas en Silas , wat self ook profete was , het lank met hulle medegelowi-ges gepraat en hulle bemoedig en geestelik versterk .
44015033	Judas en Silas het 'n tyd lank daar gebly , en toe is hulle met 'n vredeboodskap deur die gelowiges teruggestuur na dié wat hulle afgevaardig het .
44015035	Paulus en Barnabas het 'n tyd lank in Antiogië gebly en saam met baie ander onderrig gegee en die woord van die Here verkondig .
44015036	Na 'n paar dae sê Paulus vir Barnabas : " Kom ons gaan terug na al die stede waar ons die woord van die Here verkondig het en kyk hoe dit gaan met ons medegelowiges . "
44015037	Barnabas wou vir Johannes ( sy noemnaam is Markus ) saamvat .
44015038	Paulus het egter gedink dit is nie reg om die man saam te vat wat hulle in Pamfilië in die steek gelaat het en nie aan hulle verdere bediening deel gehad het nie .
44015039	Daar het toe kwade gevoelens tussen hulle ontstaan , en hulle het elkeen sy eie koers gegaan . Barnabas het vir Markus gevat en Siprus toe gevaar .
44015040	Paulus het Silas gekies en hy het vertrek nadat hy deur die gelowiges aan die liefdevolle goedheid van die Here toevertrou is .
44015041	Hy het deur Sirië en Silisië gereis en die gemeentes daar versterk .
44016001	Paulus het na Derbe gegaan en toe na Listra . Dáár het hulle Timoteus ontmoet , 'n gelowige ; sy ma was 'n Jodin , 'n gelowige , en sy pa 'n Griek .
44016002	Daar was van die kant van die gelowiges in Listra en Ikonium goeie getuienis oor Timoteus .
44016003	Paulus wou hom by sy vertrek saamneem . Met die oog op die Jode in daardie gebied het hy Timoteus toe besny . Almal het immers geweet sy pa is 'n Griek .
44016004	Soos hulle die stede deurreis het , het hulle die besluite wat die apostels en ouderlinge in Jerusalem geneem het , aan die gelowiges oorgedra om daarvolgens te leef .
44016005	So is die gemeentes in hulle geloof versterk , en die aantal gelowiges het by die dag meer geword .
44016006	Hulle het daarna deur die streke van Frigië en Galasië gereis omdat hulle deur die Heilige Gees verhinder is om die woord op daardie stadium in die provinsie Asië te verkondig .
44016007	Toe hulle naby Misië kom , het hulle Bitinië toe probeer gaan , maar die Gees van Jesus het hulle nie toegelaat nie .
44016008	Hulle het toe deur Misië gereis na Troas toe .
44016009	Daar het Paulus in die nag 'n visioen gehad . Hy het 'n Masedoniese man gesien wat hom staan en smeek : " Kom oor na Masedonië toe en help ons . "
44016010	Nadat Paulus die visioen gesien het , het ons onmiddellik Masedonië toe vertrek omdat ons tot die oortuiging gekom het dat God ons geroep het om die evangelie daar te verkondig .
44016011	Ons het van Troas af weggevaar en reguit koers gehou na die eiland Samotrake , en is die volgende dag Neapolis toe .
44016012	Daarvandaan is ons Filippi toe , die hoofstad van daardie deel van Masedonië , self ook 'n Romeinse kolonie . In hierdie stad het ons 'n tydjie gebly .
44016013	Op die Sabbatdag is ons na die rivier buite die stadspoort , waar ons gereken het daar 'n Joodse bidplek sou wees . Ons het gaan sit en met die vroue gepraat wat daar bymekaar was .
44016014	Een van dié wat geluister het , was 'n vrou met die naam Lidia — iemand wat reeds die ware God vereer het . Sy was 'n handelaar van pers wolmateriaal en was van die stad Tiatira afkomstig . Die Here het haar hart oopgemaak sodat sy ontvanklik was vir Paulus se boodskap .
44016015	Sy en die ander lede van haar huishouding is toe gedoop . Daarna het sy ons oorgenooi en gesê : " Aangesien julle daarvan oortuig is dat ek in die Here glo , kom bly dan by my oor . " En sy het aangehou tot ons ingestem het .
44016016	Terwyl ons eendag na die bidplek toe op pad was , het 'n slavin met 'n waarsêersgees ons raakgeloop . Deur haar waarsêery het sy vir haar eienaars baie geld ingebring .
44016017	Sy het agter Paulus en ons aangeloop en aanhoudend geskreeu : " Hierdie mense is diensknegte van God die Allerhoogste ! Hulle verkondig aan julle die pad na verlossing . "
44016018	Sy het dit vir baie dae gedoen totdat Paulus dit nie langer kon hou nie . Hy het omgedraai en vir die gees gesê : " Ek beveel jou in die Naam van Jesus Christus : Gaan uit haar uit ! " Die gees het oombliklik uit haar uitgegaan .
44016019	Toe haar eienaars sien dat hulle vooruitsig om geld te maak verdwyn het , het hulle vir Paulus en Silas gegryp en hulle na die leiers op die stadsplein gesleep .
44016020	Hulle het hulle voor die stadsbestuur gebring en gesê : " Hierdie mense maak moeilikheid in ons stad ; hulle is Jode .
44016021	Hulle leer vir ons gebruike wat ons , omdat ons Romeine is , nie kan aanvaar of navolg nie . "
44016022	Die skare het toe ook teen hulle saamgestaan . Die stadsowerhede het hulle klere van hulle laat afskeur en beveel dat hulle met stokke geslaan word .
44016023	Hulle het baie houe gekry , en toe is hulle in die tronk gegooi . Die tronkbewaarder het opdrag gekry om seker te maak dat hulle nie ontsnap nie .
44016024	In reaksie op hierdie bevel het die tronkbewaarder hulle in die binneste sel gegooi en hulle voete in houtblokke vasgeklem .
44016025	Teen middernag was Paulus en Silas besig om te bid en tot lof van God te sing . Die ander gevangenes het na hulle geluister .
44016026	Skielik kom daar 'n groot aardbewing sodat die fondamente van die tronk geskud het . Al die tronkdeure het oopgevlieg en al die gevangenes se kettings het losgekom !
44016027	Die tronkbewaarder het wakker geword en die tronkdeure wawyd oop sien staan . Hy het aanvaar die gevangenes het ontsnap , en sy swaard uitgetrek om homself dood te maak .
44016028	Maar Paulus het met 'n harde stem geskreeu : " Moenie jouself iets aandoen nie ! Ons is nog almal hier ! "
44016029	Die bewaarder het toe 'n lig gevra en die sel ingestorm . Hy het begin bewe en voor Paulus en Silas neergeval .
44016030	Hy het hulle toe buitentoe gevat en gevra : " Menere , wat moet ek doen om verlos te word ? "
44016031	Hulle het hom geantwoord : " Glo in die Here Jesus , en jy sal verlos word , jy en al die lede van jou huishouding . "
44016032	Hulle het toe die woord van die Here aan hom en aan al die mense in sy huishouding verkondig .
44016033	Al was dit reeds baie laat in die nag , het hy Paulus en Silas se wonde versorg . Hy is toe daar en dan gedoop , en ook al sy mense .
44016034	Toe bring hy hulle in sy huis in en sit vir hulle 'n ete voor . Hy en sy hele huishouding was baie bly omdat hulle nou in God geglo het .
44016035	Toe dit dag word , het die stadsowerhede polisie gestuur met die boodskap : " Laat daardie mense vry ! "
44016036	Die tronkbewaarder het toe die boodskap aan Paulus oorgedra en gesê : " Die landdroste het laat weet dat julle losgelaat moet word . Julle kan dan nou vertrek ; gaan in vrede . "
44016037	Maar Paulus het geantwoord : " Ons is sonder dat ons skuldig bevind is , in die openbaar geslaan en in die tronk gestop — en dít terwyl ons Romeinse burgers is . En nou wil hulle ons sommerso stilletjies ontslaan . Volstrek nie ! Laat hulle ons self kom uitlei ! "
44016038	Die polisie het hierdie boodskap vir die stadsowerhede vertel , en hulle het groot geskrik toe hulle hoor Paulus en Silas is Romeinse burgers .
44016039	Hulle het hulle om verskoning gevra , hulle uit die tronk gelei en hulle gevra om die stad te verlaat .
44016040	Paulus en Silas is toe terug na Lidia se huis , en hulle het die gelowiges gesien en hulle bemoedig . Daarna het hulle vertrek .
44017001	Paulus en Silas het deur Amfipolis en Apollonië gereis en in Tessalonika aangekom , waar daar 'n sinagoge van die Jode was .
44017002	Soos dit Paulus se gewoonte was , het hy na die sinagogediens gegaan en op drie Sabbatdae na mekaar uit die Skrifte met die Jode geredeneer .
44017003	Hy het die Skrif verklaar en aangetoon dat die Christus moes ly en uit die dood opstaan . " Hierdie Jesus wat ek aan julle verkondig , " het hy gesê , " Hý is die Messias . "
44017004	Party van hulle het toe oortuig geraak en by Paulus en Silas aangesluit . 'n Groot aantal Grieke wat die ware God aanbid het , en 'n klomp vooraanstaande vroue het ook nog bygekom .
44017005	Die Jode was egter jaloers hieroor . Hulle het toe met die hulp van 'n paar nikswerd leeglêers 'n betoging begin en die stad in oproer gebring . Hulle het na Jason se huis opgeruk en wou Paulus en Silas voor die volk bring .
44017006	Toe die Jode hulle nie kry nie , sleep hulle vir Jason en 'n paar ander gelowiges na die stadsowerhede en skreeu : " Dít is die mense wat die hele wêreld in beroering bring . En nou is hulle hier in ons stad .
44017007	Jason het hulle as gaste ontvang . Hulle is almal skuldig aan verraad teen die keiser , want hulle erken 'n ander koning , naamlik Jesus ! "
44017008	Die skare en die stadsowerhede was ontsteld toe hulle dit hoor .
44017009	Hulle het hulle egter laat gaan nadat hulle van Jason en die ander gelowiges voldoende borg gekry het .
44017010	Toe dit donker was , het die gelowiges vir Paulus en Silas na Berea toe gestuur . Daar aangekom , het hulle na die Jode se sinagoge gegaan .
44017011	Die mense daar was ontvankliker as dié in Tessalonika , en hulle het met groot belangstelling na Paulus se boodskap geluister . Hulle het elke dag die Skrifte ondersoek om te sien of dit is soos Paulus en Silas sê .
44017012	Baie van hulle het gevolglik gelowig geword en ook heelparty van die Grieke , sowel vooraanstaande vroue as mans .
44017013	Toe die Jode van Tessalonika egter hoor dat die woord van God ook in Berea deur Paulus verkondig word , het hulle ook dáár oproer gaan stook en die skares opgesweep .
44017014	Die gelowiges het Paulus dadelik weggestuur kus toe , maar Silas en Timoteus het agtergebly .
44017015	Paulus se begeleiers het hom tot in Atene vergesel . Toe het hulle teruggegaan met 'n opdrag aan Silas en Timoteus om so gou moontlik by Paulus aan te sluit .
44017016	Terwyl Paulus in Atene vir hulle wag , het hy diep verontwaardig geword toe hy agterkom die stad is so vol afgodsbeelde .
44017017	Hy het in die sinagoge geredeneer met die Jode en dié wat die ware God aanbid het , en elke dag op die stadsplein met die verbygangers gepraat .
44017018	'n Paar filosowe , Epikureërs en Stoïsyne , het met hom gedebatteer . Toe Paulus oor Jesus en sy opstanding praat , het party gesê : " Wat sou hierdie kletskous tog wil sê ? " Ander het gesê : " Hy klink na vreemde gode se boodskapper . "
44017019	Hulle het hom na die Areopagusraad toe gevat en gesê : " Ons wil graag meer weet oor hierdie nuwe leer wat deur jou verkondig word .
44017020	Dis regtig vreemde dinge wat ons hoor ; ons wil graag weet wat dit beteken . "
44017021	( Al die Ateners en die uitlanders in Atene het feitlik al hulle tyd aan die bespreking van nuwe idees bestee . )
44017022	Paulus het toe in die middel van die Areopagusraad stelling ingeneem en gesê : " Ateners , ek sien dat julle in alle opsigte nogal regtig godsdienstig is .
44017023	Terwyl ek deur julle stad geloop en kyk het na die voorwerpe wat julle aanbid , het ek ook 'n altaar gesien met die inskripsie : ' Aan 'n onbekende god . ' Nou ja , hierdie God wat julle aanbid sonder om Hom te ken , Hóm verkondig ek aan julle .
44017024	" Hy is die God wat die wêreld met alles daarin gemaak het . Hy is die Here van hemel en aarde , en daarom woon Hy nie in tempels wat met mensehande gebou is nie .
44017025	Mensehande kan nie na sy behoeftes omsien nie , want Hy het aan niks behoefte nie . Inteendeel , dit is Hý wat aan almal lewe en asem en álles gee .
44017026	Uit een mens het Hy elke nasie van die mensdom gemaak , om oor die hele aarde te woon . Hy het die tye van hulle bestaan bepaal , en die grense van hulle blyplek .
44017027	" God se doel met die nasies was om Hom te soek , al sou hulle ook moes rondtas om Hom te vind . Nie dat Hy ver van enigeen van ons af is nie .
44017028	Dis tog juis deur Hóm dat ons leef , beweeg en bestaan . Soos party van julle digters ook gesê het : ' Ons is sy nageslag . '
44017029	Ons moet dus nie aan God dink in terme van beelde van goud , silwer of klip nie . Ons is dan self sy nageslag . Sulke beelde is bloot skeppings van mense se vaardigheid en verbeelding .
44017030	God het wel mense se vroeëre onkunde oorgesien , maar nou roep Hy alle mense oral op om die afgode te los en hulle tot Hom te bekeer .
44017031	Hy het immers 'n dag bepaal waarop 'n Man wat Hy beskik het , in geregtigheid oor die wêreld gaan oordeel . As bewys vir almal wie dié Man is , het Hy Hom uit die dood laat opstaan . "
44017032	Toe hulle van die opstanding van die dooies hoor , het party hom uitgelag , maar ander het gesê : " Ons wil graag later meer hieroor van jou hoor . "
44017033	Daarmee het Paulus uit hulle midde vertrek .
44017034	'n Paar persone het egter gelowig geword en by hom aangesluit . Onder hulle was daar Dionisius , 'n lid van die Areopagusraad , en Damaris , 'n vrou , en nog 'n paar saam met hulle .
44018001	Paulus het Atene verlaat en Korinte toe gegaan .
44018002	Daar het hy Akwila ontmoet , 'n Jood wat in Pontus gebore is . Hy het kort tevore saam met sy vrou , Priscilla , uit Italië daar aangekom . Hulle is uit Italië weg omdat keiser Claudius beveel het dat alle Jode Rome moes verlaat . Paulus het hulle gaan opsoek .
44018003	Hy het by hulle ingetrek en saam met hulle gewerk , want hulle was tentmakers net soos hy .
44018004	Elke Sabbatdag het hy in die sinagoge met die mense geredeneer en sowel Jode as Grieke probeer oortuig .
44018005	Nadat Silas en Timoteus van Masedonië af aangekom het , het Paulus al sy aandag bestee aan die prediking om die Jode daarvan te oortuig dat Jesus die Messias is .
44018006	Toe hierdie Jode hom egter aanhou teenstaan en beledig , het hy die stof van sy klere afgeskud en vir hulle gesê : " Julle bloed is op julle eie kop . Ek is onskuldig . Van nou af spits ek my toe op die nie - Jode . "
44018007	Hy is toe daar uit , en het na die huis reg langs die sinagoge gegaan . Dit het behoort aan Titius Justus , 'n nie - Jood wat die ware God aanbid het .
44018008	Krispus , die hoof van die sinagoge , en sy hele huishouding het tot geloof in die Here gekom . Ook baie Korintiërs het in reaksie op die boodskap gelowig geword en is gedoop .
44018009	Een nag het die Here deur 'n visioen vir Paulus gesê : " Moenie bang wees nie ; hou aan met preek en moenie begin stilbly nie ,
44018010	want Ék is by jou . Niemand sal 'n hand op jou lê om iets slegs aan jou te doen nie , want in hierdie stad behoort baie mense aan My . "
44018011	Paulus het die stad vir 'n jaar en ses maande lank sy basis gemaak en die mense onderrig in die woord van God .
44018012	Toe Gallio egter goewerneur van Agaje geword het , het sommige Jode 'n verenigde front teen Paulus gevorm en hom voor die hof gedaag .
44018013	Hulle het Paulus daarvan aangekla dat hy die mense " probeer oorhaal om God op maniere te vereer wat teen die wet is " .
44018014	Net toe Paulus homself wou begin verdedig , sê Gallio vir die Jode : " As dit oor 'n onreg of 'n ernstige misdaad gegaan het , Jode , sou ek julle klag aangehoor het .
44018015	Maar aangesien dit 'n twis is oor 'n boodskap en name en oor julle eie wet , moet julle self daaraan aandag gee . In sulke sake wil ek nie regter wees nie . "
44018016	Hy het die hof toe verdaag .
44018017	Die klaers het toe almal vir Sostenes , die hoof van die sinagoge , gegryp en hom net daar voor die regbank aangerand . Gallio het hom egter aan niks hiervan gesteur nie .
44018018	Paulus het nog etlike dae in Korinte gebly , en toe van die gelowiges afskeid geneem . Hy het Sirië toe weggevaar , en Priscilla en Akwila is saam met hom . ( In Kengreë het hy sy hare laat skeer omdat hy 'n gelofte gedoen het . )
44018019	By hulle aankoms in Efese het Paulus sy reisgenote by die hawe gelos en self die sinagoge besoek . Daar het hy met die Jode geredeneer .
44018020	Hulle het hom gevra om langer te bly , maar hy wou nie .
44018021	Toe hy vertrek , het hy gesê : " Ek kom na julle toe terug , as God wil . " Hy het toe van Efese af weggevaar
44018022	en in Sesarea aan land gegaan . Daarvandaan het hy opgegaan en die gemeente in Jerusalem gaan groet , en toe Antiogië toe vertrek .
44018023	Na hy 'n tyd lank in Antiogië gebly het , het hy weer vertrek . Hy het deur die landstreke Galasië en Frigië gereis , en oral die gelowiges geestelik versterk .
44018024	Intussen het Apollos , 'n Jood wat in Aleksandrië gebore is , in Efese aangekom . Hy was 'n begaafde spreker en goed met skrifuitleg .
44018025	Hy het in " Die Pad van die Here " onderrig ontvang en het met brandende geesdrif gepraat en ander noukeurig geleer van Jesus . Hy het egter net die doop van Johannes geken .
44018026	Hy het self met vrymoedigheid in die sinagoge begin preek . Toe Priscilla en Akwila hom hoor , het hulle hom eenkant gevat en vir hom " Die Pad van God " nog duideliker uiteengesit .
44018027	Toe Apollos na Agaje toe wou gaan , het die gelowiges hom aangemoedig . Hulle het vir die gelowiges in Agaje geskryf dat hulle hom moet ontvang . Daar aangekom , het hy baie beteken vir dié wat deur die genade van God gelowig geword het ,
44018028	want hy het die Jode in die openbaar kragtig weerlê en met die Skrif bewys dat Jesus die Messias is .
44019001	Terwyl Apollos in Korinte was , het Paulus deur die binnelandse gebiede van Klein - Asië Efese toe gereis . Daar het hy 'n groepie gelowiges gekry .
44019002	Hy het vir hulle gevra : " Het julle die Heilige Gees ontvang toe julle begin glo het ? " " Ons het nie eens gehoor dat daar 'n Heilige Gees is nie , " het hulle hom geantwoord .
44019003	" Met watter doop is julle dan gedoop ? " het hy gevra . Hulle het geantwoord : " Met die doop van Johannes . "
44019004	Paulus sê toe : " Johannes se doop was 'n bevestiging dat 'n mens jou van jou sonde bekeer het tot God . Johannes het self vir die volk gesê hulle moet in Jesus glo , dié Een wat hy gesê het ná hom kom . "
44019005	Toe hulle dit hoor , het hulle hulle in die Naam van die Here Jesus laat doop .
44019006	Toe Paulus sy hande op hulle sit , het die Heilige Gees op hulle gekom en hulle het in ander tale gepraat en geprofeteer .
44019007	Altesaam was dit ongeveer twaalf mans .
44019008	Paulus is toe na die sinagoge en hy het daar vir drie maande lank met vrymoedigheid gepreek . Hy het besprekings gehou en oortuigende argumente aangevoer oor die koningsheerskappy van God .
44019009	Party was egter koppig en wou hulle nie laat oortuig nie . Hulle het ook voor die gemeente sleg gepraat van " Die Pad " . Toe het Paulus die sinagoge verlaat en hy het die gelowiges saam met hom gevat . Hy het daagliks in die lesingsaal van Tirannus besprekings gehou .
44019010	So het dit vir die volgende twee jaar gegaan sodat almal in die Romeinse provinsie Asië , Jode sowel as Grieke , die boodskap van die Here gehoor het .
44019011	God het deur Paulus se optrede wonderbaarlike dinge gedoen .
44019012	Selfs wanneer doeke of voorskote wat aan sy vel geraak het , op siekes gesit is , het hulle siektes verdwyn . Selfs bose geeste het uit mense uitgegaan .
44019013	Party rondreisende Joodse geesuitdrywers het ook probeer om die Naam van die Here Jesus te gebruik vir mense wat bose geeste gehad het . Die formule wat hulle probeer het , was : " Ek dryf julle uit in die Naam van dié Jesus vir wie Paulus verkondig ! "
44019014	Hierdie geesuitdrywers was die sewe seuns van 'n senior Joodse priester , Skeva .
44019015	Maar die bose gees het vir hulle gesê : " Jesus ken ek , en van Paulus weet ek , maar wie's júlle ? "
44019016	Die man in wie die bose gees was , spring toe onder hulle in . Hy was te sterk vir hulle en kry die oorhand oor hulle sodat hulle kaal en erg beseer uit daardie huis gevlug het .
44019017	Dié gebeure het bekend geword by al die Jode en Grieke in Efese . 'n Gevoel van diep ontsag het oor hulle almal gekom , en die Naam van die Here Jesus is grootgemaak .
44019018	Baie van dié wat gelowig geword het , het hulle aangemeld en al hulle praktyke openlik bely .
44019019	Heelparty van dié wat toorkunste beoefen het , het hulle toorboeke saamgebring en voor almal verbrand . Die waarde van dié boeke was 50000 silwermuntstukke .
44019020	So het die woord van die Here kragtig gegroei en sterk geword .
44019021	Hierna het Paulus , deur die Gees gedring , besluit om deur Masedonië en Agaje na Jerusalem te reis . " Ná ek daar was , " het hy gesê , " moet ek ook Rome sien . "
44019022	Hy het twee van sy helpers , Timoteus en Erastus , met 'n mandaat Masedonië toe gestuur ; self het hy nog 'n tyd lank in die provinsie Asië gebly .
44019023	Juis in daardie tyd was daar 'n taamlike groot opskudding oor " Die Pad " .
44019024	Dit het begin by 'n silwersmid met die naam Demetrius . Hy het silwer Artemistempeltjies gemaak en vir ambagsmanne 'n beduidende verdienste verskaf .
44019025	Hy roep toe die ambagsmanne en ander wat soortgelyke werk doen , en sê vir hulle : " Manne , julle weet dat ons voorspoed uit dié bedryf kom .
44019026	En nou sien en hoor julle dat hierdie Paulus 'n beduidende klomp mense van sy standpunt oortuig het , naamlik dat gode wat met die hand gemaak word , glad nie gode is nie . En dit gebeur nie net in Efese nie , maar in byna die hele provinsie Asië !
44019027	Dis nie net 'n geval van ons bedryf wat gevaar loop om sy goeie naam te verloor nie . Die gevaar bestaan ook dat die tempel van die groot godin Artemis , wat die hele Asië én die wêreld as god vereer , as nikswerd beskou word en dat sy van haar grootheid beroof gaan word ! "
44019028	By die aanhoor hiervan het hulle woede oorgekook en hulle het begin skreeu : " Groot is Artemis van die Efesiërs ! "
44019029	Die hele stad was in rep en roer , en soos een man het die mense amfiteater toe gestorm . Hulle het vir Gaius en Aristargus , albei Masedoniese reisgenote van Paulus , saamgesleep .
44019030	Paulus wou saam met die betogers ingaan , maar die gelowiges wou hom nie toelaat nie .
44019031	Ook het party van die hoë amptenare van die provinsie Asië wat Paulus se vriende was , vir hom 'n boodskap gestuur en hom gewaarsku om dit nie in die amfiteater te waag nie .
44019032	Binne die amfiteater het party dít geskreeu en ander dát . Die vergadering was regtig in die war en die meeste het eintlik nie eers geweet hoekom hulle daar bymekaar was nie .
44019033	Sommige van die Jode het vir Aleksander vorentoe gestoot , en hulle het uit die skare vir hom gesê wat hy moet doen . Hy het met sy hand beduie dat hy iets ter verdediging vir almal wil sê .
44019034	Maar toe hulle agterkom dat hy 'n Jood is , was daar vir byna twee uur lank één kreet van die kant van die skreeuende skare : " Groot is Artemis van die Efesiërs ! Groot is Artemis van die Efesiërs ! "
44019035	Uiteindelik het die stadsklerk die betogers tot bedaring gebring . " Geagte Efesiërs , " het hy gesê , " daar is verseker geen mens wat nie weet dat die stad Efese die tempelbeskermer is van die groot Artemis , wie se beeld hier by ons uit die hemel geval het nie !
44019036	Dít staan soos 'n paal bo water . Bedaar dus en moenie iets oorhaastigs doen nie .
44019037	" Julle het hierdie mans hierheen gebring , alhoewel hulle nie iets uit ons tempel gesteel of ons godin beledig het nie .
44019038	As Demetrius en sy ambagsmanne dus 'n klag teen iemand het — hofsittings word gehou en daar is goewerneurs . Laat hulle mekaar daar gaan aankla .
44019039	En as julle verdere klagtes het , moet die saak op 'n wettige volksvergadering ter tafel gebring word .
44019040	Ons loop eerlikwaar gevaar om oor vandag se gebeure van opstand aangekla te word . Daar is geen gronde vir hierdie betoging nie , en ons kan dit nie verantwoord nie . " Hiermee het hy die vergadering verdaag .
44019041	
44020001	Met die betoging verby , het Paulus die gelowiges bymekaargeroep en hulle moed ingepraat . Daarna het hy hulle gegroet en Masedonië toe vertrek .
44020002	Op sy reis daarheen het hy die gelowiges met baie preke bemoedig . Hy kom toe in Griekeland aan
44020003	waar hy drie maande deurgebring het . Toe hy op die punt gestaan het om Sirië toe te vaar , het 'n komplot teen hom aan die lig gekom . Hy het toe besluit om landlangs deur Masedonië na Sirië toe terug te gaan .
44020004	Heelwat mans het saam met Paulus gereis . Hulle was Pirrus se seun Sopater van Berea , Aristargus en Sekundus , albei van Tessalonika , Gaius van Derbe , Timoteus , en Tigikus en Trofimus , albei van die provinsie Asië .
44020005	Hulle het vooruit gegaan en in Troas vir ons gewag .
44020006	Na die Pasga het ons per skip van Filippi af vertrek en vyf dae later by hulle in Troas aangekom . Daar het ons 'n week gebly .
44020007	Ons het die Sondag bymekaargekom vir die maaltyd van die Here . Paulus het 'n bespreking met hulle gehou , en omdat hy die volgende dag wou vertrek , het hy tot middernag aanhou praat .
44020008	Daar was taamlik baie lampe in die bovertrek waar ons vergader het .
44020009	Terwyl Paulus aanhou en aanhou met die bespreking , het 'n jong man met die naam Eutigus , wat op die vensterbank gesit het , in 'n diep slaap begin wegsink . Vas aan die slaap het hy uit die derde verdieping tot onder geval . Hulle het hom as 'n lyk opgetel .
44020010	Paulus het ondertoe gegaan , op Eutigus gaan lê , sy arms om hom gesit en gesê : " Moenie julle ontstel nie . Hy lewe ! "
44020011	Paulus het weer boontoe gegaan , brood gebreek en geëet . Hy het nog 'n hele ruk met hulle gepraat , tot dagbreek toe , en toe vertrek .
44020012	Die mense het die seun lewend huis toe gevat . Dit was vir hulle 'n buitengewoon bemoedigende ervaring .
44020013	Paulus is landlangs Assus toe , maar ons is vooruit na die skip toe en het na Assus gevaar , waar Paulus afgespreek het dat hy aan boord sou gaan .
44020014	Hy het ons daar gekry ; ons het hom aan boord geneem en Mitilene toe gevaar .
44020015	Die volgende dag het ons by Chios verbygevaar . Die dag daarna het ons by Samos aangedoen , en nog 'n dag later het ons Milete bereik .
44020016	Paulus het reeds voorheen besluit om by Efese verby te vaar sodat hy nie nog langer in die provinsie Asië tyd hoef deur te bring nie . Hy was haastig om , as dit kon , op Pinksterdag in Jerusalem te wees .
44020017	Maar Paulus het van Milete af 'n boodskap na Efese toe gestuur om die ouderlinge van die gemeente te ontbied .
44020018	Toe hulle by hom kom , sê hy vir hulle : " Júlle weet dat ek die hele tyd , van die eerste dag af dat ek in die provinsie Asië gekom het ,
44020019	die Here met my hele wese in alle nederigheid gedien het , en dat dit met trane gepaardgegaan het . Dan was daar ook die beproewings wat oor my gekom het vanweë die komplotte van sommige Jode .
44020020	Julle weet ook dat ek nooit weggeskram het van die waarheid toe ek by julle gepreek en julle in die openbaar en in julle huise onderrig het nie .
44020021	Ek het één boodskap vir Jode én Grieke gehad : dat hulle hulle tot God moet bekeer en in ons Here Jesus moet glo .
44020022	" En nou is ek op pad Jerusalem toe , gebind deur die Gees . Wat dáár met my gaan gebeur , weet ek nie .
44020023	Wat ek wel weet , is dat die Heilige Gees my in elke stad verseker dat gevangenskap en vervolging voorlê .
44020024	Al is my lewe kosbaar , ag ek dit van geen waarde as ek nie my lewenstaak en my bediening wat ek van die Here Jesus gekry het , kan klaarmaak nie : Om die Goeie Nuus te verkondig dat God mense liefhet sonder dat hulle iets hoef te doen om dit te verdien .
44020025	" En nou is dit duidelik : Ek weet dat nie een van julle my weer sal sien nie — julle onder wie ek rondgegaan en die koningsheerskappy van God verkondig het .
44020026	Daarom stel ek dit vandag duidelik aan julle dat dit nie my skuld is as enigeen van julle verlore gaan nie ,
44020027	want ek het nie weggeskram daarvan om die volle plan van God aan julle te verkondig nie .
44020028	" Pas julleself op en die hele kudde oor wie die Heilige Gees julle as ouderlinge aangestel het . Julle moet as herders die kerk van God versorg , dié kerk wat Hy vir Hom verkry het deurdat sy eie Seun gesterf het .
44020029	Self weet ek dat daar ná my vertrek wrede wolwe onder julle sal indring , en hulle sal die kudde nie spaar nie .
44020030	Selfs uit julle eie geledere sal daar mense na vore kom wat , deur verdraaide dinge te verkondig , die gelowiges sal probeer verlei om hulle te volg .
44020031	Daarom : Wakkerloop ! Onthou dat ek vir drie jaar lank sonder ophou vir elkeen van julle die regte koers aangedui het , dag en nag , en met trane .
44020032	" En nou vertrou ek julle aan God toe en aan die boodskap van die genade wat Hy aan mense bewys . Dié boodskap is in staat om julle op te bou en julle in die seëninge te laat deel wat Hy aan al die gelowiges as erfporsie belowe het .
44020033	" Ek het niemand se silwer of goud of klere begeer nie .
44020034	Julle weet self dat hierdie twee hande van my voorsien het in my behoeftes en in die behoeftes van dié wat saam met my was .
44020035	In alles het ek vir julle 'n voorbeeld gestel dat ons só hard moet werk dat ons die armes kan help . Onthou die woorde van die Here Jesus : ' Dit is meer geseënd om te gee as om te ontvang . ' "
44020036	Toe Paulus klaar gepraat het , het hy saam met hulle almal gekniel en gebid .
44020037	Almal het baie gehuil en Paulus omhels en hom gesoen .
44020038	Hulle was veral hartseer oor sy stelling dat hulle hom nie weer sou sien nie . Toe het hulle hom skip toe gevat .
44021001	Nadat ons van die Efese-ouderlinge afskeid geneem het , het ons reguit na die eiland Kos gevaar . Die volgende dag is ons na Rodos en daarvandaan na Patara .
44021002	Toe het ons 'n skip gekry na Fenisië .
44021003	Ons het die eiland Siprus in sig gekry en is Sirië toe terwyl ons Siprus aan ons linkerkant verbygevaar het . In Tirus het ons afgeklim , want die skip moes sy vrag daar aflaai .
44021004	Ons het die gelowiges daar opgesoek en sewe dae gebly . Deur die Gees gedring het hulle vir Paulus gesê om nie Jerusalem toe te gaan nie .
44021005	Ná 'n week moes ons vertrek en verder reis . Die hele gemeente , vroue en kinders ingesluit , is saam met ons strand toe , buitekant die stad . Daar het ons gekniel en gebid
44021006	en mekaar gegroet . Ons het toe aan boord gegaan , en hulle is terug huis toe .
44021007	Ons het van Tirus af die seereis voortgesit na Ptolemaïs . Daar het ons die gelowiges gegroet en 'n dag by hulle gebly .
44021008	Die volgende dag het ons vertrek en in Sesarea aangekom . Ons het by die evangelis Filippus , een van die sewe , tuisgegaan .
44021009	Hy het vier ongetroude dogters gehad met die gawe om te profeteer .
44021010	Ons was reeds 'n hele paar dae daar toe 'n profeet met die naam Agabus van Judea af daar aankom .
44021011	Toe hy ons kom opsoek , het hy Paulus se belt gevat en sy eie voete en hande daarmee vasgebind . Toe sê hy : " Só sê die Heilige Gees : ' Die man wie se belt dit is hierdie — die Jode in Jerusalem sal hom net so vasbind en hom in die hande van nie - Jode uitlewer . ' "
44021012	Toe ons dit hoor , het ons en die plaaslike gelowiges Paulus gesmeek om nie Jerusalem toe te gaan nie .
44021013	Sy reaksie was egter : " Waarom wil julle my hart sag maak met julle huilery ? Julle weet mos ek is bereid om ter wille van die Naam van die Here Jesus nie net in Jerusalem gevange geneem te word nie , maar selfs ook te sterf . "
44021014	Toe hy nie tot ander insigte gebring kon word nie , het ons met dié woorde berus : " Laat dan die wil van die Here geskied . "
44021015	Hierna het ons opgepak en Jerusalem toe vertrek .
44021016	Party van die gelowiges het van Sesarea af saam met ons gegaan . Hulle het ons na Mnason toe gevat , wat oorspronklik van Siprus afkomstig was , en wat reeds van vroeg af 'n gelowige was . By hom sou ons tuisgaan .
44021017	Die gelowiges in Jerusalem het ons hartlik ontvang .
44021018	Die volgende dag is Paulus saam met ons na Jakobus toe . Al die ouderlinge was by .
44021019	Ná Paulus hulle gegroet het , het hy in besonderhede vertel wat God onder die nie - Jode deur sy bediening gedoen het .
44021020	Toe hulle dit hoor , het hulle God geprys . Hulle het egter vir Paulus gesê : " Jy sien , broer , daar is hoeveel duisende van dié wat gelowiges geword het wat Jode is , en hulle is almal ywerige toepassers van die wet .
44021021	Die gelowiges hier in Jerusalem het gehoor dat jy al die Jode wat onder die nie - Jode woon , leer om die wet van Moses te ignoreer . Hulle beweer jy leer hulle om nie meer hulle kinders te laat besny nie en om nie die ander Joodse gebruike te onderhou nie .
44021022	Wat nou ? Hulle sal beslis te hore kom dat jy nou hier is .
44021023	" Ons het 'n voorstel . Ons het vier mans hier wat 'n gelofte afgelê het en nou die nodige by die tempel moet gaan doen .
44021024	Vat hulle tempel toe en gaan saam met hulle deur die reinigings-handeling en betaal vir hulle haarsny . Dan sal almal weet dat die stories wat oor jou versprei word , nie waar is nie , maar dat jy self die Joodse wet nakom en onderhou .
44021025	" Wat betref die gelowiges wat vroeër nie - Jode was — ons het laat weet dat ons besluit het hulle moet hulle onthou van afgodsoffers , bloed , van iets wat verwurg is , en van seksuele sondes . "
44021026	Paulus het toe die voorstel opgevolg en die volgende dag saam met die mans die reinigingshandeling verrig . Hy het tempel toe gegaan en kennis gegee van die datum waarop die reinigingstydperk verby sou wees , en die offer vir elkeen van hulle gebring sou word .
44021027	Die sewe dae reinigingstyd was amper om toe Jode van die provinsie Asië vir Paulus by die tempel sien en 'n hele skare teen hom aanhits . Hulle het Paulus gegryp
44021028	en geskreeu : " Al julle Israeliete , kom help ! Hier is die man wat deur sy onderrig almal oral teen ons volk en teen ons wet en teen die tempel beïnvloed . Nou het hy boonop nog Grieke hier ingebring en hierdie tempel wat aan God gewy is , ontheilig ! "
44021029	( Hulle het kort tevore Trofimus , 'n nie - Jood van Efese , saam met Paulus in die stad gesien en verkeerdelik die afleiding gemaak dat Paulus hom in die tempel ingebring het . )
44021030	Die hele stad het in beroering gekom en 'n betoging het begin . Hulle het Paulus by die tempel uitgesleep , en die deure is dadelik toegesluit .
44021031	Hulle het hom probeer vermoor toe die offisier oor duisend man van die Romeinse garnisoen hoor dat die hele Jerusalem in oproer is .
44021032	Hy het onmiddellik met soldate en offisiere op hulle afgestorm . Toe die betogers die offisier oor duisend man en sy soldate sien kom , het hulle opgehou om Paulus aan te rand .
44021033	Die offisier het Paulus toe gearresteer en hom met twee kettings laat boei . Hy vra toe die betogers wie die man is en wat hy gedoen het .
44021034	Sommige het dít en ander weer dát geskreeu . Daar was só 'n rumoer dat hy nie kon uitvind wat presies aan die gang is nie . Gevolglik het hy beveel dat Paulus kaserne toe gevat moes word .
44021035	Toe Paulus by die trappe kom , moes die soldate hom dra , só gewelddadig het die skare geword .
44021036	'n Klomp is agterna en het geskreeu : " Weg met hom ! "
44021037	Net voor Paulus die barakke ingebring is , sê hy vir die offisier : " Verskoon my , kan ek u iets vra ? " " Ken jy tog nie Grieks nie ! " reageer die offisier .
44021038	" Dan is jý nie die Egiptenaar wat onlangs 'n opstand gelei en met 4000 ekstremiste die woestyn in getrek het nie ? "
44021039	" Ek , " het Paulus geantwoord , " is 'n Jood van Tarsus in Silisië , 'n burger van 'n belangrike stad . Ek versoek u : Laat my toe om die mense toe te spreek . "
44021040	Die offisier het ingewillig , en Paulus het op die trappe gaan staan en met sy hand vir die mense beduie om stil te bly . Dit het doodstil geword , en hy het hulle in Aramees , hulle moedertaal , toegespreek .
44022001	" Geagte broers en vaders , luister na my verdediging teenoor julle oor hierdie saak . "
44022002	Toe hulle hoor dat hy hulle in Aramees toespreek , het hulle nog stiller geword .
44022003	Hy gaan toe voort : " Ek is 'n Jood wat in Tarsus in Silisië gebore is , en hier in Jerusalem het ek grootgeword en my opvoeding by Gamaliël gekry . Aan sy voete het ek geleer om ons Joodse wet streng na te kom . Ek het 'n kampvegter vir God geword , net soos julle almal vandag is .
44022004	Ek het jag gemaak op " Die Pad " tot die dood toe . Mans én vroue het ek gearresteer en in tronke laat stop .
44022005	" Só kan selfs die hoofpriester vir my getuig , en die hele Joodse Raad . Van hulle het ek selfs briewe aan ons volksgenote in Damaskus gekry om ook dáár hierdie mense te gaan arresteer en vir strafoplegging Jerusalem toe te bring .
44022006	" Juis toe ek op pad was , sommer naby Damaskus , het daar teen die middag skielik 'n sterk lig uit die hemel om my gestraal .
44022007	Ek het op die grond neergeval en 'n stem vir my hoor sê : ' Saul , Saul , waarom vervolg jy My ? '
44022008	' Wie is U , Meneer ? ' het ek gereageer . ' Ek is Jesus van Nasaret , ' het Hy my geantwoord . ' Dit is vir Mý wat jy vervolg . '
44022009	Die mense saam met my het wel die lig gesien , maar nie die stem gehoor van Hom wat met my praat nie .
44022010	Toe vra ek : ' Wat moet ek doen , Here ? ' Die Here sê toe vir my : ' Staan op en gaan Damaskus binne , en dáár sal alles wat God bepaal het dat jy moet doen , aan jou meegedeel word . '
44022011	" Ek is deur my reisgenote Damaskus aan die hand binnegelei , want die helder lig het gemaak dat ek niks kon sien nie .
44022012	'n Man met die naam Ananias het daar gebly . Hy het nougeset volgens die Joodse wet gelewe , en by al die Jode dáár 'n goeie naam gehad .
44022013	Hy het na my toe gekom , by my kom staan en vir my gesê : ' Saul , broer , sién weer ! ' En oombliklik is my sig herstel en het ek hom gesien !
44022014	" Toe sê hy : ' Die God van ons voorvaders het jou uitgekies om sy wil te ken , en om die Regverdige te sien en Hom te hoor praat .
44022015	Jy sal inderdaad vir alle mense sy getuie wees van wat jy gesien en gehoor het .
44022016	En nou , waarom nog wag ? Staan op , laat jou doop en jou sondes afwas . Jy het mos sy Naam aangeroep . '
44022017	" Ek is terug Jerusalem toe , en terwyl ek by die tempel besig was om te bid , het ek 'n buitengewone geestelike ervaring gehad .
44022018	Ek het die Here gesien en Hy het vir my gesê : ' Maak gou ! Gee dadelik pad uit Jerusalem . Hierdie mense sal verseker nie jou getuienis oor My aanvaar nie . '
44022019	" Toe het ék teëgestribbel : ' Maar , Here , hulle weet dat ék die man is wat oral in die sinagoges die mense wat in U glo , gearresteer en laat slaan het .
44022020	En toe u getuie Stefanus vermoor is , het ek self hulle ondersteun . Ek het sy moordenaars se klere opgepas ! '
44022021	Toe sê die Here vir my : ' Gáán ! Ék wil jou ver weg stuur , na die nie - Joodse nasies toe . ' "
44022022	Die skare het na hom geluister tot op hierdie punt , en toe het hulle uit een mond begin skreeu : " Weg van die aarde af met so 'n vent ! Só iemand behoort verseker nie te bly lewe nie ! "
44022023	Hulle het aanhou skreeu , hulle bo-klere uitgepluk en stof in die lug opgegooi .
44022024	Die offisier oor duisend man het Paulus toe die kaserne laat inbring en bevel gegee dat hy gegésel moes word om hom sy misdaad te laat bely . Die offisier wou agterkom hoekom die skare Paulus so uitgejou het .
44022025	Hulle het hom klaar met rieme vasgebind gehad vir die géseling toe Paulus vir die offisier oor honderd man wat daar naby staan , vra : " Is dit wettig dat julle 'n Romeinse burger gésel , en boonop nog sonder verhoor ? "
44022026	Die offisier oor honderd man gaan toe na die offisier oor duisend man en vra : " Wat is u van plan om te doen ? U moet besef hierdie man is 'n Romeinse burger ! "
44022027	Die offisier oor duisend man gaan vra toe vir Paulus : " Sê vir my , ís jy 'n Romeinse burger ? " " Ja , " het Paulus geantwoord .
44022028	" Ek is ook een , " het die offisier oor duisend man gereageer , " en hierdie burgerreg het my 'n klomp geld gekos ! " " Maar ék is as 'n burger gebore ! " het Paulus gesê .
44022029	Die soldate wat hom moes gésel om hom te laat praat , het hom dadelik laat staan , en selfs die offisier oor duisend man het bang geword toe hy besef dat Paulus 'n Romeinse burger is en dat hy hom vir die géseling laat vasbind het .
44022030	Die offisier oor duisend man het die volgende dag sy boeie laat afhaal en die priesterhoofde en die hele Joodse Raad vir 'n vergadering opgeroep . Hy het Paulus laat inbring , want hy wou agterkom presies waaroor hy deur die Jode aangekla was .
44023001	Paulus het die Joodse Raad reguit in die oë gekyk en begin praat : " Geagte broers , met 'n absoluut goeie gewete het ek my lewe tot vandag toe in diens van God gelei ! "
44023002	Toe het die hoofpriester Ananias die mense wat by Paulus staan , beveel om hom op die mond te klap .
44023003	Daarop sê Paulus vir hom : " God gaan jóú klap , jou skynheilige ! Hier sit jý om my volgens ons wet te verhoor , maar in stryd met die wet beveel jy dat ek geklap moet word ! "
44023004	Die mense by Paulus sê toe vir hom : " Dis die hoofpriester van God wat jy so uitskel ! "
44023005	" Jammer , broers . Ek het nie besef hy is die hoofpriester nie , " het Paulus gereageer . " Daar staan inderdaad geskryf : ' 'n Leier van jou volk mag jy nie beledig nie . ' "
44023006	Paulus het besef dat 'n deel van die Joodse Raad Sadduseërs was en 'n ander deel Fariseërs , en daarom roep hy toe in die raad uit : " Geagte broers , ek is 'n Fariseër en ek is uit 'n Fariseërfamilie . Dit is oor my toekomsverwagting oor die opstanding van die dooies dat ek verhoor word ! "
44023007	Toe hy dit sê , het die Fariseërs en die Sadduseërs onder mekaar begin stry , en die vergadering het verdeeld geraak ,
44023008	want die Sadduseërs sê daar is geen opstanding nie , en ook nie engele en geeste nie ; die Fariseërs glo weer dat al drie bestaan .
44023009	'n Hewige woordewisseling het toe ontstaan . Sommige van die skrifkenners uit die Fariseërparty het opgespring en baie heftig hulle saak gestel : " Ons vind niks slegs in hierdie man nie , " het hulle geskreeu . " Miskien het 'n gees of 'n engel met hom gepraat . "
44023010	Die bakleiery het só erg geword dat die offisier oor duisend man bang was dat hulle Paulus uitmekaar sou skeur . Daarom het hy sy eenheid beveel om hom tussen hulle te gaan uithaal en terug te bring kaserne toe .
44023011	Daardie nag het die Here by Paulus gestaan en vir hom gesê : " Hou moed ! Net soos jy hier in Jerusalem oor My getuig het , só moet jy ook in Rome doen . "
44023012	Toe dit dag word , het die Jode 'n komplot gesmee . Hulle het gesweer dat hulle nie sou eet of drink voordat hulle Paulus doodgemaak het nie .
44023013	Meer as 40 mense het só saamgesweer .
44023014	Hulle het na die priesterhoofde en die familiehoofde gegaan en gesê : " Ons het ons met 'n eed verbind om nie aan iets te proe totdat ons Paulus dood het nie .
44023015	Julle en die Joodse Raad moet die offisier oor duisend man laat weet dat Paulus weer voor julle gebring moet word . Julle kan voorgee dat julle sy saak noukeuriger wil ondersoek . Ons is reg om hom voor sy aankoms permanent uit die weg te ruim . "
44023016	Paulus se susterskind het egter gehoor van die hinderlaag . Hy is na die kaserne toe en het by die barakke ingekom en Paulus ingelig .
44023017	Paulus roep toe een van die offisiere oor honderd man en sê vir hom : " Vat hierdie jong man na die offisier oor duisend man toe , want hy het iets om aan hom te rapporteer . "
44023018	Hy vat hom toe na die offisier oor duisend man toe en sê : " Paulus , die gevangene , het my geroep en my gevra om hierdie jong man na u toe te bring omdat hy iets het om aan u te rapporteer . "
44023019	Die offisier vat hom toe aan die hand , gaan met hom eenkant toe en vra vir hom : " Wat is dit wat jy aan my wil rapporteer ? "
44023020	Hy het geantwoord : " Die Jode het ooreengekom om u te vra om Paulus môre weer voor die Raad te bring , kwansuis om sy saak noukeuriger te ondersoek .
44023021	U moet u nie deur hulle laat oorreed nie , want meer as 40 mans uit hulle geledere lê hom voor om hom te vermoor . Hulle het gesweer dat hulle nie sal eet of drink voordat hulle hom permanent uit die weg geruim het nie . Hulle is gereed en wag nou net vir instemming van u kant af . "
44023022	Die offisier het hom toe dié opdrag gegee : " Moenie vir iemand sê dat jy dit vir my vertel het nie . " En hy het die jong man laat gaan .
44023023	Die offisier oor duisend man het toe twee van die offisiere oor honderd man geroep en hulle beveel : " Maak 200 soldate , 70 perderuiters en 200 spiesvegters gereed om teen nege-uur vanaand Sesarea toe te vertrek .
44023024	Sorg dat daar rydiere vir Paulus is , en bring hom veilig by goewerneur Feliks . "
44023025	Toe skryf hy hierdie brief :
44023026	Claudius Lisias skryf aan die hooggeagte goewerneur Feliks . Groete !
44023027	Hierdie man is deur die Jode gearresteer en hulle was op die punt om hom te vermoor toe ek met my eenheid ingegryp het . Omdat ek agtergekom het dat hy 'n Romeinse burger is , het ek hom in beskerming geneem .
44023028	Ek wou uitvind wat hulle beskuldiging teen hom is , en het hom daarom voor hulle Raad gebring .
44023029	Ek het bevind dat die klag gaan oor twispunte in verband met hulle wet , verseker nie 'n klag wat die dood of tronkstraf verdien nie .
44023030	Toe ek verneem het daar is 'n komplot teen die man , het ek hom dadelik na u toe gestuur . Sy aanklaers het ek aangesê om hulle klagte teen hom aan u voor te lê .
44023031	Die soldate het ooreenkomstig hulle opdrag vir Paulus gevat en hom dwarsdeur die nag begelei tot in Antipatris .
44023032	Die volgende dag het hulle teruggekeer kaserne toe terwyl die berede soldate met hom Sesarea toe is .
44023033	Toe hulle in Sesarea aankom , het hulle die brief vir die goewerneur gegee en Paulus aan hom oorhandig .
44023034	Hy het die brief gelees en Paulus gevra van watter provinsie hy is . Hy hoor toe dat hy van Silisië af kom .
44023035	" Ek sal jou verhoor sodra jou aanklaers kom , " het die goewerneur gesê . Toe het hy beveel dat Paulus in die paleis van Herodes onder arres gehou word .
44024001	Vyf dae later het die hoofpriester Ananias saam met 'n paar van die familiehoofde en 'n advokaat , Tertullus , daar aangekom . Hulle het hulle aanklag teen Paulus aan die goewerneur voorgelê .
44024002	Paulus is ingeroep en Tertullus het die aanklag begin voorhou : " Hooggeagte Feliks , deur u toedoen lewe ons nou al lank in vrede , en deur u beleid het daar vir ons volk goeie transformasie plaasgevind .
44024003	Dit verwelkom ons altyd en oral met alle dankbaarheid .
44024004	Ek wil u egter nie nog langer vermoei nie , en daarom versoek ek u om met u kenmerkende welwillendheid kortliks na ons te luister .
44024005	Ons het bevind dat hierdie man 'n absoluut verderflike invloed is . Hy maak dat al die Jode oor die hele wêreld in opstand kom . Hy is 'n leier van die Nasarener-splintergroep .
44024006	Hy het selfs die tempel probeer ontheilig , en toe het ons hom gearresteer .
44024008	U sal self agterkom waaroor ons hom aankla wanneer u hom oor al hierdie dinge verhoor . "
44024009	Die Jode het ook gepraat en bevestig dat dit is soos Tertullus sê .
44024010	Op 'n teken van die goewerneur aan Paulus dat hy moet praat , het hy hom begin verweer : " Ek weet dat u al jare lange ervaring het van regspreek oor Joodse sake . Daarom stel ek my verweer met hoë verwagting .
44024011	U kan self agterkom dat ek nie meer as twaalf dae gelede in Jerusalem aangekom het om by die tempel te aanbid nie .
44024012	Verder het niemand my in die tempel gekry dat ek met iemand stry , of dat ek in die sinagoges of in die stad betogings organiseer nie .
44024013	Dit waarvan hulle my nou beskuldig , kan hulle ook nie vir u bewys nie .
44024014	" Dít erken ek egter wel voor u : Die God van my voorvaders dien ek volgens ' Die Pad ' ; hulle noem ons 'n splintergroep . Ek handhaaf alles wat in die wet voorgeskryf is en in die profeteboeke geskryf staan .
44024015	Ek het my hoop op God gestel — iets wat hulle self ook verwag — dat God die opstanding van die goeies en die slegtes gaan laat plaasvind .
44024016	Daarom doen ek ook my uiterste bes om altyd 'n skoon gewete voor God en die mense te hê .
44024017	" Na baie jare het ek teruggekom om my volk met 'n finansiële bydrae te help en om aan God te offer .
44024018	Ek was nog besig met die offer in die tempel , pas klaar met die reinigingshandeling , toe hulle my kry . Daar was nie 'n skare nie en ook geen oproer nie .
44024019	'n Paar Jode van die provinsie Asië was wel daar . Dit is eintlik húlle wat hier voor u moes gewees het en die aanklag moes gemaak het , as hulle iets teen my sou hê !
44024020	Of laat hierdie mense sommer nou self sê watter misdaad die Joodse Raad gevind het toe ek voor hulle was .
44024021	" Of miskien was dit oor hierdie een stelling wat ek uitgeroep het toe ek in hulle midde gestaan het : ' Ek staan vandag hier voor julle tereg omdat ek aan die opstanding van die dooies glo ! ' "
44024022	Feliks , wat nogal baie van " Die Pad " geweet het , het toe die verhoor uitgestel en gesê : " Wanneer die offisier oor duisend man , Lisias , kom , sal ek oor julle saak beslis . "
44024023	Hy het die offisier oor honderd man beveel om Paulus nog aan te hou , maar hom spesiale behandeling te gee en sy eie mense nie te verhoed om vir hom te sorg nie .
44024024	Na 'n paar dae het Feliks , met sy Joodse vrou , Drusilla , gekom en vir Paulus laat haal en na hom geluister oor die geloof in Christus Jesus .
44024025	Paulus het met hom gepraat oor wat dit beteken om reg voor God te lewe , oor selfbeheersing en oor die komende oordeel . Feliks het bang geword , en sy reaksie was : " Vir eers kan jy maar gaan , en as ek tyd het , sal ek jou weer laat roep . "
44024026	Hy het die hele tyd verwag dat Paulus hom sou probeer omkoop , en daarom het hy hom heel dikwels laat haal en met hom gepraat .
44024027	Twee jaar later het Feliks 'n opvolger gekry , Porsius Festus . Omdat Feliks die Jode 'n guns wou bewys , het hy by sy vertrek vir Paulus in die tronk gelos .
44025001	Drie dae na sy aankoms in die provinsie het Festus van Sesarea af opgegaan Jerusalem toe .
44025002	Die priesterhoofde en die leiers van die Jode het toe 'n verslag teen Paulus by hom ingedien . Hulle het 'n beroep op hom gedoen
44025003	en van hom die guns gevra om Paulus Jerusalem toe te laat kom . ( Hulle het 'n hinderlaag beplan om hom op pad permanent uit die weg te ruim . )
44025004	Festus het egter geantwoord dat Paulus in Sesarea aangehou word , en dat hy self van plan was om binnekort daarheen terug te vertrek .
44025005	" Dié onder julle , " het hy gesê , " wat die bevoegdheid daartoe het , kan dan saam met my gaan . As die man iets onwettigs begaan het , kan julle hom aankla . "
44025006	Hy het ongeveer agt dae , hoogstens tien , in Jerusalem deurgebring en toe afgegaan Sesarea toe . Die volgende dag het hy gereël dat die hof sit en Paulus laat haal .
44025007	Toe Paulus in die hof verskyn , het die Jode wat van Jerusalem af gekom het , om hom gaan staan en hom van 'n hele klomp ernstige dinge beskuldig . Hulle kon egter niks bewys nie .
44025008	Paulus het hom toe verdedig : " Ek het niks teen die Joodse wet of die tempel of die keiser oortree nie . "
44025009	Maar Festus wou iets vir die Jode doen en sê toe vir Paulus : " Wil jy opgaan Jerusalem toe en dáár voor my oor hierdie dinge verhoor word ? "
44025010	Paulus antwoord hom : " Nee ! Voor die keiserlike regbank staan ek tereg . Dít is waar ek verhoor moet word . Ek het die Jode geen kwaad aangedoen nie . Dit weet u self baie goed .
44025011	As ek skuldig is en dinge gedoen het wat die dood verdien , probeer ek die dood nie ontduik nie . Aangesien alles waarvan hulle my beskuldig egter blote versinsels is , kan niemand my sommer maar net aan hulle uitlewer nie . Ek appelleer na die keiser ! "
44025012	Festus het die saak met sy raad bespreek en toe geantwoord : " Jy het na die keiser geappelleer ; na die keiser toe sal jy gaan ! "
44025013	'n Paar dae later het koning Agrippa en Bernice in Sesarea aangekom om Festus te verwelkom .
44025014	Hulle het 'n hele paar dae daar deurgebring , en Festus het Paulus se saak met die koning bespreek : " Hier is 'n gevangene wie se verhoor Feliks ná sy vertrek aan my oorgelaat het .
44025015	By my aankoms in Jerusalem het die priesterhoofde en die familiehoofde van die Jode my oor hom ingelig en van my 'n skuldigbevinding teen hom gevra .
44025016	Ek het hulle geantwoord dat dit nie die Romeinse gebruik is om iemand sommer net as guns uit te lewer nie . Die beskuldigde moet eers geleentheid kry om homself persoonlik in die teenwoordigheid van sy aanklaers te verdedig .
44025017	" Toe hulle vir die verhoor hierheen gekom het , het ek dus geen tyd gemors nie en die volgende dag die hofsitting gereël en die man laat haal .
44025018	Sy aanklaers het om hom gestaan en hom beskuldig , maar nie van ernstige misdade soos ék verwag het nie .
44025019	Hulle het dit gehad oor twisvrae in hulle eie godsdiens en oor 'n sekere Jesus wat dood is , maar van wie Paulus beweer dat hy lewe .
44025020	Ék het geen idee gehad hoe om hierdie tipe saak te ondersoek nie , en het hom daarom gevra of hy gewillig sou wees om Jerusalem toe te gaan en daar oor hierdie dinge verhoor te word .
44025021	Maar Paulus het geappelleer om onder arres te bly met die oog op 'n beslissing deur Sy Edele die Keiser . Ek het toe beveel dat hy onder arres bly totdat ek hom keiser toe kan stuur . "
44025022	" Ek sou self ook graag die man wou hoor , " sê Agrippa toe vir Festus . Festus het geantwoord : " Môre sal jy hom hoor ! "
44025023	Die volgende dag het Agrippa gekom , en Bernice ook , met groot vertoon . Hulle het die saal binnegekom in geselskap van die generaals en die vooraanstaande inwoners van die stad . Op Festus se bevel is Paulus ingebring .
44025024	Toe sê Festus : " Koning Agrippa en al die mans hier saam met ons teenwoordig , julle sien hierdie man teen wie die hele Joodse gemeenskap in Jerusalem en hier plaaslik 'n aanklag by my aanhangig gemaak het . Hulle het geskreeu dat hy nie langer behoort te lewe nie .
44025025	My eie bevinding is egter dat hy niks gedoen het wat die dood verdien nie . Aangesien hy hom op Sy Edele die Keiser beroep het , het ek besluit om hom te stuur .
44025026	" Maar ek het nie iets spesifieks oor hom wat ek vir ons staatshoof kan skryf nie . Daarom het ek hom voor u gebring , en veral voor u , koning Agrippa , sodat ek ná die ondersoek iets kan hê om te skryf .
44025027	Na my oordeel is dit heeltemal sinloos om 'n gevangene te stuur sonder om die aanklag teen hom duidelik aan te dui ! "
44026001	Agrippa rig hom toe tot Paulus : " Jy het geleentheid om jou saak te stel . " Paulus het met sy hand beduie en sy verdediging begin :
44026002	" Ek ag myself gelukkig , koning Agrippa , dat ek my vandag juis voor u kan verdedig teen al die beskuldigings waarvan ek deur die Jode aangekla word ,
44026003	veral omdat u soveel ondervinding het van al die Joodse gebruike en kwessies . Luister daarom asseblief geduldig na my !
44026004	" Al die Jode ken my lewenspad van jongs af . Van die begin af het ek my onder my volk in Jerusalem bevind .
44026005	Hulle weet dus al lankal , as hulle bereid is om daaroor te getuig , dat ek my lewe ingerig het ooreenkomstig die strengste party van ons godsdiens , naamlik die Fariseërparty .
44026006	En nou staan ek tereg oor my hoop op die belofte aan ons vaders , 'n belofte wat deur God self gegee is .
44026007	Dit is juis hierdie belofte wat ons volk se twaalf stamme hoop om te verkry , wat maak dat hulle God dag en nag met volle inspanning dien . En nou is dit oor hierdie hoop , U Majesteit , dat ek deur die Jode aangekla word !
44026008	Waarom is dit vir u almal so onmoontlik om te glo dat God dooies opwek ?
44026009	" Ek self het gedink dat daar 'n verpligting op my lê om alles in my vermoë te doen teen die Naam van Jesus van Nasaret .
44026010	En dis presies wat ek in Jerusalem gedoen het . Met 'n mandaat van die priesterhoofde het ék baie van die gelowiges in tronke gestop , en wanneer daar oor hulle besluit moes word , het ek daarvoor gestem dat hulle permanent uit die weg geruim moes word .
44026011	Dikwels het ek hulle oral in die sinagoges lyfstraf laat kry om hulle te dwing om Jesus te vloek . Ek het só teen hulle tekere gegaan dat ek hulle selfs in buitelandse stede vervolg het .
44026012	Op 'n keer was ek hieroor op reis na Damaskus , met 'n mandaat en in opdrag van die priesterhoofde .
44026013	Dit was teen die middag , U Majesteit , toe 'n lig helderder as die son van die hemel af op my en my reisgenote geskyn het .
44026014	Ons het almal neergeval , en ek het 'n stem in Aramees vir my hoor sê : ' Saul , Saul , waarom vervolg jy My ? Jy maak jouself net seer deur jou teen My te verset . '
44026015	" ' Wie is U , Meneer ? ' vra ek toe . " En die Here antwoord : ' Ek is Jesus , dié Een wat jý vervolg .
44026016	Staan op ! Ek het juis hiervoor aan jou verskyn om jou as my dienskneg en getuie aan te stel . Jy moet vertel hoedat jy My gesien het en van wat Ek jou nog sal laat sien .
44026017	Ek sal jou teen jou volk beskerm en teen die nie - Joodse nasies na wie toe Ek jou met volle mandaat stuur .
44026018	Jou bediening moet hulle oë oopmaak sodat hulle 'n lewensomkeer kan maak , weg van die duisternis na die lig , en weg van die mag van Satan na God . Deur in My te glo , ontvang hulle vergifnis van hulle sondes en word hulle deur die geloof deel van mý mense . '
44026019	" Dis hoekom , koning Agrippa , ek nie aan die gesig uit die hemel ongehoorsaam was nie .
44026020	Ek het eers vir die mense in Damaskus en in Jerusalem en toe deur die hele Judea en daarna vir die nie - Joodse nasies gepreek dat hulle tot inkeer moet kom en na God toe moet omdraai , terwyl hulle met hulle doen en late bewys dat hulle tot inkeer gekom het .
44026021	Oor hierdie prediking het sommige Jode my by die tempel gearresteer en probeer vermoor .
44026022	Tot vandag toe het God my beskerm , en daarom staan ek hier en getuig voor klein en groot . Ek verkondig niks anders as wat die profete en Moses gesê het gaan gebeur nie :
44026023	Die Messias moes ly en die eerste wees van die dooies wat opstaan . So sou Hy aan ons volk en aan die nie - Joodse nasies die lig verkondig . "
44026024	Terwyl hy nog só met sy verdediging besig was , skreeu Festus kliphard : " Jy's van jou kop af , Paulus ! Jou baie studies het veroorsaak dat jy van jou kop af geraak het ! "
44026025	Maar Paulus sê : " Ek is nie van my kop af nie , hooggeagte Festus , maar die stellings wat ek maak , is waar en logies .
44026026	Die koning is verseker bewus van hierdie dinge , en met hom praat ek openhartig . Ek is doodseker dat niks hiervan sy aandag ontglip het nie , want dis nie iets wat êrens in 'n hoekie gebeur het nie !
44026027	Koning Agrippa , glo u die profete ? Ek weet u glo . . . "
44026028	Agrippa val Paulus in die rede : " Jy wil sommerso in 'n japtrap van my 'n Christen maak ! "
44026029	" Of dit nou 'n oomblik of langer sou vat , " antwoord Paulus , " ek bid God dat nie net u nie , maar almal wat vandag na my luister , gelowiges sal word soos wat ek is , maar natuurlik net sonder hierdie boeie . "
44026030	Toe het die koning opgestaan , en ook die goewerneur en Bernice en dié wat saam met hulle daar gesit het .
44026031	Terwyl hulle uitgaan , sê hulle vir mekaar : " Hierdie man doen niks wat die dood of tronkstraf verdien nie . "
44026032	Agrippa sê toe vir Festus : " Hierdie kêrel kon vrygelaat gewees het as hy nie na die keiser geappelleer het nie ! "
44027001	Toe daar besluit is dat ons per skip Italië toe moes reis , het hulle Paulus en 'n paar ander gevangenes aan Julius , 'n offisier oor honderd man van die keiserlike regiment , oorhandig .
44027002	Vir die vaart het ons aan boord gegaan van 'n skip van Adramittium wat by verskeie hawens van die provinsie Asië sou aandoen . Saam met ons was Aristargus , 'n Masedoniër van Tessalonika .
44027003	Ons het die volgende dag in Sidon aangekom . Julius was tegemoetkomend teenoor Paulus , en het hom toegelaat om na sy vriende toe te gaan om hom te voorsien van wat hy nodig het .
44027004	Ons het daarvandaan weggevaar en is aan die beskutte kant van Siprus verby omdat die winde teen ons was .
44027005	Ons het al langs die kus van Silisië en Pamfilië gevaar tot by Mira in Lisië .
44027006	Daar het die offisier 'n Aleksandrynse skip Italië toe gekry , en ons aan boord laat gaan .
44027007	Ons het 'n klompie dae lank maar stadig kon vorder en met moeite naby Knidus gekom . Toe die wind te erg teen ons geraak het , het ons onder Kreta verbygevaar , verby Salmone .
44027008	Ons het toe met moeite langs Kreta op gevaar en uiteindelik 'n plek met die naam Mooi Hawens bereik , naby die stad Lasea .
44027009	Ons het taamlik baie tyd verloor , en dit het al gevaarlik vir skeepvaart geword , want die winter het begin aanbreek . Paulus waarsku hulle toe :
44027010	" Manne , ek sien dat ons vaart gevaarlik gaan wees en dat daar nie net groot skade aan die vrag en die skip gaan kom nie , maar ook aan ons lewens . "
44027011	Die Romeinse offisier het egter meer waarde geheg aan die opinie van die skeepskaptein en die skeepseienaar as aan Paulus se woorde .
44027012	Die hawe was nie gerieflik om daar te oorwinter nie , en die meeste van die bemanning wou liewer daarvandaan wegvaar en Feniks probeer bereik om dáár te oorwinter . Feniks was 'n veilige hawe van Kreta omdat dit net na die suidwes - en noordweskant na die see toe oop was .
44027013	'n Ligte bries het uit die suide begin waai , en die bemanning het gedink dat hulle hulle plan sou kon uitvoer . Hulle het anker gelig en al langs die kus van Kreta gevaar .
44027014	Maar dit was nie lank nie toe slaan daar 'n stormwind bekend as die Noordooster van die land af toe .
44027015	Die skip is diepsee toe gedryf . Omdat dit onmoontlik was om die skip windop te hou , het ons ophou probeer , en ons is deur die wind voortgedryf .
44027016	Ons het onder 'n eilandjie met die naam Kauda verbygevaar en kon amper nie die reddingsbootjie van die skip ( wat altyd op sleeptou was ) onder beheer kry nie .
44027017	Nadat die matrose die reddingsbootjie aan boord gebring het , het hulle reddingstoue gebruik om die onderkant van die skip te verstewig . Omdat hulle bang was dat die skip op die sandbanke van die Sirtis sou vasval , het hulle die dryfanker uitgegooi en die skip só deur die wind laat dryf .
44027018	Toe die storm ons aanhoudend só erg teister , het hulle die volgende dag die skip se vrag oorboord begin gooi .
44027019	Die derde dag het hulle met hulle eie hande die skip se toerusting oorboord gegooi .
44027020	Baie dae lank het die son en die sterre nie eers deurgekom nie en het die geweldige wind voortgewoed . Uiteindelik is alle hoop laat vaar dat ons gered sou word .
44027021	Vir 'n lang tyd het niemand sy mond aan kos gesit nie . Uiteindelik het Paulus tussen hulle gaan staan en gesê : " Manne , julle moes na my geluister het en nie van Mooi Hawens in Kreta af weggevaar het nie . Dan sou ons hierdie ramp en skade gespaar gewees het .
44027022	En nou vra ek julle : Hou moed ! Daar sal verseker geen lewensverlies onder julle wees nie ; net die skip sal tot niet gaan .
44027023	Verlede nag het daar 'n engel van die God aan wie ek behoort en wat ek dien , langs my gestaan
44027024	en vir my gesê : ' Hou op bang wees , Paulus . Jy moet nog voor die keiser verskyn . En dis nie al nie — om jou ontwil spaar God almal wat hier saam met jou op die skip is . '
44027025	Daarom , hou moed , manne ! Verseker vertrou ek op God dat alles presies só sal gebeur soos Hy vir my gesê het .
44027026	Ons moet op 'n eiland strand . "
44027027	Die veertiende nag wat ons so op die Adriatiese See rondgedobber het , teen middernag , het die matrose vermoed dat hulle naby land kom .
44027028	Hulle het 'n dieplood uitgegooi en 'n diepte van 36 meter gekry . 'n Bietjie verder het hulle weer gemeet , en toe kry hulle 27 meter .
44027029	Hulle was bang ons loop naderhand op die rotse en het daarom vier ankers by die agterstewe uitgegooi en gebid dit moet dag word .
44027030	Die matrose wou wegkom van die skip af en het die reddingsbootjie in die see begin neerlaat asof hulle ankers by die boeg van die skip wou laat sak .
44027031	Paulus sê toe vir die Romeinse offisier en sy soldate : " As hierdie mense nie op die skip bly nie , kan julle nie gered word nie . "
44027032	Toe het die soldate die toue van die bootjie afgekap en hom laat afval .
44027033	Net toe die dag begin breek , het Paulus by almal aangedring om iets te eet : " Vandag is al die veertiende dag dat julle in spanning sonder kos wag , en niks eet nie , " het hy gesê .
44027034	" Daarom dring ek by julle daarop aan om nou iets te eet . Dit sal julle verseker help om te oorleef . Daar sal nie eers 'n haar van een van julle se koppe af verlore gaan nie ! "
44027035	Nadat hy dit gesê het , het hy brood gevat , God voor almal gedank , 'n stuk afgebreek en begin eet .
44027036	Hulle het toe almal moed geskep en self ook begin eet .
44027037	( Ons was altesaam 276 mense op die skip . )
44027038	Nadat hulle genoeg geëet het , het hulle die skip nog ligter gemaak deur die res van die koringvrag oorboord te gooi .
44027039	Toe dit dag word , het hulle die land nie herken nie , maar hulle het 'n baai met 'n strand gesien . Hulle oorweeg toe om , indien moontlik , die skip daar te laat strand .
44027040	Hulle het die ankers afgegooi en net daar in die see gelos . Terselfdertyd het hulle die toue wat die stuurspane vashou , losgemaak en die voorseil gehys sodat die wind die skip strand toe kon dryf .
44027041	Maar die skip het op 'n rif geloop en gestrand . Die boeg het vasgesteek en kon nie beweeg nie . Die agterstewe het as gevolg van die geweld van die golwe begin opbreek .
44027042	Die plan van die soldate was om die gevangenes dood te maak om te keer dat hulle sou uitswem en ontsnap .
44027043	Maar die Romeinse offisier wou Paulus red en het hulle gekeer om hulle plan uit te voer . Hy het die mense wat kon swem , beveel om eerste oorboord te spring en die land te probeer haal .
44027044	Die ander moes dan volg , sommige deur aan planke en ander deur aan wrakstukke vas te klou . Op hierdie manier het dit gebeur dat almal veilig aan land gekom het .
44028001	Nadat ons veilig aan wal gekom het , het ons uitgevind dat die eiland Malta genoem word .
44028002	Die inboorlinge was buitengewoon vriendelik teenoor ons . Dit het begin reën en dit was koud . Hulle het toe 'n vuur aangesteek en ons almal genooi om daar te kom sit .
44028003	Paulus het 'n klomp hout bymekaargemaak en op die vuur gegooi . Van die hitte het daar 'n slang uitgekom en hom aan sy hand gepik .
44028004	Toe die inboorlinge die gedierte aan sy hand sien hang , sê hulle vir mekaar : " Hierdie man is beslis 'n moordenaar . Al is hy uit die see gered , het geregtigheid hom nie toegelaat om te bly lewe nie . "
44028005	Paulus het egter die ongedierte in die vuur afgeskud en geen nagevolge gehad nie .
44028006	Hulle het verwag dat hy sou opswel of skielik morsdood neerslaan , maar nadat hulle 'n lang ruk gewag het en gesien het dat daar niks buitengewoons met hom gebeur nie , het hulle van mening verander en begin sê hy is 'n god .
44028007	Daar was 'n plaas in daardie omge-wing wat aan die hoof van die eiland , 'n man met die naam Publius , behoort het . Hy het ons ontvang en drie dae lank vriendelik as sy gaste gehuisves .
44028008	Dit het so gekom dat Publius se pa in die bed was , siek aan maagkoors . Paulus het na hom toe gegaan , en nadat hy gebid het , het hy sy hande op hom gesit en hom gesond gemaak .
44028009	Ná hierdie voorval het ook die ander siekes op die eiland gekom , en is hulle gesond gemaak .
44028010	Hulle het ons met baie eerbewyse oorlaai , en toe ons wou wegvaar , het hulle vir ons alles opgelaai wat ons nodig gehad het .
44028011	Na drie maande is ons daar weg met 'n skip wat by die eiland oorwinter het , 'n Aleksandrynse skip met die Dioskuri as boegbeeld .
44028012	Ons het by Sirakuse op die eiland Sisilië vasgemeer en drie dae daar oorgebly .
44028013	Daarvandaan het ons verder gevaar en in Regium gekom , heel in die suide van Italië . Na nog 'n dag het daar 'n suidewind begin waai , en op die tweede dag was ons in Puteoli .
44028014	Daar het ons gelowiges teëgekom wat ons uitgenooi het om sewe dae by hulle te bly . En só het ons Rome bereik .
44028015	Die gelowiges in Rome het van ons gehoor , en party van hulle het ons by die Appiusmark kom ontmoet en ander by die Drie Herberge . Toe Paulus hulle sien , het hy God gedank en moed geskep .
44028016	Na ons aankoms in Rome is Paulus toegelaat om op sy eie te woon met 'n soldaat wat hom bewaak .
44028017	Drie dae later het hy die Joodse leiers na hom toe uitgenooi . Toe hulle bymekaargekom het , het hy vir hulle gesê : " Geagte broers , ek het niks teen ons volk of teen die gebruike van ons voorvaders gedoen nie , en tog is ek as gevangene uit Jerusalem aan die Romeine uitgelewer .
44028018	Die Romeine het my verhoor en wou my loslaat omdat daar in my geval geen rede vir die doodstraf was nie .
44028019	" Maar omdat die Jode daarteen beswaar gemaak het , kon ek nie anders as om na die keiser te appelleer nie , alhoewel ek my volk nie van iets wil aankla nie .
44028020	Dit is dan die rede waarom ek u laat roep het om u te sien en met u te praat . Ek is in hierdie boeie omdat ek glo dat die hoop van Israel , die Messias , reeds gekom het . "
44028021	Toe sê hulle vir hom : " Ons het geen briewe oor jou van Judea af gekry nie , en nie een van ons broers het enige nuus gebring of iets kwaads van jou gesê nie .
44028022	Ons wil graag van jou hoor hoe jy oor die hele aangeleentheid dink , want ons verneem dat hierdie splintergroep oral omstrede is . "
44028023	Hulle het toe 'n dag met hom vasgemaak , en op daardie dag het daar nog meer mense na sy blyplek gekom . Van vroeg die môre tot laat die aand het Paulus vir hulle die koningsheerskappy van God verduidelik en daaroor getuig . Hy het hulle uit die wet van Moses en uit die profete probeer oortuig van Jesus .
44028024	Sy woorde het party oortuig , maar ander wou nie glo nie .
44028025	Toe 'n ernstige meningsverskil ontstaan , het hulle begin padgee . Paulus het egter nog vir oulaas een stelling teenoor hulle gemaak : " Hoe van toepassing is dit tog wat die Heilige Gees by monde van die profeet Jesaja vir julle voorvaders gesê het , naamlik :
44028026	' Gaan na hierdie volk toe en sê : Julle sal my woorde hooren tog nie verstaan nie . Julle sal sien wat Ek doen , en dit tog nie werklikbegryp nie .
44028027	Ja , die hart van hierdie volkhet verhard , en hulle hoor swaar met hulle ore , en hulle het hulle oë toegemaaksodat hulle nie dalkmet hulle oë sienen met hulle ore hooren met hulle hart begrypen tot bekering komen Ek hulle gesond maak nie . '
44028028	" Van nou af moet julle goed besef dat hierdie verlossing van God nou vir die nie - Joodse nasies beskikbaar gestel word . En húlle sal luister . "
44028030	Paulus het 'n volle twee jaar lank in sy eie gehuurde huis gebly , en hy het almal ontvang wat by hom aangedoen het .
44028031	Hy het verkondig dat God as koning regeer , en die mense alles oor die Here Jesus Christus geleer . Hy het dit ongehinderd en met die grootste vrymoedigheid gedoen .
45001001	Hierdie brief kom van Paulus . Ek is 'n dienskneg van Christus Jesus . Hy het my geroep om sy apostel te wees . Ek is afgesonder om God se Goeie Nuus te verkondig .
45001002	Hierdie Goeie Nuus het Hy reeds lank gelede deur sy profete in die Skrif beloof .
45001003	
45001004	Dit gaan oor sy Seun , Jesus Christus . Wat sy menslikheid betref , is Hy uit die nageslag van Dawid gebore . Wat sy heilige Goddelikheid betref — sy opstanding uit die dood het kragdadig bevestig dat Hy die Seun van God is . Wat meer is , Hy is ook ons Here !
45001005	Dit is hierdie Here wat aan my die onverdiende voorreg gegee het om sy apostel te wees en die Goeie Nuus aan al die nie - Joodse nasies te bring sodat hulle kan glo en God kan gehoorsaam , en Hy op hierdie manier verheerlik kan word .
45001006	Julle maak ook deel uit van daardie nie - Joodse nasies — julle almal wat geroep is om aan Jesus Christus te behoort .
45001007	Ek skryf aan julle almal in Rome — julle vir wie God liefhet en vir wie Hy geroep het om sý mense te wees . Mag die genade en vrede van God ons Vader en die Here Jesus Christus met julle wees .
45001008	Hier heel aan die begin wil ek vir julle vertel hoe ek vir God in die Naam van Jesus Christus dankie sê vir elkeen van julle , want die hele wêreld praat van julle geloof .
45001009	Dié God wat ek met hart en siel dien deurdat ek hierdie Goeie Nuus omtrent sy Seun uitdra , is my getuie dat julle dag en nag in my gedagtes is .
45001010	Elke keer smeek ek dat God , as dit sy wil is , tog nou uiteindelik vir my die pad sal oopmaak om by julle uit te kom .
45001011	Ek begeer met my hele hart om julle te besoek . Ek wil vir julle 'n geestelike seëning bring om julle in julle geloof te versterk .
45001012	Eintlik bedoel ek dat ons mekáár dan oor en weer sal kan bemoedig deur ons gemeenskaplike geloof .
45001013	Broers en susters , julle moet beslis weet dat ek my al dikwels voorgeneem het om na julle toe te kom . Ek hoop om ook onder julle 'n geseënde bediening te hê , net soos onder die ander nie - Jode waar ek gewerk het .
45001014	Ek het 'n groot verantwoordelikheid teenoor almal — maak nie saak of hulle van ons eie kultuur of van 'n ander kultuur is , of hoe opgevoed of onopgevoed hulle is nie .
45001015	Daarom is ek gretig om ook aan julle in Rome die Goeie Nuus te verkondig .
45001016	Vir hierdie Goeie Nuus is ek allesbehalwe skaam . Dit is immers God se krag wat hier aan die werk is . Dit bring verlossing vir elkeen wat glo — heel eerste vir die Jode , maar ook vir die nie - Jode .
45001017	Hierdie Goeie Nuus maak bekend dat God ons van ons sondes vryspreek . En dit gebeur enkel en alleen deurdat ons glo . Soos die Skrif sê : " Elkeen wat vrygespreek word omdat hy glo , sal lewe . "
45001018	Van sy hemelse woonplek af maak God sy straf bekend oor die mense wat goddeloosheid en ongeregtigheid bedryf en so die waarheid onderdruk .
45001019	In hulle harte het hulle immers 'n duidelike besef van God , want God het dit aan hulle bekendgemaak .
45001020	Want hulle kan sy onsigbare eienskappe , naamlik sy ewige krag en sy Goddelikheid , reeds van die skepping van die wêreld af duidelik uit sy handewerk waarneem . Daarom kan hulle hulleself nie verontskuldig nie .
45001021	Ja , hulle het 'n Godsbesef gehad , maar tog het hulle Hom nie as God geëer of aan Hom dankbaarheid betoon nie . Inteendeel , hulle het vir hulleself allerlei belaglike voorstellings oor 'n godheid begin maak en hulle verdwaasde harte het heeltemal toegeslaan .
45001022	Alhoewel hulle daarop aanspraak maak dat hulle danig slim is , het hulle in werklikheid heeltemal in dwaasheid verval — in so 'n mate
45001023	dat hulle die verering van die onsterflike God met afgode vervang het wat sterflike mense en voëls en diere en slange uitbeeld .
45001024	Om hierdie rede het God hulle aan hulle eie sondige hartstogte oorgegee , met die gevolg dat hulle onsedelikheid begin bedryf het deur oor en weer immorele praktyke met mekaar se liggame te beoefen .
45001025	Hulle het immers so ver gegaan om die ware kennis van God te verkwansel vir die leuen en God se handewerk te vereer en te dien in plaas van die Skepper self — dié God wat vir ewig geprys behoort te word . Amen !
45001026	Dit is daarom dat God hulle oorgegee het aan hulle eie skandelike drifte . Selfs die vroue het die natuurlike seksuele verkeer verruil vir wat teen die natuur is , naamlik dié met ander vroue .
45001027	Op dieselfde manier het die mans die natuurlike manier om seksueel te verkeer prysgegee en 'n brandende begeerte na mekaar begin koester . Mans het skandelike dade met mekaar bedryf . Gevolglik moes hulle in hulle eie persoon die duur prys vir hulle perversiteit betaal .
45001028	Inderdaad , omdat hulle geweier het om aan God die erkenning te gee wat Hy verdien , het Hy hulle oorgegee aan hulle skewe ingesteldheid . Gevolglik doen hulle allerlei onbehoorlike dinge .
45001029	Hulle lewe word gekenmerk deur elke vorm van ongeregtigheid , boosheid , grypsug , kwaadwilligheid ; hulle is vol jaloesie , moord , twisgierigheid , skelmstreke , slegte bedoelings en skinderpraatjies .
45001030	Hulle steek kwaad , haat God en is arrogant , hooghartig en verwaand ; hulle is vindingryk om slegte dinge te bedink en ongehoorsaam aan hulle ouers ;
45001031	jy kan nie met hulle redeneer nie en ook nie op hulle reken nie ; hulle is liefdeloos en sonder ontferming vir ander mense .
45001032	Hulle is bewus van God se bepaling dat mense wat met sulke praktyke besig is , die dood verdien . Tog is hulle nie net self aktief daarmee besig nie ; hulle spoor ook nog ander aan wat daarmee besig is .
45002001	Jy sê dalk : " Dis darem verskriklike mense wat jy beskryf ! " Jy is egter self sonder verontskuldiging . Deurdat jy 'n oordeel oor ander uitspreek , veroordeel jy immers jouself , want eintlik doen jy dieselfde soort dinge . Daarom is jy ook sonder verontskuldiging .
45002002	Ons weet tog dat God 'n suiwer oordeel sal vel oor enigiemand wat met sulke praktyke besig is .
45002003	Dink jy dan — jy wat ander veroordeel wat hierdie dinge doen , en tog ook self daarmee besig is — dat jy God se oordeel sal vryspring ?
45002004	God is so oorvloedig in sy goedheid , verdraagsaamheid en geduld teenoor jou . Minag jy dit werklikwaar ? Besef jy nie dat God so goed vir jou is omdat Hy vir jou tyd wil gee om tot inkeer te kom nie ?
45002005	Maar nee , omdat jy so verhard is en in jou hart weier om tot inkeer te kom , is jy besig om vir jou 'n verskriklike oordeel op die oordeelsdag op te bou — daardie dag wanneer God , die regverdige regter ,
45002006	almal sal oordeel volgens wat hulle gedoen het .
45002007	Aan dié wat met volharding aanhou om goed te doen , en op hierdie manier streef na die toekomstige heerlikheid , eer en onsterflikheid wat Hy vir hulle weggebêre het , sal Hy die ewige lewe gee .
45002008	Maar dié wat hardkoppig weier om die waarheid te gehoorsaam en toegee aan die ongeregtigheid , sal Hy in sy woede straf .
45002009	Daar wag swaarkry en benoudheid vir elke mens wat aanhou kwaad doen — in die eerste plek vir die Jood , maar ook vir die nie - Jood .
45002010	Maar daar wag heerlikheid en eer en vrede vir elkeen wat aanhou met goeddoen — in die eerste plek vir die Jood , maar ook vir die nie - Jood .
45002011	God trek immers niemand voor nie .
45002012	Want almal wat sonder die wet gesondig het , sal ook sonder die wet verlore gaan . En almal wat onder die wet gesondig het , sal deur die wet veroordeel word .
45002013	Want dit is nie die blote aanhoor van die wet wat mense vrymaak van God se oordeel nie ; dit is hulle wat God se wet gehoorsaam wat God se vryspraak ontvang .
45002014	Wat nou die nie - Jode betref wat nie God se geskrewe wet het nie — as hulle instinktief die vereistes van die wet nakom , selfs al het hulle nie die wet nie , stel hulle vir hulleself 'n wet .
45002015	Hulle optrede toon duidelik dat die vereistes van die wet in hulle harte geskryf staan . Boonop bevestig hulle gewetens dit deurdat hulle gedagtes hulle óf aankla óf vryspreek .
45002016	So sal dit ook wees op die oordeelsdag wanneer God , deur Jesus Christus , sal oordeel oor die verborge dieptes van ons lewe . Dít is deel van die Goeie Nuus wat ek verkondig .
45002017	Jy dra die naam van 'n Jood . Jy vertrou daarop dat jy oor die wet van God beskik en jy spog daarmee dat jy 'n spesiale verhouding met God het .
45002018	Ja , jy weet wat God van jou verwag ; jy kan goed tussen reg en verkeerd onderskei omdat jy wetsonderrig ontvang het .
45002019	Jy beskou jouself as 'n gids vir die blindes , 'n ligbaken vir mense wat in die donker verkeer — sonder God .
45002020	Jy dink jy kan die onkundiges onderrig en die beginners touwys maak omdat die wet vir jou die beliggaming van alle kennis en waarheid is .
45002021	Hoe is dit dan dat jy wat vir ander leermeester speel , nie jou eie lesse ernstig opneem nie ? Jy wat preek dat 'n mens nie mag steel nie , steel jy nie ook self nie ?
45002022	Jy wat sê dat 'n mens nie egbreuk mag pleeg nie , maak jy jou nie ook daaraan skuldig nie ? Jy wat die afgode verafsku , doen jy nie ook mee aan die berowing van die tempels van die nie - Jode nie ?
45002023	Ja , jy wat jou op God se wet beroem — jy beroof God van sy eer deurdat jy self sy wet oortree !
45002024	Geen wonder nie dat die Skrif sê : " Julle veroorsaak dat God se Naam onder die nie - Joodse nasies sleggemaak word . "
45002025	Die besnydenis beteken wel vir jou iets as jy God se wet gehoorsaam . Maar as jy die wet oortree , is jy niks beter daaraan toe as 'n onbesnede nie - Jood nie .
45002026	En as die onbesnede nie - Jode die bepalings van die wet nakom , sal God hulle dan nie beskou as besnedenes nie ?
45002027	Ja , as iemand wat kragtens geboorte onbesnede is , tog God se wet gehoorsaam , sal dit selfs téén jou tel — jy wat met die letter van die wet , besnydenis en al , tog God se wet verbreek !
45002028	Jy is nie 'n ware Jood bloot omdat jy in die openbaar as 'n Jood bekend staan of omdat jy uitwendig besny is nie .
45002029	Inteendeel , die ware Jood is dié een wat dit in sy binneste is . En die ware besnydenis is nie dié een wat aan jou liggaam verrig word nie ; nee , dit is die besnydenis van jou hárt wat deur die Gees van God verrig word , nie deur wetsvoorskrifte nie . Só 'n persoon ontvang lof — nie van mense nie , maar van God .
45003001	Beteken dit dan enigiets besonders om 'n Jood te wees ? Of hou die besnydenis enige voordeel in ?
45003002	Inderdaad ! Dit hou baie voordele in . Die belangrikste is die feit dat God sy openbaring aan die Jode toevertrou het .
45003003	Wat sê dit vir ons ? Impliseer die feit dat party Jode ontrou geword het dan nie dat God se getrouheid aan sy beloftes ook daarmee heen is nie ?
45003004	Beslis nie ! Al sou elke mens 'n leuenaar wees — God se waaragtigheid staan steeds vas . Soos die Skrif sê : " U sal reg bewys wordin wat U sê , en U sal u regsaak wen . "
45003005	" Maar , " kan party sê , " dan dien ons ongeregtigheid tog 'n goeie doel , want as God ons ten spyte van ons sondes vryspreek , sal dit vir die mense wys hoe wonderlik goed Hy is . En dan sou God mos onregverdig wees as Hy die sonde wel straf ! " Ja , so sou mense nogal geneig wees om te redeneer .
45003006	Maar dit is natuurlik ondenkbaar ! As God onregverdig was , hoe sou Hy ooit as die regter van die hele wêreld kon kwalifiseer ?
45003007	Party sal egter nog bly sê : " Maar hoe kan God my nog steeds as 'n sondaar veroordeel as my oneerlikheid juis sý waaragtigheid oorvloedig laat blyk en tot sy verheerliking dien ? "
45003008	Volgens hierdie absurde redenasie sou ons moes sê : " Kom ons doen die slegte sodat die goeie daaruit kan voortkom ! " Dié wat sulke onsin verkondig , verdien tereg God se oordeel — en tog belaster sommige mense my deur te beweer dis presies wat ek preek !
45003009	Waarop kom dit neer ? Dat ons wat Jode is , voor God beter is as ander ? Hoegenaamd nie ! Ons het immers reeds duidelik aangetoon dat die Jode sowel as die nie - Jode almal onder die mag van die sonde verkeer .
45003010	Dit is soos die Skrif sê : " Niemand is goed nie — selfs nie een nie .
45003011	Daar is nie een watverstandig is nie ; niemand wat ernstigna God soek nie .
45003012	Almal het hulle rug op God gekeer ; almal het sleg geword . Daar is niemandwat die goeie doen nie — selfs nie een nie . "
45003013	" Hulle keel is soos 'n geopende graf . Met hulle tongepleeg hulle bedrog . " " Die gif van dodelike slangedrup van hulle lippe . "
45003014	" Hulle monde is vol vervloekingen bitterheid . "
45003015	" Hulle is haastig om moord te pleeg .
45003016	Oral waar hulle gaan , laat hulle verwoestingen ellende agter .
45003017	Hulle weet nie waar ware vrede lê nie . "
45003018	" Eerbied vir God speel by hullegeen rol nie . "
45003019	Ons weet dat die wet van toepassing is op almal wat onder die wet is . Daarom kan niemand van ons ons verweer nie en is die hele wêreld skuldig voor God .
45003020	Niemand sal dus op grond van wetsgehoorsaming voor God vrygespreek kan word nie . Hoe beter ons die wet van God leer ken , hoe duideliker blyk ons sonde .
45003021	Maar nou het God vir ons 'n ander weg bekendgemaak waardeur ons sy vryspraak kan verkry — nie deur wetsgehoorsaming nie , maar langs die weg waarvan die Skrif al lankal getuig :
45003022	God spreek ons vry deur geloof in Christus Jesus en dit geld sonder onderskeid vir almal wat glo .
45003023	Ons het immers almal gesondig . Ons almal het God beroof van die eer wat Hom toekom .
45003024	Maar nou spreek God ons in sy genade vry op grond van die verlossing wat Christus Jesus vir ons verkry het — en dit sonder enige verdienste van ons kant .
45003025	
45003026	Want God het Hom gestuur as 'n offer wat deur sy sterwe versoening bewerk het vir almal wat glo . Op hierdie manier het Hy duidelik aangetoon wat sy vryspraak behels : Aan die een kant het Hy die sondes vergewe wat vroeër in die tyd van sy verdraagsaamheid begaan is ; aan die ander kant het Hy ook duidelik aangetoon wat sy vryspraak nóú behels . Op hierdie manier blyk dit dat Hy nie net regverdig is nie , maar terselfdertyd ook elkeen regverdig verklaar wat in Jesus glo .
45003027	Kan ons ons dus daarop beroem dat ons enigiets gedoen het om die vryspraak te verdien ? Dis heeltemal buite die kwessie , want ons vryspraak berus nie op ons goeie dade nie , maar op ons geloof .
45003028	Ons is immers daarvan oortuig dat mense vrygespreek word deurdat hulle glo en nie deur wetsgehoorsaming nie .
45003029	Per slot van sake is God nie net 'n God van die Jode nie , maar ook van die nie - Jode .
45003030	Daar is net een God en daar is net een manier om sy vryspraak te ontvang . Hy spreek mense vry net deurdat hulle glo — en dit geld vir Jode sowel as nie - Jode .
45003031	As ons die geloof beklemtoon , beteken dit dan dat ons die wet ter syde stel ? Natuurlik nie ! In werklikheid laat ons die wet juis tot sy reg kom .
45004001	Abraham is ons aardse voorvader . Hoe pas hy in hierdie prentjie van vryspraak deur die geloof ?
45004002	Was dit op grond van sy goeie werke dat God hom vrygespreek het ? As dit inderdaad so was , sou hy dalk goeie rede gehad het om te spog . Maar vanuit God se oogpunt het hy absoluut niks gehad om oor te spog nie .
45004003	Die Skrif verklaar mos : " Abraham het in God geglo , en God het hom vrygespreek . "
45004004	Wanneer mense 'n werk verrig , word hulle loon nie as 'n guns beskou nie , maar as vergoeding .
45004005	Die saak staan heeltemal anders met daardie mense wat geen prestasie het waarop hulle kan staatmaak nie , maar wat glo in Hom wat die goddeloses vryspreek — hulle word vrygespreek deurdat hulle glo .
45004006	Koning Dawid het hiervan gepraat toe hy beskryf het hoe gelukkig die mens is wat sonder enige wetsprestasies tog deur God vrygespreek word :
45004007	" Gelukkig is daardie mensewie se oortredingsnie gestraf word nieen wie se sondes uitgewis word .
45004008	Gelukkig is die mensvir wie die Here die sondeglad nie meer toereken nie ! "
45004009	Geld hierdie uitspraak net vir die Jode , of sluit dit ook die nie - Jode in ? Wel , wat dan van Abraham ? Ons het tog gesê dat hy deur God vrygespreek is deurdat hy glo .
45004010	Het hierdie vryspraak plaasgevind nadat hy reeds besny was of terwyl hy nog onbesnede was ? Die antwoord is dat God hom reeds tevore , toe hy nog onbesnede was , vrygespreek het en dat hy eers daarna besny is !
45004011	Die seremonie van die besnydenis was 'n teken , ja , 'n plegtige bekragtiging daarvan dat Abraham alreeds geglo het en deur God vrygespreek is — selfs nog voor sy besnydenis . So het Abraham die geestelike voorvader geword van almal wat glo sonder dat hulle die besnydenis ontvang het en só deur God vrygespreek is .
45004012	En hy het ook die geestelike voorvader geword van hulle wat besny is , maar net as hulle dieselfde soort geloof het as wat ons vader Abraham gehad het voordat hy besny is .
45004013	Dit is dus duidelik dat God se belofte om die hele wêreld aan Abraham en sy nasate te gee nie berus het op wetsgehoorsaamheid nie , maar op die nuwe verhouding wat tot stand kom deur die vryspraak deurdat iemand glo .
45004014	As jy dus beweer dat mense die wêreld as erfdeel sou kon verkry op grond van wetsgehoorsaamheid , het die geloof betekenisloos geword en het die belofte sy krag verloor .
45004015	Wetsgehoorsaamheid bring juis straf mee — die enigste manier om wetsverbreking te voorkom is om geen wet te hê nie !
45004016	Die geloof is dus die sleutel ! God se belofte word as 'n genadegeskenk gegee en ons as sy nageslag sal dit baie beslis ontvang — nie net dié wat die wet ontvang het nie , maar almal wat deel in Abraham se geloof . Want Abraham is die vader van ons almal wat glo .
45004017	Dit is wat die Skrif bedoel het met die woorde : " Ek het jou die stamvader van baie volke gemaak . " By die God in wie Abraham geglo het , was dié belofte reeds as 't ware 'n werklikheid — Hy is immers 'n God wat dooies lewendig maak en deur sy roepstem dinge wat nog nie bestaan nie , aanspreek asof hulle reeds werklikheid is .
45004018	Teen alle hoop in het Abraham met vaste hoop geglo dat hy nog die stamvader van baie volke sou word op grond van God se belofte : " Jou nageslag sal so baie wees soos die sterre aan die hemel . "
45004019	En Abraham se geloof het nie verswak nie , al het hy baie goed besef dat sy eie liggaamlike vermoëns alreeds gedaan was — hy was al omtrent 100 jaar oud — en dat sy vrou Sara nie meer kinders kon hê nie .
45004020	Abraham het nie getwyfel aan God se belofte nie ; inteendeel , sy geloof het sterker geword en so het hy die eer aan God gegee .
45004021	Hy was absoluut daarvan oortuig dat God enigiets kon doen wat Hy beloof het .
45004022	Inderdaad , God het Abraham regverdig verklaar omdat hy in Hom geglo het !
45004023	Hierdie wonderlike waarheid — dat God Abraham regverdig verklaar het omdat hy geglo het — staan nie net opgeteken ter wille van Abraham self nie .
45004024	Dit wil ook vir óns verseker dat ons net so vrygespreek sal word as ons in Hom glo wat Jesus ons Here uit die dood opgewek het .
45004025	Hierdie Jesus is oorgelewer om ter wille van ons sondes te sterf , en Hy is opgewek sodat ons vrygespreek kan word .
45005001	As mense wat deur God vrygespreek is omdat ons glo , het ons nou vrede met God op grond van wat Jesus Christus ons Here gedoen het .
45005002	Deur Jesus Christus het ons , deurdat ons glo , toegang verkry tot hierdie heerlike posisie van genade waarin ons ons nou bevind , en ons jubel vol verwagting oor die heerlikheid wat God aan ons gaan gee .
45005003	Dis egter nie al nie — ons jubel selfs in ons swaarkry , want ons besef dat die swaarkry ons leer om te volhard .
45005004	Op sy beurt kweek volharding betroubaarheid van karakter ; en betroubaarheid van karakter versterk ons toekomsverwagting .
45005005	En hierdie toekomsverwagting sal ons nie teleurstel nie , want ons weet hoe lief God ons het . Hy het sy liefde mos in ons harte uitgestort deur sy Heilige Gees wat Hy aan ons gegee het .
45005006	Ja , juis toe ons nog totaal hulpeloos was , het Christus vir ons , die goddeloses , kom sterf .
45005007	'n Persoon sal kwalik bereid wees om vir 'n regverdige mens te sterf . Miskien sal iemand nog kans sien om vir 'n besonder goeie mens te sterf .
45005008	God laat blyk sý liefde vir ons egter daarin dat Christus vir ons kom sterf het ten spyte daarvan dat ons nog sondaars was .
45005009	Ons is nou vrygespreek deur Jesus se dood . Hoeveel te meer sal Hy ons nie , deur Jesus , verlos van die toekomstige oordeel nie !
45005010	Want as God ons , terwyl ons nog sy vyande was , deur die dood van sy Seun tot sy vriende gemaak het , hoeveel te meer sal Hy ons nie noudat ons sy vriende is , deur Hom , die lewende Jesus , van die oordeel red nie !
45005011	Bo alles kan ons nou ook jubel in God omdat Jesus Christus ons Here ons bevoorreg het om nou God se vriende te wees .
45005012	Toe Adam gesondig het , het sonde in die wêreld ingekom en deur Adam se sonde ook die dood . En so het die dood tot alle mense deurgedring , want almal het gesondig .
45005013	Reeds voordat die wet gegee is , het mense gesondig , alhoewel sonde nog nie so spesifiek toegereken kan word as daar geen wet is nie .
45005014	Die mense tussen Adam en Moses het in elk geval almal gesterf , al was hulle nie soos Adam ongehoorsaam aan 'n uitdruklike opdrag van God nie . Adam was in 'n sekere sin 'n heenwysing na Hom wat sou kom .
45005015	Tog is daar 'n ernstige verskil tussen ons sonde en God se genadegeskenk van vergifnis . Want die oortreding van hierdie een mens , Adam , het die dood van baie veroorsaak , maar die ander mens , Jesus Christus , het soveel meer gedoen : die genade van God , ja , sy genadegeskenk wat Hy deur Jesus Christus aan baie mense gee , oortref alles !
45005016	En die resultaat van God se genadegeskenk verskil radikaal van die resultaat van die een mens , Adam , se sonde . Want hierdie een mens se sonde het gelei tot veroordeling , maar ons ontvang die genadegeskenk van God se vryspraak , al staan ons skuldig aan 'n menigte oortredings .
45005017	Die oortreding van hierdie een mens , Adam , het veroorsaak dat die dood oor ons regeer , maar deur die een mens , Jesus Christus , word vir ons nog veel meer gegee : Almal wat God se oorvloedige genadegeskenk van vryspraak ontvang , sal koninklik oor die sonde en die dood triomfeer .
45005018	Ja , Adam se een oortreding het God se veroordeling oor almal gebring , maar net so het Christus se een daad van gehoorsaamheid vryspraak en lewe vir almal gebring .
45005019	Omdat een persoon aan God ongehoorsaam was , het baie mense sondaars geword . Net so sal baie deur die gehoorsaamheid van hierdie één , ánder Mens tot regverdiges verklaar word .
45005020	God se wet is gegee sodat alle mense kon sien hoe groot en baie hulle oortredings is . Maar hoe meer die sonde geword het , hoe oorvloediger het God se genade geword .
45005021	Die gevolg hiervan is dat net soos die sonde oor almal regeer het en die dood oor hulle gebring het , God se genade nou regeer . Dit laat ons nou as regverdiges voor God staan , en loop uit op die ewige lewe wat ons deur Jesus Christus ons Here sal ontvang .
45006001	Beteken dit nou dat ons in die sonde moet voortlewe sodat die genade steeds oorvloediger kan word ?
45006002	Hoegenaamd nie ! Ons is immers dood vir die sonde . Dis tog onmoontlik dat ons nog langer daarin kan voortlewe !
45006003	Of het julle vergeet dat ons met ons doop een geword het met Christus Jesus en so saam met Hom gesterf het ?
45006004	Deur die doop is ons saam met Hom begrawe as mense wat deel in sy dood . En nou kan ons , net soos Christus wat deur 'n heerlike magsdaad van die Vader opgewek is , ook 'n totaal nuwe lewe leef .
45006005	Aangesien ons met Hom een geword het in sy dood , sal ons ook saam met Hom opgewek word tot 'n nuwe lewe .
45006006	Ons weet dat ons ou , sondige self saam met Christus gekruisig is sodat die sonde se mag oor ons verbreek kan word en ons nie meer slawe van die sonde sal wees nie .
45006007	Want as iemand sterf , word hy vry van die mag van die sonde .
45006008	Aangesien ons saam met Christus gesterf het , weet ons dat ons ook deel sal hê aan sy lewe .
45006009	Ons weet dit omdat Christus uit die dood opgewek is en nooit weer sal sterf nie . Die dood het geen mag meer oor Hom nie .
45006010	Hy het eens en vir altyd vir die sonde gesterf en nou leef Hy vir God .
45006011	Julle moet dus ook vir seker weet dat julle vir die sonde dood is , en nou vir God lewe deurdat julle met Christus Jesus één is .
45006012	Julle moet dus nie langer toelaat dat sonde julle aardse lewe beheer nie ; moenie toegee aan sy verleidelike begeertes nie .
45006013	Julle is betrokke in 'n geestelike oorlog . Moenie langer julle liggaamlike vermoëns as wapens van ongeregtigheid vir die sonde beskikbaar stel nie , maar stel julleself voortdurend vir God beskikbaar omdat julle uit die dood weer lewendig geword het . Stel al julle liggaamlike vermoëns as wapens van geregtigheid tot God se beskikking .
45006014	Die sonde mag hoegenaamd nie oor julle heerskappy voer nie . Julle leef immers nie meer onder die verslawende mag van die wet nie , maar onder die bevrydende mag van die genade .
45006015	Aangesien God se genade ons vrygemaak het van die wet , beteken dit dat ons nou maar kan voortgaan met sonde doen ? Hoegenaamd nie !
45006016	Besef julle nie dat dít waarvoor 'n mens jou as slaaf beskikbaar stel , jou baas word nie ? Jy kan die sonde kies en daarmee saam die dood , of jy kan kies om God te gehoorsaam en volgens sy wil te lewe .
45006017	Julle moet vir God dankie sê dat julle wat voorheen slawe van die sonde was , nou met julle hele hart gehoorsaam geword het aan die ware evangelie wat aan julle oorgelewer is .
45006018	Verlos van die sonde het julle nou slawe geword van dit wat reg is voor God .
45006019	Ek praat op hierdie manier van slawe en base omdat dit makliker is om te verstaan . Voorheen het julle julle liggaamlike vermoëns diensbaar gemaak aan onreinheid en wetteloosheid en 'n wilde lewe gelei ; net so moet julle nou al julle liggaamlike vermoëns aan die geregtigheid diensbaar maak en 'n lewe lei wat aan God toegewy is .
45006020	Destyds toe julle slawe van die sonde was , het julle julle nie gesteur aan wat reg is voor God nie .
45006021	En wat was die resultaat ? Julle skaam julle nou daaroor , want wat julle destyds gedoen het , eindig in die ewige dood .
45006022	Maar noudat julle vrygemaak is van die sonde en volledig in God se diens staan , is die resultaat daarvan 'n lewe van toewyding aan God en die eindresultaat — die ewige lewe !
45006023	Want wat die sonde uitbetaal , is die dood . Maar God se genadegeskenk is die ewige lewe wat ons deel word deur Christus Jesus ons Here !
45007001	En nou , broers en susters — ek praat immers met mense wat die wet ken — julle weet tog dat die wet net van toepassing is op mense solank hulle lewe .
45007002	Byvoorbeeld : As 'n vrou met 'n man trou , bind die wet haar aan haar eggenoot vir so lank as wat hy lewe . Maar as hy te sterwe kom , is die huwelikswet nie meer op haar van toepassing nie .
45007003	As sy dus , terwyl haar man nog lewe , met 'n ander man trou , pleeg sy egbreuk . Maar as haar man te sterwe kom , is sy vrygestel van die huwelikswet en pleeg sy nie egbreuk as sy hertrou nie .
45007004	My punt , my broers en susters , is die volgende : Julle staan ook nie langer onder die mag van die wet nie . Die wet het tog beheer oor julle verloor toe julle saam met Christus gesterf het . En nou behoort julle aan Iemand anders , aan Hom wat uit die dood opgewek is sodat julle goeie vrug vir God kan voortbring .
45007005	Toe ons nog in die mag van ons sondige natuur was , was die sondige drifte wat deur die wet aangewakker is , oral in ons liggame werksaam en die resultaat daarvan was die dood .
45007006	Maar nou is ons vrygestel van die binding van die wet omdat ons saam met Christus gesterf het . Daarom kan ons God nou dien met die nuutheid wat die Gees bring , nie op die ou manier van gehoorsaamheid aan die letter van die wet nie .
45007007	Suggereer ek daarmee dat die wet van Moses sondig is ? Hoegenaamd nie ! Inteendeel , dit was juis die wet wat my van sonde bewus gemaak het . Ek sou byvoorbeeld nooit besef het wat sondige begeerte is as die wet nie gesê het : " Jy mag nie begeer nie . "
45007008	Sonde is deur hierdie gebod gestimuleer en het allerlei sondige begeertes in my aan die gang gesit . Sonder die wet sou die sonde nie daardie vermoë gehad het nie .
45007009	Ek het destyds heel goed gevoel toe ek nog nie verstaan het wat die wet van my verwag nie . Maar toe die betekenis van die gebod tot my deurdring , het die sonde vir my 'n lewende werklikheid geword ,
45007010	en ek self het die doodsvonnis ontvang . Dit het geblyk dat juis die gebod wat veronderstel was om vir my die lewe te bring , vir my die dood beteken .
45007011	Want die sonde wat deur die gebod aangewakker is , het my verlei en so my doodsvonnis meegebring .
45007012	Nietemin , die wet op sigself is heilig en sy inhoud is heilig en reg en goed .
45007013	Hoe is dit dan nou moontlik ? Het dit wat goed is , naamlik die wet van Moses , dan vir my die dood gebring ? Glad nie ! Dis die sónde wat dit gedoen het , met die gevolg dat sy ware aard duidelik geword het . Sonde het dit wat goed is , misbruik om my dood te bewerk . So het die gebod nog soveel duideliker gemaak hoe verskriklik die sonde werklik is .
45007014	Die wet is dus goed . Dit het 'n diep geestelike karakter . Die probleem lê nie by die wet nie , maar by myself omdat ek aan my sondige natuur gebind is . Ek is 'n slaaf wat aan die sonde verkoop is .
45007015	Ek verstaan my eie doen en late glad nie . Wat ek graag wil doen , laat ek na , maar wat ek verafsku , juis dit doen ek .
45007016	As ek doen wat ek nie wil doen nie en my gewete kla my daaroor aan , erken ek self dat die wet goed is .
45007017	Maar nou is dit nie meer ek wat die verkeerde doen nie , maar eerder die sonde wat in my woon .
45007018	Ek weet dat ek — ten minste wat my ou , sondige natuur betref — nie oor die vermoë beskik om die goeie te doen nie . Want die begeerte tot die goeie is daar , maar ek kry dit nie uitgevoer nie .
45007019	Ek versuim die goeie wat ek so graag wil doen , maar die slegte wat ek nie wil nie , dít doen ek .
45007020	As ek dan doen wat ek nie wil nie , is dit nie meer ek wat dit doen nie , maar eerder die sonde wat in my woon .
45007021	Ek ervaar dus die volgende lewenswet : As ek die goeie wil doen , is die kwaad byderhand .
45007022	Ek verheug my immers in my diepste wese in die wet van God .
45007023	Tog vind ek 'n ander wet in my binneste wat oorlog maak teen die wet van my gees en my 'n gevangene maak van die wet van die sonde wat nog in my is .
45007024	Arme ek ! Wie sal my uit hierdie doodstoestand red ?
45007025	Die antwoord hierop is : Jesus Christus ons Here , en daarvoor dank ek God ! Die saak staan dus so : Met my gees wil ek die wet van God gehoorsaam , maar as gevolg van my sondige natuur gehoorsaam ek die wet van die sonde .
45008001	Vir hulle wat aan Christus Jesus verbind is , is die oordeel nou heeltemal weggeneem .
45008002	Die lewegewende Gees is so magtig dat Hy jou deur Christus Jesus bevry het van die greep van die sonde wat uitloop op die dood .
45008003	Die wet van Moses kon ons as gevolg van ons sondige natuur nie verlos nie . Daarom het God sy eie Seun met 'n menslike natuur soos ons sondige menslike natuur na ons toe gestuur om as offer vir ons sonde te dien . Daarmee het Hy afgereken met die sonde in ons menslike bestaan ,
45008004	sodat ons kan voldoen aan die vereiste van die wet — ons wat nou nie meer volgens ons sondige natuur lewe nie , maar volgens die Gees .
45008005	Die mense wat deur hulle sondige natuur gedomineer word — hulle gedagtes word oorheers deur sondige dinge . Maar dié wat deur die Gees beheer word — hulle gedagtes is vol van die dinge wat die Gees gelukkig maak .
45008006	As jou sondige natuur jou denke oorheers , lei dit tot die dood . Maar as die Gees jou denke oorheers , beteken dit vir jou ware lewe en vrede .
45008007	Want die sondige natuur is altyd vyandig ingestel teenoor God . Dit rebelleer teen God se wet , want dit is in sy aard .
45008008	Dit is waarom die mense wat deur hulle sondige natuur beheer word , God nooit gelukkig kan maak nie .
45008009	Maar julle word nie deur julle sondige natuur beheer nie . Julle word beheer deur die Gees omdat die Gees van God in julle woon . Onthou , iemand wat nie die Gees van Christus het nie , is nie een van sy mense nie !
45008010	As Christus in julle lewe , is julle liggame wel nog as gevolg van die sonde aan die dood onderhewig , maar julle gees leef omdat julle saak met God reggemaak is .
45008011	Omdat die Gees van die God wat Jesus uit die dood opgewek het in julle woon , sal Hy wat Christus uit die dood opgewek het , ook julle dooie liggame weer lewendig maak deur dieselfde Gees wat in julle woon .
45008012	Daarom dan , my broers en susters , is dit noodsaaklik dat ons die druk van ons sondige natuur sal weerstaan en nie daarvolgens sal lewe nie .
45008013	Want as die sondige natuur julle lewe beheer , gaan julle die dood tegemoet . Maar as julle deur die Gees die werke van julle sondige natuur doodmaak , sal julle werklik lewe .
45008014	Want almal wat hulle laat lei deur die Gees van God — hulle is God se kinders .
45008015	Die Gees wat julle ontvang het , is nie 'n Gees wat weer van julle vreesbevange slawe maak nie . Julle het die Gees van ware kindwees ontvang en deur hierdie Gees roep julle uit tot God : Abba — ons Vader .
45008016	Want die Gees self bevestig teenoor ons eie gees dat ons God se kinders is .
45008017	En as ons God se kinders is , maak Hy ons ook sy erfgename . Saam met Christus deel ons in God se rykdom . As ons bereid is om saam met Christus te ly , sal ons sekerlik ook deel in sy heerlikheid .
45008018	Ek weet vir seker dat ons huidige lyding hoegenaamd nie vergelyk kan word met die heerlikheid waarmee God ons gaan verras nie .
45008019	Die skepping smag na daardie dag wanneer God sy kinders openlik bekend sal stel .
45008020	Want teen sy wil is die ganse skepping in 'n sinnelose kringloop van aftakeling vasgevang as gevolg van God se straf op die eerste mense se ongehoorsaamheid . Die ganse skepping sien uit na die dag wanneer dit ook self van die slawediens aan hierdie verganklikheid bevry sal word en deel sal kry aan die heerlike vryheid van God se kinders .
45008021	
45008022	Ons weet immers dat die ganse skepping nog steeds aan die kreun is soos iemand met geboortepyne .
45008023	Wat meer is , ons wat die Gees as voorsmaak en waarborg van ons toekomstige heerlikheid ontvang het , kreun ook in ons binneste in ons smagting om van ons verganklike liggame verlos te word .
45008024	Noudat ons verlos is , sien ons uit na ons toekomstige heerlikheid . Want as jy iets reeds het , hoef jy nie meer daarna uit te sien nie .
45008025	Maar as jy dit nog nie het nie , sien jy gretig en volhardend daarna uit .
45008026	Die Gees van God help ons ook nog boonop in ons onbeholpenheid . Ons weet immers nie mooi wat en hoe ons moet bid nie . Maar die Gees self neem ons gebedsbehoeftes voor God op met versugtinge wat nie in menslike taal verwoord kan word nie .
45008027	Dié God wat die dieptes van elke hart deurgrond , weet wat die Gees in die oog het — dat Hy in harmonie met God se wil vir die gelowiges intree .
45008028	En ons weet dat God alles ten goede laat saamwerk vir hulle wat Hom liefhet , hulle wat geroep is volgens sy doel vir hulle lewe .
45008029	Want God het hulle reeds vooruit geken , en Hy het hulle aangewys om net soos sy Seun te word . Op hierdie manier sal Christus Jesus die oudste seun wees , omring deur baie broers en susters .
45008030	Dié wat Hy vooruit aangewys het , het Hy ook geroep . En dié wat Hy geroep het , het Hy ook vrygespreek . En dié wat Hy vrygespreek het , aan hulle het Hy heerlikheid gegee .
45008031	Wat sal ons dan van al hierdie wonderlike dinge sê ? As God aan ons kant is , wie kan ooit téén ons wees ?
45008032	As God nie sy eie Seun gespaar het nie , maar Hom ter wille van ons almal oorgegee het , sal Hy nie saam met Hom ook alle ander dinge aan ons skenk nie ?
45008033	Wie sal dit waag om ons aan te kla as God ons spesiaal uitgekies het ? God is immers die Een wat ons vryspreek .
45008034	Wie sal ons veroordeel ? Christus Jesus is tog die Een wat vir ons gesterf het , wat boonop ook opgestaan het , wat op die ereplek langs God sit en wat daar vir ons pleit .
45008035	Kan enigiets ons ooit van Christus se liefde skei ? Sal dinge soos lyding of benoudheid of vervolging , honger of koue , of gevaar of doodsdreiging dit regkry ?
45008036	Selfs die Skrif verklaar tog : " Om u ontwil bedreig die doodons die hele dagen word ons as slagskapebeskou . "
45008037	Tog is ons ten spyte van al hierdie dinge besig om 'n klinkende oorwinning te behaal — deur Christus wat sy liefde so duidelik aan ons bewys het .
45008038	Een ding weet ek vas en seker : Niks kan ons ooit van Christus se liefde skei nie . Nie dood of lewe of engele of duiwelse magte nie ; nie ons vrees vir vandag of ons kommer oor môre nie ; ook nie bo-aardse magte nie .
45008039	Ja , hoegenaamd niks daarbo of onder in die dieptes of elders in die skepping sal ons ooit kan skei van die liefde wat God in Christus Jesus ons Here vir ons het nie .
45009001	Voor Christus verklaar ek plegtig — ek vertel nie 'n leuen nie — en my gewete , bekragtig deur die Heilige Gees , bevestig dat wat ek nou gaan sê die waarheid is :
45009002	Ek beleef 'n ontsaglike hartseer , ja , ek dra 'n permanente pyn in my om
45009003	oor my broers en susters , my volksgenote . Ek sou selfs ter wille van hulle deur God vervloek wou wees — afgesny van Christus — as dit hulle kon red .
45009004	Hulle is tog Israeliete , bevoorreg tot kindskap . God het sy heerlikheid aan hulle bekendgemaak . Hy het verbonde met hulle gesluit en sy wet vir hulle gegee . Hulle is bevoorreg om Hom te aanbid en Hy het wonderlike beloftes aan hulle gemaak .
45009005	Hulle het eerbiedwaardige voorvaders gehad en uit hulle is Christus as mens gebore — Hy wat tegelyk God bo alles is en aan wie die lofprysing vir altyd en altyd toekom ! Amen .
45009006	Dit impliseer egter nie dat God se beloftes aan die Jode nou ongeldig geword het nie . Ons moet in gedagte hou dat nie almal wat uit 'n Israelitiese familie gebore word , ware Israeliete is nie .
45009007	Die blote feit dat mense afstammelinge van Abraham is , maak hulle nog nie ware kinders van Abraham nie . Want die Skrif sê : " Isak is die seun uit wie jou nageslag sal kom . "
45009008	Dit beteken dat Abraham se fisiese kinders nie noodwendig ook almal Gód se kinders is nie , maar dit is die kinders van die belofte wat Abraham se ware nageslag is .
45009009	Want God het soos volg belowe : " Volgende jaar sal Ek terugkom , en dan sal Sara 'n seun hê . " Hierdie seun was ons voorvader Isak .
45009010	Dis nie al nie . Rebekka was ook net een keer swanger . Sy het 'n tweeling by ons voorvader Isak gehad .
45009011	Nog voordat hulle gebore is , ja , nog voordat hulle enigiets goeds of slegs gedoen het , het God reeds vir haar 'n boodskap gehad — wat bewys dat God volgens sy eie plan kies ,
45009012	nie volgens ons dade nie . Die boodskap aan haar was : " Die oudste kind sal die jongste een dien . "
45009013	In die woorde van die Skrif : " Ek het vir Jakob liewer gehad as vir Esau . "
45009014	Wat moet ons hierop sê ? Dat God onbillik is ? Beslis nie !
45009015	Hy sê tog vir Moses : " Ek sal My ontfermoor wie Ek My wil ontferm , en Ek sal barmhartigheid betoonteenoor wie Ek dit wil doen . "
45009016	Dit hang dus nie van ons af of ons God se belofte ontvang nie . Ons kan dit nie toe-eien deur dit te begeer of ons daarvoor in te span nie . Dit hang af van God se ontferming .
45009017	Die Skrif verklaar mos dat God vir Farao gesê het : " Ek het jou juis hiervoor aangehits — Ek wil deur jou optrede my krag bekendmaak sodat my Naam oor die hele wêreld geroem sal word . "
45009018	Dit is dus duidelik — God ontferm Hom oor wie Hy wil , en Hy verhard wie Hy wil .
45009019	Jy sou nou kon vra : " Hoe kan God mense nog blameer as hulle nie luister nie ? Hulle het tog maar net gedoen waartoe God hulle verplig het . Hulle kan tog nie teen sy besluit ingaan nie . "
45009020	O mensekind , sit jou hand op jou mond ! Wie is jy om God te kritiseer ! Kan die produk van iemand se handewerk vir sy vervaardiger sê : " Hoekom het jy my juis só gemaak ? "
45009021	As 'n pottebakker byvoorbeeld kleikruike maak , is dit nie sy volste reg om uit dieselfde klei 'n sierkruik én 'n vullisbak te maak nie ?
45009022	Net so het God ook die volste reg om die voorwerpe van sy oordeel , wat vir ondergang gereedgemaak is , nog met groot geduld te verdra sodat Hy uiteindelik sy oordeel en sy mag bekend kan maak .
45009023	Net so het Hy die volste reg om sy oorvloedige heerlikheid bekend te maak oor die voorwerpe van sy ontferming wat Hy voorberei het om sy heerlikheid te ontvang .
45009024	Ons is hierdie voorwerpe — ons vir wie Hy geroep het , nie net uit die Jode nie , maar ook uit die nie - Joodse nasies .
45009025	Oor laasgenoemde sê God in die boek Hosea tereg : " Hulle wat nie my volk was nie , sal Ek nou mý volk noem . En Ek sal haar liefhêwat nie voorheenmy geliefde was nie . "
45009026	En : " Dáár waar vir hulle gesê is : ' Julle is nie my volk nie , ' juis daar sal hulle kindersvan die lewende Godgenoem word . "
45009027	Maar wat Israel betref , roep Jesaja uit : " Al was die Israeliete so baiesoos die sand op die seestrand , sal net 'n handjievol oorblywendesverlos word .
45009028	Want die Here gaan sy saak hierop aardeeens en vir altyd finaliseer . "
45009029	Jesaja het trouens al vroeër verklaar : " As die Here , die Almagtige , nie 'n paar van onslaat oorbly het nie , sou ons volledig uitgewis gewees hetnet soos Sodom en Gomorra . "
45009030	As ons hieroor nadink , wat is ons slotsom ? Dit is dat nie - Joodse nasies die vryspraak deur die geloof verkry het , al het hulle hulle nie daarvoor beywer nie .
45009031	Terselfdertyd het Israel , wat so hard probeer het om deur nakoming van die wet God se goedkeuring te verkry , nie daarin geslaag nie .
45009032	Hoekom nie ? Juis omdat hulle dit op grond van hulle werke probeer verkry het en nie deur die geloof nie . Dit was die klip waaroor hulle gestruikel het .
45009033	God het hulle in die Skrif juis hierteen gewaarsku met die woorde : " Let goed op ! Ek sit in Jerusalem 'n klip waaroor mense kanstruikel , 'n rots wat hulle kan laatval . Maar enigeen wat in Hom glo , sal nie beskaamd staan nie . "
45010001	Broers en susters , die intense verlange van my hart en my gebed tot God is dat my volk verlos sal word .
45010002	Ek kan getuig hoeveel hulle hulle vir God beywer , maar hierdie ywer is sonder die regte insig .
45010003	Want hulle ignoreer die vryspraak van God en hulle streef daarna om self hulle saak met God reg te maak . Hulle is nie bereid om God se vryspraak te aanvaar nie .
45010004	Christus is immers die eindbestemming van die wet sodat elkeen wat in Hom glo , vrygespreek kan word .
45010005	Moses skryf soos volg omtrent die moontlikheid om jou saak met God reg te maak : " Wie die vereistes van die wet nakom , sal daardeur lewe . "
45010006	Maar die vryspraak wat 'n mens kry deurdat jy glo , se boodskap is : " Jy hoef nie in jou hart te wonder : ' Wie sal na die hemel opklim ' — dit wil sê om Christus na die aarde toe te bring om jou te help , of :
45010007	' Wie sal na die plek van die dooies onder die aarde afdaal ' — dit wil sê om Christus uit die dood terug te bring nie .
45010008	Nee , die verlossing wat joune word deurdat jy glo — en dit is juis hierdie boodskap wat ons verkondig — is sommer hier by jou . Om die waarheid te sê , die Skrifwoord lui : ' Die boodskap is hier by jou , op jou lippe en in jou hart . ' "
45010009	Want as jy met jou mond bely dat Jesus die Here is en met jou hart glo dat God Hom uit die dood opgewek het , sal jy verlos word .
45010010	Want as ons glo met ons hart , word ons vrygespreek en as ons met ons mond bely , word ons verlos .
45010011	Soos die Skrif sê : " Wie in Hom glo , sal nie beskaamd staan nie . "
45010012	Inderdaad ! Dit maak geen verskil of jy 'n Jood of 'n Griek is nie . Ons het almal dieselfde Here en Hy deel sy rykdomme uit aan almal wat Hom aanroep .
45010013	Want " elkeen wat die Naam van die Here aanroep , sal verlos word " .
45010014	Maar hoe sal hulle Hom aanroep as hulle nie in Hom glo nie ? En hoe sal hulle in Hom glo as hulle nog nooit van Hom gehoor het nie ? En hoe sal hulle van Hom hoor sonder dat daar iemand is wat die boodskap bring ?
45010015	En hoe sal hulle die boodskap bring as hulle nie gestuur word nie ? Daarom sê die Skrif : " Hoe lieflik klink die voetstappe van hulle wat die Goeie Boodskap bring ! "
45010016	Maar tog is dit nie elkeen wat die Goeie Nuus verwelkom nie . Jesaja vra tereg : " Here , wie het ons boodskap geglo ? "
45010017	Die geloof volg uit die aanhoor van die boodskap . En die aanhoor van die boodskap volg uit die prediking van die Goeie Nuus wat handel oor Christus .
45010018	Maar wat nou van die Jode ? Het hulle die boodskap dalk nie gehoor nie ? Hulle het dit definitief gehoor : " Die boodskappers se stemhet oor die hele wêreld uitgegaan ; hulle woorde tot bydie uithoeke van die aarde . "
45010019	Of sou Israel dit dalk nie verstaan het nie ? Tog wel , want God het alreeds deur Moses gesê : " Ek sal julle jaloers maakop mense wat eintlikgeen volk is nie ; Ek sal julle kwaad maak oor ' nvolkwat nie julle kennis het nie . "
45010020	Jesaja gaan selfs verder . Dáár sê God : " Ek is gevind deur mensewat nie na My gesoek het nie ; Ek het Myself bekendgemaakaan mense wat niena My gevra het nie . "
45010021	Maar wat Israel betref , sê God : " Die hele dag deur het Ek my arms na hulle toe uitgesteek ; maar hulle het steeds volhard in hulle ongehoorsaamheid en het steeds bly teëstribbel . "
45011001	My volgende vraag sou wees : Dit beteken tog seker nie dat God sy volk , die Jode , verstoot het nie ? Natuurlik nie ! Ek is mos ook 'n Israeliet , uit die nageslag van Abraham , uit die stam van Benjamin .
45011002	Nee , God het nie sy volk verstoot wat Hy van die begin af uitverkies het nie . Onthou julle nie wat die Skrif sê in die gedeelte oor Elia nie ? Hoe hy hom teen Israel op God beroep het :
45011003	" Here , hulle het u profete doodgemaak en hulle het u altare afgebreek . Ek het alleen agtergebly en nou probeer hulle my ook doodmaak . "
45011004	En onthou julle God se antwoord ? Sy woorde was : " Jy is nie die enigste een wat oorbly nie . Ek het vir My 7000 ander mense laat oorbly wat nog nooit voor Baäl gekniel het nie . "
45011005	So is dit ook vandag nog . Daar het 'n klein groepie oorgebly wat God in sy genade uitverkies het .
45011006	En as dit uit genade is , dan was dit sekerlik nie op grond van hulle goeie dade nie — anders sou die genade nie meer werklik genade wees , dit wil sê dit wat ons teen alle verdienste in van God ontvang nie .
45011007	Dit alles kom daarop neer dat Israel nie die vryspraak gekry het waarna hulle deur nakoming van die wet gesoek het nie . Die klein groepie wat God vir Hom laat oorbly het , het dit egter wel gekry . Die meerderheid is egter innerlik verhard .
45011008	Soos die Skrif tereg sê : " God het 'n innerlike verdwasingoor hulle laat kom : hulle oë sien nie wat hullebehoort te sien nie ; hulle ore hoor niewat hulle behoort te hoor nie . So is dit tot vandag toe . "
45011009	En Dawid het hieroor die volgende gesê : " Mag hulle feesmaaltye vir hulle 'n gevaarlike valstrik word , 'n struikelblok en 'n straf .
45011010	Laat hulle oë verblind word , sodat hulle nie kan sien nieen hulle rûe deurentydkromtrek . "
45011011	Ek sou verder kon vra : Israel se struikeling beteken tog seker nie dat hulle tot 'n finale val gekom het nie ? Sekerlik nie ! God se plan was om deur Israel se val die verlossing vir die nie - Joodse nasies beskikbaar te maak sodat hulle weer op hulle beurt vir Israel jaloers kan maak .
45011012	As die wêreld dan deur die val van die Jode verryk is en die nie - Joodse nasies ryk gemaak is deurdat Israel tot 'n oorblyfsel gereduseer is , dink net wat sal gebeur as die meerderheid Jode die Goeie Nuus sou aanneem !
45011013	Ek sê al hierdie dinge veral vir dié van julle wat uit die nie - Joodse nasies afkomstig is . As apostel onder die nie - Joodse nasies gee ek my allerbeste vir my bediening
45011014	in die hoop dat ek my eie mense jaloers sal maak en sommige van hulle verlos sal word .
45011015	Want as die Jode se verwerping meegebring het dat God vir die hele wêreld die herstel van hulle verhouding met Hom aanbied , hoeveel wonderliker sal die Jode se aanneming nie wees nie ! Dit sal niks minder nie as lewe uit die dood beteken !
45011016	As die eerste stukkie deeg aan God geoffer word , beteken dit dat die hele baksel eintlik aan Hom behoort . Net so , as die wortels van die boom aan God gewy is , sal die takke ook aan Hom behoort .
45011017	Party van die takke van hierdie boom — van die Joodse takke — is uitgekap en jy , die wilde olyf , is op die mak boom geënt . So deel jy ook nou in die lewensap wat van die mak olyf se onderstam af opstoot .
45011018	Maar oppas om jou bors hieroor uit te stoot . Dit is immers nie jy wat die onderstam dra nie , maar juis andersom .
45011019	Jy kan dalk sê : " Die takke is uitgekap sodat ek geënt kan word . "
45011020	Toegegee — hulle is egter as gevolg van hulle ongeloof uitgekap terwyl jy nou daar is omdat jy glo . Moenie dink jy is wonderlik nie , maar wees liewer baie klein voor God .
45011021	Want as God die natuurlike takke nie gespaar het nie , kan Hy jou dalk ook nie spaar nie .
45011022	Neem in ag dat God vol goedheid , maar terselfdertyd ook streng is . Hy is streng teenoor hulle wat van Hom weggedwaal het , maar vol goedheid teenoor jou — mits jy op sy goedheid bly staatmaak . Anders kan jy ook afgesny word .
45011023	En as die Jode nie volhard in hulle ongeloof nie , sal God hulle weer op die olyfboom terug-ent . Hy besit die mag om dit te kan doen .
45011024	Want as God bereid was om julle , wat van nature takke van die wilde olyf was , af te sny en julle op die mak olyf oor te ent — wat 'n baie ongewone ding was om te doen — hoeveel eerder sal Hy nie die Jode wil terug-ent op die boom waar hulle hoort nie !
45011025	Ek wil graag aan julle 'n geheim vertel , broers en susters , wat God aan my bekendgemaak het . Ek doen dit om te voorkom dat julle te slim in julle eie oë word . Dit gaan daaroor dat die verharding net vir 'n beperkte tyd oor Israel gekom het totdat die volle getal uit die nie - Joodse nasies onder die koningsheerskappy van God gekom het .
45011026	En so sal die hele Israel verlos word . Daar staan mos in die Skrif : " 'n Redder sal uit Jerusalem kom , en Hy sal Israel segoddeloosheidvan hom verwyder .
45011027	En dan sal Ek hierdie verbond met hulle sluitwanneer Ek hulle sondeswegneem . "
45011028	Hulle is op die oomblik wel vyande van die Goeie Nuus , maar dit kom julle ten goede omdat God sy gawes nou aan julle geskenk het . Tog is hulle , wat God se uitverkiesing betref , nog steeds geliefdes van God — Hy het immers sy beloftes aan die aartsvaders gegee
45011029	en sy gawes en roeping staan onherroeplik vas .
45011030	Voorheen was julle aan God ongehoorsaam , maar as gevolg van die ongehoorsaamheid van die Jode het julle in die huidige tyd ontferming ontvang .
45011031	Net so sal die ongehoorsaamheid van sommige van julle aan God se ontferming weer daartoe lei dat die Jode opnuut ontferming sal ontvang .
45011032	God sluit alle nasies in die ongehoorsaamheid in sodat Hy Hom oor almal kan ontferm .
45011033	Hoe ongelooflik wonderlik is God nie — hoe ontsaglik ryk en wys en vol kennis is Hy nie ! Sy beslissings gaan ons begrip te bowe ; sy manier van doen kan ons nie deurvors nie .
45011034	Wie van ons kan regtig verstaanhoe God dink ? Of wie sou as sy raadgewerkon optree ?
45011035	Of wie sou ooit aan Hom 'n guns kon bewysvir wie Hy dit sou moes vergoed ?
45011036	Hy is die bron van alles . Alles bestaan deur sy krag , en alles is op Hom gerig . Aan Hom behoort die heerlikheid vir altyd en altyd . Amen .
45012001	Nou wil ek julle baie ernstig vra , broers en susters : As julle dink aan alles wat God in sy groot barmhartigheid vir julle gedoen het , gee dan julleself aan Hom as 'n lewende en heilige offer . Dit is dié soort offer waarvan Hy hou , en wat julle diens aan God werklik sinvol maak .
45012002	Moenie julle leefstyl aanpas by die gedragspatrone van hierdie wêreld nie , maar laat God julle omvorm deurdat Hy julle denkpatrone vernuwe . Dan sal julle goed kan onderskei wat Hý wil hê dat julle moet doen , naamlik dit wat werklik goed en aanvaarbaar en volmaak is .
45012003	Namens Hom wat my in sy genade tot sy apostel gemaak het , sê ek aan elkeen van julle dat jy nie jouself moet oorskat nie , maar dat jy jouself nugter moet beoordeel volgens die geestelike toerusting wat God aan jou toebedeel het .
45012004	Ons besit elkeen een liggaam wat uit baie ledemate bestaan en wat elkeen sy eie spesiale funksie het .
45012005	Net so is dit ook met Christus se liggaam . Al is ons baie , vorm ons saam een liggaam omdat ons aan Christus verbind is , en as ledemate van hierdie één liggaam hoort ons saam en het ons mekaar nodig .
45012006	Ons het gawes wat van mekaar verskil volgens die genade wat God aan elkeen van ons gegee het . Ons moet hierdie vermoëns reg gebruik . As God aan jou die gawe gegee het om te profeteer , moet jy dit aanwend in ooreenstemming met ons geloofsoortuigings .
45012007	As dit is om ander te dien , doen dit met oorgawe . As jy onderrig gee , gee dan kwaliteitonderrig .
45012008	As dit is om ander op te beur , lê jou daarop toe . As jy materiële ondersteuning kan gee , doen dit sonder bymotiewe . As God aan jou leierseienskappe gegee het , hanteer dit met toewyding . En as jy die gawe het om ander in hulle nood by te staan , doen dit met 'n vrolike hart .
45012009	Moenie veins dat jy ander liefhet nie ; doen dit uit jou hart . Haat alles wat verkeerd is ; kies kant vir wat goed is .
45012010	As broers en susters in God se huisgesin moet julle mekaar in liefde koester en voor in die ry staan om mekaar met respek te hanteer .
45012011	Moenie sleepvoet wees in julle toewyding nie ; wees entoesiasties ; wees werklik diensbaar vir die Here .
45012012	Wees bly oor die wonderlike toekoms wat God vir julle beplan . Volhard in tye van swaarkry ; moenie verslap in die gebed nie .
45012013	As medegelowiges in nood verkeer , wees jy die een om 'n helpende hand na hulle toe uit te steek . Maak 'n gewoonte daarvan om gasvry te wees — maak nie saak of dit oor kos of slaapplek gaan nie .
45012014	As mense julle oor julle geloof vervolg , moenie 'n vloek oor hulle uitspreek nie , maar vra God om hulle te seën .
45012015	As ander blydskap ervaar , juig saam met hulle . As hulle hartseer is , deel dit met hulle .
45012016	Konsentreer op dit wat onderlinge eensgesindheid bevorder . Moenie belangrik probeer wees nie , maar vind julle geluk by die nederiges . Moenie dink dat net julle altyd reg is nie .
45012017	Moenie vir enigiemand kwaad met kwaad terugbetaal nie ; wees positief teenoor alle mense .
45012018	Sover dit vir julle moontlik is , moet julle goeie verhoudings handhaaf met alle mense .
45012019	Geliefdes , julle moet julleself nie wreek nie . Laat die straf aan God oor . Daar staan mos in die Skrif : " Dit is mý reg om te straf ; Ek sal vergeld , sê die Here . "
45012020	Doen eerder wat die Skrif sê : " As jou vyande honger is , gee aan hulle iets om te eet . As hulle dors is , les hulle dors . Deur dit te doen , sal jullehulle bloedrooi van skaamtemaak . "
45012021	Moenie toelaat dat die slegte julle onderkry nie , maar deur goed te doen moet julle die slegte te bowe kom .
45013001	Julle moet die owerheid gehoorsaam , want God het dit daar geplaas . Geen owerheid bestaan buite God se toedoen nie .
45013002	Dit impliseer dat hulle wat weier om die owerheid te gehoorsaam , hulle teen die instelling van God verset . Dié wat dít doen , bring 'n oordeel oor hulleself .
45013003	Mense wat reg optree , hoef nie vir die owerhede bang te wees nie — die kwaaddoeners wel . As jy op goeie voet met die owerhede wil wees , handel dan volgens die wet en jy sal selfs van hulle lof ontvang !
45013004	Die owerheid is immers 'n dienaar van God om jou beste belange te bevorder . Maar as jy jou met die verkeerde besig hou , sal jy vanselfsprekend benoud wees , want die owerheid besit nie verniet die mag om te straf nie . Die owerheid is immers ook hierin God se dienaar dat hy die straf aan die kwaaddoener moet voltrek .
45013005	Om saam te vat : wees aan die regering gehoorsaam en wel om twee redes : nie net om straf te vermy nie , maar ook ter wille van 'n skoon gewete .
45013006	Daarom moet julle ook julle belasting betaal . Hulle is immers dienaars van God wanneer hulle hulle taak getrou uitvoer .
45013007	Kom dan julle verpligtings teenoor almal na : betaal belasting aan dié wat dit van julle vra , tolgeld en alle soortgelyke heffings aan dié wat dít van julle vereis ; en respekteer en eer almal aan wie julle dit verskuldig is .
45013008	Betaal alles wat julle verskuldig is , maar die een rekening wat julle altyd verskuldig sal bly , is om mekaar lief te hê . As jy jou naaste liefhet , vervul jy die wet .
45013009	Want elke verbod , dié teen egbreuk , teen moord , teen diefstal , teen verkeerde begeertes — en watter ander een daar ook mag wees — word opgesom in hierdie een groot opdrag : " Jy moet jou medemens net so liefhê soos jouself . "
45013010	Die liefde doen niemand kwaad aan nie . Daarom voldoen die liefde aan al God se vereistes .
45013011	Julle moet hierdie dinge doen omdat julle besef dat die tyd besig is om uit te loop . Dit is dringend tyd om wakker te word , want die tyd van ons finale verlossing is nou al weer 'n hele ent nader as toe ons gelowig geword het .
45013012	Die nag is byna verby , die dag is so te sê hier . Kom ons trek daardie vuil sondeklere uit wat in die donker tuishoort , en ons trek die wapenrusting aan wat pas by 'n lewe in die lig .
45013013	Ons moet ordentlik lewe sodat dit die toets van die daglig kan deurstaan . Ons moet nie betrokke wees by wilde en dronkwordpartytjies , by seksuele en losbandige uitspattigheid , of onenigheid of afgunstigheid nie .
45013014	Nee , soos 'n mens jou klere aantrek , moet julle die Here Jesus Christus " aantrek " , en nie 'n duimbreedte toegee aan die begeertes van julle sondige natuur nie .
45014001	Julle moet medegelowiges met 'n sensitiewe geloofsbelewing aanvaar sonder om hare te kloof oor hulle oortuigings .
45014002	Een persoon sal byvoorbeeld glo 'n mens kan maar alles eet . Maar 'n ander een , met 'n meer sensitiewe geloof , eet weer net groente .
45014003	Dié wat vrymoedigheid het om alles te eet , moet nie uit die hoogte neersien op hulle wat dit nie doen nie . Net so moet die nie-eters die eters nie veroordeel nie , want God het hulle by Hom verwelkom .
45014004	Wie gee jou die reg om oor iemand anders se huiswerker te oordeel ? Dit is vir elkeen se eienaar om te besluit of hy die toets slaag of nie . Hy sál egter slaag , want die Here is magtig om hom te láát slaag .
45014005	Net so is daar dié vir wie die een dag meer besonders is as die ander , terwyl ander weer alle dae as ewe belangrik beskou . Elkeen behoort seker te maak van sy eie oortuiging in hierdie verband .
45014006	Dié wat 'n spesifieke dag uitsonder , doen dit vir die Here . Dié wat alles eet , doen dit ook vir die Here , want hulle dank God daarvoor . En dié wat net sekere soorte kos eet , doen dit vir die Here , want ook hulle dank God daarvoor .
45014007	Ons het nie finale seggenskap oor onsself nie — of ons lewe of sterwe .
45014008	As ons leef , leef ons mos vir die Here , en as ons sterf , sterf ons vir Hom . Of ons dan lewe of sterwe , ons is volkome sy eiendom .
45014009	Dít is tog waarvoor Christus gesterf het en weer lewendig geword het — om Heer te wees oor dooies en lewendes .
45014010	Jy dan , waarom veroordeel jy jou medegelowige ? En jy weer , waarom sien jy neer op jou medegelowige ? Ons moet tog almal eendag voor God se regbank verskyn .
45014011	Die Skrif sê mos : " So seker as Ek lewe , " verklaar die Here , " elke knie sal voor My buig , en elke tong sal belydat Ek God is . "
45014012	Elkeen van ons sal dus oor ons eie doen en late voor God verantwoording moet doen .
45014013	Daarom , kom ons neem ons voor om so op te tree dat ons nie ons medegelowiges sal laat struikel of dinge vir hulle moeilik maak nie .
45014014	Op grond van my verhouding met Jesus die Here is ek absoluut oortuig daarvan dat 'n mens enige soort kos kan eet . Dis nie op sigself onrein nie . Maar as iemand dit as onrein beskou — nou ja , dan is dit vir daardie persoon verkeerd .
45014015	En as jy jou medegelowige ontstel deur wat jy eet , dan handel jy nie meer volgens die reël van die liefde nie . Jy moet tog nie deur wat jy eet iemand se lewe verwoes nie . Onthou , Christus het vir daardie medegelowige gesterf !
45014016	Sorg dan dat daar nie sleg gepraat word oor iets waarvan julle weet dat dit op sigself goed is nie .
45014017	As God koning is in ons lewe , gaan dit nie om wat ons eet of drink nie ; dit gaan daarom dat ons reg sal lewe en die vrede en die blydskap sal vertoon wat die Heilige Gees in ons bewerk .
45014018	As jy Christus met hierdie gesindheid dien , maak jy God gelukkig en die mense rondom jou sal jou respekteer .
45014019	Kom ons strewe dus na harmonie onder mekaar en na dit wat ons onderlinge geestelike opbou sal bevorder .
45014020	Moenie langer toelaat dat die Here se werk afgebreek word en dit oor kos nie . Onthou , 'n mens kan alles eet , maar dit is sleg as jy deur iets wat jy eet 'n medegelowige laat struikel .
45014021	'n Mens behoort nie vleis te eet of wyn te drink of enigiets anders te doen wat 'n medegelowige laat struikel nie .
45014022	Jy is dalk persoonlik daarvan oortuig dat jy niks verkeerds doen nie , maar hou dit liewer tussen jou en God . Gelukkig is jy as jy nie jouself hoef te verwyt oor wat jy weet op sigself reg is nie .
45014023	Maar as jy twyfel en tog eet , staan jy veroordeel omdat jy nie volgens jou geloofsoortuiging handel nie . Alles wat jy nie uit volle geloofsoortuiging doen nie , is sonde .
45015001	Dié van ons met 'n sterk geloof behoort die twyfels en vrese van ons medegelowiges met 'n sensitiewe geloof in aanmerking te neem en nie ons eie belange voorop stel nie .
45015002	Ons moet aan die beswil van ons naaste dink en hulle so in hulle geloofslewe help opbou .
45015003	Ook Christus het immers nie aan sy eie sin en wil voorkeur gegee nie . Soos die Skrif sê : " Dié wat U beledig , beledig ook vir My . "
45015004	Ons moet leer uit wat al lank gelede reeds in die Skrif opgeteken is . Die standvastigheid en die bemoediging wat die Skrif aan ons gee , help ons om aan ons toekomsverwagting te bly vashou .
45015005	Mag God , wat die bron is van standvastigheid en bemoediging , julle help om in volkome harmonie met mekaar te lewe — elkeen met die gesindheid van Christus teenoor julle medegelowiges .
45015006	Dan sal julle almal in 'n wonderlike eenheid van gees en uit een mond die lof toebring aan God , die Vader van Jesus Christus ons Here .
45015007	Aanvaar mekaar dan , soos Christus julle ook aanvaar het . So sal julle God verheerlik .
45015008	Dink daaraan dat Christus vir die Jode 'n dienskneg geword het om te bewys dat God getrou bly aan die beloftes wat Hy aan hulle voorouers gemaak het .
45015009	Hy het ook gekom sodat die nie - Joodse nasies God kan verheerlik op grond van sy ontferming teenoor hulle . Dit is soos die Skrif sê : " Ek sal U loofonder die nie - Joodse nasies , ek sal tot eer van u Naam 'n lofpsalm sing . "
45015010	Op 'n ander plek staan : " Juig , nie - Joodse nasies , tesame met die Here se volk . "
45015011	En weer : " Prys die Here , alle nie - Joodsenasies ! Loof Hom , alle volke ! "
45015012	En Jesaja sê op sy beurt : " Die erfgenaam van Dawid se troonsal na vore komen Hy sal die heerskappyoor die nie - Joodse nasiesoorneem . Op Hóm sal die nie - Joodse nasieshulle hoop vestig . "
45015013	Ek bid dat dié God wat aan ons 'n toekomsverwagting gee , deur die geloof julle lewens met blydskap en vrede sal vul . Ja , mag julle lewens tot oorlopens toe vol verwagting word deur die kragtige werking van die Heilige Gees .
45015014	My broers en susters , ek is self deeglik bewus van julle goeie kwaliteite . Julle is trouens self so goed op hoogte van dinge dat julle mekaar sou kon onderrig .
45015015	Ek was vrymoedig genoeg om sekere punte te beklemtoon alhoewel ek besef het dat dit eintlik net nodig was om julle geheue op te skerp . Ek het dit gedoen as iemand wat deur God se genade
45015016	'n evangeliedienaar van Christus Jesus onder die nie - Joodse nasies is . Soos 'n priester in die heiligdom bedien ek die Goeie Nuus aan julle , en so word julle 'n offer aan God met 'n lieflike geur , 'n offer wat Hy verwelkom en wat deur die Heilige Gees aan Hom gewy is .
45015017	Deur Christus Jesus is dit my trots dat ek hierdie offer vir God mag aanbied .
45015018	Ek sal dit nie waag om oor iets anders te praat as wat Christus deur my gedoen het om die nie - Joodse nasies tot gehoorsaamheid aan die evangelie te bring nie . Hy het dit gedoen deur my prediking en my voorbeeld ,
45015019	deur kragtige tekens en wonders — bewerk deur die krag van die Gees van God . Op hierdie manier het ek die Goeie Nuus aangaande Christus uitgedra vanaf Jerusalem en tot by Illirikum .
45015020	Dit was egter vir my 'n saak van eer om die Goeie Nuus net te bring waar Christus se Naam nog nie vermeld is nie — eerder as om voort te bou op die fondament wat iemand anders reeds gelê het .
45015021	Ek het die riglyn van die Skrif gevolg : " Dié vir wie nog nooit van Homvertel is nie , sal sien ; en dié wat nog nooit van Homgehoor het nie , sal verstaan . "
45015022	Om die waarheid te sê , juis dít is die rede waarom my besoek aan julle so herhaaldelik vertraag is .
45015023	Maar noudat ek my werk in hierdie gebiede voltooi het , en na al die baie jare wat ek gretig daarna uitgesien het om julle te besoek , wil ek dit doen
45015024	terwyl ek na Spanje onderweg is . Ek hoop om julle op my deurreis na Spanje te sien . Nadat ek my eers vir 'n tydjie aan die samesyn met julle verlustig het , kan julle my dan verder na Spanje toe stuur .
45015025	Maar voor my koms na julle toe , moet ek nou eers Jerusalem toe om 'n geskenk aan die gelowiges daar te gaan aflewer .
45015026	Julle sien , die gelowiges in Griekeland het op die goeie gedagte gekom om geld in te samel vir die armes onder die gelowiges in Jerusalem .
45015027	Hulle het dit gedoen onder die besef dat hulle so baie aan daardie gelowiges verskuldig is . Omdat die Joodse gelowiges bereid was om soveel geestelike seëninge met die nie - Joodse nasies te deel , is die minste wat hulle kan doen om die Joodse gelowiges met materiële dinge te help .
45015028	As ek dit dan afgehandel het en alles rondom hierdie insameling veilig afgerond het , wil ek by julle langs na Spanje toe reis .
45015029	As ek na julle toe kom — dit weet ek vir seker — sal Christus vir my 'n ryke seën gee om vir julle te bring .
45015030	Broers en susters , in die Naam van ons Here Jesus Christus en omdat die Heilige Gees ons in liefde saambind , smeek ek julle dringend :
45015031	Worstel saam met my op julle knieë voor God dat Hy my sal red uit die hande van die ongelowige Jode in Jerusalem en dat die gelowiges daar positief sal wees oor die kollekte wat ek vir hulle bring .
45015032	Dan sal ek , as God wil , vol blydskap na julle toe kom om julle teenwoordigheid te geniet en uit te rus .
45015033	Mag God , wat aan ons sy vrede gee , met julle almal wees . Amen .
45016001	Ons suster Febe sal julle binnekort besoek . Ek beveel haar sterk by julle aan . Sy doen dienswerk in die gemeente van Kengreë .
45016002	Ontvang haar by julle op 'n manier wat by Christene pas . Wees vir haar beskikbaar en help haar in alles wat sy dalk nodig kry . Sy is 'n staatmaker wat al baie gelowiges ondersteun het — ook vir my .
45016003	Groete vir Priscilla en Akwila . Hulle was my medewerkers in Christus Jesus se diens .
45016004	Wat meer is , hulle het hulle lewens vir my op die spel geplaas . Dis nie net ek wat hulle dankbaar bly nie , maar ook al die gemeentes onder die nie - Joodse nasies .
45016005	Groete ook aan die gemeente wat in hulle huis bymekaarkom . Groete vir my geliefde vriend Epenetus . Hy was die heel eerste persoon in die Romeinse provinsie Asië wat tot die Christelike geloof gekom het .
45016006	Groete vir Maria wat so hard in julle belang gewerk het .
45016007	Groete ook vir Andronikus en Junia , my mede - Jode , wat saam met my in die tronk was . Hulle is hoogaangeskrewe by die apostels , en was reeds voor my Christene .
45016008	Gee ook my groete aan Ampliatus , my geliefde Christenvriend .
45016009	Groete ook vir Urbanus , ons medewerker in diens van Christus en my geliefde vriend Stagis .
45016010	Groete aan Apelles , beproefde Christen wat hy is . Groete aan die lede van die huis van Aristobulus .
45016011	Groete ook vir Herodion , my mede - Jood . Groete aan die Christene uit die huis van Narsissus .
45016012	Groete aan Trifena en Trifosa , ywerige werkers vir die Here , en aan ons geliefde vriendin Persis wat so hard vir die Here gewerk het .
45016013	Groete vir Rufus , uitverkorene van die Here , en sy ma wat ook vir my 'n ma was .
45016014	Dra ook my groete oor aan Asinkritus , Flegon , Hermes , Patrobas , Hermas en die broers en susters daar by hulle .
45016015	My groete ook aan Filologus en Julia , Nereus en sy suster , asook aan Olimpas en al die ander Christene wat daar by hulle is .
45016016	Groet mekaar met die soen van Christelike liefde . Al die gemeentes van Christus stuur vir julle groete .
45016017	Nog 'n laaste beroep op julle , broers en susters . Wees op die uitkyk vir mense wat verdeeldheid veroorsaak en Christene se geloof ondergrawe deur dinge te verkondig wat bots met dit wat julle geleer het . Vermy hulle .
45016018	Sulke mense dien nie vir Christus ons Here nie , maar hulle eie persoonlike belange . Deur hulle mooipraatjies en vleitaal mislei hulle naïewe mense .
45016019	Almal weet egter van julle gehoorsaamheid aan die Goeie Nuus . Ek verheug my oor julle en ek wil graag hê dat julle duidelik sal besef wat goed is en dat julle nie slim sal wees wat die verkeerde betref nie .
45016020	Die God van vrede sal Satan binnekort onder julle voete verpletter . Mag die genade van ons Here Jesus met julle wees .
45016021	Timoteus , my medewerker , en Lucius , Jason en Sosipater , my volksgenote , stuur vir julle groete .
45016022	Ek , Tertius , wat hierdie brief neergeskryf het , stuur vir julle Christengroete .
45016023	Gaius sê ook vir julle groete . Hy is my gasheer en hy stel ook sy huis vir die hele gemeente beskikbaar . Erastus , die stadstesourier , stuur vir julle sy groete ; ook ons broer Kwartus .
45016025	God is magtig om julle te laat vasstaan volgens die Goeie Nuus aangaande Jesus Christus wat ek verkondig en ook volgens die plan wat God nou bekendgestel het . Hierdie plan het eeue lank geheim gebly ,
45016026	maar is nou onthul . Soos deur die profete voorspel en in opdrag van die ewige God , is dit aan alle volke bekendgemaak sodat hulle kan glo en die Goeie Nuus kan gehoorsaam .
45016027	Aan dié God wat enkel en alleen die ware wysheid is , kom die heerlikheid toe , deur Jesus Christus , vir altyd en altyd . Amen .
46001001	Hierdie brief kom van Paulus . Deur die wil van God is ek geroep om 'n apostel van Christus Jesus te wees . Ons broer Sostenes skryf hierdie brief saam met my .
46001002	Ons skryf aan die gemeente van God in Korinte , julle vir wie God deur Christus Jesus vir Homself afgesonder en geroep het om sy eie mense te wees . En verder skryf ons ook aan almal , waar hulle ook al mag wees , wat Jesus Christus ons Here aanbid .
46001003	Mag die genade en vrede van God ons Vader en die Here Jesus Christus met julle wees .
46001004	Ek sê voortdurend vir God dankie vir julle , want Hy het julle , omdat julle met Christus Jesus verenig is , met genade oorlaai .
46001005	Deur Hom het God julle in elke opsig ryk gemaak — ryk in elke vorm van welsprekendheid en kennis .
46001006	Op hierdie manier is my boodskap aangaande Christus onder julle bevestig .
46001007	Gevolglik ontbreek dit julle aan geen enkele genadegawe nie en sien julle gretig uit na Jesus Christus ons Here se verskyning by sy wederkoms .
46001008	Hy sal julle enduit vas laat staan sodat , op die groot dag wanneer ons Here Jesus Christus terugkom , geen vinger na julle gewys sal kan word nie .
46001009	God sal dit beslis vir julle doen , want Hy hou altyd by sy woord . Dit is tog Hý wat julle geroep het om in hierdie wonderlike persoonlike verhouding met sy Seun , Jesus Christus ons Here , te deel .
46001010	En nou , broers en susters , pleit ek by julle in die Naam van ons Here Jesus Christus om eendragtig saam te staan — één in julle oortuigings . Daar mag nie groepvorming onder julle wees nie . Julle moet van harte saamstem in julle denke en in julle visie .
46001011	Lede van die huisgesin van Chloë het aan my vertel , my broers en susters , dat daar allerlei struwelinge onder julle voorkom .
46001012	Ek bedoel dat party van julle sê : Ek volg Paulus ; ander weer : Ek volg Apollos ; nog ander : Ek volg Petrus ; en nog ander : Ek volg Christus .
46001013	Dink julle regtig Christus kan so in stukkies verdeel word ? Paulus is tog beslis nie vir julle gekruisig nie ! Of is julle dalk in Paulus se naam gedoop ?
46001014	Ek dank God dat ek niemand van julle gedoop het nie behalwe Krispus en Gaius ,
46001015	want nou kan niemand beweer dat ek mense in my naam gedoop het nie .
46001016	O ja , ek het ook nog die huisgesin van Stefanas gedoop . Verder weet ek van niemand anders wat ek gedoop het nie .
46001017	Julle moet verstaan dat Christus my nie in die eerste plek gestuur het om mense te doop nie ; Hy het my gestuur om die Goeie Nuus te verkondig — en dit nie met allerlei woordkunsies nie , want daarmee verloor die kruis van Christus sy krag .
46001018	Ek besef hoe belaglik die boodskap van die kruis moet klink vir hulle wat verlore gaan . Maar vir ons wat verlos word , is dit die krag van God .
46001019	Soos die Skrif sê : " Ek sal die wyse mensese wysheid tot niet maak ; en die skerpsinnigesse briljante ideessal Ek van die tafel vee . "
46001020	Wat het dus geword van die filosowe , die boekgeleerdes , die debatvoerders van hierdie wêreld ? God het bewys hoe inherent dwaas die wysheid van hierdie wêreld in werklikheid is .
46001021	Aangesien God in sy wysheid beskik het dat die wêreld Hom nooit deur menslike slimmigheid sou vind nie , het Hy dit goedgevind om deur die " dwaasheid " van ons prediking dié wat glo , te red .
46001022	Die Jode wil wondertekens hê om die waarheid van die Goeie Nuus te bevestig en die Grieke wil 'n vertoon van wysheid hê .
46001023	Maar ons verkondig die gekruisigde Christus . Vir die Jode is dit skokkend en vir die nie - Jode is dit absolute dwaasheid .
46001024	Maar vir ons almal wat deur God geroep is , Jode sowel as Grieke , is die gekruisigde Christus die magtige kragwerking van God en die wonderlike wysheid van God .
46001025	Hier-die Goddelike " dwaasheid " is oneindig wyser as enige menslike wysheid en hierdie Goddelike " swakheid " is oneindig sterker as enige menslike kragvertoon .
46001026	Broers en susters , dink maar net terug hoe julle eie situasie destyds was toe God julle geroep het . Gemeet aan menslike standaarde was daar maar min intellektueles onder julle , nie baie magtiges nie , nie baie uit vooraanstaande families nie .
46001027	Nietemin het God doelbewus dit wat vir die wêreld na dwaasheid gelyk het , uitgekies om die slim mense skaam te maak en dit wat vir die wêreld na swakheid gelyk het , het Hy uitgekies om die magtiges skaam te laat kry .
46001028	Inderdaad , wat vir die wêreld onaansienlik en gering lyk , ja , wat vir die wêreld glad nie 'n faktor is nie , het God uitgekies om wat vir die wêreld wel belangrik is , heeltemal af te skryf .
46001029	Gevolglik het niemand enige grond om sy bors voor God uit te stoot nie .
46001030	Dit is deur God alleen dat julle nou aan Christus Jesus behoort . Dit is deur Hom dat Jesus vir ons die wysheid van God geword het , die Een deur wie God ons vrygespreek en vir Homself geheilig en vrygekoop het .
46001031	Soos die Skrif dit stel : " Die persoon wat graag wil spog , mag net spogoor wat die Here vir hom gedoenhet . "
46002001	Broers en susters , toe ek destyds vir die eerste keer na julle toe gekom het , het ek nie 'n stortvloed woorde of indrukwekkende wysheid gebruik om aan julle God se groot geheim , naamlik die Goeie Nuus , te verkondig nie .
46002002	Want ek het besluit om as ek by julle is , net op Jesus Christus te konsentreer en veral op sy kruisdood .
46002003	Ek het na julle gekom in swakheid — angstig en vol huiwering .
46002004	My boodskap en my prediking was bitter eenvoudig . Ek het julle nie probeer oorreed deur geleerde welsprekendheid nie , maar deur die Heilige Gees wat kragtig onder julle gewerk het .
46002005	Dit het ek gedoen sodat julle geloof nie sou berus op menslike geleerdheid nie , maar op die krag van God .
46002006	Ja , wanneer ek onder geestelik volwassenes is , gebruik ek wel woorde van wysheid , maar dan ook nie die soort wysheid wat eie is aan hierdie wêreld of aan die heersers van hierdie wêreld wat self tot die verlede sal behoort nie .
46002007	Nee , die wysheid waarvan ons praat , is die diepsinnige wysheid van God wat voorheen geheim gehou is , wat God van ewigheid af daargestel het sodat ons die heerlikheid kan ontvang .
46002008	Maar die heersers van hierdie wêreld het dit nie begryp nie . As hulle dit wel begryp het , sou hulle nooit ons Here aan wie die heerlikheid behoort , gekruisig het nie .
46002009	Dit is wat die Skrif bedoel met die woorde : " Wat geen oog gesien het ; wat geen oor gehoor het ; wat in niemand se hartopgekom het nie — dit het God voorbereivir hulle wat Hom liefhet . "
46002010	Maar ons ken hierdie geheim omdat God dit deur sy Gees aan ons bekendgemaak het . Want die Gees deurvors alle dinge , ook God se diepste geheime .
46002011	Niemand sal ooit die diepste gedagtes van 'n mens ken nie , behalwe daardie persoon se eie gees . Net so kan niemand God se diepste geheime ken nie , behalwe die Gees van God .
46002012	Ons het die Gees ontvang wat van God uitgaan — nie dié van die wêreld nie — sodat ons kan besef watter wonderlike geskenke God aan ons gegee het .
46002013	As ons hierdie dinge aan julle vertel , gebruik ons nie woorde wat hulle oorsprong het in menslike slimmigheid nie , maar wat hulle oorsprong het by die Gees . Ons gebruik woorde wat van die Gees kom om geestelike waarhede te verduidelik .
46002014	Die natuurlike mens kan nie hierdie waarhede toe-eien wat van die Gees van God kom nie . Dit klink vir hulle onsinnig . Hulle kan dit nie verstaan nie , want hierdie dinge moet vanuit 'n geestelike perspektief verstaan word .
46002015	Ons in wie die Gees is , verstaan al hierdie dinge , maar ander kan ons glad nie verstaan nie .
46002016	Hoe kan hulle ook ? Want : " Wie kan verstaanwat die Here dink ? Wie kan Hom raad gee ? " Óns kan hierdie dinge egter verstaan , want ons is ingestel om soos Christus te dink .
46003001	Broers en susters , toe ek by julle was , kon ek nie met julle praat soos met geestelik volwassenes nie . Ek moes met julle praat soos met mense wat nog wêrelds is , soos met kindertjies in die Christelike geloof .
46003002	Ek moes julle met melk voed , nie met vaste kos nie , want julle sou nie iets sterkers kon verteer nie . Trouens , julle is ook nou nog nie gereed daarvoor nie ,
46003003	want julle word nog steeds deur wêreldse neigings beheer . Julle is jaloers op mekaar en maak rusie . Is dit nie 'n bewys dat julle nog deur wêreldse neigings oorheers word nie ? Julle tree op soos mense wat nie aan die Here behoort nie .
46003004	As die een sê : " Ek volg Paulus , " en die ander een sê : " Ek verkies Apollos , " tree julle dan nie op soos mense wat nie aan die Here behoort nie ?
46003005	Wie is Apollos of Paulus nou eintlik dat julle so oor ons verdeel is ? Ons is tog net diensknegte deur wie julle tot die geloof gekom het . Elkeen van ons het maar net die werk gedoen wat die Here aan ons toevertrou het .
46003006	My werk was om die saad te plant . Apollos moes dit natgooi . Maar God het laat groei .
46003007	Wie plant en wie natgooi , is nie belangrik nie . Die belangrike Een is God , want dit is Hý wat laat groei .
46003008	Die een wat plant en die een wat natgooi , werk saam en het een gesamentlike doel , alhoewel elkeen sy eie beloning sal ontvang in ooreenstemming met sy eie harde werk .
46003009	Ons is Gód se werkspan . Julle is Gód se saailand , Gód se gebou , nie ons s'n nie .
46003010	Op grond van die genade wat God aan my bewys het , het ek soos 'n meesterbouer die fondament gelê . Ander bou daarop voort . Maar elkeen wat op hierdie fondament bou , moet baie versigtig wees .
46003011	Want niemand kan 'n ander fondament lê as die een wat alreeds gelê is nie — Jesus Christus .
46003012	As enigiemand op daardie fondament bou , kan hy goud gebruik of silwer of edelstene of hout of hooi of stoppels .
46003013	Daar kom egter 'n dag wanneer die kwaliteit van elkeen se werk aan die lig sal kom , want die vuurtoets sal dit bekendmaak . Dié vuurtoets sal elkeen se werk beproef — of dit standhou .
46003014	Die mense wie se bouwerk standhou , sal deur God beloon word .
46003015	Maar die mense wie se bouwerk deur die vuur verteer word , sal skade ly , alhoewel hulle self gered sal word . Hulle sal egter wees soos mense wat op die laaste oomblik uit 'n brand gered word .
46003016	Besef julle nie dat julle almal saam die tempel van God uitmaak en dat die Gees van God in julle as sy tempel woon nie ?
46003017	As iemand die tempel van God beskadig , sal God hom skade aandoen . God se tempel is immers heilig en julle is self daardie tempel .
46003018	Moenie julleself om die bos lei nie . As julle dink dat julle wys is volgens die standaarde van hierdie wêreld , sal julle eers dwaas moet word sodat julle werklik wys kan word volgens God se standaarde .
46003019	Want die wysheid van hierdie wêreld is by God dwaasheid . Soos die Skrif dit stel : " God vang die slimmesmet hulle eie slinkse planne . "
46003020	En weer : " Die Here ken die gedagtesvan die wyses — hoe niksseggend hulle is . "
46003021	Moet julle dus nie daarop beroem dat julle volgelinge van een spesifieke leier is nie . Alles is immers julle s'n :
46003022	Paulus en Apollos en Petrus , die wêreld , die lewe en die dood , die hede en die toekoms . Alles behoort aan julle !
46003023	Maar julle behoort weer aan Christus , en Christus aan God .
46004001	Dit beteken dat julle ons moet beskou as blote diensknegte van Christus . Ja , as mense wat God se diepsinnige planne moet help bestuur .
46004002	Van bestuurders word verwag dat hulle hulleself as betroubaar sal bewys .
46004003	Wat van my ? Was ek betroubaar ? Dis vir my werklik nie belangrik hoe julle of enige menslike regbank my beoordeel nie . Ek vertrou selfs nie eers my eie oordeel in hierdie opsig nie !
46004004	My gewete is skoon , maar daarmee is ek nog nie noodwendig skotvry nie . Die Hére se oordeel oor my is al wat saak maak .
46004005	Julle moet dus nie voortydig 'n oordeel vel voordat die Here kom nie . Hý sal sy lig laat skyn op die dinge wat in die donker verborge lê , en Hý sal die motiewe van ons harte aan die lig bring . Dan sal God aan elkeen die lof gee wat hom of haar toekom .
46004006	Broers en susters , ek het myself en Apollos as voorbeelde gebruik sodat julle van ons kan leer . As julle na die Skrif luister , sal julle nie oor julle leiers teenoor mekaar spog nie .
46004007	Wat maak jou beter as enige ander gelowige ? Wat het jy wat God nie aan jou gegee het nie ? En as dit dan aan jou gegee is , hoe spog jy dan asof jy op eie houtjie presteer het ?
46004008	Julle is so absoluut selfvoldaan ! Julle dink julle is al klaar skatryk ! Sonder ons het julle al klaar konings geword ! Ek wens dit was werklik die geval , want dan sou ons al saam met julle op die troon gesit het !
46004009	Soms lyk dit vir my of God aan ons wat apostels is , die heel agterste plek in die prosessie toegeken het . Ons is soos terdoodveroordeeldes wat in die arena moet sterf , 'n skouspel waarmee die hele wêreld spot — engele sowel as mense .
46004010	Ons toewyding aan Christus laat ons dwaas lyk , maar julle is mos die Christene wat weet ! Ons is broos , maar julle is die sterkes . Julle is die mense van aansien , maar ons is die veragtes .
46004011	Tot nou toe ly ons honger en dors , ons is skamel aangetrek ; ons word geslaan en het geen tuiste nie .
46004012	Ons moet swoeg deur met ons eie hande te werk . Ons seën dié wat ons uitskel . Ons is geduldig met hulle wat ons vervolg .
46004013	Ons bly vriendelik wanneer ons beskinder word . Ons het die uitvaagsels van die wêreld geword , almal se sondebokke . En so is dit nog steeds .
46004014	Wat ek skryf , bedoel ek nie kwetsend nie , maar om julle te vermaan soos 'n mens maak met kinders wat jy liefhet .
46004015	Want selfs al sou julle tienduisend ander leermeesters hê om julle omtrent Christus te onderrig , het julle net een geestelike vader . Ek het tog julle vader in Jesus Christus geword toe ek die Goeie Nuus aan julle verkondig het .
46004016	Daarom vra ek julle dringend : Volg my voorbeeld !
46004017	Ek het Timoteus juis om hierdie rede na julle toe gestuur — om julle hierin by te staan . Hy is my geliefde en betroubare kind in die Here . Hy sal julle herinner aan my Christelike optrede en onderrig , soos ek dit oral in elke gemeente doen .
46004018	Toe dit lyk of ek nie meer na julle toe sal kom nie , het party van julle arrogant geraak .
46004019	Ek daag egter sommer eersdaags by julle op , as die Here wil . Dan sal ek wel uitvind of hierdie arrogante persone maar net grootpraters is , en of hulle tog oor God se krag beskik .
46004020	Want in die koninkryk van God gaan dit nie om blote praatjies nie , maar om 'n lewe in die krag van God .
46004021	Wat verkies julle ? Moet ek met 'n lat na julle toe kom , of in 'n gesindheid van liefde en vriendelikheid ?
46005001	Ek kon my ore byna nie glo om van die seksuele vergrype onder julle te hoor nie — daarby van so 'n ernstige aard dat dit selfs nie onder die ongelowiges voorkom nie . Ek moes verneem dat daar iemand in julle gemeente is wat met sy stiefma in sonde saamleef .
46005002	En dan is julle nog so trots op julleself ! Pleks dat julle treur en toesien dat hierdie man wat sulke dinge aanvang , uit julle midde verwyder word !
46005003	Al was ek nie self daar saam met julle nie , is ek tog in die gees by julle en het ek , asof ek teenwoordig is , al klaar in die Naam van ons Here Jesus 'n oordeel uitgespreek oor die man wat so iets gedoen het . Julle moet 'n gemeentevergadering saamroep . Ek sal in die gees daar wees en die krag van ons Here Jesus sal ook saam met julle daar wees .
46005004	
46005005	Dan moet julle daardie man aan Satan oorgee sodat sy sondige aard vernietig word , maar hyself verlos kan word op die oordeelsdag .
46005006	Dis erg dat julle nog oor julle spiritualiteit kan spog terwyl julle iets soos hierdie in julle midde toelaat . Besef julle nie dat as selfs net een persoon toegelaat word om so voort te gaan , almal binnekort aangetas sal wees nie , soos suurdeeg die hele deeg suur maak ?
46005007	Verwyder hierdie slegte invloed onder julle uit sodat julle weer nuut en skoon kan wees , want dit is tog wat julle in wese is . Ook vir ons is daar immers 'n Paaslam geslag — Christus .
46005008	Kom ons vier dan fees , nie met die ou brood van sonde en onsedelikheid nie , maar met die nuwe brood van reinheid en waarheid .
46005009	In my vorige brief het ek vir julle geskryf dat julle nie met mense moet assosieer wat 'n onsedelike lewe lei nie .
46005010	Daarmee het ek hoegenaamd nie die ongelowiges van die wêreld bedoel wat 'n onsedelike lewe lei of gierigaards of swendelaars of afgodsdienaars is nie . Om dit reg te kry sou julle hierdie wêreld moes verlaat !
46005011	Wat ek bedoel het , is wat ek nou in hierdie brief bevestig : Julle moenie in die gemeente assosieer met iemand wat op Christenskap aanspraak maak en ten spyte daarvan 'n onsedelike lewe lei of 'n gierigaard of afgodsdienaar of kwaadsteker of dronkaard of swendelaar is nie . Julle moenie eers saam met so iemand eet nie .
46005012	Dis nie my taak om oor die buitestanders te oordeel nie . Maar dit is tog sekerlik julle verantwoordelikheid om te oordeel oor dié binne die gemeente wat hulle op hierdie manier skuldig maak .
46005013	Gód sal sy oordeel vel oor hulle wat buite staan . Maar die Skrif sê : " Julle moet die slegte persoon uit julle midde verwyder . "
46006001	Wanneer een van julle 'n geskil met 'n medegelowige het , gaan julle werklik so ver om 'n sekulêre hof om 'n beslissing te vra in plaas van julle medegelowiges ?
46006002	Besef julle dan nie dat ons Christene eendag die wêreld gaan oordeel nie ? Terwyl julle dan die wêreld gaan oordeel , beskou julle julleself dan onbevoeg om selfs die kleinste ou sakies te beoordeel ?
46006003	Besef julle nie dat ons selfs oor engele gaan oordeel nie ? Behoort julle dan nie oor gewone aardse verskille te kan oordeel nie ?
46006004	As julle sulke alledaagse geskille het , waarom laat julle buitestanders daaroor uitspraak gee — mense wat nie eers in die gemeente gerespekteer word nie ?
46006005	Ek sê dit om julle skaam te laat kry . Is daar dan regtig niemand in julle gemeente wat oor genoeg wysheid beskik om oor geskille tussen julle te beslis nie ?
46006006	Maar nee , as gelowiges daag julle mekaar voor die hof en dit voor ongelowige regters !
46006007	Bloot die feit dat julle hofsake onder mekaar het , is al klaar vir julle 'n neerlaag . Hoekom dan nie maar die onreg ly en dit daarby laat nie ? Hoekom laat julle julle nie maar eerder benadeel nie ?
46006008	In plaas daarvan is julle die mense wat onreg doen en ander benadeel en julle doen dit nogal aan medegelowiges .
46006009	Besef julle dan nie dat mense wat 'n sondige lewe lei , geen deel sal kry aan die koninkryk van God nie ? Moenie julleself mislei nie . Mense wat 'n onsedelike lewe lei , afgodsdienaars , egbrekers , manlike prostitute en die mans wat met hulle omgaan ,
46006010	diewe , gierigaards , drinkers , kwaadpraters , swendelaars — nie een van hierdie mense sal deel kry aan die koninkryk van God nie .
46006011	Daar was 'n tyd toe party van julle presies so was , maar nou is julle sonde afgewas en God het julle aan Homself toegewy . Julle is vrygespreekte mense op grond van wat die Here Jesus Christus en die Heilige Gees van God vir julle gedoen het .
46006012	Jy kan dalk sê : " Ek mag nou enigiets doen . " Maar ek sal daarop antwoord : " Nie alles is vir jou goed nie . Selfs al sê jy ' ek mag enigiets doen ' , mag ek my nie deur enigiets laat verslaaf nie . "
46006013	Jy sê : " Kos is vir die maag en die maag is vir kos . " Dis waar , maar God sal eendag albei hierdie dinge tot niet maak . Ons liggame is nie bedoel vir seksuele losbandigheid nie . Hulle is daar vir die Here , net soos die Here sorg dra vir ons liggame .
46006014	God sal ons deur sy wonderlike krag opwek , net soos Hy ons Here opgewek het .
46006015	Besef julle nie dat ons liggame deel is van Christus nie ? Sal 'n mens dan jou liggaam wat aan Christus behoort , met 'n prostituut verenig ? Dit kan tog nie !
46006016	Of dink julle nie daaraan dat iemand wat homself aan 'n prostituut verbind , liggaamlik met haar een word nie ? Die Skrif sê tog : " Die twee sal tot een liggaam verenig word . "
46006017	Daarteenoor word dié wat hulle aan die Here verbind , geestelik met Hom een .
46006018	Vlug dus weg van seksuele losbandigheid . Geen ander sonde beïnvloed 'n mens se liggaam so direk soos hierdie een nie . Want as jy seksuele losbandigheid bedryf , sondig jy teen jou eie liggaam .
46006019	Of verstaan julle nie dat julle liggame 'n tempel van die Heilige Gees is wat in julle woon en deur God aan julle gegee is nie ? Julle behoort nie aan julleself nie ,
46006020	want julle is teen 'n duur prys gekoop . Daarom moet julle God met julle liggaam verheerlik .
46007001	Ek kom nou by die vrae wat julle in julle brief gestel het . Ja , 'n selibaatlewe is goed .
46007002	Maar omdat daar soveel onsedelikheid is , behoort elke man sy eie vrou te hê en elke vrou haar eie man .
46007003	Die eggenoot behoort nie sy vrou seksuele intimiteit te ontsê nie . Dit is haar reg as getroude vrou . Net so moet die vrou ook nie haar man hierdie intimiteit ontsê nie .
46007004	Met die huwelik het die vrou medeseggenskap oor haar liggaam oorgedra aan haar man . Net so het die man medeseggenskap oor sy liggaam aan sy vrou oorgedra .
46007005	Julle moet mekaar dus nie seks ontsê nie , behalwe as julle ooreenkom op 'n beperkte tyd van onthouding sodat julle julle meer volkome aan gebed kan toewy . Daarna moet julle weer saamkom om te verhinder dat Satan julle tot sonde verlei weens julle gebrek aan selfbeheersing .
46007006	Ek gee vir julle my mening hieroor ; ek bedoel dit nie as 'n absolute reël nie .
46007007	Eintlik sou ek wens dat almal — soos ek — sonder die huwelik sou regkom . Maar ons het verskillende gawes van God ontvang , die een hierdie , die ander een weer ander .
46007008	Nou wil ek vir die ongetroudes en die weduwees sê : Dis beter om soos ek ongetroud te bly .
46007009	Maar as hulle nie selfbeheersing kan toepas nie , is dit beter om te trou as om deur seksuele begeerte verteer te word .
46007010	Vir die getroudes het ek 'n opdrag wat nie bloot van my kom nie , maar van die Here self . Dit is dat 'n vrou nie van haar man behoort te skei nie .
46007011	Maar as sy dit tog wel doen , moet sy ongetroud bly of haar met haar man versoen . Net so mag die man ook nie van sy vrou skei nie .
46007012	Nou gaan ek met die res van julle praat alhoewel ek nie 'n direkte opdrag van die Here het nie . As 'n Christenman 'n ongelowige vrou het en sy vind dit goed om by hom te bly , moet hy nie van haar skei nie .
46007013	En as 'n Christenvrou 'n ongelowige man het en hy vind dit goed om by haar te bly , moet sy nie van hom skei nie .
46007014	Want die Christenvrou bring 'n atmosfeer van gewydheid oor haar ongelowige man en die Christenman bring 'n atmosfeer van gewydheid oor sy vrou . Anders sou julle kinders nie aan God toegewyd wees nie , maar nou is hulle .
46007015	( Maar as die ongelowige huweliksmaat daarop aandring om te skei , laat dit dan so wees . In sulke gevalle is die Christenbroer of - suster nie verplig om met die huwelik voort te gaan nie . God wil immers hê dat julle in vrede lewe . )
46007016	Wie weet , dalk help jy as Christenvrou jou man om verlos te word . Of wie weet , dalk help jy as Christenman jou vrou om verlos te word .
46007017	Elkeen van julle moet voortgaan in die lewensituasie wat die Here vir julle gegee het toe julle God se roepstem gehoor het . Dit is my opdrag aan al die gemeentes .
46007018	As jy byvoorbeeld reeds besny was toe jy geroep is , moet jy nie jou besnydenis ongedaan laat maak nie . As jy onbesnede was toe jy geroep is , moet jy jou nie nou laat besny nie .
46007019	Of jy besny is of nie — dis heeltemal onbelangrik . Wat wel belangrik is , is om God se opdragte na te kom .
46007020	Gaan dus voort soos julle was toe God julle geroep het .
46007021	Is jy 'n slaaf ? Moet jou nie daaroor verknies nie — maar as jy wel jou vryheid kan verkry , gryp die geleentheid beslis aan .
46007022	En onthou , alhoewel jy 'n slaaf was toe die Here jou geroep het , het jy 'n vrygemaakte van die Here geword ; en omgekeerd , as jy vry was toe jy geroep is , het jy 'n slaaf van Christus geword .
46007023	God het julle teen 'n duur prys gekoop ! Moenie slawe van mense word nie .
46007024	Dus , broers en susters , bly voor God in die omstandighede waarin julle was toe God julle geroep het .
46007025	Wat die ongetroude meisies betref , beskik ek nie oor 'n opdrag van die Here nie . Maar die Here het my begenadig om betroubare leiding te gee en daarom gee ek nou my mening aan julle deur .
46007026	Met die oog op die swaarkry van die eindtyd , dink ek dis die beste dat julle bly soos julle nou is .
46007027	As jy aan 'n vrou verbind is , moenie die huwelik probeer beëindig nie . As jy ongetroud is , moenie 'n vrou probeer kry nie .
46007028	Maar as jy sou trou , doen jy nie sonde nie en as die ongetroude meisie sou trou , doen sy nie sonde nie . Ek wil julle egter die ekstra kwellinge spaar wat die huwelik meebring .
46007029	Dít wil ek vir julle sê , broers en susters , onthou die tyd wat nog oorbly , is kort . Daarom moet die getroude mans besef dat daar dinge is wat nog belangriker is as hulle huwelik .
46007030	Om bly of hartseer te wees , of dinge te kan aankoop mag nie in die pad staan van die Here se werk nie .
46007031	Dié wat gebruik maak van die dinge van hierdie wêreld , moenie daaraan geheg raak nie . Want hierdie bedeling gaan verby .
46007032	Ek wil hê dat julle in alles wat julle doen , vry moet wees van die kwellinge van hierdie lewe . 'n Ongetroude man is begaan oor die dinge van die Here ; oor hoe hy die Here kan gelukkig maak .
46007033	Maar die getroude man is begaan oor wêreldse dinge , oor hoe hy sy vrou kan gelukkig maak .
46007034	Sy aandag is verdeeld . Net so kan 'n vrou wat nie langer getroud is nie of nog nooit getroud was nie , haar aandag op die Here toespits om met liggaam en siel aan Hom toegewy te wees . Die getroude vrou is egter oor wêreldse dinge begaan , oor hoe sy haar man kan gelukkig maak .
46007035	Ek sê hierdie dinge in julle belang , nie om allerlei beperkings op julle te lê nie . Ek wil hê julle moet , sonder dat iets julle aandag aftrek , fatsoenlik en toegewyd vir die Here lewe .
46007036	Maar as 'n jong man oordeel dat hy oneerbaar teenoor sy meisie optree as hy nie met haar trou nie , of as hy probleme het om sy passie te beheer , moet hy na sy goeddunke handel . Hy doen nie sonde nie . Laat hulle maar trou .
46007037	Maar as hy innerlik sterk staan en daar geen noodsaaklikheid bestaan om te trou nie ; en as hy goeie selfbeheersing het en in sy hart klaar besluit het om sy meisie in haar ongehude staat te laat bly , doen hy ook goed .
46007038	Hy wat dus met sy meisie trou , doen goed . Maar hy wat nie trou nie , doen beter .
46007039	'n Vrou bly aan haar man verbind vir so lank as wat hy lewe . Maar as haar man te sterwe kom , is sy vry om met iemand van haar keuse te trou — mits hy ook 'n Christen is .
46007040	Ek is egter van opinie dat sy gelukkiger sal wees as sy ongetroud bly . En ek meen dat hierdie advies van my van God se Gees afkomstig is .
46008001	Kom ons praat nou oor vleis wat aan afgode geoffer is — 'n saak waaroor julle ook navraag gedoen het . Ons weet julle sê : " Ons het almal kennis oor hoe ons moet optree . " Kennis laat 'n mens belangrik voel ; die liefde , daarenteen , bou 'n gemeente op .
46008002	As jy dink jy weet alles , het jy nog nie die ware kennis nie .
46008003	Maar as jy God liefhet , dan ken God jou en jy is vir Hom belangrik .
46008004	Wat dan die eet van afgodsoffervleis betref — wel , ons weet almal dat 'n wêreldse afgod eintlik een groot niks is en dat daar in werklikheid geen god is nie , behalwe die een ware God .
46008005	Selfs al sou daar , volgens sommige , gode in die hemel en op die aarde wees — ja , daar is inderdaad baie wat " God " en " Here " genoem word -
46008006	vir ons is daar net een God , naamlik ons Vaderuit wie alles afkomstig isen ons lewe is op Hom gerig . En daar is net één Here , naamlik Jesus Christusdeur wie alles bestaanen deur wie ons lewe .
46008007	Maar nie alle gelowiges besef dit nie . Party is daaraan gewoond om te dink 'n afgod bestaan werklik . As hulle dan kos eet wat aan die afgode geoffer is , dink hulle dat hulle betrokke is by die verering van werklik bestaande wesens en hulle sensitiewe gewetens word met skuldgevoelens belas .
46008008	Onthou , dis nie kos wat ons nader aan God bring nie . Ons verloor niks as ons nie eet nie en ons wen niks as ons wel eet nie .
46008009	Maar wees versigtig dat jou vrymoedigheid om alles te eet nie jou medegelowiges met 'n sensitiewe gewete in hulle geloof laat struikel nie .
46008010	Julle sien , dit kan maklik gebeur dat iemand jou sien aansit vir 'n ete in 'n afgodstempel . Omdat jy die nodige kennis het , besef jy daar is niks daarmee verkeerd nie . Maar gaan jy nie daarmee jou sensitiewe medegelowiges aanmoedig om teen hulle gewete in afgodsoffervleis te gaan eet nie ?
46008011	Dan gaan jou sensitiewe medegelowige deur jou danige kennis verlore — iemand vir wie Christus sy lewe gegee het .
46008012	So sondig julle teen Christus self wanneer julle teen julle broers en susters sondig deur hulle sensitiewe gewetens te laat seerkry .
46008013	Daarom — as iets wat ek eet 'n ander gelowige laat struikel , sal ek nooit weer vleis eet nie . Ek wil nie aandadig wees aan die val van 'n medegelowige nie .
46009001	Het ek nie net soveel vryheid as enigiemand anders nie ? Is ek dan nie 'n apostel nie ? Het ek dan nie Jesus ons Here met my eie oë gesien nie ? Is dit nie op grond van my arbeid dat julle met Christus verbind is nie ?
46009002	Selfs al sou ander my nie as 'n apostel beskou nie , is ek dit tog sekerlik vir julle , want julle is 'n lewende bewys dat ek 'n apostel van die Here is .
46009003	Hier volg my verdediging teenoor dié wat my gesag as apostel bevraagteken .
46009004	Het ons dan nie die reg op lewensonderhoud nie ?
46009005	Het ons dan nie die reg om 'n mede-gelowige as eggenote saam met ons rond te neem soos die ander apostels en die Here se broers en Petrus doen nie ?
46009006	Of is dit net ek en Barnabas wat moet werk om onsself te onderhou ?
46009007	Watter soldaat moet ooit vir sy eie uitgawes betaal ? Het julle al ooit van iemand gehoor wat 'n wingerd plant , maar hy het nie die reg om van die druiwe te eet nie ? Wie pas 'n trop vee op en mag nie van die melk drink nie ?
46009008	En dis nie 'n bloot menslike opinie nie . Sê die wet nie ook dieselfde nie ?
46009009	In die wet van Moses staan daar tog geskrywe : " Moenie 'n os wat graan dors , verhinder om te vreet nie . " Dink julle God was net oor die osse begaan ?
46009010	Het Hy dit nie nog eerder met die oog op ons gesê nie ? Natuurlik . Want net soos arbeiders wat die lande ploeg en die graan dors , met reg 'n deel van die oes kan verwag , so behoort werkers vir die Here ook versorg te word deur dié onder wie hulle werk .
46009011	Ons het goeie geestelike saad onder julle gesaai . Is dit dan te veel gevra om op ons beurt stoflike versorging van julle te " oes " ?
46009012	As julle ander ondersteun wat by julle optree , kom dit ons dan nie nog meer toe nie ? En tog het ons nie van hierdie reg gebruik gemaak nie ! Ons sal dit eerder verduur as om die Goeie Nuus oor Christus in enige opsig te benadeel .
46009013	Weet julle nie dat hulle wat in die tempel werk , te ete kry van die offers wat na die tempel gebring word nie ? En dat hulle wat die altaar bedien , 'n deel kry van die offerandes nie ?
46009014	Net so het die Here opdrag gegee dat hulle wat die Goeie Nuus verkondig , versorg moet word deur dié aan wie hulle die Goeie Nuus verkondig .
46009015	En tog het ek in geen opsig daarvan gebruik gemaak nie . Ek skryf hierdie dinge ook nie om te suggereer dat dit nou met my moet gebeur nie . Om die waarheid te sê — ek sterf eerder as om my daarop te beroem dat ek die Goeie Nuus kosteloos verkondig .
46009016	As ek dan inderdaad die Goeie Nuus verkondig , is dit vir my geen besondere prestasie nie . Ek is verplig om dit te doen . Wee my as ek dit sou nalaat !
46009017	As ek dit uit vrye wil sou doen , sou ek op vergoeding kon aanspraak maak . Maar as ek dit nie uit vrye wil doen nie , dan staan die saak heeltemal anders . En dit is inderdaad die geval : God het 'n bestuurstaak aan my toevertrou .
46009018	Is daar dan vir my enige beloning ? My beloning lê vir my juis in wat ek vrywillig addisioneel doen , naamlik dat ek in my werk as evangelieverkondiger die Goeie Nuus kosteloos aanbied sonder om van my reg as prediker gebruik te maak .
46009019	Alhoewel ek dus teenoor niemand 'n verpligting het nie — omdat hulle my nie vergoed nie — het ek myself aan almal diensbaar gemaak sodat ek soveel mense moontlik vir Christus kan wen .
46009020	Onder die Jode het ek soos 'n Jood geword om hulle vir Christus te wen . Alhoewel ek nie meer onder die wet staan nie , het ek vir hulle wat onder die wet staan , geword soos iemand onder die wet om hulle wat nog onder die wet staan , vir Christus te wen .
46009021	Onder die nie - Jode wat God se wet nie ken nie , het ek geword soos iemand sonder die wet — alhoewel ek in werklikheid nie sonder God se wet is nie , maar onder die wet van Christus staan . Dit het ek gedoen om die nie - Jode vir Christus te wen .
46009022	Vir die geringes het ek 'n geringe geword om hulle vir Christus te wen . Ek het my met almal vereenselwig om sodoende tog sommige tot verlossing te bring .
46009023	Al hierdie dinge het ek ter wille van die Goeie Nuus gedoen sodat ek ook aandeel aan sy seëninge kan verkry .
46009024	Onthou , daar hardloop baie atlete op die baan , maar net een ontvang die prys . Hardloop só dat julle die prys sal ontvang .
46009025	Al die deelnemers pas absolute selfdissipline toe . Húlle doen dit om 'n prys te wen wat heel gou sal vergaan . Maar óns doen dit vir 'n ewige prys .
46009026	Daarom pyl ek reguit op die wenpaal af , doelgerig met elke tree wat ek gee . Ek is soos 'n bokser wat met elke hou tref .
46009027	Ek brei my liggaam en dissiplineer dit om werklik bruikbaar te wees . Ek wil tog nie , terwyl ek vir ander gepreek het , self deur God gediskwalifiseer word nie .
46010001	Broers en susters , ek wil hê julle moet goed verstaan wat destyds met ons voorouers in die woestyn gebeur het . God het hulle almal gelei deur middel van 'n wolk wat vooruit gegaan het . Hulle het almal veilig deur die see getrek .
46010002	As volgelinge van Moses is hulle almal in die wolk en die see gedoop .
46010003	En hulle het almal van dieselfde geestelike voedsel geëet
46010004	en almal van dieselfde wonderwater gedrink . Want hulle het uit die wonderrots gedrink wat hulle vergesel het ; en daardie rots was Christus .
46010005	En tog was God met die meeste van hulle ontevrede en het Hy hulle in die woestyn laat omkom .
46010006	Hierdie gebeurtenisse moet vir ons tot waarskuwing dien sodat ons nie na verkeerde dinge hunker soos hulle gedoen het nie .
46010007	Ons moet nie afgode dien soos party van hulle nie . Die Skrif sê : " Die volk het gaan sit om fees te vier en opgestaan om voor die afgod danse uit te voer . "
46010008	Ons moet ons ook nie aan onsedelike dade skuldig maak soos party van hulle nie . Die gevolg was dat 23000 van hulle op een dag gesterf het .
46010009	Ook moet ons Christus nie uittart soos sommige van hulle gedoen het en toe deur slangbyte omgekom het nie .
46010010	En moenie mor soos sommige van hulle nie , want dit is die rede waarom God die doodsengel gestuur het om hulle dood te maak .
46010011	Al hierdie dinge het met hulle gebeur as 'n voorbeeld vir ons , en is neergeskryf om ons te waarsku — ons wat hier teen die einde van die wêreldgeskiedenis leef .
46010012	Daarom — as julle dink julle staan sterk , moet julle oppas dat julle nie ook tot 'n val kom nie .
46010013	Onthou , die versoekings wat oor julle pad kom , is nie uniek nie ; ander ondervind dit ook . God is getrou . Hy sal keer dat die versoeking te sterk vir julle word . Midde-in die versoeking sal Hy vir 'n uitweg sorg sodat julle dit kan verduur .
46010014	Daarom , my geliefdes , vlug weg van die afgodsdiens .
46010015	Ek weet ek praat met verstandige mense . Oordeel self oor wat ek nou gaan sê .
46010016	Wanneer ons aan die tafel van die Here die seën oor die beker uitspreek , kry ons mos aandeel aan Christus se bloed . En as ons die brood breek , kry ons mos aandeel aan Christus se liggaam .
46010017	Omdat ons almal aandeel aan een en dieselfde brood kry , maak ons almal saam , al is ons baie mense , een liggaam uit .
46010018	En dink aan die volk Israel . Almal wat van die offers eet , word daardeur tot 'n eenheid verenig .
46010019	Wat probeer ek sê ? Bedoel ek dat afgodsoffers iets belangriks is of dat die afgode werklik bestaan ?
46010020	Hoegenaamd nie . Wat ek egter wel sê , is dat daardie offers in werklikheid aan duiwels gebring word en nie aan 'n godheid nie . En ek wil nie hê enigeen van julle moet met die duiwels gemeenskap hê nie .
46010021	Julle kan tog nie die beker van die Here drink en ook nog die beker van die duiwels nie ! Julle kan nie aan die tafel van die Here deel hê en ook nog aan die tafel van die duiwels nie !
46010022	Wil julle werklik die Here uittart ? Ons is tog nie magtiger as Hy nie !
46010023	Julle sê : " Alles is ons geoorloof . " Ja , maar nie alles is tot voordeel nie . Alles is inderdaad geoorloof , maar nie alles is opbouend vir almal nie .
46010024	Moenie op julle eie belange ingestel wees nie , maar wees ingestel op wat vir ander die beste is .
46010025	Handel dan soos volg . Eet alles wat in die slaghuis verkoop word . Moenie vra of daarvan aan die afgode geoffer was of nie sodat julle gewete nie belas word nie .
46010026	Want " die aarde en al sy volheid behoort aan die Here " .
46010027	As 'n ongelowige julle vir 'n ete nooi en julle besluit om te gaan , eet dan alles wat aan julle voorgesit word sonder om enige vrae daaroor te vra . Moet dit dan nie vir julle gewete moeilik maak nie .
46010028	Maar veronderstel iemand sê vir julle dat die vleis vir 'n afgod geoffer was , moet dit dan nie eet nie uit bedagsaamheid teenoor die een wat dit vir julle vertel het en ter wille van die gewete -
46010029	ek bedoel nie julle eie gewete nie , maar die ander persoon s'n . Moet my vryheid dan ingeperk word deur iemand anders se gewetensbesware ?
46010030	As ek God kan dank vir die kos en dit geniet , is dit dan reg dat ek daarvoor veroordeel word ?
46010031	Wat julle ook al eet of drink of wat julle ook al doen , doen alles tot eer van God .
46010032	Moenie die Jode aanstoot gee nie , ook nie vir die Grieke of vir die gemeente van God nie . Dit is ook my beleid .
46010033	Ek probeer om almal in alles tegemoet te kom . Ek soek nie my eie voordeel nie , maar dié van baie ander met die oog op hulle verlossing .
46011001	Volg julle dan my voorbeeld , soos ek Christus s'n volg .
46011002	Ek wil julle daarvoor prys dat julle in alles aan my dink en dat julle bly vashou aan ons geloofsoortuigings soos ek dit aan julle oorgedra het .
46011003	Ek wil egter hê julle moet weet dat Christus hoof is oor elke man , dat die man hoof is oor sy vrou en dat God hoof is oor Christus .
46011004	Elke man wat met 'n kopbedekking bid of profeteer , doen Christus oneer aan .
46011005	En elke vrou wat bid of profeteer sonder dat sy haar kop bedek , doen haar man oneer aan , want dis dieselfde as wanneer haar hare afgeskeer sou wees .
46011006	Ja , as sy weier om 'n kopbedekking te dra , kan sy ewe goed haar hare ook maar afsny . Maar aangesien dit 'n skande vir 'n vrou is as haar hare afgesny of haar kop kaalgeskeer is , behoort sy 'n kopbedekking te dra .
46011007	'n Man behoort egter nie 'n kopbedekking op te hê wanneer hy aanbid nie , want hy is God se beeld en sieraad . Die vrou is weer die man se sieraad .
46011008	Die eerste man is immers nie uit die vrou geneem nie , maar die vrou uit die man .
46011009	Die man is ook nie ter wille van die vrou geskep nie , maar die vrou ter wille van die man .
46011010	Die vrou moet dus 'n kopbedekking op hê as 'n teken van haar man se gesag oor haar , want die engele is besig om toe te kyk .
46011011	Tog , voor die Here is die vrou aangewese op die man en die man is weer aangewese op die vrou .
46011012	Want alhoewel die eerste vrou uit die man afkomstig was , is alle mans sedertdien uit vroue gebore . En uiteindelik is alles van God afkomstig .
46011013	Oordeel julle nou maar self . Is dit ordentlik vir 'n vrou om in die erediens met 'n onbedekte kop tot God te bid ?
46011014	Leer julle gevoel van ordentlikheid nie vir julle dat dit vir 'n man oneervol is as hy 'n kopbedekking opsit ,
46011015	maar dat 'n bedekking vir 'n vrou juis 'n sieraad is nie ? Lang hare is immers as 'n bedekking vir haar gegee .
46011016	Maar as iemand hieroor wil argumenteer — ons het in elk geval nie so 'n gebruik nie en ook nie die ander gemeentes van God nie .
46011017	Wanneer ek nou hierdie volgende saak ophaal , kan ek julle nie prys nie , want as julle as gemeente bymekaarkom , doen dit meer kwaad as goed .
46011018	Wat vir my vooropstaan , is dat ek verneem dat daar groepvorming onder julle is wanneer julle as gemeente bymekaarkom , en in 'n mate glo ek dit .
46011019	( Sulke verdelings onder julle kan selfs nodig wees in dié sin dat dit sal uitwys wie die staatmakers onder julle is . )
46011020	As julle dan as gemeente bymekaarkom , is dit duidelik nie die Here se maaltyd wat julle eet nie .
46011021	Want by die gemeenskaplike maaltyd eet elkeen haastig sy eie ete met die gevolg dat die een honger bly en die ander een weer dronk word .
46011022	Hoe is dit moontlik ? Het julle dan nie julle eie huise waar julle kan eet en drink nie ? Het julle geen respek vir die gemeente van God nie ? Of wil julle die arm mense verneder ? Wat verwag julle moet ek hieroor sê ? Julle wil tog seker nie hê ek moet julle hieroor prys nie ? Wel , dit sal ek sekerlik nie doen nie !
46011023	Dít is wat die Here self gesê het en wat ek destyds aan julle oorgedra het net soos ek dit ontvang het . In die nag waarin Jesus verraai is , het Hy brood geneem
46011024	en nadat Hy God gedank het , het Hy dit gebreek en gesê : " Dit is my liggaam , dit is vir júlle . Gebruik dit ter herinnering aan My . "
46011025	Net so het Hy die wynbeker ná die maaltyd geneem en gesê : " Hierdie beker is die nuwe verbond wat verseël is deur my bloed . Gebruik dit , elke keer as julle daaruit drink , ter herinnering aan My . "
46011026	Want elke keer as julle hierdie brood eet en uit hierdie beker drink , verkondig julle die Here se dood totdat Hy terugkom .
46011027	As enigiemand dan op 'n onwaardige manier van die brood eet of uit die beker van die Here drink , sal daardie persoon skuldig wees aan sonde teen die liggaam en die bloed van die Here .
46011028	Dit is waarom julle julleself moet ondersoek voordat julle van die brood eet en uit die beker drink .
46011029	Want as julle van die brood eet en uit die beker drink , eet en drink julle 'n oordeel oor julleself as julle nie die nodige respek teenoor Christus se liggaam betoon nie .
46011030	Dit is waarom daar baie swakkes en siekes onder julle is , en heelwat onder julle reeds oorlede is .
46011031	As ons onsself egter vooraf ondersoek , sal ons nie onder God se oordeel kom nie .
46011032	Maar selfs as ons God se oordeel en dissipline moet verduur , sal ons nie saam met die wêreld veroordeel word nie .
46011033	Daarom , my broers en susters , as julle vir die maaltyd van die Here bymekaarkom , wag vir mekaar .
46011034	As julle werklik honger is , eet liewer vooraf by die huis sodat julle nie 'n oordeel oor julleself bring wanneer julle bymekaarkom nie . Die ander kwessies sal ek hanteer wanneer ek by julle aankom .
46012001	En nou , broers en susters , kom ek by julle volgende navraag , naamlik oor die gawes van die Gees . Ek wil hê julle moet hieroor goed ingelig wees sodat julle julle gawes reg sal gebruik .
46012002	Julle weet hoe julle destyds toe julle nog ongelowiges was , onder die aantrekkingskrag van die verskillende afgode herwaarts en derwaarts rondgesleep is — en dit nogal deur beelde wat nie 'n woord kan praat nie !
46012003	Daarom wil ek nou hê julle moet weet dat iemand wat sê : " Vervloek is Jesus , " definitief nie onder die invloed van die Gees van God praat nie . Aan die ander kant is dit net die Heilige Gees wat dit vir iemand moontlik maak om te verklaar : " Jesus is die Here . "
46012004	Daar is 'n hele verskeidenheid geestelike gawes , en tog kom hulle van dieselfde Gees .
46012005	En daar is 'n hele verskeidenheid bedienings , maar ons dien dieselfde Here .
46012006	Daar is talle aktiwiteite in die gemeente , maar dit is dieselfde God wat al hierdie dinge kragtig in ons almal aktiveer .
46012007	Elkeen van ons ontvang 'n manifestasie van die Gees om die gemeente te bevoordeel .
46012008	Aan die een gee die Gees die bekwaamheid om goddelike wysheid te verkondig , aan 'n ander gee Hy die gawe van spesiale kennis .
46012009	Aan iemand anders gee hierdie selfde Gees 'n heel besondere geloof , aan nog een gee Hy gawes van genesing ,
46012010	aan 'n volgende een die vermoë om wonders te verrig , aan 'n ander die gawe van profesie , aan nog een die vermoë om te onderskei tussen geeste , aan iemand anders die gawe van praat in tale , aan nog een die bekwaamheid om die tale uit te lê .
46012011	Dit is een en dieselfde Gees wat al hierdie gawes bewerk en wat aan elkeen uitdeel soos Hy dit goedvind .
46012012	Die menslike liggaam het baie ledemate , maar hierdie baie ledemate vorm almal saam net een liggaam . So is dit ook met Christus se liggaam .
46012013	Party van ons is Jode , ander Grieke , ander weer slawe en nog ander vry mense . Maar ons is almal gedoop sodat ons nou die een liggaam van Christus is . En ons is almal van die een Gees deurdrenk .
46012014	Ja , die liggaam bestaan nie net uit een ledemaat nie , maar uit baie .
46012015	As die voet sou sê : " Omdat ek nie die hand is nie , is ek nie deel van die liggaam nie , " maak dit hom tog nie minder deel van die liggaam nie .
46012016	En as die oor sou sê : " Omdat ek maar net 'n oor is en nie 'n oog nie , is ek nie deel van die liggaam nie , " maak dit hom tog geensins minder deel van die liggaam nie .
46012017	Veronderstel 'n mens se hele liggaam sou uit 'n oog bestaan — hoe sal jy dan hoor ? Of as jou hele liggaam net een groot oor sou wees — hoe sou jy enigiets kon ruik ?
46012018	Maar nou het God dit so beskik dat daar verskillende ledemate sal wees en dat elkeen van hulle sy eie plek in die liggaam sal hê , soos Hy dit goedvind .
46012019	As alles net een ledemaat was , dan sou daar mos geen liggaam kon wees nie !
46012020	Ja , daar is baie lede , maar net een liggaam .
46012021	Die oog kan nie vir die hand sê : " Ek kan sonder jou klaarkom " nie . En op sy beurt kan die kop nie vir die voete sê : " Ek kan sonder julle klaarkom " nie .
46012022	Om die waarheid te sê , juis daardie liggaamsdele wat vir ons onbelangrik lyk , is des te meer noodsaaklik .
46012023	En die dele van ons liggaam wat ons as minder eervol beskou , beklee ons met groter sorg . Op hierdie manier beskerm ons daardie dele waarvoor ons skaam is , vir die oë van ander ,
46012024	terwyl ons ander lede dit nie nodig het nie . God het dus ons liggaam so kunstig saamgestel dat daardie liggaamsdele wat eer kortkom , juis dubbele eer kry .
46012025	Gevolglik heers daar harmonie in ons liggaam en al die liggaamsdele sorg saam vir mekaar .
46012026	As een ledemaat swaarkry , kry al die ledemate saam swaar , en as een ledemaat vereer word , juig al die lede saam .
46012027	Julle is Christus se liggaam en elkeen van julle is 'n noodsaaklike liggaamsdeel .
46012028	Hier volg nou 'n lys van sommige van die " liggaamsdele " wat God aan sy gemeente gegee het : eerstens die apostels , tweedens die profete , derdens dié wat onderrig gee , dan dié wat wonders doen , dié met gawes van genesing , dié wat ander ondersteun , dié wat leiding gee , dié wat in tale praat .
46012029	Ons is mos nie almal apostels nie . Ons is nie almal profete nie . Ons het nie almal die gawe om onderrig te gee nie . Ons het nie almal die vermoë om wonders te verrig nie .
46012030	Ons het nie almal gawes van genesing nie . Ons kan nie almal in tale praat nie . Ons kan nie almal tale uitlê nie .
46012031	In alle geval — konsentreer op die nuttigste gawes . Maar laat ek julle nou eers vertel waar die eintlike geheim lê .
46013001	Al sou ek enige taal op aardeof selfs in die hemel konpraat , maar ek kom die liefde kort , het ek 'n galmende tromof 'n klinkende simbaal geword .
46013002	En al sou ek die gawe van profesie hê , en sou ek alle geheime kon ontrafel , en al die kennis ter wêreld hê , en al sou ek genoeg geloof hêom berge te verskuif , maar ek kom die liefde kort , sou ek 'n ronde nul wees .
46013003	En al sou ek al my besittings vir die armes geeen selfs my liggaam opoffersodat ek my daarop kon beroem , maar ek kom die liefde kort , sou dit my niks help nie .
46013004	Die liefde is geduldig en vriendelik , die liefde is nie jaloers nie , die liefde blaas nie sy eie beuel nie , is nie vol van homself nie .
46013005	Dit tree nie onwaardig op nie , stel nie sy eie belange voorop nie , is nie kort van draad nie , hou nie boek van die kwaadwat hom aangedoen word nie .
46013006	Dit treur oor die onreg wat plaasvind , en juig as die waarheid seëvier .
46013007	Die liefde bly stil oor ander se foute , dit bly steeds vertrou , dit hou aan met hoop , dit verduur alles .
46013008	Die liefde sal nooit vergaan nie . Maar profesieë sal tot niet gaan , die spreek in tale sal ophou , en kennis sal verouder raak .
46013009	Ons ken maar net ten dele en ons profeteer maar net ten dele .
46013010	Wanneer die volmaakte egter gekom het , sal al die onvolmaakteuitgedien wees .
46013011	Toe ek nog klein was , het ek gepraat soos 'n kind , gedink soos 'n kind , geredeneer soos 'n kind . Maar noudat ek volwasse is , het ek die dinge van 'n kindontgroei .
46013012	Nou sien ons dinge nog net vaagweg soos in 'n dowwe spieël , maar eendag sal alles vir onsglashelder wees . Nou verstaan ek net ten dele , maar eendag sal ek ten volleverstaan , net soos God my nou ten volleverstaan .
46013013	Al wat altyd sal bly , is geloof , hoop en liefde — hierdie drie . Maar die grootste hiervanbly steeds die liefde !
46014001	Lê julle toe op die liefde . Bly egter ook entoesiasties oor die gawes van die Gees , veral oor die gawe om te profeteer .
46014002	As jy in tale praat , rig jy jou nie tot mense nie , maar tot God , want mense sal jou nie verstaan nie . Deur die werking van die Gees praat jy immers diep en onbegryplike dinge .
46014003	Maar as jy profeteer , bou jou woorde mense op en bemoedig en vertroos hulle .
46014004	Iemand wat in tale praat , word self geestelik opgebou , maar die persoon wat profeteer , bou die gemeente op .
46014005	Ek sou bly wees as julle almal in tale praat , maar nog blyer as julle sou profeteer . Want om te profeteer , is 'n belangriker en nuttiger gawe as die spreek in tale , tensy iemand sou verduidelik wat jy sê sodat die gemeente daardeur opgebou kan word .
46014006	Broers en susters , sê nou maar ek sou na julle toe kom en ek praat net in tale , hoe sou dit vir julle iets kon beteken ? Maar as ek vir julle 'n Goddelike openbaring of 'n spesiale insig of 'n profesie sou bring , of julle sou iets besonders van my leer , dan sou dit tog sekerlik baie vir julle beteken .
46014007	Selfs lewelose musiekinstrumente soos die fluit en die harp wys vir ons hoe noodsaaklik dit is om in verstaanbare taal te praat . Want as die note nie duidelik onderskeibaar is nie , hoe sal ons hulle melodie herken ?
46014008	En as die trompet nie 'n helder klank laat hoor nie , watter soldaat sal vir die geveg gereedmaak ?
46014009	Dieselfde geld vir julle . As julle in 'n taal praat waarvan 'n mens nie die woorde kan onderskei nie , hoe sal iemand verstaan wat julle sê ? Julle sal soos mense wees wat in die wind praat .
46014010	Daar is wie weet hoeveel soorte tale in die wêreld en hulle maak almal van klanke gebruik .
46014011	Maar as ek nie sin kan maak van die klanke nie , sal ek vir die spreker onverstaanbaar wees en die spreker sal vir my 'n brabbelaar wees .
46014012	So moet julle ook , as julle julle toelê op die gawes van die Gees , daarop konsentreer om uit te munt in dié gawes wat die gemeente opbou .
46014013	Daarom moet elkeen wat in tale praat , ook bid vir die gawe van verduideliking .
46014014	Want wanneer ek in 'n taal bid , is dit my gees wat bid , maar my verstand bly onaktief .
46014015	Wat sê dit ? Ek sal albei doen . Ek sal nie net bid met my gees nie , maar ek sal ook bid in verstaanbare woorde . Ek sal nie net lofsing met my gees nie , maar ook in verstaanbare woorde .
46014016	Want as jy God net met jou gees prys , hoe sal hulle wat onkundig is oor wat jy sê , jou lofprysing met hulle " Amen " bevestig ? Hulle verstaan tog nie wat jy sê nie .
46014017	Jy het wel voortreflik gebid , maar jou medegelowiges word nie in hulle geloof opgebou nie .
46014018	Ek dank God dat ek meer in tale praat as julle almal .
46014019	Maar in 'n byeenkoms van die gemeente sal ek liewer vyf verstaanbare woorde praat waaruit ander iets kan leer as tienduisend in 'n onbekende taal .
46014020	Broers en susters , julle moenie soos naïewe kindertjies wees in julle denke oor hierdie dinge nie . Wees liewer babatjies wat die kwaad aanbetref , maar volwassenes in julle denke .
46014021	Daar staan in die Skrif dat die Here sê : " Ek sal deur andertaligesen deur die mondvan onbekende mensemet my eie volk praat . Maar selfs dan sal hullenie na My luister nie . "
46014022	Beteken dit dus dat die praat in tale 'n teken is , nie vir gelowiges nie , maar vir ongelowiges en dat profesie daarenteen nie vir ongelowiges is nie , maar vir gelowiges ?
46014023	Inteendeel , as die hele gemeente bymekaarkom en almal praat in tale en daar kom onkundiges of ongelowiges in , sal hulle nie sê julle is die kluts skoon kwyt nie ?
46014024	Maar as almal profeteer en daar kom ongelowiges of onkundiges in en hulle word deur almal oortuig van sonde , en hulle lewens word deur almal ondersoek ,
46014025	en hulle hartsgeheime word blootgelê , dan sal hulle net daar op hulle knieë val en God aanbid en verklaar : " Werklikwaar , God is hier by julle ! "
46014026	Wel , broers en susters , kom ons vat saam . As julle bymekaarkom , kom die een met 'n loflied , die ander een wil oor 'n saak onderrig gee , nog 'n ander een wil vertel van 'n openbaring wat hy of sy ontvang het , nog een wil in tale praat en 'n ander een wil dit uitlê . Goed so , maar laat alles so gedoen word dat dit tot opbou van die gemeente dien .
46014027	As daar persone is wat in tale wil praat , gee aan twee of hoogstens drie die geleentheid om dit te doen en laat iemand dit uitlê .
46014028	Maar as daar niemand teenwoordig is wat die praat in tale kan uitlê nie , laat hulle in die gemeentebyeenkoms stilbly en hulle tuis op hulle eie tot God rig .
46014029	Wat die profete betref , laat twee of drie aan die woord kom en die ander dan beoordeel wat gesê is .
46014030	Maar as iemand besig is om te profeteer en iemand anders wat daar sit , ontvang 'n openbaring , moet eersgenoemde ophou praat .
46014031	So kan julle almal , een na die ander , 'n beurt kry om te profeteer en almal leer uit wat gesê word , en almal aangespoor word .
46014032	Onthou , mense wat profeteer , is in beheer van hulle gees en kan hulle beurt afwag .
46014033	God is nie 'n God van wanordelikheid nie , maar van onderlinge harmonie soos dit die geval is in al die gemeentes .
46014034	Die vroue moet in julle gemeente-byeenkomste stilbly . Dit pas hulle nie om daar te praat nie . Hulle moet onderdanig wees soos die wet ook sê .
46014035	As een van hulle 'n vraag wil stel , moet hulle hulle mans tuis daarna vra , want dit pas nie 'n vrou om in die gemeentebyeenkomste te praat nie .
46014036	Dink julle regtig dat die ware insig aangaande God se woord sy oorsprong by julle het of dat dit net by julle uitgekom het ? Dan maak julle 'n groot fout .
46014037	As jy daarop aanspraak maak dat jy 'n profeet is of dat jy 'n geestelike mens is , behoort jy te erken dat wat ek skryf , 'n opdrag van die Here is .
46014038	Maar as jy dit ontken , sal die Here jou ook nie erken nie .
46014039	Dus , my broers en susters , wees entoesiasties om te profeteer en moenie die spreek in tale teëgaan nie .
46014040	Maar laat alles in goeie styl en ordelik plaasvind .
46015001	Broers en susters , ek herinner julle aan die Goeie Nuus wat ek tevore reeds aan julle verkondig het . Julle het dit aangeneem en hierdie boodskap vorm die vaste basis van julle geloof .
46015002	Deur hierdie Goeie Nuus word julle verlossing bewerk , dit wil sê as julle daaraan vashou soos ek dit oorspronklik aan julle verkondig het — anders was julle geloof heeltemal nutteloos .
46015003	Die kern van die boodskap wat ek destyds aan julle deurgegee het , en wat ek weer van hulle voor my ontvang het , was dat Christus , soos in die Skrif staan , vir ons sondes gesterf het .
46015004	Ook dat Hy begrawe is en God Hom op die derde dag opgewek het , soos in die Skrif staan .
46015005	Verder dat Hy aan Petrus verskyn het en daarna ook aan die twaalf apostels .
46015006	Daarna het Hy aan meer as 500 van sy volgelinge tegelyk verskyn . Van hulle leef die meeste nou nog , maar party is reeds dood .
46015007	Daarna het Hy aan Jakobus verskyn en later aan al die apostels .
46015008	Heel laaste van almal het Hy ook aan my verskyn , asof ek ontydig gebore is .
46015009	Ek is werklikwaar die geringste van al die apostels , een wat die naam van 'n apostel nie werd is nie omdat ek God se kerk vervolg het .
46015010	Maar deur God se genade is ek wat ek vandag is . Hy het sy goedheid nie tevergeefs aan my bewys nie . Ek het harder gewerk as al die ander — en tog was dit ook weer nie ek nie , maar God se goedheid wat my gedra het .
46015011	Maak ook nie saak wie gepreek het nie . Die belangrike feit is dat dít die Goeie Nuus is wat ons verkondig en wat julle in die geloof aangeneem het .
46015012	Sê vir my , as ons verkondig dat God Christus uit die dood laat opstaan het , hoe is daar dan sommige van julle wat beweer dat daar nie so iets soos die opstanding uit die dood bestaan nie ?
46015013	As daar werklik geen opstanding uit die dood is nie , dan is Christus ook nie opgewek nie .
46015014	Maar as Christus nie opgewek is nie , sou dit beteken dat ons verkondiging geen substansie het nie en dat julle geloof ook platval .
46015015	Dan sou ons as leuenaars omtrent God aan die kaak gestel word . Dan het ons mos teen die waarheid van God in getuig dat Hy Christus opgewek het , terwyl Hy dit in werklikheid nie gedoen het nie — dit wil nou sê , as die dooies nie opgewek word nie .
46015016	Ek sê weer , as die dooies nie opgewek word nie , dan is Christus ook nie opgewek nie .
46015017	En as Christus nie opgewek is nie , dan is julle geloof waardeloos en is julle nog vasgevang in julle sondes .
46015018	In daardie geval is ook dié wat in Christus gesterf het , verlore !
46015019	As ons egter op niks meer sou kon hoop as dat Christus 'n verskil sal maak aan ons huidige lewe nie , sou ons definitief die bejammerenswaardigste mense onder die son wees !
46015020	Maar nou is die werklikheid totaal anders ! God hét Christus uit die dood laat opstaan ! Dit gee ons die waarborg dat ook die ander dooies sal opstaan .
46015021	Julle sien , soos die dood deur 'n mens , naamlik Adam , in die wêreld ingekom het , so het die opstanding uit die dood ook deur 'n mens werklikheid geword .
46015022	Almal van ons sterf omdat ons almal aan Adam , die eerste mens , verbonde is . Net so sal almal wat aan Christus , die ander mens , verbonde is , weer lewendig gemaak word .
46015023	Maar daar is 'n bepaalde volgorde hieraan verbonde : Christus was die eerste Een ; daarna , wanneer Christus terugkom , sal al sy mense opgewek word .
46015024	Vervolgens sal die einde kom wanneer Jesus die koningsheerskappy aan God die Vader sal teruggee nadat Hy elke vyandige mag wat daar kan wees , onderwerp het .
46015025	Want Christus moet aan bewind bly totdat Hy alle vyande finaal verslaan en aan Hom onderdanig gemaak het .
46015026	Die laaste van hierdie vyande wat vernietig moet word , is die dood .
46015027	Die Skrif sê mos : " God het aan Hom gesag oor alles gegee . " ( Natuurlik , wanneer die Skrif sê dat God aan Hom die gesag oor alles gegee het , is God wat aan Christus hierdie gesag gegee het self uitgesluit . )
46015028	Wanneer die Seun dan alles aan Homself onderwerp het , sal Hy Hom ook self aan God onderwerp . So sal God dan , wat aan sy Seun die gesag oor alles gegee het , uiteindelik die absolute Koning oor alles en almal wees .
46015029	As die dooies hoegenaamd nie opgewek word nie , watter sin het dit dan dat mense hulle vir die dooies laat doop ? Waarom sou hulle dit nog vir die dooies doen as hulle in elk geval nie weer opgewek word nie ?
46015030	En waarom sal ons ons lewens uur na uur in gevaar stel ?
46015031	Dag na dag verkeer ons op die randjie van die dood . Dit is die absolute waarheid , broers en susters , net so seker as dat julle ons trots is oor wat Christus Jesus ons Here vir julle gedoen het .
46015032	Verder , waarom sou ek as 't ware met wilde diere in Efese geveg het as dit alles verniet was ? As daar geen opwekking van die dooies is nie , " laat ons feesvier en dronk word , want môre sterf ons " .
46015033	Moenie toelaat dat mense wat sulke dinge sê , julle vir die gek hou nie , want " slegte geselskapbederf goeie gewoontes " .
46015034	Kom tot julle sinne en moenie langer sondig nie . Tot julle beskaming moet ek vir julle sê dat party van julle heeltemal tekort skiet wat julle kennis van God betref .
46015035	Nou kan iemand vra : " Hoe sal die dooies wees wanneer hulle opgewek word ? Watter soort liggame sal hulle hê ? "
46015036	Jou onverstandige mens , as jy saad in die grond sit , ontkiem dit tog nie tot nuwe lewe as dit nie eers self doodgegaan het nie .
46015037	Wat jy in die grond sit , is nie die plant wat gaan groei nie , maar bloot 'n droë koringkorreltjie of watter ander saad jy ook al plant .
46015038	Dan gee God daaraan 'n nuwe liggaam — presies soos Hy dit bepaal het . Van elke soort saad groei daar 'n ander soort plant .
46015039	En net soos daar verskillende soorte saad en plante is , so is daar ook verskillende soorte vleis — dié van mense en diere en voëls en visse is almal verskillend .
46015040	Verder is daar ook hemelse liggame en aardse liggame . Die prag van die hemelliggame verskil van dié van aardse liggame .
46015041	Die stralende prag van die son verskil van dié van die maan , en die sterre het weer hulle eie prag . Die een ster se prag verskil ook weer van die ander een .
46015042	Dieselfde is die geval met die opstanding van die dooies . Ons aardse liggame , wat gewoonweg sal sterf en vergaan , sal anders wees wanneer hulle opgewek word , want hulle sal nooit weer sterf nie .
46015043	Daar word gesaai in oneer , daar word opgewek in heerlikheid . Daar word gesaai in swakheid , daar word opgewek in krag .
46015044	'n Fisiese liggaam word gesaai , 'n geestelike liggaam word opgewek . Ja , net soos daar fisiese liggame is , so is daar ook geestelike liggame .
46015045	Die Skrif sê vir ons : " Die eerste mens , Adam , het 'n lewende , fisiese persoon geword . " Maar die laaste Adam — dit is Christus — het 'n lewendmakende geestelike Persoon geword .
46015046	Die natuurlike , fisiese liggaam het eerste gekom , daarna die geestelike een .
46015047	Adam , die eerste mens , was uit die stof van die aarde gemaak , terwyl Christus , die tweede mens , van die hemel kom .
46015048	Elke menslike wese het 'n aardse liggaam , net soos dié van Adam , maar ons hemelse liggame sal net soos dié van Christus wees .
46015049	Net soos ons nou ewebeelde van Adam is , die mens uit die aarde , so sal ons eendag ewebeelde van Christus wees , die mens uit die hemel .
46015050	Wat ek wil sê , broers en susters , is dat 'n gewone mens van vleis en bloed nie net so aan die koninkryk van God kan deel kry nie . Wat verganklik is , kan nie deel kry aan wat onverganklik is nie .
46015051	Ek wil aan julle 'n diep waarheid vertel wat God aan ons bekendgemaak het . Dit is dat ons nie almal sal sterf nie , maar ons almal sal verander word .
46015052	Dit sal dadelik , ja , in 'n oogwink gebeur , wanneer die laaste trompet weerklink . Want as die trompet sy klank laat hoor , sal die dooies met onverganklike liggame opgewek word . En dan sal ons ook verander word .
46015053	Want ons verganklike aardse liggame moet in hemelse liggame omskep word wat nooit sal sterf nie .
46015054	Wanneer dit gebeur — wanneer ons verganklike aardse liggame in hemelse liggame omskep word wat nooit sal sterf nie — dan uiteindelik sal die Skrifwoord waar word : " Die dood is totaal uitgewis , want dit is heeltemal oorwin . "
46015055	" O dood , waar is jou oorwinning ? Dood , wat het van jou angelgeword ? "
46015056	Want sonde is die angel wat die dood veroorsaak . En dit is die wet wat aan die sonde sy slaankrag gee .
46015057	Aan God kom ons dank toe — Hy wat aan ons die oorwinning oor die sonde en die dood gee deur Jesus Christus ons Here !
46015058	Dus , my geliefde broers en susters , staan baie vas , onbeweeglik . Gee altyd julle allerbeste vir die Here se werk , want julle weet voor die Here is alles wat julle doen die moeite werd .
46016001	Wat die geld betref wat ons vir die gelowiges in Jerusalem insamel , moet julle dieselfde reëling volg wat ek met die gemeentes in Galasië getref het .
46016002	Op elke Dag van die Here moet elkeen van julle na vermoë tuis iets opsy sit en dit spaar sodat daar nie eers insamelings plaasvind wanneer ek kom nie .
46016003	Wanneer ek kom , sal ek die persone waarop julle besluit , met aanbevelingsbriewe stuur om julle gawe in Jerusalem af te lewer .
46016004	As dit wenslik sou blyk dat ek ook gaan , kan hulle saam met my reis .
46016005	Ek sal na julle toe kom nadat ek deur Masedonië gereis het . Ek reis deur Masedonië
46016006	en sal miskien by julle vertoef of dalk selfs oorwinter . Dan kan julle my help na my volgende bestemming , waar dit ook mag wees .
46016007	Ek wil julle nie nou bloot in die verbygaan sien nie , maar ek hoop om 'n rukkie by julle deur te bring as die Here my sal toelaat .
46016008	Intussen bly ek in Efese tot Pinkster ,
46016009	want hier staan nou 'n wye deur vir my oop en daar is baie mense wat op die evangelie reageer . Daar is egter ook baie teenstanders .
46016010	As Timoteus by julle aankom , help hom om met volle vrymoedigheid by julle op te tree . Hy doen die Here se werk , net soos ek .
46016011	Kyk dat niemand hom intimideer nie . En help hom om sy reis voorspoedig voort te sit op pad na my toe . Ek verwag hom saam met die ander broers .
46016012	Wat ons broer Apollos betref — ek het sterk by hom aangedring om saam met die ander broers na julle toe te kom , maar hy het glad nie kans gesien om nou te kom nie . Hy sal kom wanneer die tyd daarvoor reg is .
46016013	Wees waaksaam ! Staan vas in wat julle glo ! Wees moedig ! Wees sterk !
46016014	Alles wat julle doen , moet in liefde geskied .
46016015	Julle weet dat Stefanas en sy huisgesin die eerste bekeerlinge in Suid - Griekeland was en dat hulle hulle lewe wy aan die diens van ander Christene . Ek vra julle ernstig
46016016	dat julle hulle sal respekteer en ander soos hulle wat met groot toewyding vir die Here werk .
46016017	Ek is so bly dat Stefanas , Fortunatus en Agaïkus hier aangekom het . Hulle het vergoed vir julle afwesigheid .
46016018	Hulle het my gees weer opgebeur , soos ook julle s'n . Respekteer mense soos hulle .
46016019	Die gemeentes hier in die provinsie Asië groet julle hartlik in die Here , saam met Akwila en Priscilla en al die ander gemeentelede wat in hulle huis bymekaarkom .
46016020	Al die broers en susters hier het my gevra om julle namens hulle te groet . Groet mekaar met die soen van Christelike liefde .
46016021	Hier is my eie groet . Ek is Paulus , en ek skryf dit met my eie hand .
46016022	As iemand die Here nie liefhet nie — laat hom vervloek wees . Kom , ons Here !
46016023	Mag die genade van ons Here Jesus met julle wees .
46016024	Mag my liefde met julle almal in Christus Jesus bly .
47001001	Hierdie brief kom van Paulus . Deur die wil van God is ek 'n apostel van Christus Jesus . Ons broer Timoteus skryf hierdie brief saam met my . Ons skryf aan die gemeente van God in Korinte en aan al God se mense wat in die hele Agaje woon .
47001002	Mag die genade en vrede van God ons Vader en die Here Jesus Christus met julle wees .
47001003	God , die Vader van ons Here Jesus Christus , word geprys ! Hy is die Vader van barmhartigheid en die God wat in elke opsig bemoedig .
47001004	In al ons swaarkry bemoedig Hy ons . Hy doen dit sodat ons ook in staat sal wees om mense in al hulle swaarkry by te staan met dieselfde bemoediging waarmee God ons versterk het .
47001005	Net soos ons 'n oorvloed ontberings ter wille van Christus deurmaak , só beleef ons ook oorvloedige bemoediging deur Christus se bemiddeling .
47001006	As ons dus swaarkry , is dit ter wille van julle bemoediging en verlossing . Want as ons God se bystand beleef , is dit sodat ons julle weer kan bemoedig . So kan julle met volharding die ontberings trotseer wat ons ook moet deurstaan .
47001007	En ons verwagting wat julle betref , staan op stewige bene : Ons weet dat net soos julle deel het aan die ontberings , julle ook só deel het aan die bemoediging .
47001008	Ons wil nie hê dat julle , broers en susters , oningelig moet wees oor ons swaarkry in die provinsie Asië nie . Om die waarheid te sê , ons is ver bo ons kragte belas , met die gevolg dat ons selfs moed verloor het om te bly lewe .
47001009	Dit het eintlik vir ons gevoel of ons die doodsvonnis ontvang het sodat ons nie op onsself sou vertrou nie , maar op dié God wat die dooies opwek .
47001010	Dit is Hy wat ons van só 'n groot doodsgevaar gered het en ons weer sal red . Hý is ons verwagting ; Hy sal ons altyd weer red .
47001011	Daaraan werk julle saam deur ook vir ons te bid . Die gevolg is dat die gebede van baie mense 'n genadegawe vir ons bring en dat daar ook baie mense is wat Hom vir ons dank .
47001012	Ons trots bestaan daarin dat ons gewete saam getuig dat ons teenoor die wêreld , maar in die besonder teenoor julle , opgetree het met die erns en egtheid wat van God af kom . Ons het staatgemaak op die onverdiende goedheid van God en nie op ons eie menslike insig nie .
47001013	Ons skryf aan julle niks wat julle nie self lees of verstaan nie . Ek hoop net dat julle ten volle sal verstaan
47001014	waar julle ons tot nou toe net gedeeltelik verstaan het . Op die dag wanneer ons Here Jesus kom , sal ons trots wees op julle , net soos julle op ons trots sal wees .
47001015	Met hierdie oortuiging het ek al vroeër beplan om na julle toe te kom sodat julle 'n dubbele geskenk kon ontvang .
47001016	Ek wou op die deurreis na Masedonië by julle aandoen en weer 'n keer op die terugreis van Masedonië af , om dan met julle hulp verder na Judea toe gestuur te word .
47001017	Was ek miskien wispelturig toe ek hierdie plan gemaak het ? Of doen ek my beplanning volgens menslike oorwegings , met die gevolg dat dit by my gaan oor 'n " ja " as ek eintlik 'n " nee " bedoel ?
47001018	God is die betroubaarheid self . Hy weet dat ons woord teenoor julle nie " ja " en terselfdertyd " nee " is nie .
47001019	Want die Seun van God , Christus Jesus , wat deur ons — dit is deur my , Silvanus en Timoteus — onder julle verkondig is , is nie terselfdertyd " ja " en " nee " nie . In Hom het God se " ja " plaasgevind ,
47001020	want al die baie beloftes van God in Christus Jesus is 'n volmondige " ja " . Daarom is dit ook deur Christus se toedoen dat ons , om God te verheerlik , daarop " Amen " sê .
47001021	Hy het ons saam met julle op Christus as fondament geplaas , terwyl God ons ook vir Hom afgesonder het .
47001022	Hy het ons as sy eiendom gemerk en die Gees in ons harte gevestig as deposito wat as waarborg dien van alles wat Hy nog vir ons gaan gee .
47001023	Ek roep God as getuie teen my eie lewe , dat ek julle in ag geneem het toe ek nie weer na Korinte toe gekom het nie .
47001024	Ons wil regtig nie baasspeel oor julle geloofslewe nie , maar ons is tog ook helpers om julle blydskap te bevorder . Julle is tog standvastig in julle geloof .
47002001	Daarom het ek uit my eie besluit om nie weer met hartseer na julle toe te kom nie .
47002002	As ek julle hartseer maak , wie sal my dan opbeur behalwe die persoon wat deur my toedoen hartseer gemaak is ?
47002003	Ek skryf juis dit aan julle sodat ek nie weer daar kom en hartseer gemaak word deur dié mense wat my eintlik moes opgebeur het nie , want ek is oortuig daarvan dat julle almal gelukkig is as ek gelukkig is .
47002004	Onder groot spanning en beklemming van die hart , en met trane , het ek my vorige brief aan julle geskryf , nie om julle hartseer te maak nie , maar dat julle moet weet dat ek julle besonder baie liefhet .
47002005	As iemand hartseer veroorsaak het , is dit nie net ek wat hartseer is nie , maar julle almal , of ten minste sommige van julle .
47002006	Vir só 'n persoon is hierdie bestraffing deur die meerderheid genoeg .
47002007	Nou is dit die tyd om só 'n persoon eerder te vergewe en by te staan , anders kan hy deur te veel berou verteer word .
47002008	Daarom smeek ek julle : Bewys liefde aan hom .
47002009	Dit is juis hieroor dat ek geskryf het — om kennis te neem van julle getrouheid en of julle in alles gehoorsaam die pad bly loop .
47002010	As julle hom iets vergewe , vergewe ek hom ook . Want as ek iets het om te vergewe , het ek dit reeds gedoen ter wille van julle , in die teenwoordigheid van Christus .
47002011	Die bedoeling is dat ons nie deur Satan uitoorlê word nie ! Sy planne is mos nie aan ons onbekend nie !
47002012	Toe ek in Troas aangekom het om die Goeie Nuus van Christus te preek , is 'n deur vir my deur die Here oopgemaak .
47002013	Tog kon ek net nie tot rus kom nie omdat ek my broer Titus nie daar kon vind nie . Daarom het ek van die mense afskeid geneem en na Masedonië vertrek .
47002014	Ek is dankbaar teenoor God wat ons , omdat ons aan Christus verbind is , altyd saamneem in sy triomftog . Deur ons versprei Hy die aangename geur van sy kennis op elke plek .
47002015	Ons is die welriekende geur wat deur Christus vir God opstyg , onder dié wat verlos word sowel as onder dié wat verlore gaan .
47002016	Vir sommige is dit 'n doodsreuk tot die dood ; vir ander is dit 'n lewensgeur wat lewe bring . Wie is tot hierdie taak in staat ?
47002017	Ons is wel , want ons is nie soos baie mense wat smous met die woord van God nie . Omdat ons aan Christus verbind is , preek ons die woord met suiwer bedoelings — 'n woord wat van God self af kom , en waaroor ons aan Hom rekenskap moet gee .
47003001	Begin ons nou al weer om onsself aan te beveel ? Of benodig ons dalk , soos sommige mense , getuigskrifte aan julle of van julle ?
47003002	Julle is tog self ons brief , geskryf op ons harte , bekend aan en gelees deur alle mense .
47003003	Julle toon duidelik dat julle 'n brief van Christus is , deur ons diens voorberei en geskryf , nie met ink nie , maar met die Gees van die lewende God , nie op kliptafels nie , maar op die tafels van menseharte .
47003004	Dít is die vertroue wat ons op God stel , deur die bemiddeling van Christus .
47003005	Nie dat ons op eie houtjie iets kan bedink asof dit ons eie breinkind is nie . Ons bekwaamheid kom van God ,
47003006	wat ons bekwaam gemaak het om as bedienaars van die nuwe verbond op te tree , nie met die wet as inhoud nie , maar met die Gees as inhoud . Want die letter maak dood , maar die Gees maak lewend .
47003007	As die bediening wat tot die dood lei , en wat met letters in klip gegraveer is , soveel heerlikheid gehad het — al sou dit gou weer verdwyn — dat die kinders van Israel as gevolg van die glans op Moses se gesig nie daarna kon bly kyk nie ,
47003008	hoeveel groter sal die heerlikheid van die bediening deur die Gees dan nie wees nie ?
47003009	As die bediening wat oordeel meebring , dan met heerlikheid gepaardgaan , soveel te meer oortref die bediening van die vryspraak dit in heerlikheid .
47003010	Want wat vroeër verheerlik was , verdof totaal wanneer dit vergelyk word met die allesoortreffende huidige heerlikheid .
47003011	As die bediening van die ou verbond wat eintlik net tydelik was , gestraal het van heerlikheid , hoeveel meer sal die altyd blywende bediening van die nuwe verbond nie skitter van heerlikheid nie !
47003012	Terwyl ons só 'n verwagting koester , doen ons ons werk met groot vrymoedigheid .
47003013	Ons is ook nie soos Moses wat sy gesig versluier het om te verhinder dat die volk Israel sou sien dat die ligglans net tydelik was nie .
47003014	Hulle denke het verhard geraak . Tot vandag toe is hulle gedagtes versluier as hulle die Ou Testament lees . Daardie sluier word net eenvoudig nie verwyder nie omdat dit net Christus is wat dit geheel en al vernietig .
47003015	Tot vandag toe nog , elke keer as Moses voorgelees word , lê daar 'n sluier oor hulle harte .
47003016	Elke keer as iemand hom na die Here toe draai , verwyder Hy die sluier .
47003017	Die " Here " dui hier op " die Gees " en waar die Gees van die Here is , heers daar vryheid .
47003018	Ons almal weerspieël die heerlikheid van die Here , want die sluier is van ons gesig af weggeneem . Ons word al hoe meer verander om soos die Here te lyk , met 'n heerlikheid wat steeds toeneem namate die Here , dit is die Gees , dit aan ons gee .
47004001	Daarom dan , terwyl ons deur God se genade hierdie bediening ontvang het , gooi ons nooit die handdoek in nie .
47004002	Maar ons het afstand gedoen van die geheime dinge wat 'n mens skaam maak . Ons leefstyl is nie dié van misleiding of om die woord van God te verdraai nie . Inteendeel , met die bekendmaking van die waarheid , beveel ons onsself aan by elkeen wat 'n eerlike gewete voor God het .
47004003	As ons Goeie Nuus nog versluier is , is dit net bedek vir dié wat verlore gaan .
47004004	Dit is die god van hierdie bedeling wat die gedagtes van die ongelowiges verblind sodat hulle die lig van die Goeie Nuus nie kan sien nie . Dit is die Goeie Nuus van die heerlikheid van Christus , Hy wat die ewebeeld van God is .
47004005	Ons verkondig nie onsself nie , maar Jesus Christus as die Here , en onsself as julle diensknegte ter wille van Jesus .
47004006	God het gesê : " Laat daar lig skyn uit die duisternis . " So het Hy ook in ons harte 'n lig laat skyn om ons te verlig met die kennis van die heerlikheid van God wat uit die gesig van Jesus Christus straal .
47004007	Ons het hierdie skat egter maar net in breekbare kleipotte — die allesoortreffende krag kom van God en nie van ons nie .
47004008	Op elke manier word ons onder druk geplaas , maar ons is nie verpletter nie ; ons is verward , maar nie wanhopig nie ;
47004009	ons word vervolg , maar nie in die steek gelaat nie ; platgeslaan , maar nie vernietig nie .
47004010	Ons dra altyd die sterwe van Jesus in ons liggaam saam sodat ook die lewe van Jesus sigbaar kan word in ons liggaam .
47004011	Gedurig word ons wat nog lewe , ter wille van Jesus aan die dood uitgelewer sodat die lewe van Jesus ook in ons sterflike liggaam sigbaar kan word .
47004012	Gevolglik is die dood in ons aan die werk , maar in julle die lewe .
47004013	Omdat ons dieselfde geloofsgesindheid het as waarvan daar geskryf staan : " Ek het geglo ; daarom het ek gepraat , " glo ons steeds en daarom hou ons ook aan met preek .
47004014	Ons weet dat Hy wat die Here Jesus opgewek het , ons ook saam met Jesus sal opwek om ons saam met julle voor Hom te stel .
47004015	Ons doen dit alles ter wille van julle sodat die genade van God , soos dit oor meer en meer mense spoel , ook die dankbetuiging al hoe meer kan laat word , en God se heerlikheid so erken kan word .
47004016	Om hierdie rede gee ons nie moed op nie . Al is ons uiterlike mens besig om te vergaan , innerlik word ons van dag tot dag vernuwe .
47004017	Ons swaarkry op die oomblik is gering en tydelik , maar dit bewerk vir ons 'n heerlikheid wat alles verreweg oortref en vir altyd vas sal staan .
47004018	Ons oog is nie op die sigbare dinge gerig nie , maar op die onsigbare , want die sigbare dinge is tydelik , maar die onsigbare vir altyd .
47005001	Ons weet dat wanneer ons aardse verblyf , wat net 'n tentwoning is , afgebreek word , ons 'n permanente blyplek by God het , 'n huis wat nie met hande gebou is nie , maar wat vir altyd in die hemel bestaan .
47005002	In hierdie tentwoning swoeg en kreun ons , want ons verlang daarna om ons hemelse woning te betrek .
47005003	As ons tog maar net met klere aan , en nie kaal nie , voor God sal mag staan !
47005004	Terwyl ons nog in die aardse tentwoning bly , kry ons swaar en kreun ons omdat ons nie gestroop wil word van ons aardse woning nie , maar met die hemelse woning beklee wil word . So sal wat sterflik is , verteer word deur die eintlike lewe .
47005005	Hy wat ons hiervoor gereedgemaak het , is God . Hy het aan ons die deposito van die Gees as waarborg gegee .
47005006	Ons is dus altyd vol moed omdat ons weet dat alhoewel ons nog in die liggaam woon , ons eintlike woning by die Here is ;
47005007	want ons leef deur te glo en nie deur te sien nie .
47005008	Ons hou moed , maar sou liewer uit die liggaam wil verhuis om by die Here te gaan woon .
47005009	Ons streef in elk geval daarna , of ons nou ook al hier tuis is of nie , om Hom tevrede te stel .
47005010	Ons almal moet voor die regbank van Christus verskyn sodat elkeen van ons kan ontvang volgens wat ons in ons aardse liggaam gedoen het , of dit goed en of dit sleg was .
47005011	Omdat ons soveel ontsag vir die Here het , probeer ons mense oorreed . Ons opregte bedoelings is aan God bekend en ek vertrou dat julle in julle gewetens ook daarvan oortuig sal wees .
47005012	Ons beveel ons nie weer by julle aan nie , maar gee net vir julle aanleiding om op ons trots te wees sodat julle iets mag hê teenoor hulle wat trots is op die uiterlike en nie op die innerlike nie .
47005013	As dit lyk asof ons buite ons sinne was , was dit ter wille van God ; en as ons by ons volle verstand is , is dit ter wille van julle .
47005014	Die liefde van Christus dring ons . Omdat ons geoordeel het dat Een vir almal gesterf het , glo ons dat ons almal ons ou , sondige lewe afgesterf het .
47005015	Hy hét vir almal gesterf sodat dié wat lewe , nie meer vir hulself moet leef nie , maar vir Hom wat vir hulle gesterf het en opgewek is .
47005016	Van nou af beoordeel ons niemand meer volgens 'n menslike maatstaf nie . Al het ons Christus ook vroeër volgens 'n menslike maatstaf beoordeel , oordeel ons nou heeltemal anders oor Hom .
47005017	Daarom — iemand wat aan Christus verbind is , is 'n nuwe skepping . Die ou dinge is verby , kyk , die nuwe is hier !
47005018	Hierdie hele nuwe werklikheid kom van God af , wat ons deur Christus met Homself versoen en aan ons die bediening van die versoening gegee het .
47005019	Die boodskap van versoening bestaan daarin dat God deur Christus die wêreld met Homself versoen het en nie die mense se oortredings teen hulle hou nie . Hierdie boodskap van die versoening het Hy aan ons opgedra om te gaan verkondig .
47005020	Ons tree op as ambassadeurs vir Christus terwyl God deur ons 'n appèl aan julle rig . Ons smeek julle ter wille van Christus : Kom tot versoening met God !
47005021	God het Hom wat nie sonde geken het nie , sonde gemaak ter wille van ons sodat ons , op grond van ons hegte verhouding met Christus , deur God vrygespreek kan word .
47006001	As julle medewerkers smeek ons julle om toe te sien dat julle die genade van God nie tevergeefs ontvang het nie .
47006002	Want Hy sê : " Op die regte tydhet Ek jou verhoor , en op die dag van verlossinghet Ek jou gehelp . " Inderdaad — dit is nóú die regte tyd ; dit is nóú die dag van verlossing .
47006003	Ons gee niemand enige aanstoot nie , met die bedoeling dat ons bediening nie geblameer moet word nie .
47006004	In elke opsig laat ons ons ken as diensknegte van God deur aanhoudend te volhard : in swaarkry , in nood , in benoudheid .
47006005	Onder katshoue , in tronke , in oproere , in uitputtende arbeid , in slapelose nagte , in hongersnood
47006006	het ons opgetree met integriteit , met begrip , met verdraagsaamheid en vriendelikheid , deur betoning van die teenwoordigheid van die Heilige Gees , deur opregte liefde ,
47006007	deur die boodskap van die waarheid en in die krag van God . Ons tree op met die wapens van geregtigheid in ons regter - en linkerhand ,
47006008	in eer en oneer , in veragting en aanprysing ; soos verleiers , en tog is ons opreg ;
47006009	soos onbekendes , en tog is ons goed bekend ; soos mense wat sterwend is , en kyk , ons lewe ; as gegéseldes , en tog is ons nie doodgemaak nie ;
47006010	as bedroefdes , en tog is ons altyd blymoedig ; soos bedelaars , maar ons verryk baie mense ; soos mense wat niks besit nie , en tog besit ons alles .
47006011	Ons het ons monde tot julle voordeel oopgemaak , Korintiërs ; ons harte is regtig oop vir julle .
47006012	Ons het nie teenoor julle voorbehoude gehad nie , maar julle het wel in julle binneste voorbehoude teenoor ons gehad .
47006013	Ek praat soos met kinders : Wil julle nie nou ook vir ons " terugbetaal " deur julle harte vir ons wyd oop te maak nie ?
47006014	Moenie saamspan met ongelowiges nie , want watter vennootskap kan daar wees tussen reg en onreg ? Of watter gemeenskap kan daar wees tussen lig en duisternis ?
47006015	Watter ooreenkoms kan daar wees tussen Christus en Belial ? Of watter gemeenskaplikheid kan daar wees tussen 'n gelowige en 'n ongelowige ?
47006016	Watter ooreenkoms het die tempel van God met afgode ? Ons is mos die tempel van die lewende God . Dit is soos God gesê het : " Ek sal onder hulle woonen rondbeweeg , en Ek sal hulle God weesen hulle sal my volk wees . "
47006017	Daarom : " Gaan van hulle af wegen hou julle eenkant , sê die Here , en moenie vat aan wat onrein is nie ; dan sal Ek julle ontvang . "
47006018	En ook : " Ek sal vir julle 'n Vader wees , en julle sal vir Myseuns en dogters wees , sê die Here die Almagtige . "
47007001	Geliefdes , ons hét hierdie beloftes ; laat ons onsself dan suiwer van elke verontreiniging van die liggaam en die gees om ons toewyding , uit eerbied vir God , volkome te maak .
47007002	Skep vir ons ruimte by julle . Ons het niemand verontreg nie ; ons het niemand se ondergang veroorsaak nie ; ons het niemand uitgebuit nie .
47007003	Ek sê dit nie om iemand te veroordeel nie ; ek het alreeds gesê dat julle 'n plek in ons harte het , maak nie saak of ons saamsterf of saamlewe nie .
47007004	Ek is baie openhartig met julle ; ek is ook baie trots op julle . En ek is regtig vol moed en oorstelp van blydskap ten spyte van ons swaarkry .
47007005	Want toe ons in Masedonië aangekom het , kon ons geen rus vind nie . Op elke moontlike manier is daar druk op ons uitgeoefen : van buite — aanvalle ; van binne — vrese .
47007006	Maar God , wat die vernederdes bystaan , het ons ondersteun deur die teenwoordigheid van Titus .
47007007	Nie net deur sy teenwoordigheid nie , maar ook deur die manier waarop julle hom bemoedig het . Hy het ons vertel van julle ernstige begeerte , julle berou , asook julle ywer vir my . Daarom is ek nog meer opgewonde .
47007008	As ek julle deur my brief hartseer gemaak het , het ek nie nou berou daaroor nie . As ek tog berou gehad het , was dit net vir 'n kort rukkie toe ek sien dat daardie brief julle hartseer gemaak het .
47007009	Nou is ek bly — nie omdat ek julle hartseer gemaak het nie , maar omdat julle hartseer tot julle inkeer gelei het . Julle was hartseer volgens die wil van God . Julle is dus in geen opsig deur ons skade aangedoen nie ,
47007010	want hartseer volgens die wil van God lei tot inkeer , wat weer lei tot verlossing waaroor 'n mens nooit spyt sal wees nie . Daarteenoor lei wêreldse hartseer tot die dood .
47007011	Kyk net watter entoesiastiese reaksie die belewenis van hartseer volgens die wil van God by julle meegebring het : die verantwoording , dringendheid om reg te maak , ontsag , verlange om my te sien , ondersteuning en erns om die oortreder te straf ! In elke opsig het julle bewys dat julle in hierdie saak onskuldig is .
47007012	Daarom , al het ek aan julle geskryf , was dit nie soseer omdat iemand verkeerd gedoen het of omdat iemand verontreg is nie , maar veral sodat julle voor God kon bewys hoeveel ywer julle vir ons het .
47007013	Daarom is ons nou bemoedig . En by die bemoediging is ons ook uitermate opgewonde dat Titus só bly is omdat julle almal hom gemoedsrus gegee het .
47007014	As ek by hom oor julle gespog het , was ek nie beskaam nie . Net soos ons altyd die waarheid met julle gepraat het , só het dit nou geblyk dat ons die waarheid gepraat het toe ons by Titus oor julle gespog het .
47007015	En sy toegeneentheid teenoor julle word al hoe groter namate hy julle almal se gehoorsaamheid onthou en hoe julle hom met eerbied en ontsag ontvang het .
47007016	Ek is bly dat ek julle in elke opsig kan vertrou .
47008001	Broers en susters , ons lig julle in oor die genade van God wat die gemeentes in Masedonië ontvang het .
47008002	Al is hulle ook hewig getoets deur swaarkry , het hulle uitermate blymoedig gebly , en hulle groot armoede het uitgeloop op oorvloedige vrygewigheid .
47008003	Ek getuig dat hulle volgens vermoë , ja , dat hulle selfs bo hulle vermoë gewillig was .
47008004	Met groot aandrang het hulle ons gesmeek om te mag deelneem aan die liefdeswerk en diens aan die gelowiges in Judea .
47008005	Dit was nie soos ons dit verwag het nie ; eers het hulle hulleself aan die Here gegee , en toe aan ons sodat hulle kon optree volgens die wil van God .
47008006	Daarom het ons by Titus daarop aangedring om hierdie liefdeswerk waarmee hy vroeër begin het , nou ook by julle te voltooi .
47008007	Aangesien julle in elke opsig uitmunt — in geloof , met die woord , kennis , groot ywer en die liefde wat ons aan julle betoon het — munt dan nou ook uit in hierdie liefdeswerk .
47008008	Ek sê dit nie as 'n opdrag nie , maar om die egtheid van julle liefde in vergelyking met die ywer van ander te toets .
47008009	Julle ken die ongelooflike goedheid van ons Here Jesus Christus . Alhoewel Hy ryk was , het Hy ter wille van julle arm geword sodat julle deur sy armoede ryk kon word .
47008010	Nou gee ek raad oor hierdie saak . Want dit is voordelig vir julle — julle wat nie net die eerste was om iets te doen nie , maar ook heel eerste gewíllig was om iets te doen .
47008011	Voltooi nou die werk sodat julle dit , uit die middele tot julle beskikking , met dieselfde geesdrif kan afrond as dié waarmee julle daarop besluit het .
47008012	As die geesdrif daar is en julle gee volgens wat julle het , is die gawe aanneemlik . Julle hoef nie meer as dit te gee nie .
47008013	Dit beteken egter nie dat hulpbetoon aan ander julle moet laat swaarkry nie . Dit is eerder 'n geval van balans .
47008014	Daar moet 'n balans wees tussen julle huidige oorvloed en hulle gebrek . Dan kan hulle oorvloed weer vir julle gebrek aangewend word . Op só 'n manier kom daar ewewig .
47008015	Soos daar geskryf staan : " Die een met baie , het nie te veel gehad nie ; en die een met 'n bietjie , nie te min nie . "
47008016	Ek is dankbaar teenoor God dat Hy Titus net so entoesiasties gemaak het om julle te help as wat ons is .
47008017	Hy het nie net ons ernstige versoek verwelkom nie , maar in sy ywer op sy eie na julle toe vertrek .
47008018	Saam met hom stuur ons die broer wat in al die gemeentes geprys word vir sy rol in diens van die evangelie .
47008019	Nie net dit nie , maar die broer is ook deur die gemeentes gekies as ons reisgenoot in hierdie liefdesdiens wat deur ons verrig word . Ons doen dit tot eer van die Here en as bewys van ons goeie trou .
47008020	Sodoende voorkom ons dat iemand ons sou verdink in verband met só 'n aansienlike som geld wat ons moet hanteer .
47008021	Ons is daarop bedag om eerbaar voor die Here op te tree , maar ook voor die mense .
47008022	Saam met hulle stuur ons ook nog 'n broer . Ons het hom dikwels en op baie maniere getoets en bevind dat hy ywerig is . Hy is nou nog baie yweriger omdat hy groot vertroue het in julle .
47008023	Wat Titus betref , hy is my kollega en medewerker in julle belang . Verder , wat ons broers betref , hulle is verteenwoordigers van die gemeentes en 'n eer vir Christus .
47008024	Betoon aan hulle julle liefde en laat die gemeentes duidelik sien dat ons rede het om trots te wees op julle .
47009001	Dit is eintlik oorbodig dat ek aan julle skryf oor die bediening aan die gelowiges in Jerusalem .
47009002	Ek ken julle gewilligheid en ek het al by die Masedoniërs oor julle gespog . " Agaje , " het ek opgemerk , " het al 'n jaar gelede voorbereidings begin tref . " En julle ywer het ook die meeste ander aangespoor .
47009003	Ek het hierdie broers gestuur sodat ons woorde van lof oor julle in hierdie saak nie leë woorde sal wees nie , en sodat julle gereed kan wees , soos ek reeds gesê het dat julle al is .
47009004	So nie , as daar Masedoniërs saam met my kom , en sien dat julle nog nie gereed is nie , sal ons ons skaam oor ons vertroue in julle — om nie eers te praat van julle eie skaamte nie .
47009005	Daarom beskou ek dit as noodsaaklik om die broers aan te spoor om vooruit na julle toe te gaan . Hulle moet die dankoffer gereedmaak wat julle vroeër reeds beloof het . Dan sal dit gereed wees as 'n vrywillige dankoffer en nie as iets wat afgepers is nie .
47009006	Dus staan die saak só : Wie suinig saai , sal karig oes ; wie ruimhartig saai , sal volop oes .
47009007	Elkeen moet gee soos hy in sy hart besluit het , nie uit spyt of dwang nie , want God het die blymoedige gewer lief .
47009008	En God is in staat om aan julle elke gawe in oorvloed te gee sodat julle in elke opsig altyd van alles genoeg kan hê én ook nog oorvloedig kan wees in elke goeie werk .
47009009	Soos daar geskryf staan : " Hy het uitgedeelen gegee aan die armes ; sy goedhartigheidbly vir altyd staan . "
47009010	God wat saad voorsien aan die saaier en dan brood om te eet , sal ook aan julle saad gee en dit laat toeneem en die vrugte van julle goedhartigheid lieflik laat groei .
47009011	In elke opsig sal julle ryk gemaak word om ook by elke geleentheid vrygewig te kan wees . Deur ons toedoen bring julle vrygewigheid mee dat God gedank word .
47009012	Die bediening van hierdie hulp voorsien nie net in die behoeftes van die gelowiges in Jerusalem nie , maar word 'n stroom van danksegging teenoor God .
47009013	Deur hierdie diensbetoning sal hulle aan God die eer gee . Hulle sal Hom prys oor julle gehoorsaamheid aan die evangelie van Christus wat julle bely , en ook oor julle opregte mededeelsaamheid teenoor hulle en teenoor al die ander .
47009014	Hulle sal ook vir julle bid en na julle verlang omdat die genade van God oor julle só groot was .
47009015	Dank aan God vir sy onbeskryflike gawe !
47010001	Ek , Paulus , vra julle baie ernstig op grond van die nederigheid en toegeeflikheid van Christus — ek , wat mos , soos gesê word , " gedwee " is teenoor julle as ek bý julle is , maar " manhaftig " wanneer ek van julle af weg is .
47010002	Ek vra julle mooi , moenie my verplig om , wanneer ek kom , my voorneme uit te voer om dié wat ons daarvan beskuldig dat ons volgens menslike oorwegings optree , met mening aan te vat nie .
47010003	Ons leef wel in 'n menslike liggaam , maar ons voer die stryd nie met menslike middele nie .
47010004	Die wapens van ons stryd is nie mensgemaak nie , maar die kragtige gevegstoerusting van God wat vestings kan vernietig . Daarmee vernietig ons die argumente ,
47010005	asook elke skans wat teen die kennis van God opgerig word . Ons neem ook elke gedagte gevange om dit aan Christus gehoorsaam te maak .
47010006	Ons is ook oorgehaal om met elke ongehoorsaamheid af te reken , sodra julle eie gehoorsaamheid in plek geval het .
47010007	Julle kyk bloot na die uiterlike . As julle so oortuig is dat julle aan Christus behoort , moet julle dit weer vir julleself uitmaak dat , net soos júlle aan Christus behoort , só ook ons .
47010008	As ek moontlik oordrewe trots voorgekom het op die volmag wat die Here aan my gegee het , sal ek my nie daarvoor skaam nie . Dit was om julle op te bou , en nie om julle af te breek nie .
47010009	Ek wil beslis nie die indruk skep dat ek julle met my briewe probeer intimideer nie .
47010010	Hulle sê mos : " Paulus se briewe is gewigtig en kragtig , maar as hy persoonlik teenwoordig is , is hy maar onindrukwekkend en het sy boodskap maar min om die lyf . "
47010011	Hulle wat dit kwytraak , moet besef dat daar geen verskil is tussen wat ons in ons afwesigheid in die briewe skryf en wat ons doen as ons by julle teenwoordig is nie .
47010012	Ons waag dit nie om ons in te deel of te vergelyk met " sekere mense " wat hulleself aanbeveel nie . Hulle het regtig nie insig nie ; hulle meet hulleself aan hulle eie maatstaf en vergelyk hulleself net onder mekaar .
47010013	Wat ons betref , ons sal nie buite perke trots wees nie . Ons bly binne die perk van die grense wat God vir ons uitgemeet het . Dié begrensing sluit julle óók in .
47010014	Ons het dus nie ons perke oorskry deur tot by julle te kom nie . Ons het tog heel eerste tot by julle gekom met die Goeie Nuus van Christus .
47010015	Ons is nie buite perke trots nie , dit wil sê , ons spog nie oor ander mense se optredes nie . Ons hoop dat julle geloof sal toeneem en dat ons werkterrein onder julle nog groter sal word .
47010016	Dan sal ons die Goeie Nuus ook in gebiede kan preek wat anderkant julle geleë is , sonder om te roem op werk wat gedoen is in die werkkring van iemand anders .
47010017	Die Skrif sê mos : " As jy jou wil beroem , moet jy jou op die Here beroem . "
47010018	Die eintlike toets lê nie daarin of 'n mens jouself aanbeveel nie , maar of die Here jou aanbeveel .
47011001	Ek wil hê dat julle geduldig met my moet wees as ek 'n bietjie dwaasheid kwytraak . Verdra my tog maar , asseblief !
47011002	Ek is jaloers oor julle eer , want julle is soos 'n jong meisie wat ek aan net een bruidegom toegesê het , en wat ek daarom vlekkeloos aan Christus wil oorhandig .
47011003	Ek is tog bang dat julle gedagtes weggevoer sal word van julle opregte en suiwer toewyding aan Christus , net soos die slang Eva met sy listigheid verlei het .
47011004	As iemand 'n ander Jesus kom verkondig as wat ons verkondig het , of 'n ander Gees of 'n ander evangelie aanvaar as dié wat julle van ons ontvang het , is julle só maklik tevrede daarmee .
47011005	Ek reken dat ek niks vir daardie superapostels terugstaan nie .
47011006	Al is ons dalk nie opgelei in die redenaarskuns nie — wat kennis betref , staan ons geensins terug nie ! Dit het ons , toe ons by julle was , by elke geleentheid duidelik laat blyk .
47011007	Het ek miskien 'n fout gemaak deur myself te verneder om julle gees op te hef omdat ek God se Goeie Nuus gratis aan julle gepreek het ?
47011008	Ek het eintlik ander gemeentes beroof deur van hulle vergoeding te aanvaar om julle te bedien .
47011009	Toe ek by julle was en 'n tekort ondervind het , het ek vir niemand 'n las geword nie , want die broers wat van Masedonië af gekom het , het ten volle aangevul wat ek kortgekom het . Ek het my weerhou en sal my ook verder daarvan weerhou om in enige opsig vir julle 'n las te word .
47011010	Die waarheid van Christus leef in my . Hierdie is vir my 'n saak van trots en ek sal nie toelaat dat dit my in die omgewing van Agaje ontneem word nie .
47011011	Waarom nie ? Omdat ek julle nie liefhet nie ? God weet dat ek julle innig liefhet !
47011012	Wat ek doen , sal ek aanhou doen . Daarmee sal ek die aanleiding afsny van dié mense wat 'n geleentheid soek om as ons gelykes bevind te word in die saak waaroor hulle spog .
47011013	Want sulke mense is vals apostels ; hulle is bedrieglike werkers wat voorgee dat hulle apostels van Christus is .
47011014	Geen wonder nie ! Satan self gee immers voor dat hy 'n engel van die lig is .
47011015	Daarom is dit ook niks besonders dat sy diensknegte hulle voordoen as dienaars van geregtigheid nie . Hulle uiteinde sal wees wat hulle volgens hulle dade verdien .
47011016	Ek sê weer 'n keer : Niemand moet dink dat ek die kluts skoon kwyt is nie . Of so nie , beskou my maar as dwaas sodat ek ook 'n bietjie kan grootpraat .
47011017	Wat ek nou gaan sê , kom nie van die Here nie . Nee , in hierdie saak praat ek regtig soos 'n dwaas in die vertroue dat ek wel rede het om te spog .
47011018	Aangesien daar baie mense is wat op menslike gronde spog , gaan ek ook nou spog .
47011019	Julle wat só slim is , verdra mos geredelik die dwase .
47011020	Julle verdra dit as iemand julle op sleeptou neem , as iemand julle uitbuit , as iemand julle inloop , as iemand grootmeneer speel , as iemand julle trompop beledig .
47011021	Ek sê dit tot my " skande " dat ons te " swak " daarvoor was ! Nou praat ek regtig soos 'n dwaas : As iemand dit wil waag om te spog , ek kan nog meer spog .
47011022	Is hulle Hebreërs ? Ek ook . Is hulle Israeliete ? Ek ook . Is hulle die saad van Abraham ? Ek ook .
47011023	Is hulle diensknegte van Christus , ek nog meer — nou praat ek regtig asof ek heeltemal van my verstand af is ! Wat harde werk betref , uitermate ; wat tronke betref , uitermate ; wat katshoue betref , in die oortreffende trap ; in doodsgevare dikwels .
47011024	Vyf maal het ek van die Jode die gebruiklike straf van 39 houe gekry ;
47011025	drie maal is ek met stokke geslaan , en een keer is ek met klippe gegooi . Drie maal het ek skipbreuk gely en een van daardie kere het ek 'n dag en 'n nag op die oop see oorleef .
47011026	Ek was dikwels op reis ; in gevare van riviere ; van rowers ; van my volksgenote ; van nie - Jode ; gevare in die stad en in verlate gebiede ; gevare op see en gevare onder vals medegelowiges .
47011027	Ek weet van harde werk en swaarkry , van baie nagte se wakkerbly , van honger en dors ; van dikwels sonder kos te moet klaarkom , van koue en sonder klere wees .
47011028	Behalwe al dié dinge , was daar nog elke dag die bekommernis oor al die gemeentes .
47011029	Watter medegelowige is swak , en ek voel nie saam swak nie ? Wie word tot struikeling gebring , en ek raak nie uitermate ontsteld nie ?
47011030	As daar dan grootgepraat móét word , sal ek spog , maar dan veel eerder oor my swakhede .
47011031	Die God en Vader van die Here Jesus weet — aan Hom kom die lof toe tot in ewigheid — dat ek nie 'n leuen vertel nie .
47011032	Toe ek in Damaskus was , het die goewerneur van koning Aretas die stad Damaskus laat bewaak om my te arresteer .
47011033	Deur 'n venster in die muur is ek in 'n mandjie neergelaat en het ek sy hande ontglip .
47012001	As ek dan moet grootpraat — al is dit nou wel nie nuttig nie , sal ek uitkom by gesigte en openbarings deur die Here .
47012002	Ek ken 'n man wat in 'n hegte verhouding met Christus staan . Veertien jaar gelede is hy weggeruk tot in die derde hemel . Of dit in die liggaam was of buite die liggaam , weet ek nie , maar God weet .
47012003	En ek weet ook dat hierdie man — of dit in die liggaam was of buite die liggaam , weet ek nie , God weet -
47012004	weggeruk is na die Paradys toe , en dat hy daar dinge gehoor het wat so verhewe is dat dit vir 'n mens onmoontlik is om dit in woorde uit te druk .
47012005	Oor hierdie man sal ek spog , maar oor myself sal ek nie spog nie , behalwe oor my swakhede .
47012006	Al sou ek ook wou spog , sou ek nie dwaas wees nie , want dan sou ek die waarheid praat . Maar ek weerhou my daarvan sodat niemand méér oor my sal sê as wat hy van my sien en van my hoor nie ,
47012007	selfs nie as gevolg van die buitengewone openbarings nie . Daarom , sodat ek nie hoogmoedig moet word nie , is aan my 'n doring in die vlees gegee , 'n boodskapper van Satan om my te kasty .
47012008	Drie maal het ek die Here gesmeek dat dit my moet verlaat .
47012009	Hy het egter vir my gesê : " My genade is genoeg vir jou , want my krag kom juis in swakheid tot volle verwesenliking . " Daarom sal ek baie liewer oor my swakhede spog sodat die krag van Christus voortdurend deur my kan werk .
47012010	Ek is dus tevrede met my swakhede , beledigings , ontberings , vervolgings en benoudhede ter wille van Christus , want wanneer ek swak is , juis dán is ek sterk .
47012011	Ek het nou eintlik dwaas geword , maar julle het my daartoe gedwing . Want ek moes eintlik deur julle aanbeveel gewees het . Al is ek ook niks , staan ek niks agter vir daardie danige superapostels nie .
47012012	Die kentekens van 'n apostel het ek oor en oor uitgewys toe ek by julle was : deur die doen van tekens , wonders en kragtige dade .
47012013	In watter opsig is julle slegter daaraan toe as die ander gemeentes , behalwe dat ek self nie vir julle tot 'n las was nie ? Vergewe my hierdie " onreg " !
47012014	Kyk , ek is nou vir die derde keer gereed om na julle toe te kom , en ek sal nie 'n las wees nie : ek is nie agter julle goed aan nie , maar julle self . Want dit is nie dat die kinders vir hulle ouers moet sorg nie , maar die ouers vir die kinders .
47012015	Ek sou baie graag alles wou spandeer vir julle lewe , ja , ook myself . Aangesien ek julle uitermate liefhet , hoe werk dit dat julle my dan minder liefhet ?
47012016	Laat dit vasstaan — ek was regtig nie vir julle 'n las nie . Of meen julle dalk ek was te uitgeslape en het julle met 'n slap riem gevang ? Hoe ?
47012017	Het ek julle miskien mislei deur een van die mense wat ek na julle toe gestuur het ?
47012018	Ek het vir Titus gevra en nog 'n broer saamgestuur . Het Titus julle dan gekul ? Is ons optrede en styl dan nie in dieselfde gees nie ; loop ons dan nie in dieselfde spore nie ?
47012019	Julle dink seker al lankal dat ons hierdie dinge uit blote selfverdediging sê . Dis hoegenaamd nie die geval nie ! Ons praat openlik oor hierdie dinge met God as ons getuie en vanuit ons hegte verhouding met Christus ! Alles wat ons sê , geliefdes , is ter wille van julle opbou .
47012020	Ek is bang dat wanneer ek kom , ek julle nie so sal aantref soos ek julle graag wil hê nie , en dat ek ook nie deur julle so aangetref sal word soos julle my graag sal wil hê nie . Ek is veral bang vir twis , naywer , botsings , selfsugtige ambisie , kwaadstokery , geskinder , verwaandheid en wanordelikheid .
47012021	Ek is ook bang dat wanneer ek weer kom , my God my by julle sal verneder en dat ek sal treur oor baie wat al lank sonde doen en wat nie oor hulle onreinheid , seksuele vergrype en losbandigheid berou het nie .
47013001	Dit is die derde keer dat ek nou na julle toe kom . " In die mond van twee of drie getuies staan elke woord vas . "
47013002	Ek het dit vroeër gesê toe ek julle die tweede keer besoek het , en ek herhaal dit nou weer terwyl ek nog afwesig is — ek sê dit vir dié wat al vroeër sonde gedoen het , en ook vir die ander : As ek nou weer kom , sal ek niemand ontsien nie .
47013003	Julle soek mos 'n bewys dat Christus deur my praat . In werklikheid is Hy nie swak nie , maar betoon Hy Hom kragtig teenoor julle ,
47013004	want al is Hy gekruisig in menslike swakheid , leef Hy uit die krag van God . Want ons is swak saam met Hom , maar ons sal ook saam met Hom uit die krag van God lewe . Dit sal duidelik blyk wanneer ons by julle is .
47013005	Ondersoek julleself of julle in 'n egte geloofsverhouding met Christus staan . Toets julleself . As julle nie daarvan oortuig is dat Christus in julle woon nie , het julle die toets nie geslaag nie .
47013006	Ek hoop julle besef dat ons wel die toets geslaag het .
47013007	Ons bid tot God dat julle niks slegs sal doen nie . Ons bid dit , nie om daarmee bewys te lewer dat ons die toets geslaag het nie . Ons bid dat julle die goeie sal doen , selfs al sou dit lyk of ons die toets nie geslaag het nie .
47013008	Want ons vermag niks teen die waarheid nie , maar net ten gunste van die waarheid .
47013009	Ons is maar te bly wanneer ons swak is , solank julle maar net sterk is . Waarvoor ons bid , is dat julle julle geestelik sal regruk .
47013010	Ek skryf hierdie dinge terwyl ek nog afwesig is sodat wanneer ek by julle is , ek nie nodig sal hê om met die gesag wat die Here aan my gegee het — om op te bou en nie om af te breek nie — streng teenoor julle op te tree nie .
47013011	Verder , broers en susters , wees bly , ruk julle reg , aanvaar vermaning , wees eensgesind , leef in vrede . En die God van liefde en vrede sal by julle bly !
47013012	Groet mekaar met die soen van Christelike liefde . Al God se mense stuur aan julle groete .
47013013	
47013014	Mag die genade van die Here Jesus en die liefde van God en die gemeenskap van die Heilige Gees met julle almal wees .
48001001	Hierdie brief kom van Paulus , 'n apostel wat nie deur mense aangestel of gestuur is nie , maar deur Jesus Christus en deur God die Vader — Hy wat Jesus Christus uit die dood opgewek het .
48001002	Dit kom ook van al die broers en susters hier saam met my . Ons skryf aan die gemeentes in Galasië .
48001003	Mag die genade en vrede van God ons Vader en van Jesus Christus met julle wees .
48001004	Jesus Christus het volgens God ons Vader se wil vir ons sondes gesterf om ons te bevry van die bose tyd waarin ons nou lewe .
48001005	Hiervoor moet God se heerlikheid vir altyd en altyd geprys word ! Amen .
48001006	Ek is verstom oor wat julle gedoen het . Hoe kon julle so gou julle rug op God draai ? Op Hóm wat julle deur Christus se genade na Hom toe geroep het ! Julle het julle ore uitgeleen vir 'n ander " Goeie Nuus " .
48001007	Maar daar is geen ander Goeie Nuus nie ! Al wat daar is , is 'n paar mense wat julle deurmekaarmaak , ja , wat die Goeie Nuus van Christus wil verdraai .
48001008	Vervloek is elkeen wat 'n ander boodskap verkondig as wat ons aan julle verkondig het , al sou dit ons self of 'n boodskapper uit die hemel wees .
48001009	Ek herhaal : Vervloek is elkeen wat 'n ander boodskap verkondig as dié een wat julle ontvang het !
48001010	Hoe klink dit vir julle ? Wil ek in mense se goeie boekies kom ? Of wil ek God tevrede stel ? Probeer ek mense gelukkig maak ? As ek nog steeds mense gelukkig wil maak , is ek nie 'n dienskneg van Christus nie .
48001011	Ek verseker julle , broers en susters , die Goeie Nuus wat ek aan julle verkondig het , is nie deur mense uitgedink nie .
48001012	Ek het dit nie by 'n mens gehoor of geleer nie , maar deurdat God Jesus Christus aan my geopenbaar het .
48001013	Julle het mos gehoor hoe ek my vroeër , toe ek nog die Joodse godsdiens aangehang het , gedra het , dat ek God se kerk fanaties vervolg en verwoesting gesaai het .
48001014	In die uitlewing van die Joodse godsdiens het ek in my ouderdomsgroep bo baie van my volksgenote uitgestaan . Ek was besig om my uitermate te beywer vir die tradisies van my voorgeslagte .
48001015	Maar toe het God besluit — Hy wat my al voor my geboorte gekies het en my deur sy genade geroep het -
48001016	om sy Seun aan my bekend te maak . Dit het gebeur sodat ek Hom aan die nie - Joodse nasies kan verkondig . Ek het nie dadelik met mense gepraat nie .
48001017	Ek het ook nie Jerusalem toe gegaan na hulle wat reeds voor my apostels was nie . Nee , ek het Arabië toe gegaan en van daar af teruggekom Damaskus toe .
48001018	Eers drie jaar later is ek Jerusalem toe om Petrus te ontmoet . Ek het twee weke by hom gebly ,
48001019	maar van die ander apostels het ek niemand gesien nie behalwe Jakobus , die broer van die Here .
48001020	Kyk , God is my getuie dat die dinge wat ek vir julle skryf nie leuens is nie .
48001021	Daarna het ek na die gebied van Sirië en Silisië toe gegaan .
48001022	Die Christene in die gemeentes van Judea het my nog nie persoonlik geken nie .
48001023	Hulle het net gehoor : " Die persoon wat ons vroeër vervolg het , verkondig nou die geloof wat hy wou uitroei ! "
48001024	En hulle het God oor my geprys .
48002001	Dit was eers veertien jaar later dat ek weer Jerusalem toe gegaan het . Ek het Barnabas en ook Titus saam met my gevat .
48002002	Daar is in 'n openbaring vir my gesê om te gaan . In 'n privaat gesprek met die leiers het ek die Goeie Nuus voorgelê wat ek aan die nie - Jode verkondig . Ek wou seker maak dat ek my nie tevergeefs inspan nie .
48002003	Maar hoewel Titus , wat saam met my was , 'n Griek is , is hy nie gedwing om hom te laat besny nie .
48002004	Net 'n paar skyngelowiges het daarop aangedring . Hulle het die byeenkoms binnegesluip om te kom spioeneer op die vryheid wat ons in Christus Jesus het . Hulle doel was om ons weer slawe te maak .
48002005	Ons het egter vir geen oomblik toegegee nie sodat die waarheid van die Goeie Nuus vir julle gehandhaaf kan bly .
48002006	Verder het die leiers — wat hulle status was , maak nie vir my saak nie ; God kyk nie na 'n mens se status nie — niks meer van my verwag nie .
48002007	Inteendeel ! Hulle het ingesien dat die Goeie Nuus vir die nie - Jode aan my toevertrou is , soos die Goeie Nuus vir die Jode aan Petrus toevertrou is .
48002008	Want , soos God vir Petrus toegerus het om 'n apostel vir die Jode te wees , het Hy my toegerus om 'n apostel vir die nie - Jode te wees .
48002009	En toe , omdat hulle besef het dat God sy genade aan my gegee het , het Jakobus en Petrus en Johannes — hulle is as die sleutelfigure beskou — my en Barnabas die hand gegee as teken dat ons kollegas is : Ons sou na die nie - Joodse nasies gaan en hulle na die Jode .
48002010	Al wat hulle gevra het , was dat ons aan die armes moes dink , en juis dit het ek ywerig gedoen .
48002011	Toe Petrus egter na Antiogië gekom het , het ek hom openlik teengestaan omdat hy verkeerd was .
48002012	Voordat daar mense van Jakobus af gekom het , het hy saam met die nie - Jode geëet . Maar nadat hulle gekom het , het hy hom onttrek en hom tydens etes eenkant gehou omdat hy bang was vir wat die Joodse Christene sou sê .
48002013	Daarop het die ander Joodse Christene hom gevolg en selfs Barnabas het hom deur hulle skynheiligheid laat saamsleep .
48002014	Toe ek egter sien dat hulle optrede nie strook met die waarheid van die Goeie Nuus nie , het ek voor almal vir Petrus gesê : " Hoe kan jy , wat 'n Jood is — wat egter nie meer Joods lewe nie , maar nie - Joods — die nie - Jode dwing om soos Jode te leef ? "
48002015	Ons wat van geboorte Jode is en nie sondaars uit die nie - Joodse nasies nie ,
48002016	weet dat niemand deur die wet te onderhou deur God vrygespreek word nie . Net deur die geloof in Jesus Christus kan dit gebeur ! Selfs ons het tot geloof in Christus Jesus gekom sodat ons deur geloof , en nie omdat ons die wet onderhou nie , deur God vrygespreek kan word . Niemand sal mos deur die wet te onderhou deur God vrygespreek word nie !
48002017	Dit is eers as ons deur Christus God se vryspraak soek dat ons raaksien dat ons self ook sondaars is . Beteken dit nou dat Christus in diens van die sonde staan ? Natuurlik nie !
48002018	Dis eerder ék wat van myself 'n oortreder maak . Dis nou as ek weer begin leef volgens 'n stelsel wat ek klaar verwerp het .
48002019	Deur die wet het ek die wet afgesterf . Gevolglik leef ek nou vir God . Ek is saam met Christus gekruisig .
48002020	Ek leef nie meer nie , maar Christus lewe in my . Die lewe wat ek nou op aarde leef , leef ek deur geloof in die Seun van God , Hy wat sy liefde vir my bewys het deur in my plek te sterf .
48002021	Ek verwerp nie dié genade van God nie . As dit moontlik was om deur God vrygespreek te word deur die wet te onderhou , het Christus mos verniet gesterf !
48003001	O , dwase Galasiërs ! Wie het julle getoor ? Christus is dan só duidelik vir julle beskryf dat julle Hom as 't ware aan die kruis kon sien hang !
48003002	Ek wil net dit vir julle vra : Het julle die Gees ontvang deur die wet te onderhou of deur te glo wat julle gehoor het ?
48003003	Hoe kan julle so dwaas wees ? Wil julle dit wat die Gees in julle begin het , nou uit eie krag probeer klaarmaak ?
48003004	Was al die goeie dinge wat julle beleef het , dan tevergeefs ? Dit kon tog nie tevergeefs gewees het nie !
48003005	Vra julle dus af : Het God die Gees vir julle gegee en wonders onder julle bewerk omdat julle die wet onderhou of omdat julle geglo het wat julle gehoor het ?
48003006	So was dit ook met Abraham : " Hy het God geglo en God het hom vrygespreek . "
48003007	Julle moet dus insien : Die ware kinders van Abraham is hulle wat glo .
48003008	Verder het die Skrif vooruit gesien dat God nie - Jode deur geloof sou vryspreek . Daarom is die Goeie Nuus vooraf aan Abraham bekendgemaak : " Deur jou sal al die volke geseën wees . "
48003009	Almal wat glo , word gevolglik geseën saam met die gelowige Abraham .
48003010	Maar elkeen wat op die onderhouding van die wet vertrou om deur God vrygespreek te word , is vervloek . Die Skrif sê mos : " Vervloek is elkeen wat nie alles doen wat in die boek van die wet geskryf staan nie . "
48003011	Dit is dus duidelik dat niemand deur God vrygespreek word op grond van wetsonderhouding nie . Daar staan geskryf : " Wie deur gelóóf vrygespreek word , sal lewe . "
48003012	Maar by die wet speel geloof geen rol nie , want daar staan : " Wie dóén wat die wet sê , sal daardeur lewe . "
48003013	Christus het ons losgekoop van die vloek wat op wetsoortreders rus toe Hy vir ons 'n vervloekte geword het . Daar staan geskryf : " Vervloek is elkeen wat aan 'n paal hang . "
48003014	Dit wat Christus Jesus gedoen het , het tot gevolg dat ook die nie - Joodse nasies deel kry aan Abraham se seën . Dit beteken dat ons deur die geloof die Gees wat belowe is , ontvang .
48003015	Broers en susters , ek gebruik nou 'n alledaagse voorbeeld . As 'n ooreenkoms , al is dit mensewerk , eers gesluit is , kan niemand dit ongeldig verklaar of iets daarby voeg nie .
48003016	My argument is : God het sy beloftes aan Abraham en sy nakomeling gegee . Daar staan nie " nakomelinge " asof baie mense bedoel word nie , maar dit gaan om één persoon . Met " sy nakomeling " word Christus bedoel .
48003017	Ek sê dus : Die verbond wat God met Abraham gesluit het , kan nie deur die wet , wat 430 jaar later gekom het , ongeldig gemaak en daarmee ook die belofte ongedaan gemaak word nie .
48003018	As wetsgehoorsaamheid 'n mens die erfenis kan laat ontvang , word dit nie meer ontvang omdat God dit beloof het nie . God het egter juis sy genade deur 'n belofte aan Abraham gegee .
48003019	Waarom dan die wet ? Dit het bygekom met die oog op die sonde totdat die " Nakomeling " op wie die belofte betrekking het , sou kom . Engele het die wet deur middel van 'n tussenganger aan Israel gegee .
48003020	My argument is : 'n Tussenganger is nie nodig as daar net een party is nie . En God is net één !
48003021	Is die wet dus in stryd met God se beloftes ? Verseker nie ! As daar 'n wet was wat ware lewe kon gee , sou ons inderdaad vrygespreek kon word deur daardie wet te gehoorsaam .
48003022	Maar die Skrif getuig die teendeel : Alles is vasgevang in die greep van sonde sodat die belofte op grond van geloof in Jesus Christus aan die gelowiges gegee sou kon word .
48003023	Voordat die geloof gekom het , is ons deur die wet bewaak . Ons was gevange gehou totdat God se plan van geloof geopenbaar sou word .
48003024	Die wet het ons soos 'n kinderopvoeder opgepas totdat Christus gekom het . Ons is opgepas sodat ons deur te glo God se vryspraak kon ontvang .
48003025	Noudat die tyd van geloof gekom het , staan ons egter nie langer onder die toesig van 'n kinderopvoeder nie .
48003026	Julle is almal God se kinders deurdat julle in Christus Jesus glo .
48003027	Almal wat deur die doop met Christus één geword het , se lewe word nou heeltemal deur Christus bepaal .
48003028	Nou is daar nie langer sprake van Jood of Griek , slaaf of vryman , man of vrou nie ; julle is tog almal één in Christus Jesus .
48003029	Verder , omdat julle aan Christus behoort , ís julle die nageslag van Abraham en dus erfgename van die belofte !
48004001	Ek bedoel : Solank 'n erfgenaam minderjarig is , verskil sy posisie nie eintlik van dié van 'n slaaf nie , al behoort die hele erfenis aan hom .
48004002	Tot op die dag wat die pa bepaal het , staan die erfgenaam onder toesig en bestuur .
48004003	Toe ons nog geestelik minderjarig was , het ons die magte van die wêreld soos slawe gedien .
48004004	Maar in die volheid van die tyd het God sy Seun gestuur . Hy is uit 'n vrou gebore , onder die wet ,
48004005	sodat Hy hulle wat onder die wet is , kan vrykoop , ja , sodat ons tot kinders aangeneem kan word .
48004006	En omdat julle sy kinders is , het God die Gees van sy Seun gestuur om in ons te lewe . Die Gees in ons roep voortdurend na God : " Abba ! " — wat die Aramese woord is vir " Vader " .
48004007	Jy is dus nie meer slaaf nie , maar kind . En as sy kind het God jou sy erfgenaam gemaak !
48004008	Toe julle God nog nie geken het nie , was julle slawe van gode wat nie regtig gode is nie .
48004009	Nou ken julle egter vir God , of eerder : God ken julle . Hoe is dit dan moontlik dat julle weer na die patetiese en armsalige magte van die wêreld wil terugkeer om hulle soos slawe te dien ?
48004010	Julle hou aan om spesiale dae , maande , seisoene en jare te vier !
48004011	Ek is bekommerd oor julle . Al my harde werk onder julle was dalk verniet .
48004012	Broers en susters , ek pleit by julle : Word soos ek , want ek is ook soos julle . Julle het my nooit enige kwaad aangedoen nie .
48004013	Julle onthou mos nog die eerste keer toe ek die Goeie Nuus aan julle verkondig het . Ek het na julle gekom terwyl ek siek was .
48004014	Hoewel my siekte vir julle 'n beproewing was , het julle nie vir my gegril of my vermy nie . Inteendeel , julle het my ontvang asof ek 'n engel , ja , asof ek Christus Jesus self was .
48004015	Julle het julleself destyds as bevoorreg beskou . Wat het dan nou gebeur ? Ek kan regtig daarvan getuig dat julle , as dit moontlik was , selfs julle oë sou uitgeruk het om hulle vir my te gee .
48004016	Het ek nou vir julle 'n vyand geword omdat ek julle eerlik die waarheid vertel ?
48004017	Die ander mense wat skynbaar so baie ywer vir julle het , het nie goeie bedoelings nie . Hulle wil 'n wig tussen ons indryf sodat julle julle vir hulle saak sal beywer .
48004018	Dit is goed om jou vir 'n goeie saak te beywer . Maar doen dit dan altyd , en nie net as ek daar by julle is nie .
48004019	Ag , my kinders , totdat Christus in julle lewens vorm aanneem , het ek elke keer weer geboortepyne oor julle .
48004020	Ek wens dat ek op hierdie oomblik by julle kan wees en op 'n ander trant met julle kan praat , want ek is regtig bekommerd oor julle .
48004021	Sê vir my , julle wat so graag aan die wet onderwerp wil wees : Hoor julle nie wat die wet sê nie ?
48004022	Daar staan geskryf dat Abraham twee seuns gehad het , een by 'n vrou wat 'n slaaf was en een by 'n vrou wat vry was .
48004023	Die seun van die slavin het sy geboorte te danke aan die mens se eie planne , en die seun van die vrou wat vry was , aan God se belofte .
48004024	Hierdie dinge moet figuurlik verstaan word . Die twee vroue staan vir twee verbonde . Hagar staan vir die verbond wat by die Sinaiberg gesluit is . Dié verbond bring slawerny voort .
48004025	Hagar , wat vir die Sinaiberg in Arabië staan , is ook 'n beeld vir die huidige Jerusalem . Jerusalem en haar inwoners leef in slawerny .
48004026	Maar die hemelse Jerusalem is vry en sý is ons moeder !
48004027	Daar staan geskryf : " Wees baie bly , onvrugbare vrou , jy wat nie kinders kon hê nie ! Jubel en juig , jy wat nooit ma kon word nie . Want die vrouwat deur haar man verlaat is , het meer kinders as die vrouwie se man by haar is . "
48004028	Broers en susters , soos Isak is julle beloftekinders .
48004029	Maar , soos destyds , toe die seun wat sy geboorte aan die mens se planne te danke het , die seun wat sy geboorte aan die Gees te danke het , vervolg het , so is dit ook vandag die geval .
48004030	Maar wat sê die Skrif ? " Jaag die slavin en haar seun weg , want die seun van die vrou wat vry is , mag nie saam met die seun van die slavin erf nie . "
48004031	Met ander woorde , broers en susters , ons is nie kinders van 'n slavin nie , maar van die vrou wat vry is .
48005001	Om vry te wees ! — dit is waarvoor Christus ons vrygemaak het ! Maak seker dat julle vry bly , en moet nie weer onder 'n slawejuk vasgebind word nie .
48005002	Kyk , ek , Paulus , sê vir julle : As julle julle laat besny , sal Christus niks vir julle beteken nie .
48005003	Ek sê dit weer : Elkeen wat besny word , is verplig om die hele wet na te kom .
48005004	Julle wat deur God vrygespreek wil word deur die wet te onderhou , het julle van Christus losgemaak . Julle het God se genade verbeur .
48005005	Wat ons betref , die Gees laat ons uitsien na dit waarop ons hoop : vryspraak deurdat ons glo .
48005006	Vir mense wat met Christus verenig is , is dit nie belangrik of jy besny is of nie besny is nie . Wat egter wel belangrik is , is geloof wat deur liefde dade word .
48005007	Julle het so goed gevorder . Wie het julle gekeer om die waarheid te bly gehoorsaam ?
48005008	Die idee kom nie van Hom wat julle geroep het nie !
48005009	Onthou : 'n Bietjie suurdeeg maak die hele deeg suur .
48005010	Ek het vertroue in die Here wat julle betref dat julle nie anders as ek sal dink nie . Maar die persoon wat julle verwar het , sal gestraf word , wie dit ook al is .
48005011	Wat my betref , broers en susters , as dit waar is dat ek steeds verkondig dat besnydenis noodsaaklik is , waarom word ek dan vervolg ? Dan is daar mos nie meer 'n kruisboodskap wat kan aanstoot gee nie .
48005012	Ek wens werklik dat dié wat julle opstandig maak oor die besnydenis , sommer hulleself kastreer !
48005013	Broers en susters , julle is inderdaad geroep om in vryheid te leef . Moet net nie die vryheid misbruik om sondige begeertes te bevredig nie , maar gebruik dit om mekaar met liefde te dien .
48005014	Die hele wet is saamgevat in een opdrag : " Jy moet jou naaste liefhê soos jouself . "
48005015	Maar julle byt en verskeur mekaar . Pas op dat julle mekaar nie heeltemal verslind nie !
48005016	Ek sê : Laat julle leefstyl eerder deur die Gees bepaal word . Dan sal julle glad nie aan die begeertes van julle sondige geaardheid toegee nie .
48005017	'n Mens se sondige geaardheid wil dinge doen wat teen die Gees is , en die Gees wil dinge doen wat teen jou sondige geaardheid is , want hulle is mekaar se vyande . Julle kan dus nie sommer maar net alles doen wat julle wil nie .
48005018	Maar as julle deur die Gees gelei word , is die wet nie meer julle baas nie .
48005019	Die dinge wat ons sondige geaardheid ons laat doen , is bekend : seksuele sondes , onreinheid , losbandigheid ,
48005020	afgodery , towerkuns , vyandigheid , rusie , jaloesie , woede , selfsugtige ambisie , verdeeldheid , partyskappe ,
48005021	afguns , dronkenskap , wilde partytjies en al sulke dinge . Ek herhaal my vroeëre waarskuwing oor hierdie dinge : Wie sulke dinge doen , sal nie as erfgenaam deel hê aan God se koningsheerskappy nie .
48005022	Maar die vrug wat die Gees voortbring , is : liefde , vreugde , vrede , geduld , vriendelikheid , goedheid , getrouheid ,
48005023	sagmoedigheid en selfbeheersing . Teen sulke dinge is daar nie 'n wet nie .
48005024	Maar dié wat aan Christus Jesus behoort , het die hartstogte en die begeertes van hulle sondige geaardheid gekruisig .
48005025	Ons lewe deur die Gees ; daarom moet die Gees ook ons leefstyl bepaal .
48005026	Ons moenie te veel van onsself dink , mekaar irriteer of op mekaar jaloers wees nie .
48006001	Broers en susters , wanneer iemand in die een of ander sonde verval , moet julle wat deur die Gees gelei word , daardie persoon nederig reghelp . Wees baie versigtig dat jy nie ook versoek word nie .
48006002	Help ander gelowiges wat swaarkry , en gee só uitvoering aan Christus se liefdeswet .
48006003	Julle weet dat mense wat baie van hulleself dink , terwyl hulle niks is nie , hulleself bedrieg .
48006004	Daarom moet julle almal eerder julle eie gedrag toets . Dan kan julle op julleself trots wees , sonder om julle met iemand anders te vergelyk .
48006005	Ons weet tog : Almal sal oor hulleself verantwoording moet doen .
48006006	Iemand wat in die woord van God onderrig word , moet dié een wat onderrig gee , in alle goeie dinge laat deel .
48006007	Moenie 'n fout maak nie . God laat nie met Hom spot nie : Wat mense saai , sal hulle ook maai !
48006008	Hulle wat op die land van hulle sondige geaardheid saai , sal op grond daarvan die dood oes , terwyl hulle wat op die land van die Gees saai , op grond daarvan die ewige lewe sal oes .
48006009	Moet dus nie moeg word om goed te doen nie , want as ons nie tou opgooi nie , sal ons op die regte tyd oes .
48006010	Terwyl ons die kans het , moet ons dus goeddoen aan alle mense , maar veral aan medegelowiges .
48006011	Julle sien aan die groot letters ek skryf nou met my eie hand .
48006012	Al daardie mense wat julle wil dwing om besny te word , vir hulle gaan dit net om uiterlik die regte indruk te maak sodat hulle nie oor die kruis van Christus vervolg word nie .
48006013	Hulle wat besny word , leef self nie werklik volgens die wet nie . Hulle wil julle egter laat besny om met dit wat aan julle liggaam gedoen is , te spog .
48006014	Maar ek — ek wil my op niks anders beroem as die kruis van ons Here Jesus Christus nie . Want daardeur is die wêreld vir my gekruisig , en ek vir die wêreld .
48006015	Dis nie belangrik of iemand besny of nie besny is nie , maar dis belangrik of iemand 'n nuwe mens is .
48006016	Mag God se vrede en ontferming met almal wees wat volgens hierdie beginsel lewe . Húlle is Gód se Israel !
48006017	Verder moet niemand vir my nóg moeite aandoen nie . Ek dra al klaar die littekens van Jesus aan my liggaam .
48006018	Broers en susters , mag die genade van ons Here Jesus Christus met julle gees wees . Amen .
49001001	Hierdie brief kom van Paulus . Ek is deur God gekies om 'n apostel van Christus Jesus te wees . Ek skryf aan God se mense in Efese , hulle wat in Christus Jesus glo .
49001002	Mag die genade en vrede van God ons Vader en die Here Jesus Christus met julle wees .
49001003	Prys God , die Vader van ons Here Jesus Christus , voortdurend , want Hy is wonderlik goed vir ons ! Deur wat Christus gedoen het , het Hy ons geseën met elke geestelike seëning wat daar in die hemelsfere is .
49001004	Deur wat Christus gedoen het , het God ons uitgekies . Omdat Hy ons liefhet , het Hy ons , al voor die wêreld gemaak is , uitgekies om Syne te wees en onberispelik in liefde voor sy aangesig te lewe .
49001005	Deur wat Christus gedoen het , het God vooraf besluit om ons as sy kinders aan te neem . Hy het dit gedoen omdat dit is hoe Hy dit wou hê .
49001006	Daarom prys ons God se grootheid . Deur sy Seun wat Hy liefhet , het Hy genade aan ons gegee .
49001007	Deur sy geliefde Seun is ons verlos deurdat Hy sy bloed vir ons gestort het . Ons oortredings is vergewe omdat God die rykdom van sy genade
49001008	in oorvloed aan ons gegee het . God , wat al die wysheid en insig het ,
49001009	het sy geheime plan aan ons bekendgemaak . So het Hy dit reeds voorheen , met die fokus op Christus , goedgevind om hierdie plan
49001010	in die volheid van die tye tot uitvoering te bring . Hierdie geheime plan is om alles wat in die hemel en op die aarde is , onder een hoof te verenig ; en hierdie hoof is Christus .
49001011	Deur wat Christus gedoen het , het ons ook deel van God se eie erfdeel geword . Ons was vooraf daartoe bestem ! Dit was God se doel ! Hy het alles laat uitwerk soos Hy dit beplan en wou gehad het .
49001012	Die gevolg is dat God se grootheid deur ons bestaan verheerlik word . Ons was die eerstes wat ons hoop op Christus geplaas het .
49001013	Deur wat Christus gedoen het , het ook julle die waarheid gehoor , die Goeie Nuus waardeur julle verlos word . Op grond van wat Christus gedoen het , is julle , toe julle tot geloof gekom het , tot God se eiendom gemerk deur die Heilige Gees wat God belowe het .
49001014	Die Heilige Gees is God se deposito wat ons volle erfenis waarborg totdat almal wat aan God behoort , volkome verlos sal wees . Daarvoor moet ons God se grootheid prys !
49001015	Die nuus dat julle in die Here Jesus glo en liefde aan al God se mense bewys , maak dat ook ek
49001016	nie ophou om God vir julle te dank nie . Ek dink aan julle in my gebede en vra
49001017	dat die God van ons Here Jesus Christus — die Vader aan wie al die heerlikheid behoort — aan julle geestelike wysheid en insig sal gee deurdat julle Hom persoonlik ken .
49001018	Mag God julle harte so verlig dat julle sal insien watter wonderlike vooruitsig sy roeping inhou . Mag julle insien hoe 'n ryk heerlikheid dit is dat God sy eie mense vir Hom as 'n erfdeel verkry het .
49001019	Mag julle insien hoe enorm groot die krag is wat God gebruik vir ons wat glo . Dieselfde magtige sterkte was ook aan die werk
49001020	toe God Christus uit die dood opgewek het en Hom in die hemel aan sy regterhand laat sit het .
49001021	Nou is Christus hoog verhewe bo elke owerheid en gesag en krag en heerskappy , ja , elke noemenswaardige instansie , nie net in hierdie wêreld nie , maar ook in die wêreld wat kom .
49001022	God het alle dinge onder sy beheer gestel en Hom ook as Hoof van alles aan die kerk gegee .
49001023	Die kerk is sy liggaam , die volheid van Hom wat alles in elke opsig met sy teenwoordigheid vul .
49002001	As gevolg van julle verkeerde lewe en sondes was ook julle geestelik dood .
49002002	Julle leefstyl destyds is bepaal deur hierdie bose wêreld , ja , deur die regeerder van die mag wat in die lug is . Dit is die gees wat nou nog werk in almal wat aan God ongehoorsaam is .
49002003	Ons almal het vroeër so gelewe . Ons gedrag is bepaal deur ons sondige begeertes . Elke sondige wens wat in ons gedagtes opgekom het , het ons sommer net gedoen . Soos die ander mense was ons vanselfsprekend vir God se straf bestem .
49002004	Maar God se ontferming is oorvloedig . Die liefde waarmee Hy ons liefgehad het , was so groot
49002005	dat toe ons verkeerde lewe ons geestelike dood veroorsaak het , Hy ons saam met Christus lewend gemaak het . Dis dus God se genade wat maak dat julle verlos is !
49002006	Omdat ons aan Christus Jesus verbind is , het God ons saam met Hom opgewek en saam met Hom 'n sitplek in die hemel gegee .
49002007	So sal God ook in die tye wat kom , bewys dat Hy heeltemal oorloop van genade . Die goedheid wat God ons deur Christus Jesus gegee het , sal as bewys dien .
49002008	Dit is mos dié genade wat julle verlos het deurdat julle tot geloof gekom het . En julle verlossing kom nie uit julleself nie , maar is 'n gawe van God .
49002009	Dit is nie die gevolg van julle dade nie . Niemand kan daaroor grootpraat nie ,
49002010	want ons is God se handewerk . Hy het ons in ons eenheidsband met Christus Jesus só gemaak dat ons die goeie werke wat Hy vir ons bestem het , kan uitlewe .
49002011	Dink daarom aan die tyd toe julle wat as nie - Jode gebore is , " onbesnedenes " genoem is deur dié wat " besnedenes " genoem word — al is die besnydenis net mensewerk aan die liggaam .
49002012	Dink daaraan dat julle toe sonder Christus was , nie burgers van God se volk nie , uitlanders wat nie deel gehad het aan die beloftes van die verbonde nie . Julle was sonder toekomsverwagting en sonder God in die wêreld .
49002013	Maar nou het julle wat toe ver weg was , deur julle verhouding met Christus naby gekom . Dit is moontlik gemaak deur Christus se dood aan die kruis .
49002014	Christus het inderdaad vrede tussen ons gebring . Deur sy liggaam aan die kruis te gee het Hy die twee groepe één gemaak ; ja , die muur van vyandskap het Hy afgebreek .
49002015	Hy het 'n einde gemaak aan die wet met sy voorskrifte . Hy het vrede gebring deur in Homself die twee groepe tot een nuwe mensheid te omskep .
49002016	Ja , deur sy dood aan die kruis het Hy die vyandskap beëindig . Só het Hy albei groepe in een liggaam met God versoen .
49002017	Hy het vrede kom verkondig vir hulle wat ver is , én vir hulle wat naby is .
49002018	Dit is aan Hom te danke dat albei van ons deur een Gees toegang tot die Vader het .
49002019	Julle is dus nie meer uitlanders en bywoners nie , maar medeburgers van hulle wat aan God behoort . Ja , julle is lede van God se huisgesin
49002020	wat gebou is op die fondament wat die apostels en die profete gelê het . Christus Jesus is self die hoekklip
49002021	op wie die hele gebou , terwyl dit kunstig inmekaargepas word , verrys tot 'n tempel wat aan die Here toegewy is .
49002022	Deur julle verhouding met Hom word ook julle saam opgebou tot 'n gebou waarin God deur sy Gees woon .
49003001	Hier volg nou die rede waarom ek , Paulus , die gevangene in diens van Christus , vir julle , die nie - Jode , bid .
49003002	Julle het seker gehoor van die bediening wat God uit genade aan my toevertrou het , 'n bediening in julle belang .
49003003	'n Geheime plan is deur openbaring aan my bekendgemaak . Oor dié geheime plan het ek hierbo kortliks geskryf .
49003004	Deur dit te lees kan julle 'n begrip vorm van my insig in die geheime Christusplan .
49003005	God het hierdie geheime plan nie in vorige geslagte aan mense bekendgemaak nie , maar nou het Hy dit deur die Gees bekendgemaak aan die apostels en profete wat aan Hom toegewy is .
49003006	Dié geheime plan is dat die nie - Joodse nasies deur Christus Jesus saam sal deel in die erfenis van God se volk , dat hulle saam lede van dieselfde liggaam is , en saam deel het aan die beloftes wat op grond van die Goeie Nuus verkry word .
49003007	Uit genade het God my die gawe gegee om 'n dienaar van hierdie Goeie Nuus te word . Die gawe is aan my gegee deur die werking van God se krag .
49003008	Aan my , die heel onbelangrikste van al God se mense , is hierdie genade gegee om aan die nie - Joodse nasies die onmeetlike rykdom van Christus te verkondig !
49003009	Ek moet vir almal duidelik maak hoe God , die Skepper van alle dinge , die geheime plan uitvoer wat nog altyd verborge was .
49003010	Die doel hiermee is om nou deur die kerk vir al die bose hemelse regeerders en maghebbers te wys hoe allesomvattend die wysheid van God
49003011	se ewige plan is , dié plan wat Hy deur Christus Jesus ons Here tot uitvoer bring .
49003012	Deur Christus en ons geloof in Hom , kan ons met vertroue vrymoedig na God toe gaan .
49003013	Om hierdie rede vra ek dat julle nie moedeloos word oor my swaarkry ter wille van julle nie . Dit strek tot julle eer !
49003014	Daarom kniel ek voor die Vader .
49003015	Hy is die Vader van elke gemeenskap in die hemel en op die aarde .
49003016	Mag Hy deur sy Gees uit die rykdom van sy Goddelike grootheid aan julle die krag gee om innerlik sterk te word .
49003017	Dan sal Christus deur die geloof in julle harte woon , en sal julle in God se liefde gewortel en gegrondves wees .
49003018	Mag julle in staat wees om saam met al God se mense te begryp hoe breed en lank en hoe hoog en diep sy liefde is .
49003019	Dan sal julle Christus se liefde , wat alle verstand te bowe gaan , beleef . Mag julle heeltemal met die volheid van God vervul word .
49003020	Hy moet geprys word — Hy wat mag het om deur die krag wat in ons werk , oneindig meer te doen as wat ons vra of dink om te vra .
49003021	Die kerk wat aan Christus Jesus verbind is , moet Hom prys deur al die geslagte heen tot in alle ewigheid ! Amen .
49004001	Ek doen dus 'n beroep op julle , ek wat 'n gevangene in diens van die Here is : Leef 'n lewe wat pas by die waardigheid van die roeping waarmee julle geroep is .
49004002	Met totale beskeidenheid en sagmoedigheid , ja , met geduld moet julle mekaar in liefde verdra .
49004003	Deur in vrede met mekaar te lewe , moet julle julle daarop toelê om die eenheidsband te bewaar wat die Gees bewerk het .
49004004	Daar is net één Gees , net soos julle net één toekomsverwagting het op grond van julle roeping -
49004005	één Here , één geloof , één doop ,
49004006	één God , ons almal se Vader ; Hy heers oor almal , werk deur almalen woon in almal .
49004007	Maar aan elkeen van ons afsonderlik is volgens Christus se vrygewigheid 'n genadegawe gegee .
49004008	Daarom sê die Skrif : " Toe Hy in die hoogte opgevaar het , het Hy krygsgevangenesmeegevoeren geskenke aan die mensegegee . "
49004009	Wat beteken " Hy het opgevaar " anders as dat Hy eers vooraf moes neergedaal het na dit wat laer is , naamlik na die aarde toe ?
49004010	Dieselfde Persoon wat neergedaal het , is ook die Een wat opgevaar het tot ver bo die wolke - en sterrehemel sodat Hy die heelal met sy teenwoordigheid kan vul .
49004011	Hý het sommige as apostels gegee , ander as profete , ander as evangeliste , en ander as herders en leraars ,
49004012	om God se mense toe te rus vir hulle dienswerk . Hulle werk is om Christus se liggaam op te bou .
49004013	So sal ons uiteindelik almal deur geloof en deurdat ons die Seun van God ken , 'n eenheid vorm , 'n volmaakte mens , wat aan die standaard van Christus se volmaaktheid voldoen .
49004014	Dan , as mense ons met slinksheid en slimstreke op verkeerde paaie wil lei , sal ons nie meer soos klein kindertjies wees nie . Ons sal nie meer omgewaai of weggewaai word deur die wind van elke ding wat hulle verkondig nie .
49004015	Nee , terwyl ons mekaar liefhet , sal ons by die waarheid bly en so in alle opsigte groei om soos Christus te wees . Dit werk so : Christus is die Hoof .
49004016	Onder leiding van die Hoof is die liggaam goed aanmekaargesit . Al die ondersteunende ligamente hou die liggaam bymekaar . Elke liggaamsdeel vervul sy bestemde funksie , en so , deur liefde te bewys , bou die liggaam homself op .
49004017	Daarom sê ek met God se gesag : Moenie langer soos nie - Christene lewe nie . Wat hulle uitdink , is niksseggend ;
49004018	hulle verstand is verduister . Omdat hulle onkundig is en onwillig is om tot bekering te kom , ken hulle nie die lewe wat God gee nie .
49004019	Omdat hulle nie omgee vir wat reg of verkeerd is nie , gee hulle hulleself oor aan losbandigheid , en beoefen so gretiglik elke vorm van onreinheid .
49004020	Maar dis nie hoe julle Christus leer ken het nie !
49004021	Julle het tog van Hom gehoor . Julle het tog aangaande Hom onderrig ontvang volgens die waarheid wat daar by Jesus is . Julle het tog in julle eenheidsband met Jesus die waarheid geleer ,
49004022	naamlik dat julle , wat julle vroeëre leefstyl betref , die ou , sondige mens soos vuil klere moet uittrek . Bedrieglike begeertes laat hierdie mens te gronde gaan .
49004023	Julle moet op 'n nuwe , geestelike manier leer dink .
49004024	Ja , trek die nuwe mens soos skoon klere aan , die mens wat na God se beeld geskape is : iemand wat werklik reg lewe voor God en werklik aan Hom toegewy is .
49004025	Daarom moet julle die leuen aflê en die waarheid teenoor mekaar praat . Ons is tog lede van dieselfde liggaam .
49004026	Moenie sondig as jy kwaad word nie . Moenie tot die aand toe kwaad bly ,
49004027	en die duiwel so 'n houvas gee nie .
49004028	Die dief moet ophou steel en eerder hard werk . Hy moet sy eie hande vir eerlike werk gebruik sodat hy iets kan hê om met mense in nood te deel .
49004029	Moenie enige vuil taal gebruik nie . Gebruik eerder die regte , opbouende woorde wat nodig is om dié wat luister , te bevoordeel .
49004030	Ja , moenie God se Heilige Gees hartseer maak nie . In julle eenheidsband met die Heilige Gees lê julle waarborg dat julle God se verlossingsdag sal belewe .
49004031	Raak saam met alle ander slegte dinge ontslae van alle bitterheid , woede , wraak , geskel en gevloek .
49004032	Wees eerder vriendelik met mekaar . Gee vir mekaar om . Vergewe mekaar soos God julle vergewe het op grond van wat Christus gedoen het .
49005001	Omdat julle God se kinders is wat Hy liefhet , moet julle sy voorbeeld volg .
49005002	Ja , leef 'n lewe van liefde soos ook Christus ons liefgehad het deur Homself vir ons oor te gee as 'n lieflike reukoffer aan God .
49005003	Soos dit pas by mense wat aan God behoort , moet daar onder julle geen sprake wees van seksuele sondes , immorele optredes of gierigheid nie .
49005004	Ook skurwe stories , ligsinnige praatjies en vulgêre grappe pas nie by julle nie . Wat by julle pas , is om God te dank .
49005005	Want hiervan kan julle seker wees : niemand wat seksuele sondes en immorele dade doen , en niemand wat gierig lewe — so iemand dien immers 'n afgod — sal 'n erfdeel ontvang in die koninkryk van Christus en van God nie .
49005006	Moenie om die bos gelei word deur mense wat verskonings soek vir hierdie sondes nie . Die feit is : omdat mense deur sulke dinge aan God ongehoorsaam is , word hulle deur sy straf getref .
49005007	Dus : moenie saam met hulle aan hierdie dinge deelneem nie .
49005008	Julle lewe was vroeër nag ! Nou egter , deur julle verbondenheid met die Here , is julle inderdaad die ene lig . Leef dan soos mense van die lig .
49005009	Uit dié lig kom mos alles wat goed en reg en waar is .
49005010	Vind uit watter dinge die Here tevrede stel
49005011	en moenie aanhou deelneem aan die nuttelose werke van die duisternis nie . Nee , ontmasker eerder hierdie werke ,
49005012	want mense doen in die geheim dinge wat te skandelik is vir woorde .
49005013	Maar as die lig daarop skyn , kom alle dinge se ware karakter aan die lig ,
49005014	en alles waarvan die ware karakter aan die lig kom , is self lig . Daarom sê die lied : " Word wakker , jy wat slaap ; staan op uit die dood , en Christus sal jou verlig ! "
49005015	Wees dus baie versigtig hoe julle lewe . Moenie soos dwase mense leef nie , leef wys !
49005016	Benut elke geskikte geleentheid , want ons lewe in slegte tye .
49005017	Moenie ondeurdag optree nie , maar probeer uitvind wat God se wil is .
49005018	Verder , moenie soveel wyn drink dat julle dronk word nie , dit lei tot uitspattige gedrag . Nee , laat die Heilige Gees julle lewe vol maak
49005019	en sing saam psalms en lofgesange en geestelike liedere . Sing en jubel met julle hele hart tot eer van die Here .
49005020	Sê altyd in die Naam van ons Here Jesus Christus vir God die Vader dankie vir alle dinge .
49005021	Omdat julle respek het vir Christus , moet julle aan mekaar onderdanig wees .
49005022	Vroue , julle moet aan julle mans onderdanig wees , soos aan die Here .
49005023	Op dieselfde manier wat Christus hoof is van die kerk , is 'n man hoof van sy vrou . Christus het sulke hoofskap uitgeoefen toe Hy die kerk verlos het .
49005024	Soos die kerk aan Christus onderdanig is , moet julle , vroue , in alles elkeen aan julle eie man onderdanig wees .
49005025	Mans , julle moet julle vroue liefhê net soos Christus die kerk liefgehad het toe Hy sy lewe daarvoor gegee het
49005026	om só die kerk aan God toe te wy nadat Hy die kerk met die water en deur die woord gereinig het en
49005027	sodat Hy die kerk in al sy skoonheid voor Hom kan stel , nie met enige vlek of plooi of enige ander onsierlikheid nie , maar aan God toegewy en onberispelik .
49005028	Op dieselfde manier moet mans hulle eie vroue liefhê . Hulle moet hulle liefhê asof hulle hulle eie liggame is . 'n Man wat sy eie vrou liefhet , het dus eintlik homself lief .
49005029	'n Mens haat mos nie jou liggaam nie , maar voed en versorg dit . Christus maak net so met ons , die kerk ,
49005030	omdat ons ledemate van sy liggaam is .
49005031	Daar staan mos : " 'n Man sal weggaan van sy pa en ma en een word met sy vrou , en hulle twee sal een wees . "
49005032	Dit is eintlik 'n diep geheim , en ek noem dit om die verhouding tussen Christus en die kerk te beskryf .
49005033	Dit geld egter ook vir julle : Elkeen van julle moet sy eie vrou liefhê soos hy homself liefhet , en die vrou moet haar man respekteer .
49006001	Kinders , omdat julle aan die Here verbonde is , moet julle aan julle ouers gehoorsaam wees . Dit is mos die regte ding om te doen !
49006002	" Eer jou vader en jou moeder " is die eerste van die Tien Gebooie waaraan 'n belofte verbind is :
49006003	" Sodat dit met jou goed mag gaan en jy lank op die aarde mag lewe . "
49006004	En pa's , moenie julle kinders so behandel dat hulle verbitterd word nie , maar voed hulle op met dissipline en teregwysing wat die Here se goedkeuring wegdra .
49006005	Slawe , wees gehoorsaam aan julle aardse eienaars . Respekteer en eerbiedig hulle sonder om skynheilig te wees . Gehoorsaam hulle soos julle Christus sou gehoorsaam .
49006006	Moenie mense probeer tevrede stel deur net gehoorsaam te wees wanneer hulle julle kan sien nie . Nee , werk as slawe van Christus wat met volle oorgawe God se wil doen .
49006007	Doen julle werk entoesiasties , asof julle dit vir die Here doen en nie vir mense nie .
49006008	Julle weet mos dat die Here elke mens wat sy werk goed doen , sal beloon , of dit nou slawe is of vry mense .
49006009	En eienaars , julle moet met dieselfde verantwoordelikheid teenoor julle slawe optree . Hou op om julle slawe te dreig . Julle weet mos dat julle een en dieselfde Eienaar in die hemel het , en dat Hý niemand voortrek nie .
49006010	Ten slotte : Vind krag in julle verbondenheid aan die Here , ja , in die krag van sý sterkte !
49006011	Om staande te bly teen die listigheid van die duiwel moet julle God se gevegstoerusting aantrek .
49006012	Want ons stryd is nie teen mense nie , maar teen bose regeerders en maghebbers , teen die geeste wat heerskappy in hierdie donker wêreld uitoefen , teen die bose geeste in die hemelruimtes .
49006013	Daarom moet julle God se gevegstoerusting aantrek . Dan , wanneer die Bose julle aanval , sal julle weerstand kan bied , en na die hele geveg verby is , sal julle nog vas staan .
49006014	Staan dus vas deur waarheid as 'n gordel om julle heupe te dra en trek God se vryspraak as borsharnas aan .
49006015	Trek die bereidheid om die Goeie Nuus van vrede te verkondig , aan soos skoene aan julle voete .
49006016	Dra onder alle omstandighede die skild van die geloof . Daarmee kan julle al die brandpyle blus wat die Bose afskiet .
49006017	Gebruik God se verlossing as 'n helm om julle koppe te beskerm . En gebruik die swaard van die Gees , dit is God se woord .
49006018	Doen alles deur gebed en smeking . Laat die Gees julle elke keer in die gebed lei . Bly in alle omstandighede op julle hoede en bid vir almal wat aan God behoort .
49006019	Bid ook vir my , dat wanneer ek moet praat , woorde aan my gegee sal word om met vrymoedigheid die geheime plan van die Goeie Nuus bekend te maak .
49006020	As ambassadeur van hierdie Goeie Nuus is ek in boeie . Bid dat ek , soos dit hoort , die Goeie Nuus met vrymoedigheid sal verkondig .
49006021	Tigikus , die geliefde broer , wat die Here getrou dien , sal julle alles vertel sodat julle kan weet hoe dit met my gaan en wat ek doen .
49006022	Ek stuur hom juis hiervoor na julle toe , dat julle kan weet hoe dit met ons gaan en gerusgestel kan word .
49006023	Mag God die Vader en die Here Jesus Christus vrede , liefde en geloof vir ons broers en susters gee .
49006024	Mag God se genade met almal wees wat ons Here Jesus Christus met 'n blywende liefde liefhet .
50001001	Hierdie brief kom van Paulus en Timoteus , diensknegte van Christus Jesus . Ons skryf aan al God se mense in Filippi , al die Christene , ouderlinge en diakens ingesluit .
50001002	Die genade en die vrede van God ons Vader en die Here Jesus Christus sal met julle wees .
50001003	Elke keer as ek aan julle dink , dank ek God .
50001004	Ek bid altyd in al my gebede met blydskap vir julle almal
50001005	omdat julle , van die eerste dag wat julle die Goeie Nuus gehoor het , tot vandag toe saamgewerk het om dit verder uit te dra .
50001006	Ek is oortuig dat God die goeie werk wat Hy in julle begin het , sal voortsit totdat Hy dit voltooi op die dag wanneer Jesus Christus terugkom .
50001007	Dit is vanselfsprekend dat ek so oor julle almal voel omdat julle my na aan die hart lê . Julle almal deel saam met my in God se genade — wanneer ek in die tronk sit én wanneer ek die waarheid van die Goeie Nuus verdedig en bevestig .
50001008	God kan getuig hoe ek na julle almal verlang . Ek gee vir julle om met die liefdevolle deernis van Christus Jesus !
50001009	Ek bid dat julle liefde vir mekaar meer en meer sal word deurdat julle 'n al beter begrip en 'n fyn aanvoeling ontwikkel .
50001010	Dit sal julle in staat stel om dié dinge te onderskei wat regtig saak maak . Dit sal julle ook help om skoon en onberispelik te lewe tot op die dag wanneer Christus terugkom .
50001011	Dan sal julle hele lewe vol wees van die goeie gevolge van julle gehoorsaamheid aan die wil van God — goeie gevolge wat Jesus Christus bewerk het . God sal daarvoor geëer en geprys word !
50001012	Julle moet weet , broers en susters , dat dit wat met my gebeur het , gelei het tot bevordering van die Goeie Nuus .
50001013	Dit het vir almal hier , ook vir die soldate van die paleiswag , duidelik geword dat ek in die tronk is ter wille van Christus .
50001014	En die meerderheid medegelowiges hier is só deur my gevangenskap in hulle vertroue in die Here versterk dat hulle dit al hoe meer waag om oor die boodskap van God te praat sonder om bang te wees .
50001015	Daar is wel sommige wat dit doen omdat hulle jaloers is of iets teen my het , maar daar is ook ander wat Christus met goeie bedoelings bekendmaak .
50001016	Hulle doen dit uit liefde omdat hulle weet dat ek hier is om die Goeie Nuus te verdedig .
50001017	Maar dié wat in eiebelang Christus verkondig , doen dit met onsuiwer motiewe . Hulle bedoeling is om die swaarkry van my gevangenskap nog swaarder te maak .
50001018	Maar wat maak dit saak ? Of hulle motiewe nou onsuiwer of suiwer is — die feit is dat Christus op allerhande maniere verkondig word , en daaroor is ek baie bly ! My blydskap sal ook voortduur ,
50001019	want ek weet dat deur julle voorbidding en die hulp van die Gees van Jesus Christus alles op my vrylating sal uitloop .
50001020	Dit is my strewe en hoop dat ek nooit iets sal doen waaroor ek my sal hoef te skaam nie . Ek wil eerder , soos nog altyd , ook nou in my hele bestaan — of ek bly leef en of ek moet sterf — Christus met volle vrymoedigheid verheerlik .
50001021	Want vir my is die lewe Christus , en die sterwe wins .
50001022	As ek aanhou lewe , kan ek vrugbaar werk . Ek weet regtig nie wat om te kies nie !
50001023	Ek is in 'n tweestryd . Aan die een kant verlang ek om te vertrek en bý Christus te wees , want dit is vir my verreweg die beste .
50001024	Aan die ander kant is dit vir julle belangriker dat ek bly lewe .
50001025	Dit weet ek vas en seker : my blywende betrokkenheid by julle almal sal daartoe lei dat julle groei en blydskap in julle geloof sal beleef .
50001026	Dan , wanneer ek weer by julle is , sal julle nog meer rede hê om dit wat Christus Jesus deur my gedoen het , te besing .
50001027	Hoofsaak is dat julle leefstyl moet pas by die Goeie Nuus van Christus . Só sal ek dan as ek kom , sién of as ek nie kan kom nie , hóór dat julle met één gees vasstaan en soos 'n span eendragtig saamveg vir ons geloof in die evangelie .
50001028	Ek sal hoor dat teenstanders julle glad nie afskrik nie . Vir hulle is dit 'n bewys dat hulle verlore gaan , maar vir julle is dit 'n bewys dat God self julle red !
50001029	Aan julle is immers die voorreg gegee om Christus te dien , nie alleen deur in Hom te glo nie , maar ook deur vir Hom te ly .
50001030	Julle voer dieselfde stryd wat julle my vroeër sien stry het . En soos julle gehoor het , duur my stryd nog steeds voort .
50002001	Julle is mos deur Christus bemoedig en deur sy liefde getroos ! Julle het die gemeenskap beleef wat die Gees bewerk ! Julle weet wat omgee en meelewing beteken !
50002002	Maak my dan nou heeltemal bly deur eensgesind te wees — één in liefde , één in hart en één in doel .
50002003	Moet niks uit selfsug doen of om daarmee te spog nie . Wees eerder nederig deur van medegelowiges meer te dink as van jouself .
50002004	Julle moenie net elkeen na sy eie belange omsien nie , maar ook na mekaar se belange .
50002005	Julle gesindheid moet soos Jesus Christus s'n wees :
50002006	Alhoewel Hy self God was , het Hy nie vasgeklouaan die Goddelikheid wat Homtoekom nie ,
50002007	maar Hy het dit prysgegee : Hy het 'n slaaf geworden aan mense gelyk geword . En toe Hy as mens geleef het ,
50002008	het Hy Homself nog verder vernederdeur tot die dood toegehoorsaam te wees , ja , tot die kruisdood toe !
50002009	Daarom het God Hom ooktot die hoogste posisie verhoogen aan Hom die Naam gegeewat belangriker isas elke ander naam .
50002010	Só sal by die noem van Jesus se heerlike Naamelke knie in die hemelen op die aardeen onder die aarde buig ,
50002011	en elke tong sal bely : " Jesus Christus is Here ! " En só sal God die Vaderverheerlik word !
50002012	My geliefdes , julle was altyd baie gehoorsaam toe ek by julle was . Noudat ek weg is , moet julle nog meer gehoorsaam wees . Vol ontsag en eerbied vir God moet julle voortgaan om aan julle verlossing gestalte te gee .
50002013	Dis mos God wat die gewilligheid en die vermoë in julle bewerk om te handel volgens wat Hy graag wil hê !
50002014	Doen alles sonder kla of teëpraat .
50002015	Dan sal julle as onberispelike kinders van God bo verdenking staan . Julle sal skoon lewe in 'n wêreld vol oneerlike en perverse mense . Skyn in hierdie donker wêreld soos helder sterre
50002016	deur noukeurig te leef volgens die boodskap wat tot die lewe lei . Dan , wanneer Christus terugkom , sal ek tevrede wees dat ek nie verniet gejaag en geswoeg het nie .
50002017	Selfs al word my lewe soos 'n drankoffer uitgegiet bo-op die offer van julle gelowige diens aan God , is ek bly daaroor en wil ek saam met julle almal bly wees daaroor .
50002018	Laat my vreugde hieroor ook julle vreugde wees !
50002019	Ek hoop om , as die Here Jesus wil , binnekort vir Timoteus na julle toe te stuur . Dit sal my goeddoen as ek weet hoe dit met julle gaan .
50002020	Ek beskou Timoteus immers as die enigste persoon wat met 'n opregte gesindheid aan julle belange aandag sal gee .
50002021	Al die ander soek net hulle eie belang en nie dit wat vir Jesus Christus saak maak nie .
50002022	Julle weet egter hoe Timoteus homself bewys het . Soos 'n seun sy pa help , het hy saam met my gewerk om die Goeie Nuus uit te dra .
50002023	Ek hoop om juis hóm na julle toe te stuur sodra ek duidelikheid het oor my eie posisie .
50002024	Ek vertrou dat , as die Here wil , ek self ook binnekort na julle toe sal kan kom .
50002025	Ek het gedink ek behoort Epafroditus , my broer , medewerker en medestryder , wat deur julle gestuur is om my in my nood by te staan , na julle toe terug te stuur .
50002026	Hy verlang baie na julle almal en was bekommerd omdat julle gehoor het dat hy siek is .
50002027	Hy was regtig doodsiek , maar God het genade aan hom bewys — nie net aan hom nie , maar ook aan my — sodat ek nie nog groter hartseer sou moes verduur nie .
50002028	Ek stuur hom dus sommer dadelik terug sodat julle , wanneer julle hom sien , bly kan wees en ek minder bekommerd .
50002029	Verwelkom hom dan in die Here met volle blydskap en respekteer mense soos hy ,
50002030	want vir die werk van Christus het hy by die dood omgedraai . Hy het sy lewe gewaag om my namens julle te help .
50003001	Verder , my broers en susters , wees bly omdat julle aan die Here verbind is . Om weer hieroor vir julle te skryf maak my nie moeg nie , en vir julle gee dit duidelikheid .
50003002	Pas op vir daardie rondloperhonde , pas op vir daardie kwaaddoeners , pas op vir die mense van die versnydenis !
50003003	Ons wat God deur sy Gees dien , het mos klaar die ware besnydenis . Ons beroep ons op wat Christus Jesus gedoen het en nie op menslike dinge nie .
50003004	Nietemin sou ek ook op menslike dinge kon vertrou . As iemand meen om op menslike dinge te vertrou , ek nog méér !
50003005	Ek is op die agtste dag besny . Ek is 'n gebore Israeliet , uit die stam van Benjamin . 'n Egte Hebreër ! As lid van die Fariseërs het ek streng volgens Joodse wette gelewe .
50003006	Ek was fanaties en het die kerk vervolg ! Wat wetsgehoorsaamheid betref as metode om my saak met God reg te maak , was ek onberispelik !
50003007	Alhoewel ek hierdie menslike dinge eers as 'n wins beskou het , beskou ek dit ter wille van Christus nou as 'n verlies .
50003008	Ja , om Christus Jesus , my Here , te ken is só wonderlik dat ek alle ander dinge as 'n verlies beskou . Ter wille van Hom het ek alles as verlies afgeskryf . Ek beskou dit as gemors sodat ek Christus as wins kan verkry
50003009	en een met Hom kan wees . Ek probeer nie langer my saak met God regstel deur die wet te gehoorsaam nie , maar deur in Christus te glo . Deur die geloof stel God ons saak met Hom reg .
50003010	Op hierdie manier kan ek Christus ken en die krag beleef wat Hom laat opstaan het . Deur saam met Hom te ly kry ek deel aan sy dood
50003011	in die hoop dat ek die opstanding uit die dood kan beleef !
50003012	Nie dat ek dit alles al bereik het , of al klaar volmaak is nie . Maar ek hou aan jaag om dit myne te maak omdat Christus Jesus my Sýne gemaak het !
50003013	Nee , broers en susters , ek reken self nie dat ek al is wat ek moet wees nie , maar een ding is seker : ek vergeet dit wat agter my lê , en strek my uit na dit wat voorlê .
50003014	Ek jaag wenpaal toe , na die hemelse prys wat God deur Christus Jesus aan my gee .
50003015	Almal van ons wat geestelik volwasse is , behoort hierdie doel te hê . As daar enigiets is waaroor julle anders dink , sal God ook dít vir julle duidelik maak .
50003016	Nietemin , laat ons aanhou loop op die pad waarmee ons tot hiertoe gekom het .
50003017	Ja , broers en susters , volg my voorbeeld en hou julle oë op die mense wat volgens ons voorbeeld lewe .
50003018	Want — ek het julle al vroeër gesê , en met groot hartseer moet ek dit nou weer sê — daar is baie wie se lewe wys dat hulle vyande van die kruis van Christus is .
50003019	Ewige vernietiging is hulle uiteinde , liggaamlike behoeftes is hulle god en skandelike dinge is hulle trots . Al waaraan hulle dink , is aardse dinge .
50003020	Ons , daarteenoor , het ons burgerskap in die hemel . Van dáár verwag ons ook die Here Jesus Christus as Verlosser .
50003021	Hy sal ons vernederde liggame verander in liggame met goddelike heerlikheid , soos sy eie . Hiervoor sal Hy dieselfde krag gebruik as dié waarmee Hy alle dinge onder sy gesag bring .
50004001	My broers en susters , ek het julle lief en verlang baie na julle . Júlle maak my bly , ja , op júlle is ek baie trots . Geliefdes , bly dan nou regtig getrou aan die Here .
50004002	Ek moedig sowel Euodia as Sintige aan om hulle meningsverskille op te los omdat hulle aan die Here verbonde is .
50004003	En ek vra ook dat jy , getroue kollega , hulle sal help . Hulle het hard gewerk saam met my en ook saam met Klemens en die ander medewerkers om die Goeie Nuus uit te dra . Hulle almal se name staan opgeskryf in die Boek van die Lewe .
50004004	Wees altyd bly omdat julle weet dat julle aan die Here behoort . Ek sê dit weer : " Wees bly ! "
50004005	Laat almal sien hoe bedagsaam julle lewe . Onthou : Die Here kom binnekort !
50004006	Moet oor niks bekommerd wees nie , maar bid oor alles . Vra alles wat julle nodig het van God , terwyl julle Hom ook dank vir alles wat Hy doen .
50004007	En God se vrede , wat meer is as wat 'n mens dink , sal oor julle harte en gedagtes die wag hou omdat julle aan Christus Jesus verbonde is .
50004008	Ten slotte , broers en susters , vul julle gedagtes met alles wat waar , eerbaar , skoon , suiwer , lieflik en lofwaardig is .
50004009	En leef volgens alles wat julle van my geleer , oorgeneem , gehoor en gesien het . Dan sal die God wat vrede gee , by julle wees .
50004010	Ek prys die Here met groot blydskap omdat julle weer 'n slag aan my kon dink . Ek weet julle het eintlik heeltyd aan my gedink , maar het net nie die geleentheid gehad om iets te doen nie .
50004011	Ek sê dit nie omdat ek iets kortkom nie . Ek het regtig geleer om onder alle omstandighede reg te kom .
50004012	Ek weet wat dit is om boomskraap te lewe , en ek weet wat dit is om oorvloed te hê . Ek het lewenservaring opgedoen vir alle omstandighede , vir wanneer ek genoeg het om te eet én wanneer ek honger is , vir oorvloed én tekort .
50004013	Ek kan alles doen deur Hom wat my krag gee .
50004014	Nietemin , julle het goedgedoen deur my in my swaarkry by te staan .
50004015	Julle , Filippense , weet wat in die beginjare met die uitdra van die Goeie Nuus gebeur het . Toe ek van Masedonië af vertrek het , het geen gemeente behalwe julle my finansieel ondersteun nie .
50004016	Selfs toe ek in Tessalonika was , het julle meer as een keer iets gestuur om my te help .
50004017	Nie dat ek 'n skenking soek nie ; ek soek die resultaat daarvan : groter krediet op julle rekening !
50004018	Op hierdie stadium het ek alles ontvang — en meer as genoeg ! Met dit wat julle saam met Epafroditus gestuur het , het ek alles wat ek nodig het . Wat julle gestuur het , is 'n lieflike reukoffer waarvan God hou .
50004019	Omdat Christus Jesus dit verdien het , sal my God uit sy heerlike rykdom vir julle voorsien in elke behoefte wat julle het .
50004020	Aan dié God , wat ook ons Vader is , behoort die heerlikheid tot in alle ewigheid . Amen .
50004021	Dra my groete oor aan Christene daar . Al die broers en susters hier by my stuur groete .
50004022	Al die ander Christene stuur ook groete , in besonder dié wat in die keiser se paleis werk .
50004023	Mag ons Here Jesus Christus se genade julle geestelik versterk .
51001001	Hierdie brief kom van Paulus wat deur God gekies is om 'n apostel van Christus Jesus te wees . Ons broer Timoteus skryf hierdie brief saam met my .
51001002	Ons skryf aan God se mense in Kolosse , gelowige broers en susters wat aan God verbonde is . Mag die genade en vrede van God ons Vader met julle wees .
51001003	In al ons gebede dank ons God , die Vader van ons Here Jesus Christus , vir julle ,
51001004	want ons het gehoor dat julle in Christus Jesus glo en van julle liefde vir al God se mense .
51001005	Julle doen dit omdat julle hoop om dit te ontvang wat in die hemel vir julle gereed lê . Julle het daarvan gehoor toe die waarheid van die Goeie Nuus aan julle verkondig is .
51001006	Dieselfde Goeie Nuus wat julle bereik het , gaan ook oor die hele wêreld uit . In die hele wêreld dra dit goeie vrug en versprei dit , net soos dit by julle gebeur het vanaf die dag toe julle die waarheid oor God se genade gehoor en verstaan het .
51001007	Epafras , ons geliefde medewerker , het julle daarvan geleer . Sy getroue diens aan Christus is in julle belang .
51001008	Dit is hý wat ons vertel het van die liefde wat die Gees in julle bewerk het .
51001009	Van die dag af wat ons dít oor julle gehoor het , hou ons daarom nie op om vir julle te bid nie . Ons vra God dat Hy geestelike wysheid en insig aan julle sal gee sodat julle heeltemal seker sal wees van wat Hy wil hê .
51001010	Ons bid ook dat julle leefstyl tot eer van die Here sal wees om Hom te behaag deurdat julle lewe vol goeie werke sal wees en dat julle God al hoe beter sal leer ken .
51001011	Ons bid dat Hy deur die krag van sy goddelike heerlikheid julle sal toerus met al die krag wat julle nodig het om in alle omstandighede geduldig te volhard terwyl julle met blydskap
51001012	altyd die Vader dank dat Hy julle geskik gemaak het om in die erfenis van God se mense te deel , die erfenis wat wag vir mense wat volgens sy wil lewe .
51001013	Hy het ons verlos uit die mag van die duisternis en ons oorgebring onder die koningsheerskappy van sy geliefde Seun .
51001014	Deur die Seun het ons verlossing verkry , naamlik die vergewing van sonde .
51001015	Die Seun is die sigbare uitbeeldingvan die onsigbare God . Hy is die Eerstevan die hele skepping ,
51001016	omdat God allesdeur Hom geskep het . Ja , alles in die hemelen op die aarde — die dinge wat gesien kan worden die dinge wat nie gesienkan word nie , of dit nou koningsof heersers , regeerdersof magshebbers is — álle dinge is deur Homen vir Hom geskep .
51001017	Hý was daar vóór alles , en in Hom word allessaamgebind .
51001018	Hý is die hoof van die kerk , sy liggaam . Die Seun is die begin . Hy is die Eerstewat uit die dood opgestaan hetsodat Hy inderdaad eerstein alle dinge is .
51001019	God het dit goedgedinkom met sy volle Goddelikheidin die Seun te woon ,
51001020	en om deur Hom allesmet Homself te versoen . Deur die bloed van sy Seunaan die kruishet Hy vrede gemaak . Ja , deur Hom het Hy allesop die aardeen in die hemelmet Homself versoen .
51001021	Eers was julle ook ver van God af . Met verkeerde dade het julle gewys dat julle Hom vyandiggesind is .
51001022	Maar nou het Hy julle met Homself versoen deurdat sy Seun as mens gesterf het om julle voor Hom as sy eie mense te laat staan , skoon en foutloos .
51001023	Maar dan moet julle aanhou glo . Julle moet onwrikbaar vas bly staan en nie die verwagting laat vaar wat in julle gewek is toe julle die Goeie Nuus gehoor het nie . Hierdie Goeie Nuus is aan almal onder die son verkondig . En ek , Paulus , het hiervan 'n dienaar geword .
51001024	Ek is nou bly dat ek tot julle voordeel kan swaarkry . Ek is bly dat ek die deel van Christus se vervolging wat nog oorbly , kan help dra . Ek verduur dit in mý liggaam tot voordeel van sý liggaam , die kerk .
51001025	Ek is 'n dienskneg van dié kerk . God het my die verantwoordelikheid gegee om aan julle sy volle boodskap bekend te maak .
51001026	Hierdie boodskap was vir eeue en geslagte lank 'n geheim , maar nou het God dit aan sy eie mense bekendgemaak .
51001027	God het besluit om aan hulle bekend te maak hoe wonderlik die heerlikheid van hierdie geheim vir alle volke is . Die geheim is : Christus leef in julle . Dit is die vooruitsig dat julle in die hemelse heerlikheid sal deel .
51001028	Juis Hom verkondig ons ! Ons doen dit deur elke mens te waarsku en met alle moontlike wysheid te onderrig . So wil ons graag elke mens in 'n volmaakte verhouding met Christus voor God laat staan .
51001029	Hiervoor werk en stry ek met Christus se krag wat magtig in my aan die werk is .
51002001	Ek wil hê julle moet weet hoe hard ek stry — vir julle , vir die gelowiges in Laodisea en vir al die ander gelowiges wat my nog nie persoonlik ontmoet het nie .
51002002	Dit is my doel dat hulle moed sal skep en deur liefde aan mekaar verbind sal wees . Ek wil hê dat hulle insig skatryk en oorvloedig sal wees , ja , dat hulle God se geheim heeltemal moet ken , naamlik : Christus .
51002003	In die eenheidsband met Christus is al die geheime skatte van wysheid en kennis te vind .
51002004	Ek skryf dit vir julle sodat niemand julle met mooipraatjies om die bos kan lei nie .
51002005	Al is ek nie persoonlik teenwoordig nie , is ek in die gees by julle . Ek is bly om te sien hoe ordelik julle is en hoe vas julle geloof in Jesus Christus is .
51002006	Noudat julle Christus Jesus as Here aangeneem het , moet julle lewe soos mense wat aan Hom verbonde is .
51002007	Bly in Christus geanker en bou op Hom , standvastig in die geloof soos julle geleer is , en loop oor van dankbaarheid .
51002008	Wees op julle hoede en laat niemand julle op sleeptou neem met 'n leë , misleidende filosofie wat wel rekening hou met menslike tradisie en met wêreldse magte , maar nie met Christus nie .
51002009	Die volheid van God is mos liggaamlik in Christus teenwoordig .
51002010	En omdat julle één is met Christus deel julle in sy volheid — Hy wat die hoof is van elke heerskappy en gesag .
51002011	Omdat julle één is met Christus is julle ook besny , nie met 'n besnydenis deur mense nie , maar met die besnydenis van Christus . Hierdie besnydenis bestaan uit die wegneem van julle sondige geaardheid .
51002012	Toe julle gedoop is , is julle saam met Christus begrawe . Omdat julle één is met Hom is julle ook saam met Hom opgewek . Julle geloof in die krag van God het dit moontlik gemaak — hierdie selfde krag wat Jesus uit die dood opgewek het !
51002013	Julle was eintlik dood omdat julle gesondig het en omdat julle sondige geaardheid nog nie weggeneem was nie . God het julle egter saam met Christus lewendig gemaak . Hy het ons al ons sondes vergewe .
51002014	Hy het die dokument met voorskrifte wat as klagstaat teen ons gedien het , uitgevee en dit vir goed weggevat deur dit aan die kruis vas te spyker .
51002015	So het Hy die regeerders en gesagvoerders ontwapen . Hy het hulle in die openbaar bespotlik gemaak deur aan die kruis oor hulle te triomfeer .
51002016	Moet dus nie toelaat dat enigiemand julle veroordeel oor wat julle eet of drink , of oor die vier van sekere feesdae of die Nuwemaanfees of Sabbatte nie .
51002017	Al hierdie dinge is net 'n skaduwee van wat sou kom . Die ware werklikheid is Christus !
51002018	Laat niemand wat aandring op selfvernedering en engelverering — en dit met 'n beroep op visioene ! — julle op sleeptou neem nie . Verniet dink hierdie mense , tipies van hulle sondige geaardheid , baie van hulleself .
51002019	Hulle is nie aan die hoof verbind uit wie die hele liggaam groei nie . Vanuit die hoof groei die hele liggaam , ondersteun en saamgebind deur gewrigte en spiere . Gód laat dit groei !
51002020	Aangesien julle , deur saam met Christus te sterf , die bose wêreldse magte afgesterf het , waarom leef julle nog volgens wê-reldse voorskrifte soos :
51002021	" moenie vat nie " , " moenie dit eet nie " en " moenie aanraak nie " ?
51002022	Dit is alles dinge wat verbruik word en vergaan — soos dit gaan met mensgemaakte voorskrifte en leringe .
51002023	Met hulle selfuitgedinkte godsdienstige toewyding , selfvernedering en streng liggaamlike dissipline het hierdie voorskrifte nogal die reputasie dat hulle wysheid bevat . Inderwaarheid is hulle nutteloos vir die beheer van die sondige geaardheid .
51003001	Aangesien julle saam met Christus tot 'n nuwe lewe opgewek is , streef na die dinge wat daarbo by Christus is , waar Hy aan die regterhand van God sit .
51003002	Laat julle gedagtes beheer word deur die hemelse dinge , nie deur dinge op die aarde nie .
51003003	Julle het mos saam met Christus gesterf en julle lewe is saam met Hom veilig by God weggesteek .
51003004	Wanneer Christus , wat julle lewe is , by sy wederkoms verskyn , sal julle ook saam met Hom in heerlikheid verskyn .
51003005	Daarom moet julle die volgende wê-reldse dinge afsterf wat deel van julle lewe is : seksuele sondes , onreinheid , wellus , slegte begeertes en gierigheid , wat van geld 'n god maak .
51003006	Dit is oor sulke goed dat God se straf ongehoorsame mense tref .
51003007	Vroeër was hierdie dinge ook deel van julle leefstyl .
51003008	Maar nou moet julle ook nog van al die volgende ontslae raak : kwaad wees , woedebuie , gemeenheid , gevloek . Vuil taal moenie uit julle mond kom nie .
51003009	Moenie vir mekaar lieg nie . Julle het mos die vorige mens en sy praktyke soos klere uitgetrek
51003010	en die nuwe mens aangetrek . Hierdie mens kry voortdurend nuwe insig en word só verander en nuut gemaak om al meer soos sy Skepper te lyk .
51003011	In hierdie nuwe lewe is daar nie langer sprake van Griek of Jood , besny of onbesny , ongekultiveerd , barbaars , slaaf of vry man nie . Al wat saak maak , is Christus wat alles in elkeen is .
51003012	Julle is die mense wat God uitgekies het wat Hy geheilig het en wat Hy liefhet . Daarom moet julle die volgende soos klere aantrek : liefdevolle deernis , vriendelikheid , nederigheid , sagmoedigheid , geduld .
51003013	Verdra mekaar en as enigeen 'n klagte teen iemand anders het , vergewe mekaar . Vergewe mekaar soos die Here julle vergewe het .
51003014	Die heel belangrikste wat julle moet aantrek , is die liefde . Die liefde bind alles volmaak saam .
51003015	Verder , laat die vrede wat Christus bewerk het , in julle lewens die deurslag gee ; want as lede van een liggaam is julle tot vrede geroep . En wees dankbaar .
51003016	Laat die rykdom van alles wat Christus ons leer , julle leefstyl bepaal . Met alle wysheid moet julle mekaar onderrig en mekaar die regte pad wys . Sing met dankbare harte psalms , lofgesange en geestelike liedere tot eer van God .
51003017	Verder , doen alles — of dit nou met woorde of dade is — in die Naam van die Here Jesus . Só is julle heeltyd besig om deur Hom dank aan God die Vader te bring .
51003018	Vroue , wees aan julle mans onderdanig soos dit pas by mense wat met Christus één is .
51003019	Mans , julle moet julle vroue liefhê en julle moenie griewe teenoor hulle opbou nie .
51003020	Kinders , julle moet in elke opsig aan julle ouers gehoorsaam wees , want dan is die Here tevrede .
51003021	Ouers , moenie aanhou foutvind met julle kinders sodat hulle moed verloor nie .
51003022	Slawe , julle moet julle eienaars hier op aarde in elke opsig gehoorsaam . Julle moenie mense probeer tevrede stel deur net te werk as iemand kyk nie . Nee , werk met opregtheid van hart omdat julle eerbied vir die Here het .
51003023	Pak alles gemotiveerd aan . Werk soos vir die Here en nie soos vir mense nie .
51003024	Weet dat die Here julle met 'n erfdeel sal beloon . Die Eienaar vir wie julle werk , is Christus !
51003025	Wie onreg doen , kry hulle onreg terug . God trek niemand voor nie .
51004001	Eienaars , behandel julle slawe reg en billik . Onthou dat julle ook 'n Eienaar het — in die hemel !
51004002	Volhard in die gebed . Bid terwyl julle geestelik waaksaam en dankbaar is .
51004003	Bid terselfdertyd ook vir ons , dat God ons geleentheid sal gee om oor die geheim van Christus te praat . Dis hoekom ek in die gevangenis is !
51004004	Bid dat wanneer ek daaroor praat , ek dit so duidelik sal uitlê soos ek dit moet doen .
51004005	In julle verhouding met buitestanders moet julle slim optree deur elke kans te benut .
51004006	Met woorde wat altyd vriendelik en sinvol is , moet julle gereed staan om die regte antwoord vir elke mens te gee .
51004007	Tigikus , die geliefde broer en 'n getroue dienaar en mededienskneg van die Here , sal julle alles oor my omstandighede vertel .
51004008	Hiervoor stuur ek hom na julle toe : dat julle kan weet hoe dit met ons gaan , en om julle moed in te praat .
51004009	Hy kom met Onesimus , die getroue en geliefde broer ; hy is een van julle . Hulle sal julle alles vertel wat hier gebeur het .
51004010	Aristargus , wat saam met my 'n gevangene is , stuur groete , en ook Markus , Barnabas se neef . Oor hom het julle reeds opdragte ontvang . As hy daar kom , moet julle hom verwelkom .
51004011	Dieselfde geld ook vir Jesus wat Justus genoem word . Hulle twee is die enigste Jode wat met my saamwerk vir God se koningsheerskappy . Wat 'n troos is hulle vir my !
51004012	Epafras stuur vir julle groete . Hy is een van julle en 'n dienskneg van Christus Jesus . Hy bid altyd ernstig vir julle dat julle as volwasse gelowiges met volle oortuiging in alles die wil van God sal bly doen .
51004013	Ek kan regtig daarvan getuig dat hy hom baie oor julle bekommer , en ook oor al die gelowiges in Laodisea en Hiërapolis .
51004014	Lukas , ons geliefde dokter , stuur vir julle groete , en ook Demas .
51004015	Groet asseblief die broers en susters in Laodisea . Groet ook Nimfa en haar huisgemeente .
51004016	Verder , wanneer hierdie brief klaar by julle voorgelees is , moet julle sorg dat dit ook in die gemeente van Laodisea voorgelees word , en dat die een wat van Laodisea af sal kom , ook by julle voorgelees word .
51004017	Verder , sê vir Argippus : " Maak seker dat jy die bediening uitvoer wat jy in diens van die Here aanvaar het . "
51004018	Hier is my groete in my eie handskrif — van Paulus . Dink aan my hier in die tronk ! Mag die genade van God met julle wees .
52001001	Hierdie brief kom van Paulus , Silvanus en Timoteus . Ons skryf aan die gemeente in Tessalonika wat aan God die Vader en die Here Jesus Christus behoort . Genade en vrede vir julle .
52001002	Wanneer ons bid , dank ons God altyd vir almal van julle .
52001003	Ons onthou voortdurend hoe julle geloof dade word , hoe hard julle liefde julle laat werk en hoe julle aanhou hoop op ons Here Jesus Christus . In ons gebede noem ons hierdie dinge voor God ons Vader .
52001004	God het julle lief , broers en susters . Ons weet dat Hy julle uitgekies het ,
52001005	want die Goeie Nuus wat ons gebring het , het tot julle gekom , nie net met woorde nie , maar ook deur die krag van die Heilige Gees en met groot oortuiging . Julle weet mos hoe voorbeeldig ons optrede by julle was , en dít ter wille van julle .
52001006	Julle het mense geword wat ons voorbeeld — en ook die Here s'n — volg , toe julle onder baie moeilike omstandighede die woord aangeneem het met 'n blydskap wat van die Heilige Gees kom .
52001007	Hierdeur het julle op julle beurt 'n voorbeeld vir al die gelowiges in Masedonië en Agaje geword ,
52001008	want van julle af het die Here se boodskap nie net in Masedonië en Agaje weerklink nie , nee , óral het julle geloof in God bekend geword ! Die gevolg is dat óns eintlik niks hoef te sê nie ,
52001009	want die mense praat self oor hoe positief julle ons ontvang het en hoe julle van die afgode af weggedraai het na God toe om die lewende en ware God te dien ,
52001010	en om sy Seun uit die hemel te verwag . Hierdie Seun is Jesus wat God uit die dood opgewek het . Dit is Hý wat ons verlos van die oordeel wat kom .
52002001	Julle weet self , broers en susters , dat ons besoek aan julle nie tevergeefs was nie .
52002002	Ondanks die mishandeling en beledigings wat ons , soos julle weet , vroeër in Filippi moes verduur , het ons vertroue op ons God ons moed gegee om te midde van sterk teenkanting sy Goeie Nuus aan julle te verkondig .
52002003	Ons prediking destyds het immers nie uit misleiding , onsuiwer motiewe of bedrog voortgevloei nie .
52002004	Nee , ons praat omdat God ons gekeur het . Hy het die Goeie Nuus aan ons toevertrou . Ons doel is nie om mense tevrede te stel nie , maar God . Hy ondersoek die motiewe van ons harte .
52002005	Julle weet dat ons nie destyds besig was met 'n gevleiery of 'n skelm geldmakery nie . God is ons getuie !
52002006	Ons het ook nie by mense eer gesoek nie ; nie by julle nie en ook nie by ander mense nie .
52002007	Al kon ons as apostels van Christus allerhande eise aan julle gestel het , was ons soos babatjies teenoor julle . Of soos 'n ma wat haar eie kinders aan haar laat drink ,
52002008	só het ons oor julle gevoel . Ons was heeltemal bereid om nie net God se Goeie Nuus met julle te deel nie , maar ook ons eie lewe , want ons het julle liefgekry .
52002009	Broers en susters , julle onthou mos nog hoe hard ons gewerk en geswoeg het . Terwyl ons dag en nag gewerk het om nie vir enigeen van julle 'n las te wees nie , het ons God se Goeie Nuus aan julle verkondig .
52002010	Julle én God is getuies van hoe toegewyd , opreg en onberispelik ons in ons optrede was teenoor julle wat glo .
52002011	Julle weet ook hoe ons — soos 'n pa met sy eie kinders maak — julle elkeen
52002012	aangespoor en aangemoedig het om tot eer van God te lewe . Hy roep julle om deel te hê aan sy koningsheerskappy en heerlikheid .
52002013	Verder sal ons God aanhou dank dat julle sy woord , wat julle by ons gehoor het , aangeneem het nie as mensewoorde nie , maar soos dit werklik is , as Gód se woord . Dié woord is aan die werk in julle wat glo .
52002014	Broers en susters , julle het navolgers geword van God se gemeentes in Judea — dit wil sê die Christene daar . Julle het net so swaar onder julle volksgenote gely as wat hulle onder die Jode gely het .
52002015	Die Jode het die Here Jesus en die profete doodgemaak en ons vervolg . Verder stel hulle God nie tevrede nie , ja , hulle is gekant teen alle mense
52002016	deur te probeer keer dat ons aan die nie - Joodse nasies vertel hoe om verlos te word . Deur dit te doen , is hulle gedurig besig om hulle sondes meer te maak . God se oordeel het egter nou uiteindelik oor hulle gekom .
52002017	Broers en susters , nadat ons 'n kort rukkie van julle geskei was — wel uit die oog , maar nie uit die hart nie — het ons hard probeer om julle persoonlik weer te sien omdat ons baie na julle verlang .
52002018	Ons wóú dus na julle toe kom — ek , Paulus , meer as een keer — maar Satan het ons gekeer .
52002019	Immers , as ons met Jesus ons Here se terugkeer voor Hom moet staan , wie sal ons vooruitsig of blydskap of erekrans wees , as dit nie julle is nie ?
52002020	Júlle is mos ons eer en ons blydskap !
52003001	Daarom , toe ons dit nie langer kon uithou nie , het ons besluit om alleen in Atene agter te bly
52003002	en Timoteus na julle toe te stuur . Hy is ons broer en werk saam met ons vir God deur die Goeie Nuus oor Christus te verkondig . Ons het hom gestuur om julle in die geloof te versterk en aan te spoor
52003003	sodat niemand onder dié vervolging sou begin wankel nie . Julle weet self dat ons vir vervolging bestem is .
52003004	Ook toe ons nog by julle was , het ons vooraf vir julle gesê dat ons op die punt staan om vervolg te word . En , soos julle weet , het dit toe ook gebeur .
52003005	Daarom , toe ek ook nie langer kon uithou nie , het ek Timoteus gestuur om oor julle geloof uit te vind of die verleier julle nie op 'n manier verlei het en ons harde werk op niks uitgeloop het nie .
52003006	Maar nou het Timoteus van julle af by ons teruggekom met goeie nuus oor julle geloof en liefde . Hy het ook vertel dat julle altyd goeie herinneringe aan ons het en dat julle net so baie na ons verlang as ons na julle .
52003007	Daarom , broers en susters , deur júlle geloof is ons in al ons nood en swaarkry oor julle gerusgestel .
52003008	Want toe dit blyk dat julle sterk staan in julle verhouding met die Here , het ons weer begin lééf !
52003009	Hoe kan ons God ooit genoeg vir julle dank ? Wat kan ons vir Hom terugdoen vir al die vreugde oor julle waarmee ons voor ons God bly is ?
52003010	Dag en nag vra ons ernstig om julle weer persoonlik te sien en om die tekorte van julle geloof aan te vul .
52003011	Mag God ons Vader en Jesus ons Here self ons pad na julle toe oopmaak .
52003012	En mag die Here julle liefde vir mekaar en vir alle mense so groot en oorvloedig maak dat dit net soos ons liefde vir julle sal wees .
52003013	Mag Hy julle geestelike lewe so sterk maak dat julle volkome in julle toewyding voor ons God en Vader sal staan wanneer ons Here Jesus kom saam met almal wat aan Hom behoort .
52004001	Ten slotte , broers en susters , vra ons julle en spoor ons julle aan om as deel van julle verhouding met die Here Jesus julle leefstyl in te rig volgens die voorskrifte wat julle van ons ontvang het oor hoe julle moet lewe om God gelukkig te maak . Julle doen dit ook , maar lê julle nóg meer daarop toe .
52004002	Julle onthou mos nog die voorskrifte wat ons op gesag van die Here Jesus aan julle gegee het .
52004003	Dis God se wil dat julle aan Hom toegewy moet lewe . Weerhou julle van seksuele sondes .
52004004	Elkeen van julle moet weet hoe om op te tree wanneer julle 'n vrou soek . Tree op soos mense wat aan God behoort en wat sy eer soek .
52004005	Moenie uit seksuele drange 'n vrou soek soos die ongelowiges wat God nie ken nie .
52004006	Niemand moet in hierdie opsig sy medegelowige benadeel of misbruik nie , want die Here wreek al sulke dinge . So het ons ook vroeër vir julle gesê en julle ernstig gewaarsku .
52004007	God het ons mos nie geroep tot 'n onrein lewe nie . Hy het ons geroep om onsself al hoe meer aan Hom toe te wy .
52004008	Iemand wat hierdie voorskrifte verwerp , verwerp dus nie 'n mens nie , maar God wat sy Heilige Gees aan julle gee !
52004009	Ek hoef nie vir julle te skryf oor die liefde wat ons vir mekaar moet hê nie , want julle is deur God self geleer om mekaar lief te hê .
52004010	Julle tree inderdaad so teenoor alle medegelowiges in Masedonië op . Nogtans spoor ons julle aan , broers en susters : Lê julle nog meer daarop toe
52004011	en laat dit vir julle 'n saak van eer wees om rustig te lewe , met julle eie sake besig te wees en met julle eie hande te werk . Hierdie riglyne het ons al vroeër aan julle gegee
52004012	sodat die buitestanders agting vir julle leefstyl sal kry , en julle in geen opsig gebrek sal ly nie .
52004013	Broers en susters , ons wil nie hê dat julle in onkunde sal verkeer oor die dooies nie . Dan sal julle nie soos die ander mense treur sonder 'n toekomsvooruitsig nie .
52004014	Want aangesien ons glo dat Jesus gesterf én opgestaan het , moet ons ook glo dat God die dooies wat in Jesus geglo het , saam met Jesus sal terugbring .
52004015	Wat ons nou vir julle gaan sê , is 'n uitspraak van die Here : Ons wat bly lewe tot wanneer die Here terugkeer , het glad nie 'n voorsprong bo dié wat dan al gesterf het nie .
52004016	Wat eerste gaan gebeur , is dat die Here self uit die hemel sal neerdaal en dat die dooies wat aan Christus behoort , sal opstaan . Dit sal gebeur wanneer die hoofengel 'n bevel gee en God se trompet weerklink .
52004017	Daarna sal ons wat bly lewe het , saam met hulle op wolke die lug in weggevoer word om die Here te ontmoet en vir altyd by Hom te wees .
52004018	Troos mekaar dan met hierdie woorde .
52005001	Broers en susters , dis nie nodig dat ek vir julle skryf oor die presiese dag en datum wanneer hierdie dinge gaan gebeur nie .
52005002	Julle weet mos self dat die Dag van die Here soos 'n dief in die nag kom .
52005003	Wanneer die mense nog sê : " Alles is rustig en veilig , " dan skielik , soos geboortepyne 'n swanger vrou oorval , oorval ondergang hulle . Hulle sal dit beslis nie vryspring nie .
52005004	Maar júlle , broers en susters , leef nie in die duisternis sodat dié dag julle soos 'n dief sal oorval nie .
52005005	Julle is tog almal kinders van die lig en van die dag . Ons hoort nie by die nag of die duisternis nie .
52005006	Laat ons daarom nie soos die ander mense aan die slaap gevang word nie . Laat ons wakker en nugter wees .
52005007	Dié wat slaap , slaap snags , en dié wat hulle dronk drink , drink snags .
52005008	Ons wat by die dag hoort , moet egter nugter bly deur geloof en liefde as 'n borsharnas aan te trek en as helm die vooruitsig op ons verlossing .
52005009	God se bedoeling met ons is nie dat ons gestraf moet word nie , maar dat ons deur ons Here Jesus Christus verlos word !
52005010	Jesus het in ons belang gesterf sodat ons , of ons nog lewe of reeds dood is , saam met Hom mag lewe .
52005011	Daarom , soos julle reeds doen , moet julle aanhou om mekaar moed in te praat en geestelik op te bou .
52005012	Broers en susters , ons vra julle om erkenning te gee aan die mense wat hard onder julle werk . Hulle is julle leiers in die Here se werk en hou julle op die regte pad .
52005013	Ter wille van die taak wat hulle het , moet julle met liefde baie eerbied aan hulle betoon . Leef in vrede met mekaar .
52005014	Broers en susters , ons druk julle dit op die hart : Wys die leeglêers tereg , praat die kleinmoediges moed in , ondersteun die swakkes , wees geduldig met almal .
52005015	Kyk dat niemand weerwraak neem nie , maar streef eerder altyd die goeie na — vir mekaar en vir alle mense .
52005016	Wees altyd vol blydskap .
52005017	Moenie ophou bid nie .
52005018	Wees in alle omstandighede dankbaar , want dit is wat God van julle verwag omdat julle met Christus Jesus verenig is .
52005019	Moenie die Gees uitblus nie .
52005020	Moenie profesieë geringskat nie ,
52005021	maar ondersoek alles wat gesê word en behou wat goed is .
52005022	Bly weg van elke vorm van kwaad .
52005023	Mag die God van vrede julle volkome aan Hom toewy . Ja , mag God julle so bewaar dat julle na gees , siel en liggaam volkome vlekkeloos sal wees wanneer ons Here Jesus Christus terugkom .
52005024	Hy wat julle roep , is getrou . Hy sál dit doen !
52005025	Broers en susters , bid ook vir ons .
52005026	Groet al die broers en susters met die soen van Christelike liefde .
52005027	Ek vra namens die Here dat dié brief aan al die broers en susters voorgelees sal word .
52005028	Mag die genade van ons Here Jesus Christus met julle wees .
53001001	Hierdie brief kom van Paulus , Silvanus en Timoteus . Ons skryf aan die gemeente in Tessalonika wat aan God ons Vader en die Here Jesus Christus verbonde is .
53001002	Mag die genade en vrede van God ons Vader en van die Here Jesus Christus met julle wees .
53001003	Broers en susters , dit is gepas dat ons altyd vir God dankie sal sê vir julle , want julle geloof hou net aan groei en julle almal se liefde vir mekaar word net groter !
53001004	Gevolglik vertel ons self met trots in God se gemeentes hoe julle volhard en glo onder al die vervolging en swaarkry wat julle verduur .
53001005	God sal die dinge wat julle deurmaak , gebruik om te wys dat Hy regverdig oordeel . Dit sal daarop uitloop dat julle waardig beskou sal word om in God se koningsheerskappy te deel . Dit is hiervoor dat julle ly .
53001006	God is inderdaad regverdig : Hy sal julle verdrukkers met verdrukking terugbetaal .
53001007	Hy sal rus gee aan julle wat verdruk word — en ook aan ons . Dit sal gebeur wanneer die Here Jesus met sy magtige engele vanuit die hemel verskyn .
53001008	In 'n vlammende vuur sal Hy die mense straf wat God nie ken nie ; dit is húlle wat hulle nie gesteur het aan die Goeie Nuus van ons Here Jesus nie .
53001009	Hulle sal met ewige vernietiging gestraf word , weg van die Here se teenwoordigheid en sy heerlike mag af .
53001010	Op daardie dag kom Hy om verheerlik te word deur dié wat aan Hom behoort en om bewonder te word deur almal wat tot geloof gekom het — ook deur julle , want julle het ons getuienis geglo !
53001011	Met dit in gedagte bid ons altyd vir julle . Mag ons God julle waardig maak vir die lewe waartoe Hy julle geroep het . Mag Hy elke goeie voorneme en geloofsdaad met krag tot volkome uitvoering bring .
53001012	So sal die Naam van ons Here Jesus verheerlik word deur wat julle doen . En júlle sal deur Hom verheerlik word op grond van die genade van ons God en die Here Jesus Christus .
53002001	Broers en susters , ons rig 'n versoek tot julle oor die dag wanneer ons Here Jesus Christus terugkom en ons by Hom bymekaargebring word :
53002002	Moenie so gou verward raak of van stryk gebring word deur 'n profesie of 'n uitspraak of 'n brief wat sogenaamd van ons afkomstig sou wees en wat beweer dat die Dag van die Here alreeds gekom het nie .
53002003	Laat niemand julle op enige manier mislei nie . Die Dag van die Here sal nie aanbreek voordat die opstand eers gekom en die wettelose mens , die mens wat vernietiging bring , na vore getree het nie .
53002004	Hy sal hom verset teen alles wat god genoem word en hom verhef bo alles wat 'n voorwerp van aanbidding is . Sy doel is om in die tempel van God te gaan sit en voor te gee dat hy self God is .
53002005	Onthou julle nie ? Toe ek nog by julle was , het ek julle van hierdie dinge vertel .
53002006	Dan weet julle ook wat hom nog daarvan terughou om op sy bestemde tyd na vore te tree .
53002007	Die wetteloosheid werk inderdaad alreeds in die geheim , maar net totdat die een wat dit terughou , uit die weg geruim is -
53002008	dán sal die wettelose op die toneel verskyn . Hy sal egter deur die asem uit die Here Jesus se mond doodgemaak en deur die glans van sy koms vernietig word .
53002009	Satan sal dit bewerk dat die wettelose mens se koms gepaardgaan met groot magsvertoon en tekens en vals wonderwerke .
53002010	Sy koms sal ook gepaardgaan met allerhande bose misleiding van dié wat verlore gaan . Hulle gaan verlore omdat hulle nie die waarheid liefgehad en tot hulle verlossing aanvaar het nie .
53002011	Daarom stuur God 'n kragtige dwaling na hulle sodat hulle die leuen glo .
53002012	Só sal almal veroordeel word wat nie die waarheid geglo het nie , maar die kwaad gekies het .
53002013	Maar , broers en susters , geliefdes van die Here , dit pas ons om God altyd oor julle te dank . God het julle immers gekies om as eerstes verlos te word . Hy verlos julle deur die Gees wat julle aan Hom toewy en deur geloof in die waarheid .
53002014	Deur die Goeie Nuus wat ons verkondig , het God julle hiertoe geroep sodat julle die heerlikheid van ons Here Jesus Christus kan verkry .
53002015	Met dit in gedagte , broers en susters , staan vas ! Hou by al die oorgelewerde geloofswaarhede wat julle geleer het , of dit nou deur ons woorde of briewe was .
53002016	Verder , mag ons Here Jesus Christus en God ons Vader — Hý wat ons liefgehad het en wat ons deur sy genade 'n ewige troos en 'n goeie vooruitsig gegee het — mag Hy self
53002017	julle harte vertroos en julle sterk maak in elke goeie daad en woord .
53003001	Ten slotte , broers en susters , bid vir ons sodat die woord van die Here vinnig mag versprei en net soos by julle met eerbied ontvang word .
53003002	Bid ook dat ons bewaar sal word van slegte en bose mense , want nie alle mense kan vertrou word nie .
53003003	Maar die Here is getrou ! Hy sal julle sterk maak en van die Bose bewaar .
53003004	Verder gee die Here ons sekerheid oor julle , dat julle dit wat ons vra , doen en sál doen .
53003005	Mag die Here julle hele lewe instel op God se liefde en die volharding wat Christus aan ons gee .
53003006	Broers en susters , ons beveel julle in die Naam van die Here Jesus Christus om julle te onttrek aan elke medegelowige wat leeglê en wat nie leef soos julle by ons geleer het nie .
53003007	Julle weet dat julle ons voorbeeld moet volg . Ons het tog nie by julle leeggelê
53003008	of bedelbrood van enigeen geëet nie . Inteendeel , ons het dag en nag hard gewerk en geswoeg om nie vir enigeen van julle 'n las te wees nie .
53003009	Nie dat ons nie op versorging aanspraak kon maak nie , maar ons wou onsself as 'n voorbeeld vir julle stel om te volg .
53003010	Toe ons by julle was , het ons uitdruklik vir julle gesê : As iemand nie wil werk nie , moet hy ook nie eet nie .
53003011	Ons sê dit omdat ons hoor dat sommige mense leeglê ; dat hulle nie werk nie en hulle met ander persone se sake bemoei .
53003012	In die Naam van die Here Jesus Christus beveel ons sulke mense , ja , ons druk hulle dit op die hart , dat hulle rustig hulle werk moet verrig en so hulle eie brood moet verdien .
53003013	En julle , broers en susters , moenie moeg word om goed te doen nie !
53003014	Verder , as mense nie ons opdragte in hierdie brief gehoorsaam nie , identifiseer hulle . Vermy hulle sodat hulle kan skaam kry .
53003015	Moet hulle egter nie as vyande behandel nie , maar wys vir hulle die regte pad aan , soos medegelowiges met mekaar maak .
53003016	Mag die Here , die Bron van vrede , self altyd en op elke manier vir julle vrede gee . Mag die Here met julle almal wees .
53003017	Dié groet skryf ek met my eie hand : Van Paulus . My handskrif aan die einde van elke brief is die bewys dat ek dit self geskryf het .
53003018	Mag die genade van ons Here Jesus Christus met julle almal wees .
54001001	Hierdie brief kom van Paulus , 'n apostel van Christus Jesus , aangestel op bevel van God ons Verlosser en Christus Jesus ons hoop .
54001002	Ek skryf aan Timoteus , my ware kind in die geloof . Mag die genade , die ontferming en die vrede van God ons Vader en Christus Jesus ons Here met jou wees .
54001003	Toe ek na Masedonië vertrek het , het ek by jou aangedring om daar in Efese te bly en dié wat vals leerstellings verkondig , te verbied .
54001004	Moenie dat mense tyd mors met eindelose spekulasies oor mites en geslagsregisters nie . Want hierdie dinge veroorsaak net twisgesprekke ; dit bevorder nie 'n lewenspatroon van geloof in God nie .
54001005	Die doel van my opdrag is dat al die Christene daar vervul sal wees met liefde wat uit 'n rein hart , 'n skoon gewete en opregte geloof kom .
54001006	Maar sommige leermeesters het hiervan afgewyk en bestee hulle tyd aan argumente en verval in dwase praatjies .
54001007	Hulle wil bekend wees as leermeesters van die wet van Moses , maar hulle verstaan nie wat hulle sê nie .
54001008	Ons weet dat die wet goed is as 'n mens dit gebruik soos God dit bedoel het
54001009	en besef die wet is nie soseer gemaak vir mense wat reg optree nie , maar eerder vir mense wat ongehoorsaam en opstandig is , wat teen God is en sondig , wat niks as heilig beskou nie en dit wat heilig is , besoedel ; wat hulle vader of moeder of ander mense doodmaak .
54001010	Die wet is vir mense wat seksueel immoreel is , vir seksuele perverte , vir slawehandelaars , vir leuenaars , eedbrekers en vir hulle wat enigiets anders doen wat die gesonde leer weerspreek -
54001011	dié leer wat ooreenstem met die heerlike Goeie Nuus wat aan my toevertrou is deur ons goeie God .
54001012	Hoe dankbaar is ek teenoor Christus Jesus ons Here . Hy het my krag gegee en betroubaar geag om my in sy diens te stel ,
54001013	selfs al het ek voorheen die Naam van Christus belaster . Ek het sy mense vervolg en hulle mishandel . Maar God het sy genade aan my bewys omdat ek dit uit onkunde en ongeloof gedoen het .
54001014	Hoe oorvloedig was die onverdiende goedheid van ons Here nie en hoe het Hy my nie oorlaai met geloof en met die liefde wat ons deel word wanneer ons aan Christus Jesus verbind word nie .
54001015	Dit is 'n betroubare boodskap , een wat verdien om ten volle aanvaar te word : Christus Jesus het in die wêreld gekom om sondaars te red , en ek was die ergste van hulle almal .
54001016	Maar juis daartoe was God my genadig dat Christus Jesus aan my , die ergste sondaar van almal , God se groot geduld kon illustreer en my as voorbeeld kon gebruik vir hulle wat nog sal glo en só die ewige lewe sal ontvang .
54001017	Aan die ewige Koning , die onsterflike , onsigbare , enigste God , die eer en die heerlikheid vir ewig en altyd . Amen .
54001018	Timoteus , my kind , hiermee gee ek my opdrag aan jou , gegrond op die profetiese woorde wat voorheen oor jou uitgespreek is . Mag daardie woorde jou die selfvertroue gee om goed te veg in die Here se veldslae .
54001019	Hou styf vas aan jou geloof , en hou altyd jou gewete skoon . Want sommige mense het opsetlik hulle gewete eenkant gestoot en as gevolg daarvan het hulle geloof skipbreuk gely .
54001020	Himeneus en Aleksander is twee voorbeelde hiervan . Ek het hulle aan Satan oorgegee sodat hulle sal leer om God nie te belaster nie .
54002001	Eerstens spoor ek jou aan om vir alle mense te bid met smeking , voorbidding en danksegging .
54002002	Bid só vir konings en alle ander in gesagsposisies sodat ons in vrede en rustigheid , toewyding en eerbaarheid kan lewe .
54002003	So is dit goed en aanneemlik vir God , ons Verlosser ,
54002004	want Hy wil dat almal verlos word en die waarheid verstaan .
54002005	Want daar is net een God en een Middelaarwat God en mens kan versoen . Hy is die mens Christus Jesus .
54002006	Hy het sy lewe gegee om vryheid vir elkeen te koop . Dit is die boodskap wat Godaan die wêreld gegee hetop die bestemde tyd .
54002007	En ek is gekies — dit is die absolute waarheid — as 'n prediker en apostel om die nie - Joodse nasies te onderrig in geloof en waarheid .
54002008	Waar julle ook al vergader , wil ek hê mans moet bid met hulle hande opgehef na God , vry van woede en twis .
54002009	En ek wil hê vroue moet beskeie wees in hulle voorkoms . Hulle behoort ordentlike en paslike klere te dra en nie die aandag op hulleself te vestig deur die manier waarop hulle hulle hare tooi of goud of pêrels of duur klere dra nie .
54002010	Want vroue wat aanspraak daarop maak om toegewy aan God te lewe behoort hulleself aantreklik te maak deur die goeie dinge wat hulle doen .
54002011	Vroue behoort te luister en moet stil en onderdanig leer .
54002012	Ek laat vroue nie toe om mans te onderrig of oor hulle gesag uit te oefen nie . Laat hulle eerder stilweg luister .
54002013	Want God het Adam eerste gemaak en daarna Eva .
54002014	En dit was die vrou , nie Adam nie , wat deur Satan verlei is , en sonde was die gevolg .
54002015	Maar vroue sal gered word deur hulle rol as moeders te aanvaar en deur volhardend te leef in geloof , liefde , toewyding aan God en beskeidenheid .
54003001	Dit is 'n betroubare woord dat as iemand 'n ouderling wil wees , hy 'n eerbare verantwoordelikheid begeer .
54003002	Want 'n ouderling moet 'n man wees teen wie se lewe niks ingebring kan word nie . Hy moet aan sy vrou getrou wees . Hy moet selfbeheersing aan die dag lê , met wysheid lewe en 'n goeie reputasie hê . Hy moet gasvry wees en onderrig kan gee .
54003003	Hy moet hom nie aan drank vergryp of gewelddadig wees nie . Hy moet sagmoedig en vredeliewend wees ; hy moet ook nie geldgierig wees nie .
54003004	Hy moet sy eie huisgesin goed kan bestuur en op waardige wyse oor sy kinders gesag uitoefen .
54003005	Want as 'n man nie sy eie huisgesin kan bestuur nie , hoe kan hy vir God se gemeente sorg ?
54003006	'n Ouderling moet nie 'n onlangse bekeerling wees nie , want as hy so gou gekies word , kan hy dalk verwaand raak , en die duiwel sal dié verwaandheid gebruik om hom tot 'n val te bring .
54003007	Die buitestanders moet ook goed van hom praat sodat hy nie in die duiwel se strik trap en tot skande kom nie .
54003008	Op dieselfde manier moet diakens mense wees wat gerespekteer word . Hulle moenie dubbelpraters wees , hulle aan drank vergryp of geldgierig wees nie .
54003009	Hulle moet verbind wees aan die geopenbaarde waarheid van die Christelike geloof , en hulle moet met 'n skoon gewete leef .
54003010	Voordat hulle as diakens aangestel word , moet hulle eers getoets word . As dit blyk dat hulle onbesproke is , kan hulle as diakens dien .
54003011	Net so moet hulle vroue gerespekteer word en nie kwaad praat van ander nie . Hulle moet selfbeheersing openbaar en getrou wees in alles wat hulle doen .
54003012	'n Diaken moet getrou wees aan sy vrou , en hy moet sy kinders en huishouding goed beheer .
54003013	Dié wat goeie diens lewer as diakens , sal beloon word met respek van ander en sal groter vrymoedigheid ontwikkel in hulle geloof in Christus Jesus .
54003014	Ek skryf dié dinge nou aan jou alhoewel ek hoop om binnekort by jou te wees .
54003015	Ingeval ek vir 'n tydjie nog nie kan kom nie , sal jy weet hoe mense hulle moet gedra in die huishouding van God — dit is die kerk van die lewende God wat die pilaar en stut van die waarheid is .
54003016	Sonder enige twyfel is dít die geopenbaarde waarheid van ons geloof : Christus het as mens verskynen is deur die Geesas regverdig bewys . Hy het aan engele verskynen is aan die nasies verkondig . Hy is in die wêreld gegloen is opgeneemin heerlikheid .
54004001	Die Heilige Gees leer ons duidelik dat in die laaste tye sommige mense sal wegdraai van wat ons glo ; hulle sal leuengeeste volg en leerstellings wat van bose geeste af kom .
54004002	Hierdie dwaalleraars is skynheiliges en leuenaars . Hulle gee voor om godsdienstig te wees , maar hulle gewete is dood .
54004003	Hulle sal sê dit is verkeerd om getroud te wees en verkeerd om sekere kosse te eet . Maar God het daardie kosse geskep om met danksegging geëet te word deur mense wat die waarheid ken en glo .
54004004	Aangesien alles wat God geskep het goed is , moet ons nie enigiets daarvan verwerp nie . Ons moet dit met blydskap ontvang , met dankbare harte .
54004005	Want ons weet dit word deur die woord van God en gebed aan God toegewy .
54004006	As jy dit aan die broers en susters voorhou , sal jy jou plig doen as 'n waardige dienaar van Christus Jesus , een wat gevoed word deur die boodskap van geloof en die ware leringe wat jy navolg .
54004007	Moenie tyd verkwis met redenasies oor goddelose idees en ouvroustories nie . Bestee jou tyd en energie daaraan om jouself te oefen tot geestelike fiksheid .
54004008	Liggaamlike oefening het wel waarde , maar geestelike oefening is baie belangriker , want dit hou die belofte in van beloning , sowel in hierdie lewe as in die volgende .
54004009	Dit is 'n betroubare boodskap , een wat verdien om ten volle aanvaar te word .
54004010	Hiervoor swoeg en veg ons , want ons hoop is op die lewende God wat die Verlosser is van alle mense , en veral van dié wat glo .
54004011	Gee instruksies oor hierdie dinge en onderrig die mense daarvolgens .
54004012	Moenie dat enigiemand minder van jou dink omdat jy jonk is nie . Wees 'n voorbeeld vir alle gelowiges deur wat jy leer , in die manier waarop jy lewe , in jou liefde , jou geloof en jou integriteit .
54004013	Totdat ek daar opdaag , konsentreer daarop om die Skrif aan die gemeente voor te lees , die gelowiges te bemoedig en om hulle te onderrig .
54004014	Moenie die geestelike gawe verwaarloos wat jy ontvang het deur die profesieë wat oor jou uitgespreek is toe die ouderlinge van die gemeente jou die hande opgelê het nie .
54004015	Gee jou volle aandag aan hierdie sake . Werp jouself in jou werksaamhede sodat almal jou vordering kan sien .
54004016	Let goed op jouself en jou leer . Bly getrou aan wat reg is , en jy sal jouself red sowel as almal wat na jou luister .
54005001	Moet nooit onbeskof met 'n ouer man praat nie , maar spoor hom met respek aan asof hy jou eie pa is . Praat met die jonger mans soos wat jy met jou eie broers sou praat .
54005002	Vermaan die ouer vroue soos jou ma , en vermaan die jonger vroue met alle eerbied soos jou eie susters .
54005003	Respekteer en versorg dié weduwees wat niemand anders het om na hulle om te sien nie .
54005004	Maar as 'n weduwee kinders of kleinkinders het , moet dié leer om hulle praktiese godsdiens heel eerste tuis te beoefen en hulle ouers en grootouers te vergoed deur hulle te versorg . Dit is iets wat God baie bly maak .
54005005	'n Vrou wat 'n egte weduwee is , iemand wat werklik alleen in die wêreld is , het haar hoop op God geplaas . Dag en nag vra sy God om hulp , en bestee baie tyd in gebed .
54005006	Maar die weduwee wat net vir plesier leef , is geestelik dood .
54005007	Gee hierdie opdragte aan die gemeente sodat die weduwees wat julle onderhou , nie berispe word nie .
54005008	Dié wat nie hulle eie familie versorg nie , veral dié wat in dieselfde huishouding woon , verloën wat ons glo . Sulke mense is slegter as ongelowiges .
54005009	'n Weduwee wat op die lys vir dienende weduwees kom , moet 'n vrou van ten minste 60 jaar oud wees . Sy moes getrou aan haar man gewees het .
54005010	Sy moet gerespekteer wees deur almal vanweë die goeie dade wat sy gedoen het . Het sy haar kinders goed opgevoed ? Was sy gasvry teenoor vreemdelinge ? Het sy ander gelowiges nederig gedien ? Het sy dié wat in die moeilikheid was , gehelp ? Het sy altyd reggestaan om goed te doen ?
54005011	Die jonger weduwees moenie op die lys kom nie , want hulle liggaamlike behoeftes sal hulle toewyding aan Christus bedreig , en hulle sal wil hertrou .
54005012	Dan sal hulle skuldig wees aan die verbreking van hulle vorige belofte .
54005013	Buitendien word hulle waarskynlik lui en bestee hulle tyd deur van huis tot huis te skinder , hulle te bemoei met ander mense se besigheid en dinge te sê wat kon gebly het .
54005014	Daarom raai ek hierdie jonger weduwees aan om te hertrou , kinders te hê en hulle eie huise te versorg . Dan sal hulle die vyand geen aanleiding gee om ons te beskinder nie .
54005015	Want ek is bevrees dat sommige van hulle alreeds afgedwaal het en nou Satan volg .
54005016	As 'n Christenvrou weduwees in haar familie het , moet sy hulle versorg en nie die verantwoordelikheid op die gemeente afskuif nie . Dan kan die gemeente dié weduwees versorg wat werklik alleen is .
54005017	Ouderlinge wat hulle werk goed doen , moet ook goed betaal word , veral dié wat hard werk in prediking én lering .
54005018	Want die Skrif sê : " Moenie 'n os verhinder om te eet terwyl hy die graan uittrap nie . " En op 'n ander plek : " Dié wat werk , verdien hulle loon . "
54005019	Moenie na klagtes teen 'n ouderling luister nie , tensy daar twee of drie getuies is wat hom aankla .
54005020	Enigeen wat sondig , moet voor die hele gemeente berispe word sodat die ander ook op hulle hoede kan wees .
54005021	In die teenwoordigheid van God en Christus Jesus en die heilige engele beveel ek jou ernstig om hierdie opdragte uit te voer sonder om kant te kies of besondere guns aan enigeen te bewys .
54005022	Moet nooit oorhaastig 'n ouderling aanstel nie . Moenie aan ander se sondes deel hê nie . Hou jou rein van die sonde .
54005023	Moenie aanhou om net water te drink nie ; drink 'n bietjie wyn ter wille van jou maag omdat jy so dikwels siek word .
54005024	Onthou , sommige mense lei openlik sondige lewens , en almal weet dat hulle geoordeel sal word . Ander weer se sondes sal eers later aan die lig kom .
54005025	Net só weet almal hoeveel goed sommige mense doen ; ander weer se goeie dade is minder sigbaar , maar hulle kan nie verborge bly nie .
54006001	Gelowiges wat slawe is , moet aan hulle eienaars volle respek betoon sodat die Naam van God en sy leringe nie beskaam word nie .
54006002	As jou eienaar 'n mede - Christen is , is die feit dat julle geloofsbroers is , geen verskoning om oneerbiedig op te tree nie . Julle behoort dan selfs harder te werk , want dan is dit gelowiges en geliefdes wat uit julle kwaliteitwerk voordeel trek . Onderrig hierdie waarhede , Timoteus , en moedig almal aan om dit te gehoorsaam .
54006003	Sommige vals leraars ontken dalk hierdie dinge , maar dit is die gesonde , heilsame leer van die Here Jesus Christus en dit is die fondament vir 'n godvresende lewe .
54006004	Enigiemand wat enigiets anders leer , is nie net verwaand nie , maar ook dom . Só 'n mens het 'n ongesonde begeerte om oor die betekenis van woorde te kibbel . Dit veroorsaak argumente wat eindig in jaloesie , stryd , beledigings en bose agterdog .
54006005	Hierdie mense veroorsaak altyd moeilikheid . Hulle gedagtes is korrup , en hulle praat nie die waarheid nie . Vir hulle is godsdiens net 'n manier om ryk te word .
54006006	Tog is ware godsdiens saam met tevredenheid 'n groot rykdom .
54006007	Ons het immers niks saamgebring toe ons in die wêreld gekom het nie , en ons kan ook nie enigiets saamneem wanneer ons sterf nie .
54006008	As ons dus genoeg kos en klere het , laat ons tevrede wees .
54006009	Maar mense wat begeer om ryk te wees , val in versoeking en trap in die strik van baie dwase en skadelike begeertes wat hulle in die verderf en ondergang stort .
54006010	Want die liefde vir geld is die wortel van alle soorte kwaad . En sommige mense wat geld begeer , het weggedwaal van die geloof en hulleself met baie ellende deurboor .
54006011	Maar jy , Timoteus , man van God ; vlug weg van al hierdie bose dinge , en volg na wat reg en goed is . Beywer jou vir 'n lewe volgens die wil van God , gekenmerk deur toewyding , geloof , liefde , volharding en deernis .
54006012	Stry die goeie stryd vir dit waarin ons glo . Hou stewig vas aan die ewige lewe wat God jou gegee het , en wat jy so opreg bely het voor baie getuies .
54006013	En voor God wat aan alles lewe skenk , en voor Christus Jesus , wat die goeie belydenis voor Pontius Pilatus afgelê het , druk ek dit jou op die hart
54006014	dat jy jou opdrag stiptelik en onberispelik uitvoer totdat ons Here Jesus Christus weer verskyn .
54006015	Want op die bestemde tyd sal God Jesus Christus openbaar , Hý , die geseënde en alleen Magtige , die Koning van die koningsen die Heer van die here .
54006016	Hy alleen besit onsterflikheid , en bewoon die ontoeganklike lig . Niemand het Hom ooit gesienof kan Hom sien nie . Hom kom toe die eeren die ewige krag .
54006017	Sê aan hulle wat ryk is in hierdie wêreld om nie trots te wees en op hulle geld te vertrou wat spoedig sal verdwyn nie . Maar hulle vertroue moet in die lewende God wees wat aan ons ryklik alles skenk wat ons nodig het om die lewe te geniet .
54006018	Sê hulle moet hulle geld gebruik om goed te doen . Hulle moet ryk wees in goeie dade en moet ruim gee aan dié in nood ; hulle moet altyd gereed wees om wat God aan hulle gegee het , met ander te deel .
54006019	Deur dit te doen , sal hulle vir hulle 'n skat opbou — 'n goeie fondament vir die toekoms sodat hulle die egte lewe kan ontvang .
54006020	Timoteus , waak oor wat God aan jou toevertrou het . Vermy goddelose , dwase praatjies met hulle wat jou met hulle sogenaamde kennis teenstaan .
54006021	Sommige mense het van die geloof afgedwaal deur sulke dwaasheid na te volg . Mag God se genade met julle almal wees .
55001001	Hierdie brief kom van Paulus , 'n apostel van Christus Jesus deur die wil van God , uitgestuur om ander te gaan vertel van die lewe wat Hy beloof het deur geloof in Christus Jesus .
55001002	Ek skryf aan Timoteus , my geliefde kind . Mag God ons Vader en Christus Jesus ons Here aan jou genade , ontferming en vrede gee .
55001003	Timoteus , ek dank God vir jou . Hy is die God wat ek met 'n skoon gewete dien , net soos my voorouers gedoen het . Ek onthou jou voortdurend , dag en nag , in my gebede .
55001004	Ek verlang om jou weer te sien , want ek onthou jou trane toe ons uitmekaar is . En ek sal vol vreugde wees as ons weer bymekaar is .
55001005	Ek dink terug aan jou opregte geloof . Eers het jou ouma Loïs en jou ma Eunice hierdie geloof gehad en — daarvan is ek seker — jy het dit ook .
55001006	Dit is waarom ek jou daaraan herinner om die geestelike gawe , wat God jou gegee het toe ek jou die hande opgelê het , soos 'n vuur aan te blaas .
55001007	Want God het ons nie 'n gees van lafhartigheid gegee nie , maar van krag , liefde en selfbeheersing .
55001008	Jy moet dus nooit skaam wees om van ons Here te getuig nie . En moet jou ook nie vir my skaam nie , al is ek ook in die tronk ter wille van Christus . Met die krag wat God jou gee , moet jy gereed wees om saam met my vir die uitdra van die Goeie Nuus te ly .
55001009	Dit is God wat ons verlos en gekies het om 'n toegewyde lewe te lei . Hy het dit gedoen , nie omdat ons dit verdien het nie , maar omdat dit sy plan waslank voor die begin van diewêreld , naamlik om sy genadeaan ons te bewysdeur Christus Jesus .
55001010	En nou het Hy dit alles aan ons duidelik gemaakdeur die koms van Christus Jesus , ons Verlosser , wat die mag van die doodverbreek heten aan ons , deur die GoeieNuus , die weg gewys het na dieonverganklike lewe .
55001011	En God het my gekies om 'n prediker te wees , 'n apostel en 'n leermeester van dié Nuus .
55001012	Dit is waarom ek hier in die tronk ly . Maar ek is nie skaam daaroor nie , want ek ken die Een op wie ek vertrou en ek is seker dat Hy sal bewaar wat Hy aan my toevertrou het , tot op die dag van sy koms .
55001013	Hou vas aan die maatstaf van gesonde lering wat jy van my geleer het . En onthou om te lewe in die geloof en liefde wat jy in Christus Jesus het .
55001014	Bewaar met die hulp van die Heilige Gees wat in ons woon , die kosbare skat wat aan jou toevertrou is .
55001015	Soos jy weet , het al die Christene wat uit die provinsie Asië hier aangekom het , my in die steek gelaat — selfs Figelus en Hermogenes is weg .
55001016	Mag die Here ontferming aan Onesiforus en sy hele huishouding bewys , want hulle het my dikwels besoek en bemoedig . Hy was nooit skaam omdat ek in die tronk is nie .
55001017	Toe hy na Rome toe gekom het , het hy oral gesoek totdat hy my gekry het .
55001018	Mag die Here aan hom ontferming bewys op die dag van Christus se wederkoms . En jy weet hoe baie hy my in Efese gehelp het .
55002001	Timoteus , my kind , staan sterk in die genade wat God deur Christus Jesus aan jou bewys het .
55002002	Vertrou die waarhede wat jy voor baie getuies van my gehoor het , toe aan betroubare mense wat bekwaam is om dit aan ander deur te gee .
55002003	Verduur saam met my lyding soos 'n goeie soldaat van Christus Jesus .
55002004	Geen soldaat raak verstrengeld in die beslommernisse van hierdie lewe nie , want dan kan hy die Een wat hom vir sy leër gewerf het , nie tevrede stel nie .
55002005	'n Atleet word nie gekroon as hy nie volgens die reëls deelneem nie .
55002006	Hardwerkende boere is die eerste wat die vrug van hulle arbeid geniet .
55002007	Dink na oor wat ek sê . Die Here sal jou help om al hierdie dinge beter te begryp .
55002008	Onthou voordurend dat Jesus Christus uit koning Dawid se nageslag gebore is en dat Hy uit die dood opgewek is . Dit is die Goeie Nuus wat ek verkondig .
55002009	En omdat ek hierdie Goeie Nuus verkondig , ly ek en is ek soos 'n misdadiger in kettings geslaan . Maar die woord van God kan nie vasgeketting word nie .
55002010	Ek is bereid om vir dié wat deur God gekies is , enigiets te verduur as dit vir hulle deur Christus Jesus verlossing en ewige heerlikheid sal bring .
55002011	Hierdie woord is absoluut waar : As ons saam met Hom sterf , sal ons ook saam met Hom lewe .
55002012	As ons verdrukking ly , sal ons saam met Hom regeer . As ons Hom ontken , sal Hy ons ook ontken .
55002013	Maar as ons ontrou is — Hy bly getrou , want Hy kan Homselfnie ontken nie .
55002014	Herinner almal aan hierdie dinge , en vermaan hulle in God se Naam om op te hou met 'n bakleiery oor woorde . Sulke argumente is nutteloos en kan die mense ruïneer wat dit aanhoor .
55002015	Werk hard sodat God jou kan goedkeur . Wees 'n goeie werker , een wat nie nodig het om hom te skaam nie ; iemand wat die woord van die waarheid reg verduidelik .
55002016	Vermy goddelose en dwase gepraat wat net tot verdere goddeloosheid lei .
55002017	Hierdie soort praatjies versprei soos kanker . Himeneus en Filetus is voorbeelde hiervan .
55002018	Hulle het die pad van die waarheid verlaat met hulle bewering dat die opstanding van die dooies alreeds plaasgevind het . Daarmee het hulle die geloof van sommige ondermyn .
55002019	Maar God se waarheid staan vas soos 'n fondamentsteen met die volgende inskripsie : " Die Here ken dié wat aan Hom behoort , " en : " Dié wat beweer dat hulle aan die Here behoort , moet wegdraai van alle boosheid . "
55002020	In 'n rykmanshuis is sommige gebruiksartikels van goud en silwer , en ander weer van hout en klei . Die kosbare artikels word by spesiale geleenthede gebruik en die goedkoperes is vir gewone gebruik .
55002021	As jy jouself skoon hou van die verkeerde , sal jy 'n kosbare item wees , 'n spesiale besitting van die Huiseienaar , een wat Hy nuttig kan gebruik en wat gereed is vir enige goeie taak .
55002022	Vlug vir enigiets wat jeugdige drange aanwakker . Spits jou daarop toe om reg voor God te lewe . Streef na geregtigheid , geloof , liefde en vrede saam met dié wat die Here met rein harte aanroep .
55002023	Ek sê weer , moenie betrokke raak in dwase , onsinnige argumente wat net twis veroorsaak nie .
55002024	Die Here se diensknegte moenie twis nie , maar moet goedgesind teenoor almal wees . Hulle moet bekwaam wees om mense doeltreffend te onderrig en geduldig wees met moeilike mense .
55002025	Hulle moet dié wat die waarheid teenstaan , sagmoedig onderrig . Miskien sal God daardie mense se harte verander , en sal hulle die waarheid leer ken .
55002026	Dan sal hulle tot hulle sinne kom en uit die duiwel se strik ontsnap . Want hulle word deur hom gevange gehou om net te doen wat hy wil hê .
55003001	Jy moet ook dít weet , Timoteus , dat daar gedurende die laaste dae moeilike tye sal kom .
55003002	Want mense sal net hulleself en hulle geld liefhê . Hulle sal grootpraterig en arrogant wees , met God spot , ongehoorsaam aan hulle ouers en ondankbaar wees . Hulle sal niks as heilig beskou nie .
55003003	Hulle sal liefdeloos en onvergewensgesind wees ; hulle sal ander mense belaster en geen selfbeheersing hê nie ; hulle sal wreed wees en geen belangstelling hê in wat goed is nie .
55003004	Hulle sal hulle vriende verraai , roekeloos wees , hooghartig , en hulle sal plesier liewer hê as vir God .
55003005	Hulle sal optree asof hulle godsdienstig is , maar dit ontken wat aan die Christelike godsdiens sy krag gee . Jy moet wegbly van sulke mense af .
55003006	Onder hulle is dié wat hulleself in mense se huise kan inwurm en die vertroue van kwesbare vroue wen wat belaai is met sondeskuld en beheer word deur baie begeertes .
55003007	Sulke vroue is altyd besig om nuwe leringe na te volg , maar hulle kry dit nie reg om die waarheid te begryp nie .
55003008	En hierdie leermeesters bestry die waarheid net soos Jannes en Jambres hulle teen Moses verset het . Hulle denke is korrup en hulle geloof is niks werd nie .
55003009	Maar hulle sal nie lank hiermee wegkom nie , want dit sal vir almal duidelik blyk watter dwase hulle is , net soos dit gebeur het met Jannes en Jambres .
55003010	Maar jy , Timoteus , het my onderrig getrou gevolg , hoe ek lewe en wat my doel in die lewe is . Jy ken my geloof en hoe lank ek al gely het . Jy ken my liefde en my geduld en verdraagsaamheid .
55003011	Jy weet hoeveel vervolging en lyding ek verduur het . Jy weet alles van hoe ek vervolg is in Antiogië , Ikonium en Listra , maar die Here het my uit alles verlos .
55003012	Ja , en almal wat 'n toegewyde lewe in verbondenheid aan Christus Jesus wil lei , sal vervolg word .
55003013	Maar bose mense en swendelaars sal voortgaan van kwaad tot erger . Hulle sal aanhou om mense te mislei , en hulle sal self mislei word .
55003014	Maar jý , bly getrou aan die dinge wat jy geleer het . Jy weet dit is waar , want jy weet jy kan dié vertrou wat jou geleer het .
55003015	Jy ken die Heilige Skrif van kindsbeen af en dit het jou die wysheid gegee om die verlossing te ontvang wat deur geloof in Christus Jesus kom .
55003016	Die hele Skrif is deur God geïnspireer en is nuttig om ons te onderrig , die verkeerde te weerlê , om ons tereg te wys en om die regte leefstyl by ons te kweek .
55003017	Dit is God se manier om sy mense voor te berei vir hulle taak , ten volle toegerus vir elke goeie ding wat Hy wil hê hulle moet doen .
55004001	Ek wil jou dus ernstig aanspoor voor God en voor Christus Jesus , wat die lewendes en dooies gaan oordeel wanneer Hy verskyn om sy koningsheerskappy te vestig :
55004002	Verkondig die woord van God . Hou daarmee vol , of die tyd daarvoor geleë is of nie . Jy moet jou mense met geduld reghelp , aanspreek en bemoedig terwyl jy hulle geduldig onderrig .
55004003	Want daar kom 'n tyd wanneer mense nie meer na gesonde onderrig sal luister nie . Hulle sal hulle eie begeertes volg en leermeesters soek wat net verkondig wat hulle graag wil hoor .
55004004	Hulle sal die waarheid verwerp en vreemde mites navolg .
55004005	Maar jy moet in elke situasie jou teenwoordigheid van gees behou . Moenie bang wees om vir die Here te ly nie . Vervul jou taak as evangelis . Voltooi die bediening wat God jou gegee het .
55004006	Wat my betref , word my lewe alreeds uitgegiet as 'n offer aan God . Die tyd van my dood is op hande .
55004007	Ek het die goeie stryd gestry , ek het die wedloop voltooi , en ek het gelowig gebly .
55004008	En nou wag die prys vir my : die lourierkrans vir 'n lewe in gehoorsaamheid wat die Here , die regverdige Beoordelaar , my sal gee op die groot dag van sy terugkeer . En dié prys is nie net vir my nie , maar vir almal wat gretig uitsien na sy heerlike verskyning .
55004009	Doen jou bes om so gou moontlik na my toe te kom .
55004010	Demas het my verlaat omdat hy verlief geraak het op die dinge van hierdie lewe en toe na Tessalonika vertrek het . Kressens is weg na Galasië en Titus na Dalmasië .
55004011	Net Lukas is by my . Gaan haal vir Markus en bring hom saam met jou wanneer jy kom , want hy kan my behulpsaam wees .
55004012	Ek het Tigikus na Efese toe gestuur .
55004013	Wanneer jy kom , onthou om die bo-kleed wat ek by Karpus in Troas agtergelaat het , saam te bring . Bring ook my boeke , en veral my perkamente .
55004014	Aleksander die kopersmid het my baie skade aangedoen , maar die Here sal hom oordeel vir wat hy gedoen het .
55004015	Wees versigtig vir hom , want hy het alles teengestaan wat ons gesê het .
55004016	Toe ek die eerste keer voor die regter gebring is , was daar niemand by my nie . Almal het my verlaat . Ek hoop nie dit sal teen hulle tel nie !
55004017	Maar die Here het my bygestaan en my krag gegee om die Goeie Nuus in al sy volheid te verkondig sodat al die nie - Joodse nasies dit kan hoor . En Hy het my van 'n gewisse dood gered .
55004018	Ja , en die Here sal my verlos van enige kwaad en my veilig in sy hemelse koninkryk bring . Aan God kom die heerlikheid toe , vir ewig en ewig . Amen .
55004019	Groete aan Priscilla en Akwila en Onesiforus se gesin .
55004020	Erastus het in Korinte agtergebly en Trofimus het ek siek in Milete agtergelaat .
55004021	Doen jou bes om voor die winter te kom . Eubulus stuur vir jou groete , en so ook Pudens , Linus , Claudia en al die broers en susters .
55004022	Mag die Here met jou gees wees . Mag God se genade met julle wees .
56001001	Hierdie brief kom van Paulus , 'n dienskneg van God en 'n apostel van Jesus Christus . Ek is gestuur om dié wat God gekies het , tot geloof te lei en om hulle die waarheid te leer wat hulle wys hoe om godvrugtig te lewe .
56001002	Hierdie waarheid gee aan hulle die vooruitsig op die ewige lewe wat God aan hulle beloof het nog voor die wêreld geskep is — en Hy kan nie lieg nie .
56001003	En nou , op die regte tyd , het Hy hierdie boodskap bekendgemaak , en ons verkondig dit aan almal . Dit is deur die opdrag van God ons Verlosser dat ek vertrou word om hierdie werk vir Hom te doen .
56001004	Hierdie brief word gerig aan Titus , my ware kind in die geloof wat ons met mekaar deel . Mag die genade en vrede van God die Vader en Christus Jesus ons Verlosser met jou wees .
56001005	Ek het jou op die eiland Kreta agtergelaat om ons werk daar af te rond en om ouderlinge in elke dorp aan te stel soos ek jou beveel het .
56001006	'n Ouderling moet gerespekteer wees vir sy goeie lewe . Hy moet getrou wees aan sy vrou , en sy kinders moet gelowiges wees wat nie wild of opstandig is nie .
56001007	As bestuurder van God se huishouding moet 'n ouderling 'n onberispelike lewe lei . Hy moenie arrogant of humeurig wees nie ; hy moet hom ook nie aan drank vergryp of gewelddadig of geldgierig wees nie .
56001008	Hy moet gasvry wees en alles wat goed is , liefhê . Hy moet met wysheid lewe en regverdig wees . Hy moet 'n toegewyde en gedissiplineerde lewe lei .
56001009	Hy moet 'n sterk en standvastige geloof hê in die betroubare boodskap wat hy geleer is ; dan sal hy in staat wees om ander met die gesonde onderrig te bemoedig en dié wat dit teenstaan , te wys waar hulle verkeerd is .
56001010	Want daar is baie wat opstandig is teen die regte onderrig ; hulle is praatjiesmakers en mislei mense . Dit is veral waar van dié uit die Jodedom .
56001011	Hulle moet tot swye gebring word . Deur hulle verkeerde leer laat hulle hele gesinne van die waarheid afwyk — en dit vir skaamtelose winsbejag .
56001012	Een van hulle eie mense , 'n profeet uit Kreta , het van hulle gesê : " Die Kretensers is almal leuenaars ; hulle is wilde diere en lui vrate . "
56001013	Dit is waar . Berispe hulle dus so streng moontlik om hulle weer gesond in die geloof te maak .
56001014	Hulle moet ophou om na Joodse mites en na die opdragte van mense te luister wat hulle rug op die waarheid gedraai het .
56001015	Enigiets is rein vir dié wie se harte rein is . Maar niks is rein vir hulle wat korrup en ongelowig is nie , want hulle gedagtes en gewetens is besoedel .
56001016	Sulke mense gee voor dat hulle God ken , maar hulle lewe weerspreek dit . Hulle is verwerplik en rebels , ware deugniete wat tot niks goeds in staat is nie .
56002001	Maar jý moet die soort leefstyl bevorder wat die gesonde leer weerspieël .
56002002	Leer die ouer mans om selfbeheersing te beoefen , om respek te verdien , en om verstandig te lewe . Hulle moet 'n gesonde geloof hê en vervul wees met liefde en geduld .
56002003	Net so moet jy ook die bejaarde vroue onderrig om só te leef soos dit iemand betaam wat aan die Here toegewy is . Hulle moet nie rondloop en skinder nie , ook nie aan wyn verslaaf wees nie . Hulle moet liewer goeie dinge vir ander leer .
56002004	Hierdie bejaarde vroue moet die jong vroue leer om hulle mans en kinders lief te hê
56002005	en om met selfbeheersing en rein te leef , om goeie tuisteskeppers te wees wat onderdanig is aan hulle eie mans . Dan sal die boodskap van God nie belaster word nie .
56002006	Net só moet jy die jonger mans aanmoedig om met selfbeheersing te lewe
56002007	in alles . Jy moet 'n goeie voorbeeld stel , suiwerheid in die leer handhaaf ,
56002008	met gesonde en onaanvegbare prediking . Dan sal die teenstanders beskaamd staan omdat hulle dan niks slegs oor ons te sê het nie .
56002009	Die slawe moet in alle opsigte aan hulle eie eienaars onderdanig wees en hulle tevrede hou . Hulle moet nie teëstribbel of
56002010	steel nie , maar toon dat hulle goed en ten volle betroubaar is . Op só 'n manier sal hulle in alles wat hulle aanpak , die onderrig oor ons Verlosser aantreklik maak .
56002011	Die liefdevolle goedheid van God wat verlossing bring , het inderdaad vir almal sigbaar geword .
56002012	Dit voed ons op om die goddelose leefstyl en die wêreldse begeertes af te lê en gebalanseerd , volgens die wil van God en toegewyd aan Hom , in die huidige tyd te leef .
56002013	Ondertussen sien ons daarna uit dat die wonderlike hoop wat ons koester , 'n werklikheid sal word en dat die heerlikheid van ons groot God en Verlosser , Jesus Christus , sigbaar sal word .
56002014	Hy het sy lewe vir ons gegee om ons los te koop van alles wat voor God verkeerd is , en om ons te reinig van alle sonde sodat ons sy volk kan wees wat net aan Hom behoort , entoesiasties om die goeie te doen .
56002015	Oor hierdie dinge moet jy praat . Met gesag moet jy ook bemoedig en teregwys . Moenie toelaat dat iemand jou geringskat nie .
56003001	Herinner die mense om hulle aan die regeerders en gesagsinstansies te onderwerp . Hulle moet aan hulle gehoorsaam wees , altyd gereed om te doen wat goed is .
56003002	Hulle moet van niemand kwaadpraat nie en nie bakleierig wees nie . Hulle moet inskiklik wees en altyd saggeaard teenoor almal optree .
56003003	Eens op 'n tyd was ons ook dwaas en ongehoorsaam . Ons was verlei en verslaaf aan baie begeertes en allerlei bose plesiere . Ons het ons lewens deurgebring in boosheid en jaloesie . Ons was haatlik en het mekaar gehaat .
56003004	Toe het die goedheid van God ons Verlosseren sy liefde vir mense verskyn .
56003005	Hy het ons verlos , nie op grond van wat ons gedoen hetvir ons vryspraak nie , maar slegs op grondvan sy eie ontferming . Dit het Hy vermagdeur die reinigingvan die weergeboorteen deur die Heilige Geeswat ons vernuwe .
56003006	Hy het die Gees ryklik op ons uitgestortop grond van wat Jesus Christusons Verlosser gedoen het .
56003007	Só is ons vrygespreek deur sy genade , en het ons erfgename gewordvan die ewige lewewaarop ons hoop .
56003008	Hierdie boodskap is betroubaar . Daarom wil ek hê jy moet hierdie dinge met groot beslistheid handhaaf sodat hulle wat op God vertrou , hulle op goeie werke kan toespits , dit wil sê werke wat goed en voordelig vir mense is .
56003009	Moet tog nie betrokke raak in dwase twisgesprekke en geslagsregisters of in twiste en struwelinge oor die wet nie , want dit is onproduktief en tevergeefs .
56003010	Vermy 'n skeurmaker wat na een of twee vermanings nog daarmee voortgaan
56003011	omdat jy weet dat sulke persone die spoor byster is . Deur hulle eie sonde veroordeel hulle hulleself .
56003012	Wanneer ek Artemas of Tigikus na jou toe stuur , moet jy jou bes doen om my in Nikopolis te ontmoet , want ek het besluit om daar te oorwinter .
56003013	Doen jou bes om Senas , die regsgeleerde , en Apollos met hulle reis te help sodat hulle niks kortkom nie .
56003014	Ons mense moet leer om nie onproduktief te leef nie . Hulle moet uitmunt in goeie dade om in ander se behoeftes te voorsien .
56003015	Almal hier by my stuur groete . Dra ons groete oor aan al die gelowiges wat liefde teenoor ons koester . Mag die genade van God met julle almal wees .
57001001	Hierdie brief kom van Paulus . Ek is 'n gevangene ter wille van Christus Jesus . Ons broer Timoteus skryf hierdie brief saam met my . Ons skryf aan Filemon , ons geliefde vriend en medewerker ,
57001002	asook aan ons suster Affia , aan Argippus , ons medesoldaat , en aan die gemeente wat in jou huis bymekaarkom .
57001003	Mag die genade en die vrede van God ons Vader en die Here Jesus Christus met julle wees .
57001004	Filemon , ek dank my God altyd wanneer ek in gebed aan jou dink ,
57001005	want ek hoor van jou liefde vir al God se mense en van jou getrouheid aan die Here Jesus Christus .
57001006	Ek bid dat die geloof wat ons met mekaar deel , jou 'n diep insig sal gee in al die goeie dinge wat ons vir Christus kan doen .
57001007	Broer , jou liefde het my bly gemaak en my bemoedig , omdat jy die harte van God se mense so dikwels verkwik het .
57001008	In my verbondenheid aan Christus het ek volle vrymoedigheid om vir jou te sê wat jy moet doen .
57001009	Tog wil ek , Paulus , 'n ou man , en nou ook nog 'n gevangene ter wille van Christus Jesus , eerder 'n beroep op jou liefde doen .
57001010	Ek pleit by jou vir my kind Onesimus . Ek het hom hier in die tronk tot bekering gelei .
57001011	Hy was voorheen vir jou niks werd nie , maar nou is hy vir jou en ook vir my baie bruikbaar .
57001012	Ek stuur hom na jou toe terug . Hy is my hart se punt .
57001013	Eintlik sou ek , terwyl ek in boeie is omdat ek die Goeie Nuus verkondig , hom graag hier by my wou hou sodat hy my namens jou kan help .
57001014	Ek wou egter eers met jou daaroor praat sodat die goeie dinge wat jy doen , nie afgedwing word nie , maar vrywillig kan wees .
57001015	Dalk móés Onesimus 'n rukkie van jou af weg wees sodat jy hom vir ewig kan terugkry ,
57001016	nie langer as 'n slaaf nie , nee , méér as 'n slaaf , as 'n geliefde broer ! Dis wat hy veral vir my beteken ; hoeveel te meer sal hy as mens én as Christen , dit nie vir jou beteken nie !
57001017	Aangesien jy my dan as vennoot beskou , verwelkom hom soos jy my sou verwelkom .
57001018	As hy jou enige skade aangedoen het , of jou iets skuld , sit dit op my rekening .
57001019	Ek , Paulus , skryf hier met my eie hand : " Ek sal betaal . " Ek hoef nie te noem dat jy my eintlik jou lewe skuld nie !
57001020	Asseblief , broer , bewys aan my hierdie guns omdat ons aan die Here verbonde is . Verkwik my hart omdat jy 'n Christen is .
57001021	Ek skryf aan jou in die vertroue dat jy sal doen wat ek vra . Ek weet dat jy selfs méér as dit sal doen .
57001022	Terwyl ek nou vra , reël asseblief vir my verblyf , want ek hoop om danksy julle gebede vrygelaat te word .
57001023	Epafras , wat saam met my 'n gevangene ter wille van Christus Jesus is , stuur vir julle groete .
57001024	Ook Markus , Aristargus , Demas en Lukas , my medewerkers , stuur groete .
57001025	Mag die Here Jesus Christus se genade julle geestelik versterk !
58001001	Vroeër het God dikwels en op baie maniere deur die profete met ons voorvaders gepraat .
58001002	Maar nou , in hierdie laaste dae , het Hy met ons gepraat deur sy Seun . God het Hom bestem om die erfgenaam van alles te wees ; trouens , Hy het deur Jesus Christus ook die wêreld en alles wat daarin is , gemaak .
58001003	Die Seun weerkaats God se heerlikheid , en Hy is die presiese ewebeeld van wie God werklik is . Deur sy magtige bevel hou Hy die ganse heelal in stand . Nadat Hy gesterf het om ons van sondes te reinig , het Hy die posisie van eer en mag aan die regterhand van God ingeneem — dié God so vol majesteit wat in die hemel woon .
58001004	Jesus Christus is oneindig groter as die engele , net soos die erenaam van Seun wat Hy gekry het , baie heerliker is as dié van die engele .
58001005	God het tog nooit vir enige engel gesê wat Hy vir Jesus gesê het nie : " Jy is my Seun . Vandag het Ek jou Vadergeword . " Op 'n ander plek sê God weer : " Ek sal sy Vader wees , en Hy sal my Seun wees . "
58001006	En wanneer God die Eersgeborene in die wêreld inbring , sê Hy : " En laat al die engele van GodHom aanbid . "
58001007	God sê van die engele : " Hy verander sy engele instormwinde , sy dienaars in vuurvlamme . "
58001008	Maar vir die Seun sê Hy : " U troon , o God , staan vir altydonwankelbaar vas . U koninklike heerskappyword gekenmerkdeur regverdigheid .
58001009	U het lief wat reg isen U haat wat verkeerd is . Daarom het , o God , u GodU met jubelende vreugdetot koning gesalf — ver verhewe bo almalsaam met U . "
58001010	En verder : " O Here , U het heel aan die begindie fondamentevan die aarde gelê , en die hemele is u handewerk .
58001011	Hierdie dinge sal vergaan , maar U bly vir altyd . Hulle sal almalsoos klere verslete raak .
58001012	Soos 'n oorkleed sal U hulle oprol ; soos 'n bo-kleedsal hulle verander word . Maar U bly steeds Uselfen U leef vir altyd . "
58001013	En God het nooit aan 'n engel gesê nie : " Sit aan my regterhandtotdat Ek jou vyandeheeltemal aan jouonderwerp het . "
58001014	Die engele is tog maar net diensknegte . Hulle is geestelike wesens wat God uitstuur in belang van daardie mense wat verlos gaan word .
58002001	Ons moet dus baie styf vashou aan die boodskap wat ons gehoor het sodat ons tog nie dalk wegdryf nie .
58002002	Die woord wat God deur engele aan ons gegee het , het nog altyd onwrikbaar vasgestaan . Daarby is mense tereg gestraf vir elke oortreding van God se wet en elke daad van ongehoorsaamheid .
58002003	Hoe sal ons ontvlug as ons ons rug op so 'n groot saligheid draai — 'n boodskap wat ons Here Jesus eerste begin verkondig het en wat daarna deur dié wat Hom gehoor het , aan ons bekragtig is ,
58002004	terwyl God dit nog verder bevestig deur tekens en wonderwerke , deur allerlei kragtige dade en deur gawes van die Heilige Gees toe te bedeel soos Hy dit goedvind .
58002005	God het ook nie aan engele die beheer van die toekomstige wêreld waarvan ons praat , toevertrou nie .
58002006	Inteendeel , iemand het êrens soos volg getuig : " Wat is die mensdat U aan hom sou dink , 'n mensekinddat U aan hom sou aandag gee ?
58002007	Vir 'n klein rukkiehet U hom minder gemaakas die engele ; U het hom met heerlikheiden eer gekroon .
58002008	U het alles onder sy beheer geplaas . " Wanneer die Skrif sê " alles " is onder die mens se beheer geplaas , beteken dit werklik álles . Tog sien ons nou nog glad nie dat alles reeds onder die mens se beheer is nie .
58002009	Maar ons sien wel vir Jésus . Vir " 'n klein rukkie " is Hý " minder gemaak as die engele " , maar nou is Hy " met heerlikheid en eer gekroon " omdat Hy vir ons die doodslyding deurgemaak het . Ja , Hy het deur God se genade vir elke mens gesterf .
58002010	God — wat alles gemaak het en op wie alles gerig is — wou baie mense deel laat kry aan die heerlikheid . Daarom was dit net gepas dat Hy hulle Voorganger — naamlik Jesus wat vir hulle die pad tot verlossing sou oopmaak — deur lyding volkome vir sy taak gereedmaak .
58002011	Nou is dit so dat sowel Jesus — dié Een wat geheilig is — as almal wat deur Hom geheilig word , dieselfde Vader het . Dit is waarom Jesus nie huiwer om hulle sy broers en susters te noem nie .
58002012	Want Hy sê vir God : " Ek sal u Naam bekendmaakaan my broers en susters . Ek sal in u gemeente u lofbesing . "
58002013	Hy sê ook : " Ek sal vas op Hom vertrou . " En verder : " Hier is Ek saam met die kinderswat God My gegee het . "
58002014	Omdat hierdie " kinders " mense van vlees en bloed is , het Jesus ook ten volle mens net soos hulle geword . Want Hy kon net sterf as Hy ten volle mens was en Hy kon net deur self te sterf hom die nekslag toedien wat mag oor die dood gehad het — die duiwel .
58002015	Net op hierdie manier kon Hy dié vrymaak wat hulle lewe lank uit vrees vir die dood in slawerny vasgevang gesit het .
58002016	Ons weet almal dat Jesus gekom het om die nakomelinge van Abraham te help — nie die engele nie .
58002017	Daarom moes Hy ten volle soos ons — sy broers en susters — word om as ons ontfermende en betroubare Hoofpriester voor God priesterdiens te verrig en die sondes van God se volk te versoen .
58002018	Omdat Hy self versoekings verduur het , kan Hy dié help wat onder versoeking swaarkry .
58003001	En nou , broers en susters — julle wat aan God behoort en vir die hemel bestem is — fokus nou skerp op hierdie Jesus van wie ons bely dat Hy Apostel en Hoofpriester is .
58003002	Hy was getrou aan God wat Hom aangestel het , net soos Moses getrou gedien het in God se hele huishouding .
58003003	Maar Jesus verdien baie groter erkenning as Moses , net soos die persoon wat 'n huis bou baie meer lof kry as die huis self .
58003004	Want elke huis het 'n bouer , maar God is die bouer van alles .
58003005	Moses was getrou in die hele huis van God , maar dan net as dienaar . Sy werk moes getuig van die waarhede wat God later sou uitspreek .
58003006	Maar Christus , as sy getroue Seun , was in bevel van die hele huis van God . Ons is daardie huis van God as ons met moed en vertroue bly vashou aan ons toekomsverwagting .
58003007	Julle moet dus luister wanneer die Heilige Gees die volgende sê : " Vandag wanneer jullesy stem hoor ,
58003008	moet julle nie julle harte verhardsoos Israel gedoen hettoe hulle gerebelleer het nie , toe hulle God se geduldin die woestyn getoets het .
58003009	
58003010	Dáár het julle voorvadersmy geduld beproeften spyte daarvandat hulle vir 40 jaarmy magtige dade aanskou het . Daarom het Ek vir daardie geslagkwaad geworden gesê : ' Hulle harte dwaal altydvan My af weg . Hulle wou nie doenwat Ek van hulle verwag nie . '
58003011	Daarom het Ek in my toornonder eed verklaar : ' Hulle sal nooit my land van rusbinnegaan nie . ' "
58003012	Wees dan versigtig , broers en susters . Maak seker dat daar nie by enigeen van julle 'n verkeerde gesindheid van ongeloof posvat wat julle vervreem van die lewende God nie .
58003013	Julle moet mekaar van dag tot dag aanspoor , ja , so lank as wat die " vandag " nog bestaan , om te keer dat een van julle deur die verleidelikheid van die sonde verhard word .
58003014	Want as ons enduit stewig bly vashou aan die vertroue op God waarmee ons oorspronklik begin het , het ons deelgenote geword van alles wat aan Christus behoort .
58003015	Daarom moet julle nooit die vermaning vergeet nie : " Vandag wanneer julle sy stemhoor , moet julle nie julle harte verhardsoos Israel gedoen hettoe hulle gerebelleer het nie . "
58003016	Wie was daardie mense wat gerebelleer het alhoewel hulle God se stem gehoor het ? Was hulle nie die mense vir wie Moses uit Egipte gelei het nie ?
58003017	En vir wie was God 40 jaar lank kwaad ? Was dit nie die mense wat gesondig het en wat in die woestyn omgekom het nie ?
58003018	Oor wie het God met 'n eed verklaar dat hulle nie sy land van rus sal binnegaan nie ? Was dit nie juis hulle wat aan Hom ongehoorsaam was nie ?
58003019	Ons sien dus dat dit juis as gevolg van hulle ongeloof was dat hulle nie in die land van rus kon ingaan nie .
58004001	God se belofte dat ons sy rus kan binnegaan , staan nog steeds . Daarom moet ons oppas dat dit nie dalk blyk dat een van julle langs die pad agtergebly het nie .
58004002	Want hierdie blye boodskap van 'n plek van rus het ons ook ontvang , net soos hulle . Dit het hulle egter niks gebaat nie omdat hulle die boodskap wat hulle gehoor het , nie geglo het nie .
58004003	Want net as ons glo , kan ons die rus binnegaan . Ten opsigte van hulle wat nie geglo het nie , het God egter gesê : " Daarom het Ek in my toornmet 'n eed soos volg verklaar : ' Hulle sal nooit my land van rusbinnegaan nie . ' " Dit is ten spyte van die feit dat God se rusplek alreeds gereed staan van die skepping van die wêreld af .
58004004	Ons weet dit is so , want die Skrif sê êrens van die sewende dag : " En God het op die sewende dag gerus van alles wat Hy gemaak het . "
58004005	In die ander gedeelte sê Hy weer : " Hulle sal nooit my land van rus binnegaan nie . "
58004006	God se plek van rus is dus beskikbaar , maar dié wat destyds die goeie tyding ontvang het , kon as gevolg van hulle ongeloof nie daar ingaan nie .
58004007	Gevolglik het God weer 'n dag bepaal om sy rus binne te kan gaan . Daardie dag is vandag . God het dit aansienlik later deur Dawid aangekondig , naamlik : " Vandag wanneer julle sy stemhoor , moet julle nie julle harte verhardnie . "
58004008	Hierdie nuwe rusplek was nie die land Kanaän waarheen Josua die Israeliete gelei het nie . Anders sou God nie later van 'n ander plek van rus gepraat het nie .
58004009	Daar wag dus nog 'n heel spesiale rus vir God se volk .
58004010	Want almal wat in hierdie rus van God ingaan , sal self rus van hulle moeitevolle arbeid , soos God ook van sy eie skeppingswerk gerus het .
58004011	Kom ons span dan alles in om daardie rus binne te gaan sodat nie-mand van ons dalk hulle slegte voorbeeld van ongehoorsaamheid volg en ook omkom nie .
58004012	Die woord van God is vol lewenskrag en energie . Dit is skerper as 'n swaard wat twee skerp kante het . Dit sny diep tot binne-in ons innerlikste wese , tot in ons gewrigte en murg . Dit vlek ons diepste motiewe en oorwegings oop .
58004013	Voor God kan absoluut niks weggesteek word nie . Ons staan kaalgestroop en weerloos voor dié Een aan Wie ons verantwoording moet doen .
58004014	Ons het dan nou 'n groot Hoofpriester wat deur die hemele beweeg het , Jesus die Seun van God . Laat ons voortdurend aan ons geloofsbelydenis aangaande hierdie Jesus vashou .
58004015	Hierdie Hoofpriester van ons kan ten volle met ons in ons swakhede saamvoel , want Hy is in elke opsig op dieselfde manier as ons versoek , maar Hy het nie voor die sonde geswig nie .
58004016	Kom ons gaan dan met volle vrymoedigheid na die troon van ons genadige God . Hy sal aan ons sy ontferming en genade bewys sodat ons op die regte tyd gehelp sal word .
58005001	'n Hoofpriester is iemand wat uit die mense geneem en vir die mense aangewys word om priesterdiens voor God te verrig . Hy lê dié mense se gawes voor God en bring ook offers vir hulle sondes .
58005002	Hy kan empatie hê met die onkundiges en dwalendes omdat hy self aan swakheid onderhewig is .
58005003	Hy is daarom verplig om nie net vir die volk nie , maar ook vir sy eie sondes offers te bring .
58005004	En niemand kan 'n hoofpriester word bloot omdat hy graag daardie ereposisie wil hê nie . Hy moet deur God daartoe geroep word — net soos in die geval van Aäron .
58005005	Net so het Christus ook nie vir Homself die waardigheid van hoofpriester toegeëien nie . Nee , Hy is aangewys deur die Een wat vir Hom gesê het : " Jy is my Seun . Vandag het Ekjou Vader geword . "
58005006	En op 'n ander plek het God vir Hom gesê : " Jy is priester vir ewigvolgens die priesterordevan Melgisedek . "
58005007	Terwyl Jesus hier op aarde was , het Hy hard uitgeroep en met trane by God gesmeek en gepleit , want God sou Hom van die dood kon red . God het Hom verhoor deurdat Hy die angs vir die dood van Hom weggeneem het .
58005008	Selfs al was Hy die Seun , het Hy gehoorsaamheid geleer deur wat Hy gely het .
58005009	Op hierdie manier het Hy volmaaktheid bereik sodat Hy vir almal wat aan Hom gehoorsaam is , die bron van ewige verlossing geword .
58005010	So het God Hom dan amptelik verklaar as Hoofpriester volgens die priesterorde van Melgisedek .
58005011	Aangaande Jesus ons Hoofpriester het ons nog baie om vir julle te sê . Dis egter moeilik om dit aan julle te verduidelik omdat julle so traag is om te leer .
58005012	As 'n mens dink aan hoe lank julle reeds gelowiges is , moes julle eintlik al self onderrig in die geloof gegee het . En nou het 'n mens werklikwaar weer nodig om julle die mees elementêre aspekte van die woord van God te leer ! Julle is soos babatjies wat nog net melk kan drink en nie vaste kos kan inneem nie .
58005013	Mense wat nog van melk leef , kan nie werklik saampraat oor die suiwer leer nie . Hulle is dan nog maar net kinders .
58005014	Vaste kos is bedoel vir grootmense — vir hulle wat in die skool van die lewe ingeoefen is om tussen goed en kwaad te onderskei .
58006001	Kom ons hou op om oor en oor te konsentreer op die basiese aspekte van Christenskap . Kom ons gaan eerder verder en word geestelik volwasse . Dit behoort tog seker nie nodig te wees om nog 'n keer die fondament te lê deur te praat oor die noodsaaklikheid dat ons ons van 'n ongelowige leefwyse moet bekeer en in God moet glo nie .
58006002	Of oor die verskillende vorme van doop en die handoplegging , of die opstanding van die dooies en die ewige oordeel nie .
58006003	Daarom sal ons , as God dit toelaat , binnekort ons betoog voortsit .
58006004	Intussen moet julle besef dat dit onmoontlik is om hulle wat een maal deur God verlig is , maar daarna hulle rug op God gedraai het , weer tot inkeer te bring — hulle wat God se geskenk ervaar het , wat die Heilige Gees ontvang het , wat die lieflikheid van God se woord en die kragte van God se toekomstige wêreld beleef het . As hulle dan tog hulle rug op God draai , kan hulle nie weer tot inkeer gebring word nie , want wat hulleself betref , kruisig hulle die Seun van God opnuut , en hulle maak Hom openlik tot 'n bespotting .
58006005	
58006006	
58006007	As die grond die reën indrink wat gereeld daarop val en 'n goeie oes vir die landbouers voortbring , rus God se seën daarop .
58006008	Maar as dit net dorings en dissels oplewer , is dit nutteloos . God sal weldra sy vloek daaroor uitspreek en uiteindelik is dit bestem vir die vuur .
58006009	Maar , geliefdes , al praat ons so ernstig hieroor , is ons tog wat julle betref daarvan oortuig dat dit nie op julle van toepassing is nie . Ons is positief oor julle en glo dat julle verlos sal word .
58006010	God is nie onregverdig nie . Hy sal nie vergeet hoe hard julle vir Hom gewerk het nie : hoe julle julle liefde vir Hom betuig het deurdat julle julle medegelowiges gedien het en dit nog steeds doen nie .
58006011	Dit is ons hartsbegeerte dat elkeen van julle enduit dieselfde entoesiasme sal vertoon sodat julle toekomsverwagting bewaarheid kan word .
58006012	Dan sal julle nie traag raak nie . Inteendeel , julle sal die voorbeeld volg van hulle wat deur hulle geloof en uithouvermoë besig is om te verkry wat God beloof het .
58006013	Neem byvoorbeeld God se belofte aan Abraham . Omdat daar niemand groter as Hy self was by wie God 'n eed kon aflê nie , het Hy 'n eed by Homself afgelê deur te sê :
58006014	" Ek sal jou vir seker ryklik seën en Ek sal aan jou 'n baie groot nageslag gee . "
58006015	En so het Abraham volgehou en begin ontvang wat God beloof het .
58006016	Mense lê gewoonlik 'n eed af by iemand wat belangriker as hulleself is . Vir hulle is die eed dan absoluut bindend . Daar kan geen dispuut daaroor wees nie .
58006017	Omdat God bo alle twyfel vir hulle wat die belofte ontvang het , wou bewys hoe onwrikbaar vas sy besluit staan , het Hy dit met 'n eed gewaarborg . Hy het dus vir ons 'n belofte sowel as 'n eed gegee .
58006018	Hierdie twee dinge waarborg dat God sy woord sal hou . En so het ons wat onsself aan God toevertrou het , 'n kragtige aansporing om vas te hou aan die vooruitsig wat vir ons wink .
58006019	Hierdie vooruitsig is soos 'n betroubare en stewige anker — 'n anker wat onbeweeglik vasgemaak is in die Allerheiligste van die hemelse heiligdom , net agter die binneste gordyn .
58006020	Dít is tog waar Jesus , ons Voorloper , ter wille van ons ingegaan het — Hy wat ons ewige Hoofpriester geword het volgens die priesterorde van Melgisedek .
58007001	Hierdie Melgisedek was koning van die stad Salem en 'n priester van God die Allerhoogste . Toe Abraham op pad terug was nadat hy die konings in 'n groot geveg verslaan het , het Melgisedek hom tegemoetgegaan en geseën .
58007002	Daarop het Abraham aan hierdie Melgisedek 'n tiende gegee van alles wat hy in die oorlog buitgemaak het . Sy naam Melgisedek beteken " koning van geregtigheid " . Hy is ook " koning van vrede " omdat die naam Salem " vrede " beteken .
58007003	Daar bestaan geen rekord van sy pa of ma of enige van sy voorouers nie — ook nie van sy geboorte of dood nie . Hy bly priester vir altyd en kan daarin vergelyk word met die Seun van God .
58007004	Oorweeg nou hoe belangrik hierdie Melgisedek moes gewees het . Selfs Abraham , die groot stamvader van Israel , het sy belangrikheid erken deur vir hom 'n tiende van sy oorlogsbuit te gee .
58007005	Die priesters , wat uit die nageslag van Levi is , word in die wet beveel om 'n tiende van die volk Israel in te vorder , alhoewel hulle hulle eie bloedverwante is en ook van Abraham afstam .
58007006	Maar Melgisedek , wat nie van Levitiese afstamming was nie , het nietemin 'n tiende van Abraham ontvang en hom , aan wie God sy beloftes gegee het , geseën .
58007007	Dit kan tog nie ontken word nie dat dit altyd die meerdere is wat die mindere seën .
58007008	In die geval van die Joodse priesterdom word tiendes aan sterflike mense betaal . Melgisedek is egter belangriker as hulle , want daar word van hom getuig dat hy voortlewe .
58007009	Ons kan dus so ver gaan om te sê dat , deur Abraham , Levi ook eintlik tiendes aan Melgisedek gegee het .
58007010	Want alhoewel Levi op daardie stadium nog nie gebore was nie , was hy reeds in Abraham se liggaam toe Melgisedek vir Abraham ontmoet het .
58007011	En verder : as die Levitiese priesterskap God se plan kon verwesenlik — die volk het tog met die oog op hulle die opdrag ten opsigte van die tiendes ontvang — waarom was dit dan vir God nodig om 'n ander priester , naamlik een uit die priesterorde van Melgisedek , te voorsien , een wat nie tot die priesterorde van Aäron en die Leviete behoort nie ?
58007012	Wanneer die priesterskap verander , moet daar noodwendig 'n aanpassing van die wet plaasvind om daarvoor voorsiening te maak .
58007013	Want die Een van Wie ons praat , behoort tot 'n ander stam , 'n stam waarvan niemand ooit by die altaar diens gedoen het nie .
58007014	Ons weet tog almal dat ons Here uit die stam van Juda afkomstig was en dat Moses nooit enigiets gerep het oor priesters uit daardie stam nie .
58007015	Dit alles maak dit des te meer duidelik dat as daar 'n ander priester sou kom wat met Melgisedek ooreenstemming vertoon ,
58007016	Hy nie sou verskyn volgens die ou vereiste van fisiese afkoms nie , maar in die krag van onvernietigbare lewe .
58007017	Die psalmdigter het dit soos volg uitgespel toe hy van Christus gesê het : " Jy is priester vir ewigvolgens die priesterordevan Melgisedek . "
58007018	Ja , die ou vereiste ten opsigte van die priesterskap is tersyde gestel omdat dit oneffektief en nutteloos was ;
58007019	die wet kon glad nie God se doel verwesenlik nie . En toe het 'n baie beter vooruitsig verskyn , een waardeur ons daadwerklik in God se teenwoordigheid kan verskyn !
58007020	Boonop het God met 'n eed bevestig dat Christus vir altyd priester sal bly — iets wat nie in die geval van gewone priesters gebeur het nie .
58007021	Dis net vir Christus wat Hy gesê het : " Die Here het 'n eed afgelêen Hy sal dit nie herroep nie : Jy sal vir ewig priester bly . "
58007022	Op grond van hierdie kragtige eed het Jesus die borg geword wat instaan vir die effektiwiteit van hierdie uitnemender verbond .
58007023	Nog 'n verskil tussen Jesus en die Levitiese priesterskap is dat daar onder die ou stelsel baie priesters was . Die dood het verhinder dat iemand vir altyd kon aanbly .
58007024	Maar Jesus bly priester vir altyd ; sy priesterskap word nooit op iemand anders oorgedra nie .
58007025	Gevolglik kan Hy hulle wat deur Hom na God toe gaan , eens en vir altyd verlos . Ja , Hy leef vir altyd om hulle saak voor God te bepleit !
58007026	Hý is die baie spesiale soort hoofpriester wat ons nodig het , want Hy is heilig , sonder kwaad en onbevlek deur die sonde . Hy is nou verwyder van sondige mense en bevind Hom in die hoogste hemel .
58007027	Anders as die ander hoofpriesters , is dit nie vir Hom nodig om daagliks eers vir sy eie sondes en daarna vir die volk offers te bring nie . Want Hy het Homself eens en vir altyd aan die kruis geoffer !
58007028	Die mense wat deur die wet tot hoofpriesters aangewys word , gaan uiteraard gebuk onder menslike swakhede . Maar na die bedeling van die wet , het God sy Seun met 'n eed tot ewige en volmaakte Hoofpriester verklaar .
58008001	Die hoofpunt van my hele betoog tot dusver is dat ons 'n baie spesiale Hoofpriester het wat plek ingeneem het op die hemelse troon , aan die regterhand van die Majesteit .
58008002	Daar doen Hy diens in die heiligdom , die ware hemelse tabernakel wat God self opgerig het , nie 'n mens nie .
58008003	En aangesien elke hoofpriester aangestel word om gawes en offers te bring , moet ons Hoofpriester ook iets hê om aan te bied .
58008004	As Hy nog hier op aarde was , sou Hy nie eers 'n priester kon wees nie omdat daar reeds priesters is wat die wetlike offers bring .
58008005	Hulle dien in 'n heiligdom wat maar net 'n kopie , 'n flou skadubeeld van die ware , hemelse heiligdom is . Want toe Moses aan die regmaak was om die tabernakel op te rig , het God aan hom die opdrag gegee : " Sorg dat jy alles maak volgens die voorbeeld wat Ek vir jou op die berg gewys het . "
58008006	Maar nou het Jesus Christus 'n bediening verkry wat net soveel uitnemender is as wat Hy Middelaar is van 'n voortrefliker verbond , 'n verbond wat voortrefliker is omdat dit op voortrefliker beloftes berus .
58008007	As die eerste verbond perfek gewerk het , sou daar geen behoefte aan 'n tweede een gewees het nie .
58008008	God kritiseer die volk hieroor wanneer Hy verklaar : " Daar kom 'n tyd , sê die Here , dat Ek met Israel en Juda 'n nuwe verbond sal sluit .
58008009	Dit sal anders wees as die eenwat Ek met hulle voorouersgesluit hettoe Ek hulle aan die hand gevaten uitgelei het uit Egipte . Hulle het nie aan my verbondgetrou gebly nie ; en Ek het my rug op hullegedraai .
58008010	Dít is nou die verbond wat Ek hierna met die volk Israelgaan sluit , verklaar die Here : Ek sal my opdragte inskryfin hulle verstanden Ek sal dit in hulle hartegraveer . Ek sal hulle God weesen hulle sal mý volk wees .
58008011	En hulle sal nie nodig hê om elkeen sy medeburgerte onderrig en vir sy broer te sê : ' Jy moet die Hereleer ken ' nie . Want elkeen van hulle , van die kleinste tot die grootste , sal My ken .
58008012	Ek sal My ontferm oor hulle ongeregtighedeen Ek sal nooit weeraan hulle sondes dink nie . "
58008013	Deur van 'n nuwe verbond te praat het God die vorige een as uitgedien verklaar . En wat uitgedien is en steeds nog verder verouder , staan gereed om heeltemal afgeskaf te word .
58009001	Die eerste verbond het voorskrifte vir die erediens en 'n aardse heiligdom gehad .
58009002	Wat die aardse heiligdom betref : die verbondstent het twee vertrekke bevat . In die eerste een , dié een wat die Heilige genoem word , het die kandelaar en die tafel met die offerbrode gestaan .
58009003	Aan die agterkant van die Heilige was daar 'n tweede gordyn , en daaragter was die tweede vertrek wat bekend gestaan het as die Allerheiligste .
58009004	Daardie vertrek het die goue reukofferaltaar bevat en die ark van die verbond wat heeltemal met goud beklee was . Binne-in die ark was die goue kruik met manna , Aäron se kierie wat gebot het , en die kliptablette van die verbond waarop die Tien Gebooie gegraveer was .
58009005	Bo-op die ark het die glansende gerubs die deksel van die ark — die plek van versoening — met hulle vlerke oorskadu . Ek kan egter nie nou op die besonderhede ingaan nie .
58009006	Wat die erediensbepalings betref : Met alles so ingerig , het die priesters gereeld in die voorste vertrek van die verbondstent ingegaan om hulle dienste te verrig .
58009007	Maar in die agterste vertrek , die Allerheiligste , kon net die hoofpriester ingaan en dit net een keer per jaar — boonop altyd met bloed wat hy aan God moes offer vir sy eie sondes sowel as vir die sondes wat die volk in hulle onkunde begaan het .
58009008	Deur hierdie bepalings wys die Heilige Gees daarop dat die Allerheiligste nog nie vir almal oop was solank die voorste gedeelte van die verbondstent nog sy plek gehad het nie .
58009009	Die tekortkomings van die ou erediens bevat vir ons vandag 'n les deurdat gawes en offers gebring is wat nie vir die een wat dit bring 'n volkome skoon gewete kon gee nie
58009010	en net te doen gehad het met kos en drank en allerlei reinigingsgebruike — dinge wat net die uiterlike raak en wat net sou geld totdat God alles sou regstel .
58009011	Maar nou het Christus as Hoofpriester gekom om al God se weldade te bedien . Hy het daardie groot , volmaakte heiligdom in die hemel binnegegaan wat nie die handewerk van mense is nie , en dus nie deel uitmaak van hierdie skepping nie .
58009012	Eens en vir altyd het Hy met bloed in die Allerheiligste ingegaan , maar nie met die bloed van bokke en kalwers nie , nee , Hy het met sy eie bloed daar ingegaan en vir ons 'n ewige verlossing bewerk .
58009013	Onder die ou stelsel kon die bloed van bokke en bulle en die as van 'n vers , wanneer dit oor mense gesprinkel word , hulle liggame van rituele besoedeling reinig .
58009014	Hoeveel te meer sal die bloed van Christus , wat Homself deur die werking van die ewige Gees as 'n volkome offer aan God geoffer het , ons gewetens skoon was van die las van dade wat tot die dood lei sodat ons die lewende God kan dien !
58009015	Daarom is Hy ook die Middelaar van die nuwe verbond tussen God en ons sodat almal wat geroep is , die ewige erfdeel kan ontvang wat God vir hulle beloof het . Want Christus het gesterf om hulle te verlos van die straf op die oortredings wat onder die eerste verbond begaan is .
58009016	As iemand sterf en hy laat 'n testament na , kry niemand enigiets voordat die testateur werklik as dood bewys is nie .
58009017	'n Testament word tog eers geldig by afsterwe ; solank die testateur nog lewe , het dit geen regsgeldigheid nie .
58009018	Dit verduidelik ook waarom die eerste verbond nie sonder bloed ingestel is nie .
58009019	Nadat Moses al die gebooie van die wet aan die hele volk voorgehou het , het hy die bloed van kalwers en bokke met water verdun en sowel die wetboek as die hele volk met behulp van rooi wol en hisoptakkies besprinkel .
58009020	Daarop het hy verklaar : " Hierdie bloed bekragtig die verbond wat God met julle gesluit het . "
58009021	En op dieselfde manier het hy bloed gesprinkel op die verbondstent en al die voorwerpe vir gebruik by die erediens .
58009022	Ons kan inderdaad sê dat volgens die wet feitlik alles met bloed gereinig word . Sonder bloedvergieting vind daar geen vergifnis van sonde plaas nie .
58009023	Dit is waarom die aardse verbondstent en alles daarin — wat maar net afbeeldings van die dinge in die hemel is — met die bloed van diere gereinig moes word . Maar die hemelse dinge self het 'n baie beter soort offerande as hierdie nodig gehad .
58009024	Christus het immers tot in die hemel self ingegaan om nou as ons voorspraak voor God te verskyn . Hy het nie in die aardse heiligdom ingegaan nie — dit is tog maar net 'n namaaksel van die ware een .
58009025	Hy het ook nie in die hemel ingegaan om Homself oor en oor te offer soos die aardse hoofpriester jaar na jaar in die Allerheiligste moes ingaan om die bloed van diere te offer nie .
58009026	Anders sou Christus mos telkens weer moes sterf van die begin van die wêreld af ! O nee , Hy het nou , met die voleinding van die tye , eens en vir altyd verskyn om deur sy offer die sonde vir altyd weg te neem .
58009027	Soos elke mens bestem is om net een keer te sterf en daarna kom die oordeel ,
58009028	net so is Christus ook net een keer geoffer om baie mense se sonde weg te neem . Hy sal weer kom , maar dan nie met die oog op die verlossing van sonde nie . Hierdie keer sal Hy verskyn om almal wat gretig na sy koms uitsien , finaal te verlos .
58010001	Die offerstelsel onder die wet van Moses is maar net 'n skadubeeld van die goeie dinge wat sou kom , nie 'n lewensgetroue weergawe daarvan nie . Die offers onder die ou stelsel is oor en oor herhaal , van jaar tot jaar , maar hulle kon dié wat hulle gebring het , nooit heeltemal reinig nie .
58010002	As die offers dit wel gedoen het , sou dié wat kom aanbid het , nadat hulle een maal gereinig is , geen skuldgevoelens meer oorgehou het nie en sou hulle mos opgehou het om offers te bring .
58010003	Maar nou gebeur net die teenoorgestelde . Hierdie jaarlikse offers herinner hulle juis jaar na jaar aan hulle sondes ,
58010004	want die bloed van bulle en bokke kan onmoontlik die sondes wegneem .
58010005	Daarom het Christus , toe Hy hierdie wêreld ingekom het , verklaar : " Diere - of graanoffers is niewat U wou hê nie , maar die liggaam wat Uvir My voorberei het .
58010006	U was nie tevrede met brandoffersof sonde-offers nie .
58010007	Toe het Ek gesê : ' Kyk , Ek het gekom , o God , om u wil uit te voer — so staan dit van Myin die Skrif geskryf . ' "
58010008	Eers sê Hy : " Diere - of graanoffers of brandoffers of sonde-offers wou U nie hê nie en stel U nie tevrede nie " — alhoewel hierdie offers deur die wet voorgeskryf word .
58010009	Daarna sê Hy : " Kyk , Ek het gekom om u wil uit te voer . " Hy skaf dus die eerste reëling af om dit met 'n tweede een te vervang .
58010010	Omdat God dit so wou hê , is ons geheilig deur Jesus se liggaam wat eens en vir altyd vir ons geoffer is .
58010011	Onder die ou verbond staan elke priester dag vir dag op diens en bring hy oor en oor dieselfde offers wat tog nooit die sondes kan wegneem nie .
58010012	Maar ons Hoofpriester het vir die sondes net een offer vir alle tye gebring en daarna op die ereplek aan die regterhand van God gaan sit .
58010013	Nou wag Hy daar totdat God sy vyande volledig aan Hom onderwerp het .
58010014	Deur sy een offer het Hy al sy mense vir altyd volmaak geheilig .
58010015	Die Heilige Gees bevestig dit vir ons wanneer Hy in die eerste plek verklaar :
58010016	" Dít is nou die verbond wat Ek hierna met die volk Israelgaan sluit , verklaar die Here : Ek sal my opdragte inskryfin hulle harteen Ek sal ditin hulle verstand graveer . "
58010017	Dan voeg Hy daarby : " Ek sal aan hulle sondesen hulle oortredingsnooit weer dink nie . "
58010018	Inderdaad , waar sondevergifnis 'n werklikheid is , is geen verdere offer vir die sonde nodig nie .
58010019	Broers en susters , ons het dus nou deur die bloed van Jesus volle vrymoedigheid om in die hemelse heiligdom in te gaan .
58010020	Hy het hierdie nuwe , lewegewende pad wat deur die binneste voorhangsel tot by God gaan , vir ons oopgemaak deur vir ons te sterf .
58010021	Wat meer is , ons het 'n groot priester wat toesig hou oor die huis van God .
58010022	Kom ons gaan dan die heiligdom binne , ja tot voor God , met 'n opregte hart en absolute vertroue , terwyl ons harte deur besprinkeling gesuiwer is van 'n skuldige gewete en ons liggame gewas is met skoon water .
58010023	Kom ons hou ook styf vas aan die hoop wat ons bely , want ons kan op God staatmaak ; Hy sal doen wat Hy beloof het .
58010024	Laat ons voortdurend aandag gee aan mekaar — oor hoe ons mekaar kan aanspoor tot liefde en goeie dade .
58010025	En laat ons tog nie — soos party gemeentelede die gewoonte het — versuim om die gemeentebyeenkomste by te woon nie . Kom ons moedig mekaar aan , nog meer omdat ons sien dat die dag van Christus se koms al hoe nader kom .
58010026	As ons opsetlik bly sonde doen nadat ons die volle waarheid leer ken het , bly daar geen offer vir die sondes oor nie .
58010027	Al wat oorbly , is die vreeslike vooruitsig van God se oordeel , ja 'n gloeiende vuur wat God se vyande gaan verteer .
58010028	Enige persoon wat die wet van Moses verbreek het , is op die getuienis van twee of drie mense sonder enige begenadiging doodgemaak .
58010029	Dink net hoeveel swaarder sal die straf van daardie mense wees wat die Seun van God onder hulle voete vertrap en die verbondsbloed wat hulle geheilig het , met minagting bejeën en die Gees van genade beledig het .
58010030	Ons ken tog die Een wat gesê het : " Ék sal die straf voltrek , Ek sal die kwaad vergeld . " En verder : " Die Here sal oor sy volk oordeel . "
58010031	Hoe verskriklik is dit om in die hande van die lewende God te val .
58010032	Dink terug aan die mooi tye van vroeër toe God se lig vir die eerste keer in julle lewens geskyn het . Onthou hoe julle ten spyte van al die opoffering en lyding volhard het .
58010033	Party van julle was blootgestel aan openbare bespotting ; ander weer het hulle vereenselwig met dié wat so behandel is .
58010034	Julle het saam gely met hulle wat in die gevangenis was en toe hulle julle van julle besittings beroof het , het julle dit met blymoedigheid aanvaar omdat julle geweet het dat julle 'n beter en permanente besitting het .
58010035	Moenie hierdie vertroue in God deur julle vingers laat glip nie . Dit hou vir julle 'n groot beloning in .
58010036	Wat julle nodig het , is om te volhard sodat julle kan voortgaan om God se wil te gehoorsaam . Dan sal julle ontvang wat God beloof het .
58010037	Nog net , soos die Skrif sê , " 'n baie kort tydjie , en Hy wat op pad is , sal kom . Hy sal nie talm nie .
58010038	Dié mense wat my wil doen , sal uit die geloof lewe . Maar dié wie se moedhulle begewe — van hulle wil Ek niks weet nie . "
58010039	Ons is egter nie mense wat ons tot ons eie ondergang laat afskrik nie . Nee , ons vertrou op God en daardeur sal ons lewe .
58011001	Wat is geloof dan ? Dit is 'n vaste versekering dat die dinge waarna ons uitsien , inderdaad sal gebeur . Dit is die bewys dat God die dinge wat ons nog nie kan sien nie , waar sal maak .
58011002	Juis op grond van hierdie geloof word daar so positief oor die mense van vroeër getuig .
58011003	Omdat ons glo , verstaan ons dat God , deur net 'n woord te spreek , die ganse heelal geskep het . Dit wat ons nou kan sien , het dus nie uit sigbare dinge ontstaan nie .
58011004	Omdat Abel geglo het , het hy 'n beter offer as Kain aan God gebring . God het Abel se offer aanvaar en daarmee bevestig dat hy 'n regverdige mens is . En al is hy lankal dood , praat hy deur sy geloof nog steeds met ons .
58011005	Omdat hy geglo het , is Henog weggeneem sonder om te sterf . Hulle kon hom nie kry nie , want God het hom weggeneem . Maar nog voordat hy weggeneem is , is van hom getuig dat hy God se goedkeuring wegdra .
58011006	As jy nie glo nie , is dit onmoontlik om God tevrede te stel . Wie tot God wil nader , moet glo dat Hy werklik dáár is en dat Hy dié wat na Hom soek , beloon .
58011007	Omdat hy geglo het , het Noag , toe God hom gewaarsku het oor wat nog nie gesien kon word nie , gehoorsaam die ark gebou . Daardeur is sy huisgesin gered en die wêreld veroordeel . So het hy dan 'n erfgenaam geword van die vryspraak wat 'n mens deur die geloof ontvang .
58011008	Omdat hy geglo het , het Abraham , toe God hom geroep het , gehoorsaam weggetrek na die land wat God vir hom as 'n erfdeel sou gee . Hy het weggetrek sonder om te weet waar hy sou beland .
58011009	Omdat hy geglo het , het hy in die Beloofde Land gaan woon — 'n vreemdeling in 'n vreemde land . Hy het daar in tente gewoon . So ook Isak en Jakob aan wie God dieselfde belofte gemaak het .
58011010	Abraham kon dit doen omdat hy uitgesien het na die stad met stewige fondamente wat God self ontwerp en gebou het .
58011011	Omdat hy geglo het , het Abraham , saam met Sara ( wat onvrugbaar was ) , ook krag ontvang om 'n kind te verwek , en dit nogal in sy ouderdom , omdat hy geglo het dat God sy belofte sou nakom .
58011012	En so is daar uit een mens , en dit nogal een wat nie meer 'n kind kon verwek nie , mense gebore so baie soos die sterre aan die hemelruim en so ontelbaar soos die sandkorrels op die strand .
58011013	Terwyl hulle nog steeds geglo het , het hulle almal gesterf sonder om die vervulling van God se belofte te beleef . Hulle het dit egter in die verte gesien en begroet , en erken dat hulle hier net vreemdelinge en bywoners is .
58011014	Mense wat só praat , gee daarmee duidelik te kenne dat hulle op soek is na hulle eintlike vaderland .
58011015	As hulle daardie land bedoel het waarvandaan hulle geëmigreer het , sou hulle kans kry om weer terug te trek .
58011016	Maar nou hunker hulle na 'n beter vaderland , naamlik dié een in die hemel . Dit is waarom God Hom nie skaam om as hulle God bekend te staan nie . Hy het immers vir hulle 'n stad voorberei .
58011017	Omdat hy geglo het , het Abraham , toe God hom wou toets , sy seun as 't ware al klaar geoffer gehad . Ja , hy wou sy enigste kind offer — dié man wat God se beloftes ontvang het ,
58011018	aan wie gesê is : " Isak is die seun uit wie jou nageslag gebore sal word . "
58011019	Hy het daarop gereken dat God sy kind selfs uit die dood sou kon opwek . En in 'n sekere sin hét hy hom ook uit die dood terugontvang .
58011020	Omdat hy geglo het , het Isak sy seuns Jakob en Esau geseën met die oog op wat God nog in die toekoms sou doen .
58011021	Omdat hy geglo het , het Jakob op sy sterfbed albei seuns van Josef geseën en biddend voor God gebuig terwyl hy op sy kierie geleun het .
58011022	Omdat Josef geglo het , het hy kort voor sy dood melding gemaak van die Israeliete se uittog uit Egipte en opdrag gegee dat hulle sy beendere moes saamneem .
58011023	Omdat hulle geglo het , het Moses se ouers hom na sy geboorte vir drie maande weggesteek , want hulle het agtergekom dat hy 'n besondere kind was . Hulle het hulle nie deur die koning se bevel laat afskrik nie .
58011024	Omdat Moses geglo het , het hy as volwasse man geweier om as die seun van Farao se dogter bekend te staan .
58011025	Hy het die swaarkry saam met God se volk verkies bo die kortstondige genieting van die sonde .
58011026	Vir hom was die smaad wat hy ter wille van Christus , die Messias , moes deurmaak , 'n groter rykdom as die skatte van Egipte . Hy het immers uitgesien na die beloning wat God aan hom sou gee .
58011027	Omdat hy geglo het , het Moses Egipte verlaat sonder om hom deur die woede van die koning te laat afskrik . Hy het volgehou soos iemand wat sy oog op die onsienlike gevestig hou .
58011028	Omdat Moses geglo het , het hy die Paasfees ingestel en bloed aan die deurkosyne laat smeer sodat die doodsengel nie die Israeliete se oudste seuns sou tref nie .
58011029	Omdat hulle geglo het , het die Israeliete deur die Rooisee getrek soos op droë grond . Maar toe die Egiptenaars dit ook probeer het , het hulle verdrink .
58011030	Omdat die Israeliete geglo het , het hulle vir sewe dae om Jerigo marsjeer en sy mure het ineengestort .
58011031	Omdat sy geglo het , het Ragab die prostituut die spioene vriendelik ontvang en nie saam met die mense van haar stad , wat aan God ongehoorsaam was , gesterf nie .
58011032	Wat meer moet ek nog sê ? Dit sal veels te lank neem om nog te vertel van die geloof van Gideon , Barak , Simson , Jefta , Dawid , Samuel en die profete .
58011033	Hulle het deur te glo koninkryke verower , die reg herstel , verkry wat God beloof het , leeus se bekke toegestop ,
58011034	die gloed van vuur geblus en aan die swaard ontkom . Hulle het krag in hulle swakheid ontvang , was magtig in die oorlog en het vreemde leërs op die vlug laat slaan .
58011035	Vroue het selfs hulle geliefdes uit die dood terugontvang . Ander weer is gemartel , maar wou nie die prys vir hulle vrylating betaal nie omdat hulle die opstanding tot 'n beter lewe wou verkry .
58011036	Party moes bespotting en géseling verduur , ook arrestasie en gevangenskap .
58011037	Hulle is met klippe doodgegooi , in twee gesaag , met die swaard vermoor . Hulle het rondgegaan in skaapvelle en bokvelle , honger en verdruk en mishandel .
58011038	Hulle was te goed vir hierdie wêreld ; hulle het rondgeswerf in woestyne en op berge in grotte geskuil en in gate in die grond .
58011039	En alhoewel daar oor hulle almal op grond van hulle geloof met soveel lof getuig is , het nie een van hulle ten volle verkry wat God beloof het nie .
58011040	Die rede daarvoor is dat God met ons in gedagte iets beters beoog het sodat hulle nie sonder ons volmaaktheid sou bereik nie .
58012001	Met so 'n magtige skare toeskouers rondom ons om ons in die wedloop van die geloof dop te hou — kom ons stroop alles af wat ons spoed kan vertraag , veral die sonde wat so maklik 'n houvas op 'n mens kry . Kom ons hardloop met volharding op die baan wat voor ons uitgestrek lê ,
58012002	ons oë vasgenael op Jesus , die Voorganger en Voleinder van ons geloofswedloop . Hy het ter wille van die blydskap wat daar voor vir Hom gewag het , die kruis verduur . Ja , Hy het Hom selfs deur die skande van die kruisdood nie laat afskrik nie . En nou sit Hy op die ereplek langs God op die troon !
58012003	Dink aan Hom wat soveel vyandigheid van sondaarmense deurstaan het . Dan sal julle nie uitsak en tou opgooi nie .
58012004	Julle het in die geveg teen die sonde nog nie tot die dood toe teenstand gebied nie .
58012005	Julle het ook vergeet van die woord van aanmoediging wat tot julle as kinders van God gerig word : " My kind , jy moet dit nie geringskatas die Here jou dissiplineer nie . Moenie ontmoedig word as Hyjou aanspreek nie .
58012006	Die Here dissiplineer juisdie mense vir wie Hy lief is ; Hy tug elkeenwat Hy as sy kind aanneem . "
58012007	Wanneer God julle as sy kinders dissiplineer , verduur dit dan as deel van sy opvoedingsprogram . Watter kind word nie gedissiplineer nie ?
58012008	As God julle nie dissiplineer soos Hy met al sy kinders doen nie , is julle nie regtig sy kinders nie , maar buite-egtelik .
58012009	Ons aardse vaders het ons gedissiplineer , en ons het hulle daarvoor gerespekteer . Sal ons ons dan nie nog veel eerder aan ons geestelike Vader onderwerp , en só waarlik lewe nie ?
58012010	Ons vaders het ons vir 'n kort tydjie gedissiplineer soos hulle dit goedgevind het , maar God doen dit beslis tot ons beswil , met die doel om ons te laat deel in sy heiligheid .
58012011	Elke vorm van tug lyk vir ons op die oomblik meer na 'n rede vir trane as vir blydskap , maar later sal dit vir hulle wat daardeur gedissiplineer is , 'n vredevolle oes oplewer van 'n lewe volgens die wil van God .
58012012	Versterk daarom daardie hande wat slap geword het en die knieë wat knak ,
58012013	en maak julle hardloopbane reguit . Dan sal die lam ledemate nie ingee nie , maar eerder beter word .
58012014	Doen julle bes om in vrede met almal te lewe en beywer julle om 'n toegewyde lewe te voer , want daarsonder sal julle nie eendag in die Here se teenwoordigheid kan kom nie .
58012015	Wees baie versigtig dat niemand van julle uitsak en God se genade verspeel nie . Moenie dat daar onder julle 'n loot van bitterheid opskiet wat moeilikheid veroorsaak en baie aansteek nie .
58012016	Sorg dat niemand onder julle seksueel sondig of goddeloos optree soos Esau wat sy eersgeboortereg vir 'n skamele ete verkwansel het nie .
58012017	Julle weet hoe hy later , toe hy die seën wou hê , weggewys is . Dit was te laat vir egte berou . Selfs sy trane kon dit nie meer moontlik maak nie .
58012018	Anders as die Israeliete by Sinaiberg het julle nie by 'n fisiese berg aangekom met brandende vuur , donderwolke , donkerte , stormwind ,
58012019	trompetgeskal en 'n stem wat praat nie — met die gevolg dat dié wat dit gehoor het , gesmeek het dat God nie verder met hulle moes praat nie .
58012020	God se opdrag dat selfs 'n dier wat die berg met sy poot aanraak , doodgegooi moes word , kon hulle nie hanteer nie .
58012021	Ja , so angswekkend was die aanskoue van alles dat Moses uitgeroep het : " Ek is absoluut verskrik , ek bewe van angs ! "
58012022	Nee , julle het aangekom by Sionsberg , by die stad van die lewende God ! Julle het aangekom by die hemelse Jerusalem , by die miljoene engele wat juigend feestelik bymekaar is ,
58012023	en by die gemeente van God se kinders wie se name in die hemel opgeskryf staan . Julle het gekom by God , die Regter oor almal , en by die geeste van die verlostes wat nou volkomenheid bereik het .
58012024	Ja , julle het aangekom by Jesus , die Middelaar van 'n nuwe verbond en by die verbondsbloed wat gesprinkel is en wat van iets beters getuig — so anders as die bloed van Abel wat om vergelding geroep het .
58012025	Pas op dat julle Hom wat met julle praat , nie ignoreer nie . As die Israeliete nie ongestraf kon wegkom toe hulle Hom wat sy stem op aarde laat hoor het , afgewys het nie , hoeveel minder sal ons kan wegkom as ons die stem uit die hemel afwys !
58012026	Destyds het God se stem van Sinaiberg af die aarde geskud . Maar nou kondig Hy aan : " Nog een keer sal Ek nie net die aarde laat bewe nie , maar ook die hemel . "
58012027	Die " nog een keer " wys daarop dat die geskape dinge , wat reeds aan die wankel is , plek sal maak vir die onwankelbare , ewige dinge .
58012028	Daarom moet ons wat bevoorreg is om hierdie onwankelbare koninkryk te ontvang , dankbaar wees , en ons dankbaarheid daarin laat blyk dat ons God gelukkig maak deur Hom met eerbied en ontsag te dien .
58012029	Want daar staan ook : " Ons God is 'n verterende vuur . "
58013001	Julle moet mekaar steeds met ware broederliefde liefhê .
58013002	Moenie nalaat om gasvry te wees nie . Deur gasvry te wees het party mense , sonder dat hulle dit besef , selfs engele tuis ontvang !
58013003	Moenie hulle wat in die tronk is , vergeet nie . Ly saam met hulle asof julle self daar sit . Deel in die seer van hulle wat mishandel word asof julle dit aan julle eie liggaam voel .
58013004	Respekteer die huwelik in alle omstandighede . Wees getrou aan julle huweliksmaats . God sal almal wat immoreel lewe en in die huwelik ontrou is , in die oordeel bring .
58013005	Hou julle lewe vry van die honger na geld . Laat wat julle het , vir julle genoeg wees . Onthou dat God die versekering gegee het : " Ek sal jou nie los nie . Ek sal jou nie in die steek laat nie . "
58013006	Daarom kan ons moed skep en antwoord : " Die Here is my hulp ; daarom sal ek nie bang wees nie . Wat kan 'n blote mensmy aandoen ? "
58013007	Onthou julle voorgangers wat die woord van God aan julle verkondig het . Dink aan watter voorbeeldige lewe hulle enduit gelei het en vertrou soos hulle op God .
58013008	Jesus Christus bly steeds dieselfde — gister , vandag en vir altyd !
58013009	Pas op dat julle nie meegesleur word deur die bekoring van allerlei vreemde idees nie . Dit is goed om deur God se genade versterk te word en nie deur die nakoming van kosvoorskrifte , wat in elk geval vir dié wat dit nagekom het , niks gebaat het nie .
58013010	Ons het 'n altaar om van te eet ; dis 'n altaar waarvan die priesters in die aardse verbondstent nie die reg het om te eet nie .
58013011	Die hoofpriester bring die bloed van die offerdiere in die Allerheiligste in om as 'n offer vir die sonde te dien , maar hulle karkasse word buitekant die laer verbrand .
58013012	Daarom het Jesus ook buitekant die stadspoort gely om sy volk met sy eie bloed aan God toe te wy .
58013013	Kom ons gaan dan uit na Hom toe buitekant die laer en ons dra saam aan die smaad wat Hy moes verduur .
58013014	Want ons het hier geen blywende stad nie ; ons hunker na die komende stad van God .
58013015	Kom ons bring dan , met Jesus Christus se hulp , 'n voortdurende offer van lofprysing aan God — 'n offer wat opklink van die lippe van hulle wat Hom bely .
58013016	Moenie versuim om goed te doen en wat julle het met mense in nood te deel nie . Dit is hierdie soort offers wat God se hart bly maak .
58013017	Luister na julle voorgangers en doen wat hulle aan julle opdra . Hulle taak is om te waak oor julle geestelike lewe , want hulle moet aan God verslag doen . Help hulle om dit met blydskap te kan doen en nie met 'n beswaarde gemoed nie . Dít sal sekerlik vir julle geen voordeel inhou nie .
58013018	Bid vir ons . Ons glo dat ons gewete skoon is , want ons probeer om in alle omstandighede reg op te tree .
58013019	Ek vra veral dringend dat julle sal bid dat God my binnekort aan julle sal terugbesorg .
58013020	Mag die God wat vrede gee , wat Jesus ons Here uit die dood teruggebring het — Jesus wat deur die bloed van die ewige verbond die Herder van die kudde geword het -
58013021	julle toerus met alles wat goed is sodat julle sy wil kan uitvoer . Mag Hy , deur Jesus Christus se bemagtiging , in ons tot stand bring wat God se hart sal bly maak . Aan Hom kom die heerlikheid toe vir altyd en altyd ! Amen .
58013022	Ek vra julle mooi , broers en susters , luister geduldig na hierdie woord van aansporing . Ek het ook maar heel bondig aan julle geskryf .
58013023	Julle weet dat ons broer Timoteus vrygelaat is . As hy binnekort hier by my opdaag , bring ek hom saam wanneer ek na julle toe kom .
58013024	Gee my groete aan al julle voorgangers en aan al God se mense . Die gelowiges uit Italië stuur vir julle groete .
58013025	Mag God se genade met julle almal wees .
59001001	Hierdie brief kom van Jakobus , 'n dienskneg van God en die Here Jesus Christus . Ek skryf aan die Joodse Christene wat oor die wêreld versprei is . Groete !
59001002	My broers en susters , wanneer julle in allerhande beproewings beland , moet julle eintlik baie bly wees .
59001003	Julle weet mos : Wanneer 'n mens se geloof 'n toets deurstaan , veroorsaak dit dat jy kan volhard .
59001004	Julle moet egter enduit volhard . Dan sal julle julle lewensdoel bereik en geestelik gesond wees . Julle sal niks kortkom nie .
59001005	Vra vir God as dit nie vir jou duidelik is wat Hy wil hê jy moet doen nie . Hy sal jou eenvoudig daardie wysheid gee , en jou nie verwyt dat jy dit gevra het nie .
59001006	Maar , as 'n mens bid , moet jy die vertroue hê dat God sal antwoord , want iemand wat twyfel , is soos 'n brander in die see wat deur die wind aangejaag en heen en weer gedryf word .
59001007	So iemand kan mos nie dink dat hy iets van die Here sal ontvang nie .
59001008	Hy is iemand wat nie tot 'n besluit kan kom nie ; op so iemand kan jy nie peil trek nie .
59001009	Gelowiges wat nie status in die samelewing het nie , moet trots wees op die status wat God aan hulle gee .
59001010	Gelowiges wat ryk is , moet bly wees oor hulle nederige status voor God . Want hulle rykdom sal soos die veld se blomme net 'n rukkie hou .
59001011	Julle weet mos : Die warm son kom met gloeiende hitte op en verskroei die veld . Die blomme val af , en die veld se prag is weg . So sal die rykes ook met alles wat hulle bymekaargemaak het , vergaan .
59001012	Gelukkig is die mens wat in beproewing volhard ! As die toets sy geloof as eg bewys , sal hy die lewe as oorwinningskroon ontvang . God het hierdie lewe belowe aan hulle wat Hom liefhet .
59001013	Wanneer iemand iets verkeerds wil doen , moet hy nie sê : " God verlei my " nie . Ons weet mos God kan nie verlei word om verkeerd te doen nie , en Hý verlei ook niemand nie .
59001014	Ons eie sondige begeertes beproef ons , sleep ons saam en verlei ons .
59001015	As ons sondige begeertes eers bevrug geraak het , is sonde die babatjie wat gebore word . En as hierdie babatjie kans kry om volwasse te word , gee dit geboorte aan die dood .
59001016	Moet dus nie mislei word nie , my geliefde broers en susters .
59001017	Van Bo af kom net goeie , ja , volmaakte gawes . Hulle kom van die Vader wat die hemelligte geskep het . Anders as die hemelligte , staan Hy onbeweeglik vas . Selfs sy skaduwee verskuif nie soos hulle s'n nie .
59001018	Omdat God só besluit het , het Hy ons deur sy woord wat waar is , as sy kinders verwek en gebore laat word . Só het dit gekom dat ons die keur van sy hele skepping is .
59001019	My geliefde broers en susters , wees altyd gou om te luister , nie te gou om te praat nie , en nie te gou om kwaad te word nie .
59001020	As jy kwaad is , kan jy nie doen wat God wil hê nie .
59001021	Raak daarom ontslae van die vuilheid en boosheid wat so welig in julle tier , en aanvaar nederig die woord wat God in julle geplant het . Hierdie woord het die mag om julle te red .
59001022	Julle moet mense word wat dóén wat die woord sê . Moet dit nie net aanhoor nie ; dan bedrieg julle julleself .
59001023	Julle sal saamstem : As jy altyd net die woord aanhoor en nooit doen wat dit sê nie , is dit so goed of jy kyk na jou gesig in die spieël sonder om iets aan jou voorkoms te doen .
59001024	Jy bekyk jouself , gee pad , en vergeet wat jy gesien het .
59001025	As jy jou egter verdiep in God se volmaakte wet — dié wet wat 'n mens vrymaak — en jy dóén wat die wet sê en jy vergeet nie wat jy gehoor het nie , dan kan jy God se seën verwag op wat jy doen .
59001026	As jy dink jy is godsdienstig , maar jy hou nie jou tong in toom nie , bedrieg jy jouself . Jou godsdiens is niks werd nie .
59001027	Suiwer en onbevlekte godsdiens voor God ons Vader is dat ons weeskinders en weduwees in hulle swaarkry versorg , en dat ons nie toelaat dat die wêreld ons besmet nie .
59002001	My broers en susters , hoe kan julle beweer julle glo in ons Here Jesus Christus aan wie die heerlikheid behoort , terwyl julle sommer so op die uiterlike af tussen mense diskrimineer ?
59002002	Gestel daar kom iemand in julle samekoms in met duur juwele en baie mooi klere aan , en daar kom terselfdertyd ook iemand in wat brandarm is en verslete klere aanhet .
59002003	As julle dan 'n ophef maak van die persoon met die deftige klere , en julle sê vir hom : " U moet asseblief hier gemaklik kom sit , " maar vir die arm man sê julle : " Jy kan maar daar anderkant gaan sit , " of : " Kom sit hier op die vloer , "
59002004	sal julle nie toegee dat julle diskrimineer en mense op grond van verkeerde oorwegings beoordeel nie ?
59002005	Luister , my geliefde broers en susters ! Kies God nie juis dié uit wat in die oë van die wêreld arm is , om ryk te wees in die geloof nie ? Is dit nie húlle wat die erfgename is van die koninkryk wat Hy belowe het aan dié wat Hom liefhet nie ?
59002006	En tog beledig julle die arm persoon ! Is dit nie juis die rykes wat julle onderdruk nie , en is dit nie húlle wat julle voor die hof sleep nie ?
59002007	Is dit nie juis hulle wat Christus , wie se Naam julle as Christene dra , belaster nie ?
59002008	Julle doen inderdaad die regte ding as julle God se koninklike wet uitleef soos dit in die Skrif staan : " Jy moet jou naaste liefhê soos jouself . "
59002009	Maar as julle teen mense diskrimineer , doen julle sonde , want juis hierdie wet brandmerk julle dan as oortreders .
59002010	Julle weet mos : iemand wat al die gebooie onderhou behalwe één , is net so skuldig as iemand wat ál die gebooie oortree .
59002011	Want dieselfde God wat gesê het : " Jy mag nie egbreuk pleeg nie , " het ook gesê : " Jy mag nie moord pleeg nie . " As jy dan nou aan jou huweliksmaat getrou is , maar tog moord pleeg , het jy mos al die gebooie oortree .
59002012	Sorg dus dat jou woorde en dade wys dat jy iemand is wat weet dat jy beoordeel gaan word deur die wet wat vrymaak , die wet van liefde .
59002013	Wie sonder ontferming optree , sal sonder ontferming geoordeel word . God se ontferming is sterker as sy oordeel .
59002014	My broers en susters , wat help dit as 'n mens sê jy het geloof , maar jou lewe wys dit nie ? Só 'n geloof kan jou nie verlos nie .
59002015	Sê nou jy sien 'n Christenbroer of - suster wat kos en klere nodig het ,
59002016	en jy sê : " Ek hoop dit gaan goed met jou ; sorg dat jy warm aantrek en genoeg eet , " maar jy gee nie vir daardie persoon kos of klere nie . Wat help dit dan ?
59002017	Dis duidelik : Om net te sê jy glo , is nie genoeg nie . Geloof wat nie dade word nie , is eintlik glad nie geloof nie — sulke geloof is dood en help niks .
59002018	Maar iemand sou kon redeneer : " Party mense het geloof , en ander het dade . " Ek sê : " Wys my jou geloof wat sonder dade is . Maar juis uit my dade sal ek jou my geloof wys . "
59002019	Jy glo dat daar net een God is . Die demone glo dit ook — en hulle sidder , so bang is hulle !
59002020	Jou dwaas ! Soek jy 'n bewys dat geloof sonder dade dood is ?
59002021	Ons voorvader Abraham se geloof het dade geword : Hy het sy seun Isak op die altaar gelê en God het hom vrygespreek .
59002022	Jy sien dus dat sy geloof gepaardgegaan het met sy dade , en die geloof uit die dade volmaak geword het .
59002023	Dit het dus presies gebeur soos dit in die Skrif staan : " Abraham het tot geloof in God gekom , en God het hom vrygespreek . " Hy is selfs " vriend van God " genoem .
59002024	Julle sien dus dat 'n mens óók op grond van sy dade vrygespreek word en nie net op grond van sy geloof nie .
59002025	Ragab die prostituut is nog 'n voorbeeld . God het haar vrygespreek op grond van haar dade toe sy die verkenners weggesteek en hulle met 'n ander pad laat wegkom het .
59002026	'n Liggaam wat nie asemhaal nie , is 'n lyk . So is geloof wat nie dade word nie , ook dood .
59003001	My broers en susters , julle moenie almal leermeesters wil word nie , want julle weet dat God ons wat leermeesters is , strenger as ander sal beoordeel .
59003002	Ons maak almal baie foute . Maar 'n mens wat sy tong in toom kan hou , kan dit ook met sy hele liggaam regkry .
59003003	Net as ons stange in hulle bek gesit het , gehoorsaam perde ons en het ons die hele dier onder beheer .
59003004	En 'n klein roertjie maak dat 'n groot skip draai net waarheen die stuurman wil , selfs wanneer sterk winde waai .
59003005	So is die tong ook iets kleins , en tog kry dit groot dinge reg . 'n Klein vuurtjie kan 'n groot bos aan die brand steek .
59003006	Die tong is ook 'n vuur . Dit is vol dinge wat jou verhouding met God kan bederf . Dit kan jou hele lewe in vlamme laat opgaan , want die duiwel steek dit aan .
59003007	Die mens kan elke soort dier , voël , reptiel en seedier mak maak ,
59003008	maar geen mens kan die tong tem nie . Dit is 'n onbeheerbare kwaad , vol dodelike gif .
59003009	Partykeer loof daardie tong ons Here en Vader , en ander kere vloek dieselfde tong mense wat na die beeld van God gemaak is .
59003010	Dit beteken dat lof en vloek uit dieselfde mond kom . Dit kan tog nie so wees nie , my broers en susters !
59003011	Kan 'n fontein uit dieselfde oog soet en bitter water laat opborrel ?
59003012	Kan jy olywe van 'n vyeboom afpluk , of vye van 'n druiwestok ? Net so min as wat 'n brak bron vars water kan voortbring !
59003013	Aangesien julle wys is en verstaan wat God wil hê , moet julle sorg dat julle leefstyl goed is . Julle wysheid moet juis in nederige gedrag sigbaar word .
59003014	As julle bitter jaloers is en selfsugtige ambisie in julle harte het , moenie dan spog dat julle wysheid het nie . Dis om teen die waarheid in te lieg !
59003015	Jaloesie en selfsug is nie wysheid wat van God af kom nie . Dit is eerder aards , tipies van iemand se sondige natuur . Eintlik is dit demonies ,
59003016	want waar jaloesie en selfsugtige ambisie is , dáár sal jy ook wanorde en allerhande gemene dade kry .
59003017	Maar die wysheid wat van Bo kom , is in die eerste plek suiwer . Verder is dit vredeliewend , inskiklik , bedagsaam . Dit is bereid om ontferming te betoon , en het goeie gevolge . Dit diskrimineer nooit en is altyd opreg .
59003018	Die vredemakers saai saad van vrede ; hulle oes omdat hulle reg lewe voor God .
59004001	Waar kom die rusies en gevegte onder julle vandaan ? Is dit nie julle sondige drange wat julle ledemate soos soldate gebruik om te veg nie ?
59004002	Julle wil dinge hê wat julle nie het nie , en pleeg dan moord om dit te kry . Julle is jaloers oor wat ander het , en as julle dit nie in die hande kan kry nie , veg en baklei julle om dit by hulle te vat . En eintlik is die rede hoekom julle nie het wat julle wil hê nie , die feit dat julle God nie daarvoor vra nie .
59004003	En selfs wanneer julle vra , kry julle dit nie omdat julle motiewe verkeerd is — julle wil goed hê net om dit self te geniet .
59004004	In julle huweliksverhouding met God is julle ontrou ! Besef julle nie dat vriendskap met die wêreld jou 'n vyand van God maak nie ? Hoor wat ek sê : As jy die wêreld tevrede wil stel , het jy klaar as vyand teen God stelling ingeneem .
59004005	Of dink julle dat die Skrif sommer maar net sê : " God wil die lewe wat Hy ons gee , nét vir Homself hê " ?
59004006	God is egter besig om ons steeds meer genade te gee om aan Hom getrou te wees . Daarom sê die Skrif : " God weerstaan hoogmoedigemense , maar aan nederige mensegee Hy genade . "
59004007	Wys dus dat julle van God afhanklik is deur na Hom te luister . Weerstaan die duiwel en hy sal van julle af wegvlug .
59004008	Kom nader aan God , en Hy sal nader aan julle kom . Was julle hande van die sonde wat daaraan kleef , julle sondaars , maak julle harte skoon , julle tweegesigte wat nie kan besluit aan wie julle getrou wil wees nie .
59004009	Trane moet wys julle is jammer oor die verkeerde goed wat julle aangevang het ! Treur en huil ! Julle gelag moet in droefheid verander , en julle blydskap in bedruktheid !
59004010	Val voor die Here neer en wys dat julle van Hom afhanklik is , en Hy sal julle optel en aan julle aansien gee .
59004011	Moenie lelike goed van mekaar sê nie , broers en susters . As julle lelike dinge van 'n medegelowige sê of 'n medegelowige kritiseer , dan kritiseer julle die wet . En as julle die wet kritiseer , is julle nie daders van die wet nie , maar regters .
59004012	Net God — Hý wat die wet gemaak het — kan as Regter oor ons optree . Net Hý het die mag om te verlos of te vernietig . Dit is dus baie duidelik dat julle nie regter oor julle naaste kan speel nie .
59004013	Kom nou , julle wat sê : " Vandag of môre sal ons na dié en dié stad toe gaan en 'n jaar lank daar bly , ons sal sake doen en wins maak . "
59004014	Julle weet nie eers wat die lewe môre vir julle inhou nie ! Julle is soos die oggendmis — dis vir 'n rukkie sigbaar , en dan is dit weer weg .
59004015	Julle moet eerder sê : " As die Here dit so beskik , sal ons lewe en sal ons dit of dat doen . "
59004016	Maar nou is julle arrogant en spog julle . Al sulke grootpratery is verkeerd .
59004017	Hou in gedagte : As 'n mens weet wat reg is en dit nie doen nie , is dit sonde .
59005001	Kom nou , julle ryk mense , huil en treur oor al die swaar wat vir julle voorlê .
59005002	Julle rykdom sal definitief vergaan en julle klere deur motte gevreet word .
59005003	Julle goud en silwer sal beslis oproes . Hierdie einste roes sal soos vuur julle vleis wegvreet . Só sal die goud en silwer wat julle opgegaar het , op die oordeelsdag teen julle getuig .
59005004	Kyk , die betaling van die arbeiders wat julle lande afgeoes het en wat julle van hulle teruggehou het , skree teen julle . En die krete van dié wat geoes het , het die oë van die Here die Almagtige bereik .
59005005	Hier op aarde het julle luuks en in weelde geleef , en na hartelus elke behoefte bevredig . Julle harte is mooi vetgemaak , net reg vir die slagdag .
59005006	Julle het goeie mense veroordeel en vermoor , en hulle kon hulle nie teen julle verdedig nie .
59005007	Wees dan geduldig , broers en susters , totdat die Here weer hier is . Dink net hoe 'n boer uitkyk vir die herfs - en lentereën . Hy wag geduldig vir die kosbare oes wat die land oplewer .
59005008	Net so moet julle geduldig wees . En skep moed , want die koms van die Here is naby .
59005009	Moenie oor mekaar kla nie , broers en susters , anders sal God oor julle oordeel . Kyk , die Groot Regter kom . Hy staan al voor die deur !
59005010	Broers en susters , neem die profete wat namens die Here gepraat het as 'n voorbeeld van geduld in swaarkry .
59005011	Ons gee met reg eer aan dié wat in swaarkry uithou . Job is 'n voorbeeld van iemand wat geduldig volhard het . Uit wat uiteindelik met hom gebeur het , sien ons dat God se einddoel goed is . Die Here is mos vol innige meelewing en Hy gee onverdiend sy liefde .
59005012	My broers en susters , die belangrikste is dat julle nie moet sweer nie — nie by die hemel nie , nie by die aarde nie , nie by enigiets anders nie . Sê net " ja " of " nee " , en bedoel dit . Dan sal julle nie veroordeel word nie .
59005013	Is daar van julle wat swaarkry ? Dan moet julle aanhou bid daaroor . En dié wat opgeruimd is , moenie ophou lofliedere sing nie .
59005014	Is daar van julle wat siek is ? Dan moet julle die ouderlinge van die gemeente laat kom . Nadat die ouderlinge die siekes met olyfolie in die Naam van die Here gesalf het , moet hulle vir hulle bid .
59005015	En 'n gelowige gebed sal die siek mens gesond laat word ; die Here sal hom laat opstaan . En watter sondes die sieke ook al gedoen het , dit sal hom vergewe word .
59005016	Daarom moet julle julle sondes teenoor mekaar bely en vir mekaar bid sodat julle gesond kan word . Die gebed van iemand wie se saak met God reg is , het 'n kragtige werking .
59005017	Elia was 'n mens net soos ons . Nogtans , toe hy ernstig gebid het dat dit nie moes reën nie , het daar drie jaar en ses maande lank nie 'n druppel op die aarde geval nie !
59005018	Toe hy vir reën gebid het , het God reën gegee . Die plante het weer gegroei .
59005019	My broers en susters , as een van julle van die waarheid afdwaal en iemand sou hom laat terugdraai ,
59005020	weet dan dat hy wat 'n sondaar op sy dwaalweg laat terugdraai , hom uit die dood verlos en maak dat 'n klomp sondes bedek word .
60001001	Hierdie brief kom van Petrus , 'n apostel van Jesus Christus . Ek skryf aan God se uitverkore volk wat as uitlanders verstrooid leef in Pontus , Galasië , Kappadosië , die provinsie Asië en Bitinië .
60001002	God die Vader het julle lank gelede al uitgekies en deur die Gees aan Homself toegewy . Die gevolg is dat julle gehoorsaam is aan Hom en deur die bloed van Jesus Christus skoongemaak is . Mag God se genade en vrede steeds meer en meer julle deel wees .
60001003	Alle eer aan die God en Vader van ons Here Jesus Christus , want sonder dat ons dit verdien , het Hy sy ontferming aan ons betoon deur die proses te begin wat op ons weergeboorte uitgeloop het . Nou het ons regtig hoop omdat Jesus Christus uit die dood opgestaan het .
60001004	God het inderdaad 'n kosbare erfporsie vir sy kinders . Hierdie erfporsie kan nie tot niet gaan of besmet word of verwelk nie ; God hou dit veilig by Hom .
60001005	En God sal ook júlle deur sy krag veilig bewaar sodat julle die verlossing sál ontvang deurdat julle op Hom vertrou . Julle verlossing sal in die eindtyd vir almal sigbaar word .
60001006	Hieroor kan julle baie bly wees , al moet die baie beproewings julle vir 'n rukkie laat swaarkry .
60001007	Die doel met die beproewings is om die egtheid van julle geloof duidelik te laat word . Julle geloof word getoets soos goud met vuur getoets en daardeur gesuiwer word ; en onthou : Julle geloof is vir God baie kosbaarder as goud wat vergaan . As die toetse die egtheid van julle geloof uitwys , loop dit uit op lof en heerlikheid en eer op die dag wanneer Jesus Christus aan die wêreld geopenbaar word .
60001008	Hóm het julle lief , al het julle Hom nooit gesien nie . Al sien julle Hom nou nie , vertrou julle op Hom ; julle kan die wonderlike blydskap wat julle in julle voel , eintlik nie onder woorde bring nie .
60001009	Julle ervaar hierdie blydskap , want julle is reeds besig om julle finale verlossing , wat die doelwit van julle geloof is , te verkry .
60001010	Oor hierdie verlossing wou die profete meer weet . Hulle het oor God se genade wat vir julle bedoel is , geprofeteer , al het hulle baie vrae oor die bedoeling daarvan gehad .
60001011	Hulle het probeer uitvind wat die Gees van Christus in hulle bedoel het toe Hy vooruit vir hulle vertel het van Christus se lyding en dat Hy daarna verheerlik sou word . Hulle het gewonder met wie en wanneer dit alles sou gebeur .
60001012	God het aan hulle openbaar dat dit wat hulle geprofeteer het , nie vir hulle eie tyd bedoel was nie , maar vir julle s'n . Dié Goeie Nuus is nou by julle aangekondig deur dié wat vir julle gepreek het met die krag wat die Heilige Gees gee . God self het die Gees gestuur . Dit is só wonderlik dat selfs die engele dit alles fyn dophou .
60001013	Sien daarom met verwagting uit na die genade wat vir julle gebring word wanneer Jesus Christus weer verskyn . Sorg dat julle helder dink en gedissiplineerd lewe .
60001014	Wees gehoorsaam aan God , want julle is sy kinders . Moenie weer soos vroeër julle natuurlike neigings die oorhand laat kry nie . Julle het destyds nie van beter geweet nie .
60001015	Soos Hy wat julle geroep het heilig is , moet julle in julle hele lewenswandel ook heilig wees .
60001016	Hy het immers self gesê : " Wees heilig , want Ék is heilig ! "
60001017	En onthou dat die Vader tot wie julle bid , niemand voortrek wanneer Hy beoordeel nie . Hy beoordeel elke mens volgens sy dade . Daarom moet julle julle eerbied vir Hom wys met julle leefstyl , al is julle uitlanders .
60001018	Julle weet mos dat God betaal het om julle los te koop van die sinlose leefstyl wat julle van julle voorouers oorgeërf het . En dié losprys was nie dinge wat vergaan , soos goud of silwer nie .
60001019	Inteendeel , dit was die kosbare bloed van Christus , soos dié van 'n lam wat vlekloos en sonder liggaamsgebrek is .
60001020	God het Hom lank voor die skepping al hiervoor bestem . God het Hom egter eers in hierdie eindtyd vir almal sigbaar gemaak . En Hy het dit vir júlle gedoen .
60001021	Christus maak dat julle al julle vertroue op God stel . God het Christus uit die dood opgewek en heerlikheid aan Hom gegee . Daarom stel julle al julle vertroue en hoop op God .
60001022	Julle is van julle sondes gereinig toe julle die waarheid van die Goeie Nuus aanvaar het . Julle kan mekaar dus as medegelowiges regtig liefhê . Daarom moet julle sorg dat julle mekaar van harte liefhet , al vra dit inspanning .
60001023	God het immers die proses begin waardeur julle weergebore is . Hierdie weergeboorte is nie deur julle aardse ouers bewerk nie , want die lewe wat hulle julle gegee het , loop op die dood uit . Die nuwe lewe wat God gegee het , is vir ewig , want dit kom van die ewige en lewende woord van God .
60001024	Soos die profeet sê : " Elke liggaam is soos gras ; al sy skoonheid is soos ' nveldblom . Die gras verskroei , en die blom verlep .
60001025	Maar die woord van die Here hou vir ewig . " En hierdie woord is as Goeie Nuus aan julle verkondig .
60002001	Julle moet julleself distansieer van alle slegte gedrag , van elke vorm van valsheid , van voorgee wat julle nie is nie , van jaloesie en alle kwaadpratery .
60002002	Hiervoor moet julle genoeg geestelike melk inkry . Smag daarom na hierdie voeding soos pasgebore babatjies na hulle ma se melk sodat julle daardeur kan groei tot volwasse verlostes .
60002003	Julle het mos net ná julle weergeboorte klaar geproe hoe goed die Here is .
60002004	Julle het na Christus toe gekom , Hy wat die lewende hoekklip is van God se geestelike tempel . Die mense het Hom afgekeur as hoekklip , maar God het Hom vir dié ereplek uitgekies .
60002005	Laat julle as lewende klippe inbou in God se geestelike tempel . Julle taak as tempel is om heilige priesters te wees wat geestelike offers bring . God aanvaar hierdie offers juis omdat Jesus Christus die hoekklip is .
60002006	Soos dit in die Skrif staan : " Ek lê in Sion 'n hoekklip , uitgekies vir dié ereplek . Elkeen wat op Hom vertrou , sal nóóit verneder word nie . "
60002007	Hierdie eer is dus bedoel vir julle wat glo . Vir dié wat egter nie glo nie , geld die volgende woorde : " Juis daardie klip wat deur diebouers afgekeur is , het die sluitklipvan die gebou geword . "
60002008	Die volgende Skrifdeel geld ook vir dié wat nie glo nie : " Hy is 'n klip waaroormense struikel , 'n rots wat jou laat val . " Hulle struikel omdat hulle nie aan God se woord gehoorsaam is nie . Hulle was vir hierdie struikeling bestem .
60002009	Dit geld egter nie vir julle nie , want God het júlle as sy volk gekies . Julle is 'n koninkryk wat uit priesters bestaan , 'n nasie wat heeltemal in God se diens staan , 'n volk wat heeltemal God s'n is . Dít het God bewerk sodat julle vir almal kan wys hoe goed Hy is . Dit is immers Hý wat julle uit die duisternis in sy wonderlike lig ingeroep het .
60002010	" Vroeër was julle nie 'n volk nie ; nou is julle egter die volk vanGod . Vroeër het God geen ontfermingaan julle bewys nie ; nou hét julle egter syontferming . "
60002011	Geliefdes , omdat julle uitlanders en bywoners is , waarsku ek julle om nie aan julle natuurlike neigings toe te gee nie . Dit verwoes net 'n mens se lewe .
60002012	Handhaaf 'n voorbeeldige leefstyl onder die nie - Christene , selfs al kla hulle julle aan van wangedrag . Hulle sal dan julle goeie gedrag sien en God die eer daarvoor gee wanneer Hy kom rekenskap vra .
60002013	Omdat die Here dit so wil hê , moet julle alle gesag aanvaar — die koning as staatshoof
60002014	én die amptenare wat die koning benoem het . Die koning het 'n mandaat aan hulle gegee om dié wat kwaad doen , te straf , en erkenning te gee aan dié wat goeddoen .
60002015	Dit is God se wil dat julle goeie gedrag die mense wat uit onkunde van julle kwaadpraat , sal stilmaak .
60002016	Dis waar : Julle is nie slawe nie ; julle ís vry mense . Maar moenie julle vryheid as dekmantel misbruik om kwaad te doen nie . Gebruik dit om God se diensknegte te wees .
60002017	Julle moet alle mense respekteer . Julle moet al die lede van die huisgesin van God liefhê . Betoon ontsag aan God . Respekteer die koning .
60002018	Huiswerkers , julle moet die gesag van julle werkgewers volledig aanvaar . Dóén wat hulle vir julle sê — of hulle nou goedhartig en vriendelik is , of onredelik .
60002019	Dit is immers genade as jy , omdat jy in gedagte hou wat God wil hê , onverdiende houe vat , al maak dit jou seer .
60002020	Daar is natuurlik geen verdienste daarin as julle die houe vat vir 'n oortreding nie . Om egter die houe te vat wanneer julle goeddoen , dít is iets besonders voor God .
60002021	Hierdie soort swaarkry maak juis deel uit van dit waartoe God julle geroep het . Christus , wat vir julle gely het , is julle voorbeeld . Volg in sý spore .
60002022	Hy het nooit sonde gedoen en geen leuen vertel nie .
60002023	Toe Hy beledig is , het Hy nie terugbeledig nie ; toe Hy gely het , het Hy nie gedreig nie . Hy het alles oorgelaat aan God wat altyd regverdig oordeel .
60002024	Hy het self ons sondes in sy liggaam aan die kruis gedra . Só is ons vry van die sonde . Nou kan ons lewe omdat God ons verhouding met Hom herstel het . Deur sý wonde is julle genees !
60002025	Vroeër was julle soos verdwaalde skape . Nou het God julle egter teruggebring na julle Herder , die Bewaker van julle lewe .
60003001	En julle , vroue , julle moet julle eie mans se gesag oor julle aanvaar , selfs as hulle nie die Goeie Nuus glo nie . Sonder dat julle 'n woord hoef te sê , sal julle leefstyl hulle vir Christus wen .
60003002	Hulle sal immers sien hoe eerbiedig en onberispelik julle lewe .
60003003	Moenie dink dis bloot uiterlike dinge soos haarkapsels , juwele en pragtige klere wat julle mooi maak nie .
60003004	Julle skoonheid moet veral innerlik wees : blywende beskeidenheid en 'n gemoed wat kalm en rustig is . Dit is vir God kosbaar .
60003005	Dis presies hoe die gelowige vroue in die ou dae hulle mooi gemaak het . Hulle het op God gehoop en hulle mans se gesag oor hulle aanvaar .
60003006	Sara , byvoorbeeld , was aan haar man , Abraham , gehoorsaam deur hom " Meneer " te noem . Julle het haar dogters geword omdat julle doen wat goed is en julle nie laat afskrik deur enige intimidasie nie .
60003007	En julle , mans , behandel julle vroue met respek . Leef saam met jou vrou in die besef dat , al is sy fisiek swakker as jy , sy saam met jou deel in die lewe wat God as geskenk gee . As jy haar só behandel , sal jou gebede nie geblokkeer word nie .
60003008	'n Laaste woord oor julle verhoudings : Wees almal eensgesind , simpatiek , lief vir mekaar , goedhartig en nederig .
60003009	Moenie kwaad met kwaad vergeld nie . Moenie iemand wat julle beledig , terugbeledig nie . Inteendeel , jou antwoord moet 'n seënwens wees . Dít is waartoe God julle geroep het en waarvoor Hy julle sal seën .
60003010	Want die Skrif sê : " As jy die lewe wil liefhêen goeie dae wil beleef , moet jy jou tong weghouvan kwaadpraaten jou lippe van leuens .
60003011	Bly weg van die kwaad af , ja , doen wat goed is . Soek vrede , ja , jaag dit na !
60003012	Die Here sorg vir dié wat reg doen , en Hy luister na hulle gebede . Maar die Here is teen diéwat kwaad doen . "
60003013	Verder , wie sal julle sleg behandel as julle uit julle pad gaan om goed te doen ?
60003014	Maar as dit inderdaad gebeur dat julle swaarkry omdat julle doen wat reg is , sal God sy seën op julle laat rus . Moet dus nie dat mense julle bangmaak of afskrik nie .
60003015	Inteendeel , erken in julle harte Christus as die een wat seggenskap het . As julle dit doen , en iemand vra julle uit oor die hoop wat in julle leef , wees altyd reg om te reageer .
60003016	Doen dit egter taktvol en eerbiedig . Sorg dat julle gewete skoon bly . Wanneer mense dan sleg van julle praat , sal hulle skaam kry wanneer hulle agterkom hoe voorbeeldig julle leefstyl is omdat julle aan Christus behoort .
60003017	Hou in gedagte : As God beskik dat julle moet ly omdat julle goeddoen , is dit beter as om te ly omdat julle kwaad doen .
60003018	Ons moenie dink dis net ons wat onverdiend ly nie . Ook Christus het só gelytoe Hy eens en vir altydvir ons sondes gesterf het . Hy het nooit enige sonde gedoen nie ; tog het Hy vir sondaars gesterfom julle by God te laat tuiskom . Wat sy liggaam betref , het Hy gesterf , maar wat sy gees betref , is Hy lewend gemaak .
60003019	Só het Hy na die geeste in die gevangenis gegaan en sy oorwinning daar aangekondig .
60003020	Hierdie geeste is hulle wat aan God ongehoorsaam gebly het toe Hy baie geduldig met hulle was . Dit het gebeur in die tyd toe Noag die ark gebou het . Net agt mense is uit die verskriklike vloed gered .
60003021	Die redding in die ark is 'n voorteken van die doop , waardeur julle ook nou gered word . Die doop red julle deur die opstanding van Jesus Christus . Die doop is nie 'n afwassing van die vuilheid van die liggaam nie , maar 'n pleit voor God dat jou gewete skoon bly .
60003022	Christus hét die hemel binnegegaan . Hy sit nou aan die regterhand van God , met die engele , magte en kragte onder sy beheer .
60004001	Omdat Christus dan liggaamlik gely het , moet julle julleself met dieselfde gedagte bewapen , en self bereid wees om liggaamlik te ly . As julle bereid is om liggaamlik te ly , het julle met die sonde afgereken .
60004002	Sodat julle , so lank as wat julle nog 'n aardse liggaam het , nie meer aan julle natuurlike neigings vrye teuels gee nie , maar sal leef soos God dit wil hê .
60004003	In die verlede het julle lank genoeg soos nie - Christene geleef . Julle het vrye teuels gegee aan losbandigheid en natuurlike neigings , julle het wilde en uitspattige dronkpartytjies gehou en afskuwelike afgodery bedryf .
60004004	Natuurlik vind nie - Christene dit vreemd dat julle nie meer met hierdie stroom losbandigheid saamgaan nie , en praat hulle sleg van julle .
60004005	Hulle sal egter verantwoording moet doen aan Hom wat klaarstaan om oor die lewendes en die dooies te oordeel .
60004006	Dis juis hoekom die Goeie Nuus aan die dooies verkondig is toe hulle nog gelewe het . Hulle kon toe besef dat hulle volgens God se geestelike maatstawwe kan lewe , hoewel hulle volgens aardse , menslike maatstawwe veroordeel was om die fisiese dood te sterf .
60004007	Die einde van alles is naby . Daarom moet julle selfbeheers en nugter wees ; dan sal julle kan bid .
60004008	Die belangrikste van alles is dat julle mekaar onselfsugtig moet liefhê . Sulke liefde maak baie sondes toe .
60004009	Tweedens : Ontvang mekaar in julle huise sonder om te kla .
60004010	Derdens : God het aan elkeen van julle 'n genadegawe gegee . Met hierdie gawes moet julle mekaar dien sodat God se ryk genade deur julle na mekaar toe kan vloei .
60004011	Het jy die gawe ontvang om te preek ? Dan moet jy só preek dat Gód deur jou praat . Het jy die gawe ontvang om ander te dien ? Doen dit met die krag en energie wat Gód gee . Só moet God verheerlik word deur dit wat Jesus Christus moontlik gemaak het . Aan Hom behoort alle heerlikheid en krag tot in alle ewigheid ! Amen .
60004012	Geliefdes , moenie verbaas wees oor die vuurproef wat oor julle kom nie . Dis nie iets vreemds wat met julle gebeur nie .
60004013	Dit moet julle liewer bly maak , want só deel julle in die lyding van Christus . Later sal julle wonderlike vreugde ervaar wanneer sy heerlikheid bekendgemaak word en julle daarin deel .
60004014	Beskou julleself gelukkig wanneer julle beledig word omdat julle Christene is . Dit is 'n bewys dat die Gees wat heerlikheid bewerk , die Gees van God , in julle bly .
60004015	As een van julle swaarkry , moet dit nie wees omdat hy 'n moordenaar is of 'n dief of 'n misdadiger of 'n kwaadstoker nie .
60004016	As jy egter swaarkry omdat jy 'n Christen is , is dit geen skande nie . Inteendeel , prys God vir die voorreg om hierdie Naam te dra !
60004017	Die tyd vir die oordeel het inderdaad aangebreek , en dit begin by die huisgesin van God . As selfs ons Christene geoordeel word en dit is nog maar die begin , hoe verskriklik sal dit nie uiteindelik gaan met dié wat God se Goeie Nuus nie wou aanvaar nie ?
60004018	En : " As iemand wat reg lewe voor Godmet moeite verlos word , hoe sal dit dan gaanmet 'n goddeloseen 'n sondaar ? "
60004019	As julle dus ly omdat julle doen wat God wil hê , moet julle aanhou goeddoen en julle lewe oorlaat aan God wat julle gemaak het . Hy sal julle nooit in die steek laat nie .
60005001	Nou rig ek my tot die ouderlinge onder julle . Ek is self mede-ouderling én getuie van die lyding van Christus . Ek sal self ook deel hê aan sy heerlikheid wat geopenbaar gaan word . As 'n mede-ouderling doen ek 'n beroep op julle :
60005002	As herders moet julle die kudde van God goed oppas ; hulle is aan julle toevertrou . Hou gewillig toesig oor hulle , nie omdat julle gedwing word nie , maar omdat julle wil doen wat God wil hê ; nie om julleself finansieel te verryk nie , maar omdat julle graag in God se diens staan .
60005003	Moenie baasspeel oor dié wat God aan julle sorg toevertrou het nie , maar stel die voorbeeld vir die kudde .
60005004	En wanneer die Hoofherder verskyn , sal julle deel kry aan sy heerlikheidskroon wat nooit vergaan nie .
60005005	En julle , jong manne , erken die gesag van die ouderlinge . Trouens , almal moet nederig in mekaar se diens staan , want : " God is téén dié wat te veel vanhulleself dink , maar dié wat besef hoe afhanklikhulle van Hom is , aan húllegee Hy sy genade . "
60005006	Word daarom klein onder die kragtige hand van God ; op sý tyd sal Hy julle groot maak .
60005007	Gee al julle bekommernisse aan God oor , want Hy gee vir julle om .
60005008	Wees versigtig ! Pas op vir die duiwel se aanvalle . Hy is julle groot vyand . Hy loop rond soos 'n brullende leeu , op soek na iemand om te verslind .
60005009	Hóm moet julle teenstaan deur standvastig in julle geloof te bly . Julle weet mos : Dwarsdeur die wêreld verduur lede van God se gesin dieselfde soort lyding .
60005010	In sy genade het God julle geroep om in Christus deel te hê aan sy ewige heerlikheid . Nadat julle 'n kort tydjie swaargekry het , sal Hy julle self weer herstel ; Hy sal julle moedig , sterk en standvastig maak .
60005011	Aan Hom behoort die krag tot in ewigheid ! Amen .
60005012	Ek skryf hierdie kort briefie aan julle met Silvanus se hulp . Hy is 'n getroue broer . Die doel met my brief is om julle te bemoedig en te verseker dat die genade van God met julle is , ongeag wat met julle gebeur .
60005013	Julle susterskerk hier in Rome stuur vir julle groete . Markus , my seun , stuur ook vir julle groete .
60005014	Groet mekaar met 'n soen van Christelike liefde . Vrede vir julle almal wat aan Christus verbind is !
61001001	Hierdie brief kom van Simon Petrus , 'n dienskneg en apostel van Jesus Christus . Ek skryf aan julle almal wat dieselfde kosbare geloof as ons het . Julle het hierdie geloof ontvang van Jesus Christus , ons God en Verlosser . Hý het julle regverdig verklaar .
61001002	Mag die genade en vrede van God steeds meer en meer julle deel wees deurdat julle God en Jesus Christus ons Here regtig ken .
61001003	Deurdat ons Hom regtig ken , het sy Goddelike krag ons alles laat kry wat ons nodig het om naby aan Hom te lewe . Hy het ons geroep om sy heerlikheid en goedheid te ontvang !
61001004	Deur hierdie selfde krag het Hy sy kosbaarste en allergrootste beloftes vir ons laat waar word . Die gevolg hiervan is dat julle deel gekry het aan sy Goddelike natuur . Só het julle vrygekom van die proses van agteruitgang wat , as gevolg van die neigings van ons menslike natuur , oral alles en almal laat sleg word .
61001005	Juis om hierdie rede moet julle alles in julle vermoë doen om te wys dat hierdie beloftes vir julle waar geword het . Dan sal julle geloof meebring dat julle leefstyl goed is . 'n Goeie leefstyl bring weer mee dat jy God beter leer ken .
61001006	As 'n mens God ken , kan jy jouself dissiplineer . Selfdissipline bring weer mee dat 'n mens kan uithou en aanhou , en hierdie volharding loop uit op 'n lewe naby aan God .
61001007	'n Lewe naby aan God skep liefde vir ander gelowiges , en uiteindelik is dit hierdie positiewe houding teenoor medegelowiges wat meebring dat jy almal liefhet .
61001008	Hoe meer julle op hierdie wyse groei , hoe meer sal die feit dat julle ons Here Jesus Christus ken , veroorsaak dat julle nie nutteloos en geestelik onproduktief is nie .
61001009	Mense wie se lewe nie wys dat God se beloftes in hulle waar geword het nie , is blind , of — ten minste — kortsigtig . Hulle het klaar vergeet dat God hulle gereinig het van hulle vorige sondige leefstyl .
61001010	Daarom , broers en susters , werk nog harder daaraan om met julle leefstyl te bewys dat God julle regtig geroep en gekies het . As julle dit doen , sal julle nooit struikel nie .
61001011	En dan sal julle sonder ophou en sonder dat iets julle hinder , kan deelneem aan die ewige koningsheerskappy van ons Here en Verlosser , Jesus Christus .
61001012	Dis waarom ek julle altyd aan hierdie dinge sal herinner , al weet julle dit en al leef julle reeds noukeurig volgens die waarheid wat by julle is .
61001013	Ek beskou dit inderdaad as my plig om julle hieraan te herinner so lank as wat ek nog lewe .
61001014	Ons Here Jesus het dit egter aan my bekendgemaak dat ek binnekort gaan sterf .
61001015	Daarom sal ek moeite doen om hierdie dinge aan julle te verduidelik . Ek wil hê julle moet dit onthou lank ná ek nie meer hier is nie .
61001016	Ons het ons verseker nie op mites verlaat toe ons vir julle vertel het van die krag van ons Here Jesus Christus en sy terugkeer nie . Met ons eie oë het ons Hom in al sy koninklike prag gesien .
61001017	Dis mos Hý wat eer en heerlikheid van God die Vader ontvang het toe die Allerhoogste Majesteit gesê het : " Hý is my Seun wat Ek van harte liefhet ; Hy is 'n kind so na my hart ! "
61001018	Ons het self hierdie stem uit die hemel hoor kom toe ons saam met Hom op die heilige berg was .
61001019	Dit laat die boodskap van die profete vir ons nog vaster staan . Luister baie mooi na hulle woorde , want dis soos 'n lamp wat in 'n donker plek skyn — totdat Christus verskyn en sy helder lig julle harte verlig .
61001020	Julle moet veral weet dat geen profesie van die Skrif ontstaan het deur die profeet se eie insig nie .
61001021	Geen profesie is ooit deur die wil van 'n mens voortgebring nie . Inteendeel , dit was die Heilige Gees wat die profete God se woorde laat verkondig het .
61002001	Maar daar was ook vals profete onder die volk Israel , en so sal daar ook onder julle vals leraars kom . Hulle sal dwaalleer oor God insmokkel , en selfs draai teen hulle Eienaar wat hulle gekoop het . Hulle hoop om met hulle dwaalleer alles te vernietig , maar só bring hulle 'n skielike vernietiging oor hulleself .
61002002	Baie mense sal agter hulle aanloop op hulle wilde paaie , en hulle sal veroorsaak dat mense sleg praat van die enigste ware Pad .
61002003	In hulle gejaag na rykdom sal hulle julle uitbuit met stories wat hulle uit die duim suig . Maar hulle vonnis , waarop God lankal besluit het , wag om uitgevoer te word . Ja , hulle vernietiging wag .
61002004	Julle weet mos : God het selfs die engele nie gespaar toe hulle gesondig het nie . Hy het hulle na die onderwêreld toe gestuur en hulle in donker tronkselle laat hou vir die oordeel .
61002005	Hy het ook die wêreld van lank gelede nie gespaar nie , maar slegs vir Noag en sy gesin van sewe bewaar . Noag het gepreek oor hoe mense reg voor God moet lewe en oor hoe Hy regverdig straf . Toe het God die hele wêreld vol goddelose mense met 'n vloed vernietig .
61002006	Later het Hy die stede Sodom en Gomorra tot as verbrand en hulle totaal vernietig . Hy het hulle 'n voorbeeld gemaak van wat met goddelose mense gaan gebeur .
61002007	En tog het God vir Lot gered , 'n man wat reg voor God gelewe het . Lot was siek en sat van die wilde leefstyl van mense wat hulle aan geen wette steur nie .
61002008	'n Mens kan jou dit indink : Vir iemand wat reg voor God gelewe het , moes dit 'n marteling wees om tussen hulle te bly en dag vir dag soveel van hulle gruweldade te aanskou en aan te hoor .
61002009	Die Here weet dus om dié mense wat naby aan Hom leef , uit beproewing en swaarkry te red , maar om dié wat 'n verkeerde lewe lei , te straf en vir die oordeelsdag te bêre .
61002010	Hy gaan veral húlle straf wat toegee aan die vuil begeertes van hulle natuurlike drange en wat geen respek vir gesag het nie . Hierdie leraars is uitdagend en vermetel . Hulle huiwer selfs nie om glansryke wesens te beledig nie .
61002011	Selfs die engele , wat tog baie sterker en magtiger as die vals leraars is , maak nie in die Here se Naam lasterlike uitsprake teen hierdie wesens nie .
61002012	Hierdie mense is soos wilde diere sonder verstand , gebore om net gevang en geslag te word . Hulle spot met dinge waarvan hulle niks verstaan nie , en soos wilde diere sal hulle ook uitgeroei word .
61002013	Omdat hulle lewe voor God nie reg is nie , kry hulle presies dít wat hulle verdien . Vir hulle is die toppunt van plesier om helder oordag wilde partytjies te hou . As hulle by julle eet , is dit baie sleg vir julle naam , want terwyl hulle saam met julle feesvier , is dit vir hulle lekker om julle saam te vat op die paaie waarop hulle self verdwaal het .
61002014	Hulle pleeg egbreuk met hulle oë , en van sonde kry hulle net nie genoeg nie . Hulle verlei onstandvastige mense , en is goed afgerigte geldwolwe — sulke vervloektes !
61002015	Hulle het weggedraai van die reguit pad en verdwaal geraak . Hulle het die pad geloop van Bileam , seun van Beor , wat daarvan gehou het om vir geld verkeerde dinge te doen .
61002016	Bileam is egter op die dwase koers wat hy ingeslaan het , voorgekeer toe 'n stom donkie in menstaal met hom geraas het .
61002017	Hierdie mense is so min werd soos opgedroogte fonteine , of soos miswolke wat deur die wind weggewaai word : vol belofte , maar daar kom niks van nie . Vir hulle wag die donkerste donkerte alreeds .
61002018	Hulle is bombasties en praat onsin . Hulle gebruik die losbandige luste van die mens se natuurlike drange as lokaas om die mense wat pas ontsnap het van dié wat op die verkeerde pad is , te verlei .
61002019	Hulle belowe vryheid , maar is self slawe in diens van korrupsie . As iets jou in sy mag het , is jy mos sy slaaf .
61002020	En as mense ontsnap het van die besmettings van die wêreld deurdat hulle ons Here en Verlosser , Jesus Christus , leer ken het , en hulle weer daarin vasgevang en daaraan verslaaf word , dan is hulle aan die einde slegter daaraan toe as aan die begin .
61002021	Dit sou definitief vir hulle beter gewees het as hulle die pad van geregtigheid nie leer ken het nie , as dat hulle dit wel leer ken het en toe afgewyk het van die heilige voorskrif wat aan hulle oorgelewer is .
61002022	Van hulle is dié spreekwoorde waar : " 'n Hond gaan terugna sy braaksel toe . " en : " 'n Vark word gewas , net om weerin die modder te rol . "
61003001	Geliefdes , dit is al die tweede brief wat ek aan julle skryf . In albei het ek probeer om julle weer helder te laat dink deur julle geheue te verfris .
61003002	Ek wil hê julle moet die woorde onthou van die profete wat aan God toegewy was . Onthou ook wat ons Here en Verlosser julle deur julle apostels beveel het .
61003003	Heel eerste wil ek julle herinner dat daar in die laaste dae mense op die toneel sal verskyn wat die waarheid bespotlik maak en doen net waarvoor hulle lus is .
61003004	Hulle sal soos volg redeneer : " Jesus het belowe Hy sal terugkeer , nie waar nie ? Nou maar wat het van daardie belofte geword ? Julle weet self : So ver terug as wat mense kan onthou , van die skepping af , bly alles nog net soos dit was . "
61003005	Hulle vergeet opsetlik dat God lank gelede met sy woord die hemele geskep het , en dat Hy die aarde uit water laat opkom het en met water omring het .
61003006	En dit is ook met water dat Hy die destydse wêreld oorstroom en laat vergaan het .
61003007	God het presies só — deur sy woord — beskik dat die hemele en die aarde deur vuur verteer sal word op die dag waarop goddelose mense veroordeel en verdelg sal word .
61003008	Een ding moet julle egter nie vergeet nie , geliefdes : Vir die Here is een dag soos duisend jaar en duisend jaar soos een dag .
61003009	Die Here stel nie die vervulling van sy beloofde terugkeer uit soos party mense dink nie . Nee , Hy wag geduldig ter wille van julle . Hy wil nie hê dat sommige verlore gaan nie , en daarom gee Hy meer tyd dat almal tot inkeer kan kom .
61003010	Maar die Dag van die Here sal so onverwags kom soos 'n dief . Dan sal die hemele met 'n groot gedruis verdwyn , die hemelliggame in vuur opgaan en die aarde met alles wat daarop is , vergaan .
61003011	Aangesien alles om ons só gaan wegbrand , moet julle leefstyl soveel meer aan God toegewy wees en moet julle naby aan Hom lewe !
61003012	Sien uit na die Dag van God en maak dat dit nog gouer kom , die dag waarop die Here die hemele aan die brand sal steek en die hemelliggame in vlamme sal wegsmelt .
61003013	Maar ons sien uit na die nuwe hemele en 'n nuwe aarde , soos God belowe het . Dáár sal almal voor God reg lewe .
61003014	Daarom , geliefdes , terwyl julle wag dat hierdie dinge gebeur , moet julle hard werk om vlekkeloos en sonder fout deur God bevind te word . Lewe in vrede met God .
61003015	En onthou : Die Here se geduld is 'n geleentheid om verlos te word . Dis presies soos Paulus , ons geliefde broer , aan julle geskryf het met die wysheid wat God hom gegee het .
61003016	Hy praat hieroor in al sy briewe . Sommige van die opmerkings in sy briewe is moeilik om te verstaan . Oningeligtes en mense sonder beginsels verdraai sy briewe , soos hulle dit trouens ook met ander dele van die Skrif doen . Só bewerk hulle hulle eie ondergang .
61003017	Geliefdes , julle weet dit nou vooruit . Wees dus op julle hoede dat julle nie saamgesleep word deur die dwaling van hierdie slegte mense nie . Ek wil nie hê dat julle julle eie standvastigheid verloor nie .
61003018	Sorg liewer dat julle steeds groei in die genade en kennis van ons Here en Verlosser , Jesus Christus . Aan Hom behoort die heerlikheid vir altyd en altyd . Amen .
62001001	Die Een wat van die heel begin af bestaan het , is die Een wat ons gehoor en met ons eie oë gesien het . Ons het Hom aandagtig waargeneem , en Hom met ons hande aangeraak . Dit gaan oor die Woord wat lewe gee .
62001002	Dié lewe het sigbaar verskyn en ons het dit gesien en getuig daarvan en deel dit aan julle mee — dit is die ewige lewe wat by die Vader was , maar nou aan ons bekendgemaak is .
62001003	Ons deel julle mee wat ons gesien en gehoor het sodat julle ook saam met ons daarin kan deel . Ons het saam deel aan die Vader en die Seun , Jesus Christus .
62001004	Ons skryf hierdie dinge sodat ons blydskap tot sy volle verwesenliking kan kom .
62001005	Dit is dan die boodskap wat ons by Hom gehoor het en aan julle meedeel : God is lig en daar is hoegenaamd geen duisternis in Hom nie .
62001006	As ons dan sê dat ons deel het aan Hom , maar in geestelike duisternis leef , lieg ons . Ons optrede weerspieël nie die waarheid nie .
62001007	As ons optrede egter van die lig getuig , leef ons soos Hy wat in die lig is en het ons volledig deel aan mekaar , en die bloed van Jesus , sy Seun , maak ons skoon van elke sonde .
62001008	As ons beweer dat ons nie sonde het nie , mislei ons onsself en leef ons nie volgens die waarheid nie .
62001009	As ons egter ons sondes bely , Hy is betroubaar en regverdig om ons sondes te vergewe en ons skoon te maak van alles wat verkeerd is .
62001010	As ons beweer dat ons tot nou toe nie gesondig het nie , maak ons Hom tot 'n leuenaar . Dit beteken ook dat sy woord nie in ons lewe plek gekry het nie .
62002001	My kinders , ek skryf hierdie dinge aan julle sodat julle nie moet sonde doen nie . As iemand egter sonde doen , ons het 'n Helper by die Vader wat ons saak stel , Jesus Christus , die regverdige .
62002002	Hy is die versoeningsoffer vir ons sondes . Nie net vir ons sondes nie , maar ook vir dié van die hele mensdom .
62002003	En hieraan weet ons dat ons Hom regtig ken : as ons sy opdragte gehoorsaam .
62002004	As iemand sê : " Ek leef in 'n persoonlike verhouding met God , " maar nie sy opdragte gehoorsaam nie , voer só 'n persoon 'n leuenlewe en het die waarheid nie plek in sy lewe nie .
62002005	Wie egter sy woord gehoorsaam , in só 'n persoon se lewe het die liefde vir God regtig sy doel bereik . Daardeur weet ons ook dat ons baie nou aan Hom verbind is .
62002006	Dié wat beweer dat hulle in 'n noue verbintenis met Hom leef , moet self ook leef soos Hy geleef het .
62002007	Geliefdes , ek stuur nie aan julle 'n nuwe opdrag nie , maar 'n ou een wat julle nog altyd gehad het . Dié ou opdrag is die boodskap wat julle reeds lankal gehoor het .
62002008	Tog is dit ook 'n nuwe opdrag wat ek aan julle gee . Hierdie opdrag is betroubaar en van toepassing op julle verhouding tot Christus en tot mekaar . Die duisternis is immers aan die verbygaan en die lig wat die waarheid bring , skyn alreeds .
62002009	As iemand sê : " Ek leef in 'n hegte verhouding met die lig , " maar 'n medegelowige haat , verkeer so 'n mens nog steeds in die duisternis .
62002010	Enigeen wat sy medegelowiges liefhet , leef in 'n verbintenis met die lig en is nie 'n bron van struikeling vir ander nie .
62002011	Wie egter 'n medegelowige haat , is nog in die duisternis en leef in 'n noue verbintenis met die duisternis . Sulke persone besef nie waarheen hulle op pad is nie omdat die duisternis hulle oë verblind het .
62002012	Ek skryf aan julle , kinders : Julle sondes is vergeweop grond van wat Jesusvir ons gedoen het .
62002013	Ek skryf aan julle , pa's : Julle leef van die heel begin afin 'n persoonlike verhoudingmet Hom . Ek skryf aan julle , jonges : Julle het as oorwinnaarsoor die boseuit die stryd getree .
62002014	Ek skryf aan julle , kinders : Julle leef in 'n persoonlikeverhouding met die Vader . Ek skryf aan julle , pa's : Julle leef van die heel begin afin 'n persoonlike verhoudingmet Hom . Ek skryf aan julle , jonges : Julle is kragtigen die woord van God is deelvan julle bestaanen julle het as oorwinnaarsoor die boseuit die stryd getree .
62002015	Hou op om die wêreld en die dinge van die wêreld lief te hê . As iemand die wêreld liefhet , is hy beslis nie ook lief vir die Vader nie .
62002016	Wat ook al in die wêreld bestaan , alles wat tipies is van die menslike begeerte , die begeerte vir alles wat die oog sien , en die vals roem op besittings , kom nie van die Vader nie , maar het sy oorsprong in die wêreld .
62002017	Dié wêreld én sy begeerlikhede is aan die verbygaan . Wie die wil van God uitvoer , leef egter vir altyd .
62002018	Kinders , dit is nou die laaste uur . Soos julle al gehoor het , is die antichris aan die kom . Ook nou het baie antichriste alreeds hulle opwagting gemaak . Daaruit lei ons af dat dit die laaste uur is .
62002019	Hulle het uit ons geledere gekom , maar was nooit regtig deel van ons nie . As hulle regtig deel van ons was , sou hulle nou nog by ons gebly het . Hulle het uit ons geledere weggegaan sodat dit aan die lig sou kom dat hulle nie regtig deel van ons was nie .
62002020	Julle almal weet egter waaroor dit gaan , want julle dra die salwing van die Heilige Gees .
62002021	Ek het aan julle geskryf , nie omdat julle nie kennis dra van die waarheid nie , maar juis omdat julle die waarheid ken en ook weet dat geen leuen uit die waarheid kan kom nie .
62002022	Wie is die groot leuenaar ? Dit is die een wat aanhou ontken dat Jesus die Messias is . So 'n persoon is die antichris , wat nie die Vader en die Seun erken nie .
62002023	Elkeen wat nie die Seun erken nie , het ook nie deel aan die Vader nie . Elkeen wat die Seun egter erken , het ook deel aan die Vader .
62002024	Hou vol met dit wat julle van die heel begin af gehoor het . As julle leef volgens dit wat julle van die heel begin af gehoor het , sal julle ook verbonde bly aan die Seun en die Vader .
62002025	En dít is die belofte wat Hy self aan ons gemaak het : die ewige lewe .
62002026	Hierdie dinge het ek aan julle geskryf oor die mense wat julle probeer verlei .
62002027	Julle het immers die Heilige Gees ontvang van Hom wat in 'n hegte verhouding met julle leef ; daarom het julle nie behoefte daaraan dat iemand julle onderrig nie . Sy Gees lig julle immers oor alles in , en wat Hý sê , is die waarheid en nie 'n leuen nie . En soos Hy julle geleer het , moet julle ook in 'n hegte verhouding met Hom leef .
62002028	En nou , kinders , leef in 'n hegte verhouding met Hom sodat , wanneer Hy ook al verskyn , ons die vrymoedigheid kan hê om nie beskaamd te staan by sy koms nie .
62002029	As julle dan met die wete leef dat Hy regverdig is , weet julle ook dat elkeen wat reg leef , deur Hom verwek is .
62003001	Kyk net hoe 'n groot liefde die Vader aan ons betoon het . Dit is dat Hý ons sy kinders noem , en ons is dit beslis ook . Daarom ken die wêreld ons nie , omdat dit Hom nie ken nie .
62003002	Geliefdes , ons is nou reeds kinders van God , maar dit is nog nie duidelik wat ons sal wees nie . Wat ons wel weet , is dat ons net soos Hy sal wees wanneer Hy verskyn . Ons sal Hom dan sien soos Hy regtig lyk .
62003003	Almal wat uit hierdie Christusverwagting leef , hou hulleself vlekkeloos soos Hy vlekkeloos is .
62003004	Elkeen wat aanhou sonde doen , doen ook wat teen die wet is , want sonde is wetteloosheid .
62003005	Julle weet tog dat Hy verskyn het om die sonde weg te neem en dat daar geen sonde in Hom is nie .
62003006	Elkeen wat in 'n hegte verhouding met Hom leef , hou nie aan sonde doen nie . Elkeen wat aanhou sonde doen , het Hom nie gesien nie en het ook nie 'n begrip van Hom nie .
62003007	Kinders , moenie dat iemand julle hieroor mislei nie : Elkeen wat reg leef , is regverdig , net soos Hy regverdig is .
62003008	Elkeen wat aanhou sonde doen , is familie van die duiwel omdat die duiwel van die heel begin af sonde gedoen het . Juis daarvoor het die Seun van God verskyn : om die dade van die duiwel te vernietig .
62003009	Elkeen wat deur God verwek is , hou nie aan sonde doen nie omdat God se saad in hulle bly . Hulle kan ook nie aanhou sonde doen nie omdat hulle deur God verwek is .
62003010	Op hierdie manier is dit duidelik wie die kinders van God en wie die kinders van die duiwel is . Almal wat nie reg optree nie en ook nie hulle medegelowiges liefhet nie , is nie uit God nie .
62003011	Dít is die boodskap wat ons van die heel begin af gehoor het : Ons moet mekaar liefhê .
62003012	Ons moet nie soos Kain optree wat uit die bose was en sy broer doodgemaak het nie . Om watter rede het hy hom doodgemaak ? Omdat sy eie optrede boos was en sy broer s'n reg .
62003013	Broers en susters , moet nie verbaas wees as die wêreld julle haat nie .
62003014	Ons leef in die wete dat ons reeds uit die dood oorgegaan het in die lewe omdat ons ons broers en susters liefhet . Wie nie liefhet nie , bly eenvoudig in die dood vasgevang .
62003015	Elkeen wat sy broer of suster haat , is 'n moordenaar , en julle weet dat geen moordenaar deel het aan die ewige lewe nie .
62003016	Ons het die volmaakte liefde leer ken : dit is dat Christus sy lewe ter wille van ons afgelê het . Só moet ons ook ons lewens prysgee ter wille van ons broers en susters .
62003017	Iemand wat ryk is aan aardse lewensmiddele en sy broer of suster sien gebrek ly , maar weier om 'n helpende hand uit te steek — hoe is dit moontlik dat die liefde van God in daardie persoon woon ?
62003018	Kinders , laat ons nie liefhê met woorde of gepratery nie , maar eerder deur ons optrede , en met opregte bedoelings .
62003019	Deur ons optrede sal ons weet dat ons getrou aan die waarheid lewe en dat ons ons gewete voor Hom tot rus kan bring .
62003020	Maar selfs wanneer ons gewete ons sou aankla — God is groter as ons gewete en Hy weet alles .
62003021	Geliefdes , as ons gewete ons nie veroordeel nie , het ons vrymoedigheid om na God toe te gaan .
62003022	Wat ons ook al bid , kry ons van Hom omdat ons sy opdragte gehoorsaam en dié dinge in sy teenwoordigheid doen wat Hom bly maak .
62003023	En dit is sy opdrag : Ons moet glo in die persoon van sy Seun , Jesus Christus , en ons moet mekaar liefhê , net soos Hy aan ons die opdrag gegee het .
62003024	Wie sy opdragte gehoorsaam , leef in 'n hegte verhouding met God en Hy op sy beurt met daardie persoon . Hieraan weet ons dat Hy in 'n hegte verhouding met ons leef : aan die Gees wat Hy aan ons gegee het .
62004001	Geliefdes , moenie sommer almal glo wat daarop aanspraak maak dat hulle deur die Gees optree nie . Toets hulle om te bepaal of dié bepaalde gees sy oorsprong by God het , want daar het reeds baie vals profete die wêreld ingekom .
62004002	Hieraan herken julle die Gees van God : Elkeen wat erken dat Jesus Christus werklik ten volle mens geword het , is van God afkomstig .
62004003	Elkeen wat Jesus nie erken nie , is nie van God afkomstig nie . Dit is tipies van die antichris . Julle het mos gehoor dat hy aan die kom is , en hy is nou reeds in die wêreld aanwesig .
62004004	Julle is egter van God afkomstig , my kinders , en julle het hulle reeds oorwin omdat die Gees wat in julle woon , magtiger is as die gees wat in die wêreld woon .
62004005	Hierdie mense het die wêreld as oorsprong ; daarom praat hulle uit 'n wêreldse oogpunt en luister die wêreld na hulle .
62004006	Ons is egter van God afkomstig ; daarom luister dié wat God persoonlik ken , na ons . Elkeen wat nie van God afkomstig is nie , luister nie na ons nie . Dít is hoe ons weet wie die Gees van die waarheid het , en wie die gees van misleiding het .
62004007	Geliefdes , laat ons mekaaraanhou liefhê , want volmaakte liefdeis van God afkomstig . Elkeen wat só liefhet , is uit God geboreen ken God persoonlik .
62004008	Elkeen wat nie só liefhet nie , ken God nie persoonlik nieomdat God liefde self is .
62004009	Op hierdie manier het God sy volmaakte liefdeaan ons bekendgemaaktoe Hy sy enigste Seunna die wêreld toe gestuur hetsodat ons deur Homdie lewe kan ontvang .
62004010	Dít is volmaakte liefde : nie dat ons vir Godliefgehad het nie , maar dat Hy ons liefgehad heten sy Seun as versoeningsoffergestuur hetom ons sondes weg te neem .
62004011	Geliefdes , as God ons dan só tot die uiterste toe liefgehad het , moet ons ook mekaar tot die uiterste toe liefhê .
62004012	Niemand het God nog ooit gesien nie ; as ons egter mekaar werklik aanhou liefhê , leef God in ons optrede en het sy liefde in ons optrede ten volle tot verwesenliking gekom .
62004013	Hieraan weet ons dat ons in 'n hegte verhouding met Hom leef en dat Hy ook in 'n hegte verhouding met ons leef : aan sy Gees wat Hy aan ons gegee het .
62004014	Verder , ons het dit fyn raakgesien en ons hou aan daarvan getuig dat die Vader die Seun gestuur het as Verlosser van die mensdom .
62004015	Almal wat openlik erken dat Jesus die Seun van God is — God handhaaf 'n hegte verhouding met hulle en hulle met God .
62004016	Ons leef uit die wete en is absoluut oortuig daarvan dat God ons liefhet . God is die liefde self en almal wat uit dié liefde leef , leef in 'n hegte verhouding met God en God met hulle .
62004017	Hiertoe is God se liefde ten volle in ons verwesenlik , dat ons vrymoedigheid kan hê op die oordeelsdag . Ons leef immers op dieselfde wyse as Christus in hierdie wêreld — sonder vrees .
62004018	Volmaakte liefde het nie plek vir vrees nie ; volmaakte liefde dryf die vrees uit omdat vrees nog met straf behep is , en wie aanhou vrees , het nog nie dié volmaakte liefde bemeester nie .
62004019	Laat ons mekaar liefhê omdat Hy ons eerste liefgehad het .
62004020	As enigeen beweer : " Ek het God lief , " maar 'n broer of suster haat , is só 'n persoon 'n leuenaar , want as ons 'n broer of suster wat ons elke dag sien , nie liefhet nie , kan ons mos nie vir God liefhê wat ons nie kan sien nie .
62004021	Hierdie opdrag het ons van Hom ontvang : As ons God liefhet , moet ons ook ons broer en suster liefhê .
62005001	Elkeen wat glo en bely dat Jesus die Christus is , is uit God gebore , en elkeen wat die Vader liefhet , het ook sy kinders lief .
62005002	Hieraan weet ons dat ons moet aanhou om die kinders van God lief te hê : wanneer ons God liefhet en sy opdragte uitvoer .
62005003	Die liefde vir God bestaan daaruit dat ons sy opdragte gehoorsaam , en sy opdragte is nie moeilik nie ,
62005004	want elkeen wat God as Vader het , oorwin die wêreld . Die oorwinning wat die wêreld verower het , is ons geloof .
62005005	Wie anders kan dit wees wat die wêreld verower as die een wat bely dat Jesus die Seun van God is ?
62005006	Dit is Hy wat deur die water en die bloed gegaan het , nie slegs deur die water nie , maar deur die water én die bloed . Die Gees is die Een wat daaroor getuienis aflê omdat die Gees die waarheid is .
62005007	Daarom is daar dié drie wat getuienis aflê :
62005008	die Gees , die water en die bloed en al drie is dit eens .
62005009	As ons dan die getuienis van mense as betroubaar aanvaar — die getuienis van God dra soveel groter gewig . Hierdie getuienis kom van God af ; sy getuienis oor sy eie Seun staan vas .
62005010	Almal wat glo in die Seun van God , dra dié getuienis in hulle eie hart ; wie nie glo nie , het God as 'n leuenaar uitgemaak omdat hulle nie glo in die getuienis wat God oor sy Seun gelewer het nie .
62005011	En dit is die inhoud van sy getuienis : God het aan ons die ewige lewe gegee , en dié lewe bestaan in 'n hegte verhouding met sy Seun .
62005012	Hy wat deel het aan die Seun , het nou reeds die ewige lewe ; wie nie deel het aan die Seun van God nie , het ook nie deel aan die ewige lewe nie .
62005013	Ek skryf hierdie dinge aan julle sodat julle met die wete kan leef dat julle nou reeds deel het aan die ewige lewe , julle wat aanhou glo in die persoon van die Seun van God .
62005014	Dit is die vrymoedigheid wat ons voor God het , dat wat ons ook al volgens sy wil vra , Hy na ons luister .
62005015	As ons dan met die wete leef dat Hy na ons luister , na wat ons ook al vra , weet ons ook dat Hy die versoek wat ons gevra het , toestaan .
62005016	As jy sien dat jou broer of suster aanhou sonde doen — sonde wat nie tot die dood lei nie — moet jy ernstig bid en God sal aan hulle lewe gee . Dit geld vir dié sondes wat nie tot die dood lei nie . Daar is ook sonde wat tot die dood lei ; ek sê nie dat jy daarvoor moet bid nie .
62005017	Elke optrede wat nie reg is nie , is sonde , maar nie elke sonde lei tot die dood nie .
62005018	Ons leef egter met die wete dat elkeen wat deur God verwek is , nie aanhou sonde doen nie . God bewaar dié een wat uit Hom gebore is en die bose kry nie vatplek aan hom nie .
62005019	Ons weet dat ons van God afkomstig is en dat die hele wêreld in die mag van die bose vasgevang lê .
62005020	Ons leef ook met die wete dat die Seun van God gekom het en aan ons die vermoë gegee het om die ware Een te herken . En ons leef in 'n hegte verhouding met Hom , die Ware Een , naamlik God se Seun , Jesus Christus . Hy ís die ware God , en Hy is die ewige lewe .
62005021	Kinders , loop tog wakker vir die afgode !
63001001	Dié brief kom van die ouderling en word gerig aan die vrou wat uitgekies is ; dit gaan ook aan haar kinders wat ek werklik liefhet — nie net ek nie , maar ook almal wat 'n persoonlike belewenis van die waarheid het .
63001002	Dié waarheid het in ons stewig inslag gevind en sal vir altyd by ons wees .
63001003	Mag die genade , ontferming en vrede wat van God die Vader af kom , en van sy Seun , Jesus Christus , met ons wees — ons wat in 'n hegte verbintenis met die waarheid en die liefde leef .
63001004	Ek was baie bly toe ek van jou kinders raakgeloop het wat in 'n hegte verbintenis met die waarheid leef volgens die opdrag wat ons van die Vader ontvang het .
63001005	En nou dring ek daarop aan , geagte Vrou , dat ons moet aanhou om mekaar lief te hê . Dit is nie asof ek 'n nuwe opdrag aan julle voorhou nie , maar 'n oue wat ons van die heel begin af het .
63001006	Liefde bestaan daarin dat ons moet aanhou om volgens sy opdragte te leef . Dié opdrag vra dat ons in 'n hegte verbintenis daaraan moet bly leef , soos julle van die heel begin af gehoor het .
63001007	Baie verleiers het die wêreld binnegedring . Hulle hou aan ontken dat Jesus Christus 'n ware mens van vleis en bloed geword het . So 'n persoon is die verleier en die antichris .
63001008	Wees op die uitkyk vir sulke mense sodat ons nie sal verloor waarvoor ons baie hard gewerk het nie , maar eerder die volle beloning sal ontvang .
63001009	Elkeen wat die leer aangaande Christus verander , het nie deel aan God nie . Wie in 'n hegte verbintenis met dié leer leef , het deel aan die Vader en die Seun .
63001010	As iemand na julle toe kom en nie hierdie leer met hom saambring nie , moet julle hom nie aan huis ontvang nie en julle moet hom nie eers groet nie .
63001011	Elkeen wat hom groet , vereenselwig hom met daardie persoon se bose optrede .
63001012	Ek het nog baie dinge om aan julle te skryf , maar ek wil dit nie met papier en ink doen nie , omdat ek hoop om by julle uit te kom en van aangesig tot aangesig met julle te praat , sodat ons ten volle gelukkig kan wees .
63001013	Die kinders van jou suster , die vrou wat uitgekies is , stuur vir jou groete .
64001001	Dié brief kom van die ouderling en word gerig aan Gaius , die vriend wat ek opreg liefhet terwyl ons saam verbonde is aan die waarheid .
64001002	Geliefde vriend , ek hou aan bid dat dit in alle opsigte met jou goed mag gaan en dat jy nét so gesond sal wees soos dit geestelik goed met jou gaan .
64001003	Ek was baie ingenome toe hier van die gelowiges aangekom het en getuig het dat jy jou aan die waarheid verbind het om in 'n hegte verbondenheid daaraan te lewe .
64001004	Ek ervaar geen groter blydskap as juis wanneer ek hoor dat my kinders in 'n hegte verbondenheid aan die waarheid lewe nie .
64001005	Geliefde vriend , jy tree betroubaar op in wat jy ook al vir die gelowiges doen , selfs al is hulle vreemdelinge .
64001006	Hulle het voor die gemeente plegtig vertel van jou liefde . Jy doen goed deur hulle op hulle reise voort te help soos God dit wil hê .
64001007	Inderdaad , hulle gaan rond ter wille van die saak van Christus en ontvang niks van die ongelowiges nie .
64001008	Ons moet sulke mense ondersteun , sodat ons saam medewerkers kan word in diens van die waarheid .
64001009	Ek het hieroor aan die gemeente geskryf , maar Diotrefes wat homself graag eerste stel , het ons gesag eenvoudig nie aanvaar nie .
64001010	Daarom , wanneer ek ook al kom , sal ek sy optrede onthou : Hy belaster ons deur bose gerugte te versprei , en asof dit nie genoeg is nie , ontvang hy selfs ook nie die gelowiges nie . Dié wat dit nog wil doen , verhinder hy en verban hulle uit die gemeente .
64001011	Geliefde vriend , moet tog nie dié slegte voorbeeld navolg nie . Volg liewer die goeie . Dié wat goed doen , is van God afkomstig ; dié wat sleg doen , het God tot nou toe nie gesien nie .
64001012	Almal getuig positief oor Demetrius ; ook die waarheid self onderskryf dit . Ons getuig dit ook en jy weet dat ons getuienis betroubaar is .
64001013	Ek het regtig nog baie om aan jou te skryf , maar ek wil dit nie met pen en ink doen nie .
64001014	Ek hoop egter om jou gou te sien en persoonlik met jou te praat .
64001015	Mag jy vrede ondervind . Die vriende hier stuur vir jou groete . Dra asseblief my groete oor aan die vriende daar , aan elkeen persoonlik .
65001001	Hierdie brief kom van Judas . Ek is 'n dienskneg van Jesus Christus en 'n broer van Jakobus .
65001002	Ek skryf aan julle vir wie God die Vader liefhet — julle wat deur Jesus Christus geroep is en veilig deur Hom bewaar word . Mag God se ontferming , vrede en liefde steeds meer en meer julle deel word .
65001003	Geliefdes , ek was baie haastig om aan julle te skryf oor die verlossing wat ons met mekaar deel . Maar nou voel ek verplig om aan julle te skryf en julle aan te spoor om aan te hou stry vir die geloofsbelydenis wat eenmalig oorgelewer is aan God se mense .
65001004	Want sekere mense het hulle in julle geledere ingewurm , goddelose mense wat reeds lank tevore vir die oordeel bestem was . Hulle verwring die genade van ons God tot roekeloosheid en misken ons enigste Eienaar en Here , Jesus Christus .
65001005	Ek wil julle daaraan herinner , al weet julle al die dinge , dat die Here sy volk uit Egipte bevry het , maar later tog dié vernietig het wat nie wou glo nie .
65001006	En wat van die engele wat hulle nie gehou het by hulle perke van gesag nie , maar hulle eie woonplek verlaat het ? God het hulle met ewige kettings in die donker onder bewaking gehou vir die oordeelsaankondiging op die groot dag .
65001007	Moet ook nie vir Sodom en Gomorra en die omliggende dorpe vergeet nie . Op dieselfde manier as die engele het hulle seksuele sondes gepleeg en gehunker na wesens anders as hulleself . As waarskuwende voorbeeld verduur hulle die straf van die ewige vuur .
65001008	Net so is dit nou met hierdie goddelose mense : terwyl hulle op droomvisioene aanspraak maak , besoedel hulle hulle eie liggame , verwerp hulle gesag en beledig hulle die glorieryke hemelwesens .
65001009	Selfs Migael , die aartsengel , het dit nie eers gedoen nie . Toe hy met die duiwel in 'n ernstige woordestryd oor Moses se liggaam gewikkel was , het hy dit nie gewaag om 'n beledigende oordeel teen hom uit te spreek nie , maar hy het vir hom gesê : " Die Here sal met jou afreken . "
65001010	Hierdie mense praat beledigend oor dinge wat hulle nie regtig verstaan nie . Hulle is eintlik soos redelose diere wat net hulle eie natuurlike instinkte ken waardeur hulle hulle eie vernietiging veroorsaak .
65001011	Ellende wag op hulle omdat hulle hulle op die pad van Kain bevind ; deur dieselfde dwaling as Bileam het hulle hulleself verryk ; deur dieselfde opstandigheid van Korag het hulle hulleself vernietig .
65001012	Hulle is soos vrot kolle by julle liefdesmaaltye terwyl hulle onbeskaamd saam feesvier en hulle ooreet ; hulle is leë miswolke wat deur die winde verbygewaai word . Hulle is bome sonder vrugte in die herfsseisoen , dubbel-dood en ontwortel .
65001013	Hulle is woeste seegolwe wat hulle eie skandes bruisend laat opskuim ; hulle is verdwaalde sterre ; vir hulle is plek voorberei in die somber diepte van die ewige duisternis .
65001014	Oor hierdie mense het Henog , wat sewe geslagte ná Adam geleef het , geprofeteer en gesê : " Kyk , die Here kom met sy tienduisende heilige engele ,
65001015	en Hy sal oor almal oordeel en die goddeloses skuldig bevind oor al hul goddelose optredes en oor al die skelwoorde wat die goddelose sondaars teen Hom uitgespreek het . "
65001016	Hierdie mense is klakouse en morpotte . Hulle rig hulle lewe in volgens hulle natuurlike drange , en met die mond raak hulle arrogante dinge kwyt ; hulle vlei ander ter wille van eie voordeel .
65001017	Julle , geliefdes , moet egter die woorde wat die apostels van ons Here Jesus Christus lank terug gesê het , goed onthou .
65001018	Hulle het vir julle gesê dat daar in die eindtyd spotters sal wees wat hulle lewe inrig volgens hulle eie goddelose menslike drange .
65001019	Dit is juis daardie mense wat verdeeldheid veroorsaak ; hulle leef volgens hulle natuurlike drange en het nie die Gees in hulle nie .
65001020	Maar julle , geliefdes , moet aanhou om julleself op te bou op die fondament van julle allerheiligste geloof . Hou aan om te bid terwyl julle heg verbind bly aan die Heilige Gees .
65001021	Hou julle liefdesband met God in stand . Verwag die ontferming van ons Here Jesus Christus met die ewige lewe as einddoel .
65001022	Dié wat nog besluiteloos is , moet julle met ontferming behandel .
65001023	Red ander deur hulle uit die vuur te ruk . Aan nog ander moet julle ontferming betoon , maar wees uiters versigtig dat julle nie ook deur hulle sondige luste besmet word nie , ja , verafsku dit .
65001024	Aan Hom wat magtig is om julle van val te bewaar , en julle sonder vlek met groot vreugde voor sy heerlike teenwoordigheid stelling te laat inneem ,
65001025	aan die ewige God , ons Verlosser op grond van wat Jesus Christus vir ons gedoen het , behoort die heerlikheid , die grootheid , die krag en die mag van altyd af , ook nou en vir altyd . Amen .
66001001	Dit is 'n openbaring wat van Jesus Christus af kom . God het dit aan Hom gegee om aan sy diensknegte bekend te maak wat binnekort moet gebeur . Hy het dit toe aan sy dienskneg Johannes gegee deur sy engel na hom toe te stuur .
66001002	Johannes het getuienis gelewer van alles wat hy gesien het : wat God gesê het en wat Jesus getuig het .
66001003	Geseënd is dié een wat die woorde van dié profesie lees , asook dié wat dit hoor en gehoorsaam wat daarin geskryf staan , want die tyd van beslissing is naby .
66001004	Hierdie brief kom van Johannes en is gerig aan die sewe gemeentes wat in die provinsie Asië geleë is . Genade en vrede aan julle , van Hom wat is en wat was en wat kom , en van die sewe Geeste wat voor sy troon is ;
66001005	en van Jesus Christus , die betroubare getuie , die eerste wat uit die dood opgestaan het en wat heers oor die konings van die aarde . Aan Hom wat ons liefheten ons deur sy bloedvan ons sondes verlos het ,
66001006	en ons laat deel in sy koninklike regering , aan Hom wat ons priesters vir God , sy Vader gemaak het , aan Hom behoortdie heerlikheid en die kragvir ewig en altyd . Amen .
66001007	Kyk , Hy kom met die wolke ! Elke oog sal Hom sien , ook hulle wat Hom deurboor het ; al die nasies op aarde sal jammerlik oor Hom huil . Ja , amen !
66001008	" Ek is die Alfa en die Omega , " sê die Here God , wat is en wat was en wat kom , die Almagtige .
66001009	Ek is Johannes , julle medegelowige . Deur ons hegte verhouding met Jesus deel ons saam in die swaarkry , maar ook in sy heerskappy en in die volharding . Dit het gebeur dat ek op die eiland Patmos beland het omdat ek die boodskap van God en die getuienis wat deur Jesus gelewer is , gepreek het .
66001010	Op die Dag van die Here was ek in die greep van die Gees en het reg agter my 'n harde stem , soos 'n trompet , hoor
66001011	sê : " Skryf wat jy sien in 'n boekrol neer en stuur dit aan die sewe gemeentes : na Efese , Smirna , Pergamum , Tiatira , Sardis , Filadelfia en Laodisea . "
66001012	Ek het toe omgedraai om te sien wie se stem dit is wat met my praat . Nadat ek omgedraai het , het ek sewe goue kandelare gesien
66001013	en in die middel van die kandelare Iemand soos die Seun van die Mens . Hy het 'n kleed aangehad wat tot op sy voete gehang het en 'n goue band was om sy bors vasgemaak .
66001014	Sy kop en sy hare was wit soos wol , so wit soos sneeu , en sy oë soos 'n vuurvlam .
66001015	Sy voete was soos gepoleerde koper wat in 'n smeltoond gloei en sy stem soos die geluid van baie waterstrome .
66001016	In sy regterhand het Hy sewe sterre vasgehou en uit sy mond het 'n skerp swaard met twee snykante gekom . Sy gesig het helder geskyn soos die son in al sy felheid .
66001017	Toe ek Hom sien , het ek voor sy voete neergeval soos 'n lyk . Hy het sy regterhand op my gelê en gesê : " Hou op om bang te wees , Ek is die Eerste en die Laaste ,
66001018	en die Lewende . Ek was dood en kyk , nou leef Ek vir altyd en Ek het die sleutels van die dood en die doderyk .
66001019	Skryf op wat jy gesien het : wat nou besig is om te gebeur en wat hierna gaan gebeur .
66001020	En dit is die geheim van die sewe sterre wat jy in my regterhand gesien het en die sewe goue kandelare : Die sewe sterre is die sewe voorgangers van die sewe gemeentes en die sewe kandelare is die sewe gemeentes self . "
66002001	Skryf aan die voorganger van die gemeente in Efese : Só sê Hy wat die sewe sterre in sy regterhand vashou en wat tussen die sewe kandelare rondstap :
66002002	Ek ken jou handel en wandel . Ek het ook jou harde werk en volharding raakgesien , en dat jy slegte mense nie kan verdra nie . Jy het ook navraag gedoen oor dié wat sê dat hulle apostels is , maar dit nie is nie . Jy het toe uitgevind dat hulle eintlik leuenaars is .
66002003	Verder volhard jy en het jy ter wille van My baie verdra sonder om moeg te word .
66002004	Maar Ek het hierdie klag teen jou : dat jy jou eerste liefde versaak het .
66002005	Dink terug aan hoe ver jy uitgesak het en kom tot inkeer , en doen weer wat jy aan die heel begin gedoen het . Anders kom Ek na jou toe en sal Ek jou kandelaar van sy staanplek af verwyder , as jy nie tot inkeer kom nie .
66002006	Maar daar is tog iets wat jy bly handhaaf het : Jy haat wat die Nikolaïete doen , net soos Ek dit ook haat .
66002007	Elkeen wat kan hoor , moet luister wat die Gees aan die gemeentes sê . Elkeen wat aanhou oorwin , sal Ek laat eet van die boom van die lewe wat in die paradys van God staan .
66002008	Skryf aan die voorganger van die gemeente in Smirna : Só sê Hy wat die Eerste en die Laaste is , wat dood was , en weer lewe :
66002009	Ek ken jou swaarkry en jou armoede , maar tog is jy ryk . Ek weet ook van die leuentaal van dié wat sê dat hulle Jode is en dit nie regtig is nie , maar eintlik deel is van die sinagoge van Satan .
66002010	Hou op om bang te wees vir wat jy nog gaan ly . Kyk , die duiwel gaan sommige uit julle geledere in die tronk sit om julle regtig te toets . Julle sal ook swaarkry , vir tien dae lank . Wees net getrou tot die dood toe , en Ek sal aan jou die kroon van die lewe gee .
66002011	Elkeen wat kan hoor , moet luister wat die Gees aan die gemeentes sê . Elkeen wat aanhou oorwin , sal nié deur die tweede dood getref word nie .
66002012	Skryf aan die voorganger van die gemeente in Pergamum : So sê Hy wat die skerp swaard met die twee snykante het :
66002013	Ek weet goed waar jy woon , waar die troon van Satan is . Tog het jy lojaal aan My gebly en nie die vertroue in My afgesweer nie , veral gedurende die tyd toe Antipas , my betroubare getuie daar by julle waar Satan woon , doodgemaak is .
66002014	Maar Ek het 'n paar klagtes teen jou : Jy verdra mense in jou midde wat die leer van Bileam aanhang . Dit is hy wat Balak beïnvloed het om 'n struikelblok in die pad van die Israeliete te plaas , naamlik om te eet van die afgodsoffervleis en om seksuele sondes te pleeg .
66002015	Net so is daar in jou geledere ook aanhangers van die leer van die Nikolaïete wat ook só optree .
66002016	Kom dan tot inkeer ; anders kom Ek baie gou na jou toe en sal Ek teen hulle oorlog maak met die skerp swaard van my mond .
66002017	Elkeen wat kan hoor , moet luister wat die Gees aan die gemeentes sê . Aan elkeen wat aanhou oorwin , sal Ek van die weggesteekte manna gee , asook 'n wit steentjie met 'n nuwe naam op gegraveer wat niemand anders ken nie behalwe die een wat dit ontvang het .
66002018	Skryf aan die voorganger van die gemeente in Tiatira : So sê die Seun van God ; Hy het oë soos 'n vuurvlam en sy voete is net soos gepoleerde koper :
66002019	Ek ken jou handel en wandel , ook jou liefde , vertroue , bediening en volharding . Ek weet ook dat jou handel en wandel nou selfs nog beter is as voorheen .
66002020	Maar Ek het hierdie klag teen jou : dat jy die vrou Isebel laat begaan . Sy noem haarself 'n profetes . Sy onderrig en verlei my diensknegte om seksuele sondes te doen en om afgodsoffervleis te eet .
66002021	Ek het haar 'n bepaalde tyd gegun om tot inkeer te kom , maar sy weier om haar te bekeer van haar seksuele sondes .
66002022	Kyk , Ek pen haar op 'n siekbed vas , en die mense wat saam met haar aan seksuele wanpraktyke deelneem , gee Ek oor aan hewige swaarkry as hulle hulle nie van haar praktyke bekeer nie .
66002023	Ek sal haar kinders doodmaak en al die gemeentes sal kennis neem dat dit Ek is wat gedagtes en bedoelings deursoek . Ek sal ook aan julle elkeen gee wat julle volgens julle handel en wandel verdien .
66002024	Vir julle ander in Tiatira wat nie deel het aan daardie leer nie en nie van die diepere dinge van Satan , soos hulle dit noem , 'n studie gemaak het nie , sê Ek : Ek lê op julle geen ander verantwoordelikheid nie ,
66002025	behalwe om vas te hou aan wat julle het totdat Ek kom .
66002026	Aan die een wat aanhou oorwin en enduit my werke praktyk maak , sal Ek bevoegdheid gee oor dienasies .
66002027	Hy sal die nasies met 'n ysterstaf beheeren hulle soos kleipottestukkend breek .
66002028	Net soos Ek dit van my Vader ontvang het , sal Ek vir hom die môrester gee .
66002029	Elkeen wat kan hoor , moet luister wat die Gees aan die gemeentes sê .
66003001	Skryf aan die voorganger van die gemeente in Sardis : Só sê Hy wat die sewe Geeste van God en die sewe sterre vashou : Ek ken jou handel en wandel . Ek weet ook dat jy daarvoor bekend is dat jy lewe , maar jy is dood .
66003002	Word wakker en herstel wat nog oor is , wat op die drumpel van die dood is . Jou optrede vind Ek nie gepas in die teenwoordigheid van my God nie .
66003003	Probeer onthou hoe jy dit ontvang en gehoor het ; gehoorsaam dit en kom tot inkeer . As jy nie wakker word nie , sal Ek skielik op jou afkom soos 'n dief , en jy sal nie weet presies wanneer Ek op jou afkom nie .
66003004	Maar jy het tog 'n klompie persone in Sardis wat nie hulle klere vuilgemaak het nie . Dit is hulle wat vir altyd saam met My in wit klere sal leef omdat hulle dit werd is .
66003005	Die een wat aanhou oorwin , sal net so met wit klere aangetrek word . En Ek sal sy naam nooit uit die Boekrol van die Lewe vee nie , maar voor my Vader en sy engele getuig dat hy van mý mense is .
66003006	Elkeen wat kan hoor , moet luister wat die Gees aan die gemeentes sê .
66003007	Skryf aan die voorganger van die gemeente in Filadelfia . So sê die Heilige , die Betroubare — Hy wat die sleutel van Dawid houen deure oopsluit , en niemand kandit toesluit nie ; en Hy sluit en niemand kandit weer oopmaak nie :
66003008	Ek ken jou handel en wandel . Kyk , Ek het 'n geopende deur voor jou gegee en niemand kan dit weer toemaak nie . Al het jy ook net beperkte krag , het jy my boodskap nogtans gehoorsaam en My nie verloën nie .
66003009	Kyk , daardie mense vanuit die geledere van die sinagoge van Satan wat beweer dat hulle Jode is , maar dit nie is nie maar lieg — Ek sal hulle verplig om voor jou voete neer te buig en te erken dat Ek jou liefgehad het .
66003010	Omdat jy vasgehou het aan die getuienis van hoe Ek volhard het , sal Ek jou ook bewaar gedurende die tyd van hewige toetsing wat vir die hele bewoonde wêreld voorlê — daardie tyd wanneer al die bewoners van die aarde deeglik getoets word .
66003011	Ek kom gou ; hou vas wat jy het sodat niemand jou kroon wegneem nie .
66003012	Die een wat aanhou oorwin , hom sal Ek 'n pilaar in die tempel van my God maak , en hulle sal nooit weer daaruit weggeneem word nie . Ek sal op hulle die Naam van my God graveer , asook die naam van die stad van my God , naamlik die nuwe Jerusalem wat neerdaal uit die hemel , van my God af , asook my nuwe Naam .
66003013	Elkeen wat kan hoor , moet luister wat die Gees aan die gemeentes sê .
66003014	Skryf aan die voorganger van die gemeente in Laodisea : So sê die Amen , die getroue en betroubare getuie , die oorsprong van God se skepping :
66003015	Ek ken jou handel en wandel . Ek weet dat jy nie koud of warm is nie . Was jy tog maar net koud of warm .
66003016	Omdat jy so louwarm is , nie warm nie en ook nie koud nie , is Ek op die punt om jou uit my mond te spoeg .
66003017	Jy sê : " Ek is ryk ; ek het skatryk geword en het aan niks behoefte nie . " Jy besef nie dat jy ellendig en bejammerenswaardig is nie , armlastig , blind en kaal .
66003018	Ek gee jou daarom die raad om by My goud te koop wat deur vuur gesuiwer is sodat jy ryk kan word ; en koop vir jou wit klere om aan te trek sodat die skande van jou naaktheid nie algemeen sigbaar word nie ; en koop ook oogsalf om aan jou oë te smeer sodat jy kan sien .
66003019	Ek berispe en straf almal wat Ek liefhet . Kry lewe en kom tot inkeer !
66003020	Kyk , Ek staan by die deur en Ek klop . As jy my stem herken en die deur oopmaak , sal Ek na jou toe ingaan en ons sal die fees-ete saam geniet .
66003021	Die een wat aanhou oorwin , hom sal Ek toelaat om saam met My op my troon te sit , net soos Ek oorwin het en saam met my Vader op sy troon gaan sit het .
66003022	Elkeen wat kan hoor , moet luister wat die Gees aan die gemeentes sê .
66004001	Hierna het ek gekyk , en werklikwaar , 'n deur is oopgemaak in die hemel , en 'n stem wat ek vantevore al hard soos 'n trompet met my hoor praat het , het gesê : " Kom op hierheen , en Ek sal aan jou wys wat hierna moet gebeur . "
66004002	Onmiddellik was ek in die greep van die Gees . Ek het 'n troon in die hemel sien staan met Iemand wat daarop sit .
66004003	En die Een wat sit , se voorkoms was net soos jaspis en karneool , terwyl daar 'n reënboog met die glans van smarag om die troon gehang het .
66004004	Rondom die troon was daar 24 trone en op die trone het 24 ouderlinge gesit . Hulle het wit klere aangehad , met goue krone op hulle koppe .
66004005	Van die troon se kant af het daar weerligstrale , rammelings en donderslae gekom . Reg voor die troon het sewe vlammende fakkels gebrand ; dit is die sewe Geeste van God .
66004006	Vlak voor die troon het dit gelyk soos 'n spieëlgladde see , soos kristal . In die middel en rondom die troon het daar vier lewende wesens gestaan , met oë aan die voor - en agterkant .
66004007	Die eerste lewende wese het soos 'n leeu gelyk , die tweede soos 'n bul , die derde het 'n gesig soos dié van 'n mens gehad , en die vierde het gelyk soos 'n vlieënde arend .
66004008	Die vier lewende wesens het elkeen ses vlerke gehad wat rondom en aan die binnekant vol oë was . Hulle het dag en nag , sonder enige ruspouse , aanhou sê : " Heilig , heilig , heiligis die Here Goddie Almagtige , Hy wat was en wat isen wat kom . "
66004009	Elke keer wanneer die lewende wesens heerlikheid , eer en dank toebring aan Hom wat op die troon sit , Hy wat vir altyd lewe ,
66004010	val die 24 ouderlinge in aanbidding neer voor Hom wat op die troon sit . Hulle aanbid Hom wat vir altyd lewe en sit hulle krone voor die troon neer en sê :
66004011	" U is waardig , Here ons God , om die heerlikheiden die eeren die mag te ontvangomdat U alle dinge geskape het ; deur u wil is alleswat bestaan , geskape . "
66005001	Ek het toe in die regterhand van Hom wat op die troon sit , 'n boekrol gesien , vol geskryf aan die binne - én die buitekant , en deur sewe seëls deeglik verseël .
66005002	Ek het ook 'n sterk engel gesien wat met 'n kragtige stem uitroep : " Wie is waardig genoeg om die boekrol oop te maak deur die seëls daarvan te breek ? "
66005003	Maar niemand in die hemel of op die aarde of onder die aarde was in staat om die boekrol oop te maak of daarin te kyk nie .
66005004	Ek het toe bitterlik gehuil omdat niemand gekry is wat waardig genoeg is om die boekrol oop te maak om daarin te kyk nie .
66005005	Toe sê een van die ouderlinge egter vir my : " Hou op huil ! Kyk , die Leeu uit die stam van Juda , die nakomeling van Dawid , het oorwin en kan die boekrol en sy sewe seëls oopmaak . "
66005006	Toe het ek tussen die troon en die vier lewende wesens en tussen die ouderlinge 'n Lam sien staan , soos Een wat geslag is . Hy het sewe horings en sewe oë gehad , dit is die sewe Geeste van God wat uitgestuur is oor die hele aarde .
66005007	Hy het toe vorentoe getree en die boekrol geneem uit die regterhand van Hom wat op die troon sit .
66005008	Net toe Hy die boekrol vat , het die vier lewende wesens en die 24 ouderlinge in aanbidding voor die Lam neergeval . Elkeen het 'n siter en 'n goue bak vol wierook vasgehou , dit is die gebede van die gelowiges .
66005009	Toe sing hulle 'n nuwe lied met dié woorde : " U is waardig genoegom die boekrol te neemen sy seëls te breekomdat U geslag isen met u bloedmense vir God vrygekoop het , uit elke geslag en taalgroep , volk en nasie .
66005010	U het hulle vir onstot konings en priestersgemaak . "
66005011	Toe het ek gekyk en ek het die stemme gehoor van baie engele wat rondom die troon gestaan het , asook van die lewende wesens en ouderlinge . Hulle getal was tienduisende , eintlik miljoene der miljoene .
66005012	Hulle het in 'n magtige koor gesing : " Die Lam wat geslag is , is waardig genoegom die mag en rykdom , die wysheid en sterkte , die eer , heerlikheiden lofprysing te ontvang . "
66005013	Die hele skepping — in die hemel , op die aarde en onder die aarde , op die see en alles wat in hulle bestaan , het ek hoor sê : " Aan Hom wat op die troon siten aan die Lam , kom toe die lofprysingen die eerbetoning , die heerlikheiden die kragvir altyd en altyd . "
66005014	Die vier lewende wesens het gesê : " Amen ! " En die ouderlinge het neergeval en Hom begin aanbid .
66006001	Terwyl ek gekyk het , het die Lam een van die sewe seëls oopgebreek ; en ek het een van die vier lewende wesens met 'n geluid soos 'n donderslag hoor sê : " Kom ! "
66006002	Ek het gekyk , en werklikwaar , daar staan 'n wit perd voor my ! Sy ruiter het 'n boog vasgehou , en aan hom is 'n kroon gegee . Hy het as oorwinnaar uitgegaan met die doel om verder te gaan oorwin .
66006003	Toe die Lam die tweede seël oopgebreek het , het ek die tweede lewende wese hoor sê : " Kom ! "
66006004	'n Ander perd het uitgegaan , 'n rooie . Sy ruiter is toegelaat om die vrede van die aardbol weg te neem sodat sy inwoners mekaar uitmoor . Aan hom is ook 'n groot swaard gegee .
66006005	En toe die Lam die derde seël oopbreek , het ek gehoor dat die derde lewende wese sê : " Kom ! " En ek het gekyk , en werklikwaar , daar staan 'n swart perd voor my ! Sy ruiter het 'n weegskaal in sy hand vasgehou .
66006006	Ek het toe 'n geluid soos 'n stem tussen die vier lewende wesens hoor sê : " 'n Skep koring vir 'n dag se loon en drie skeppe gars vir 'n dag se loon . Moet tog nie die olyfolie en die wyn skade aandoen nie . "
66006007	Toe die Lam die vierde seël oopbreek , het ek die stem van die vierde lewende wese hoor sê : " Kom ! "
66006008	Ek het gekyk , en werklikwaar , daar staan 'n bleekgrys perd voor my ! Sy ruiter se naam was die Dood , en die doderyk het vlak agter hom gevolg . Aan hom is die mag gegee om 'n kwart van die aarde se mense dood te maak deur die swaard , hongersnood , 'n dodelike epidemie en deur die wilde diere van die aarde .
66006009	Toe die Lam die vyfde seël oopbreek , het ek aan die voet van die altaar die siele gesien van hulle wat doodgemartel is oor die boodskap van God en die getuienis wat hulle gelewer het .
66006010	Hulle het met 'n kragtige stem uitgeroep : " Hoe lank , o heilige en betroubare Heer , gaan U nog wag voordat U die oordeel voltrek en ons bloed op die bewoners van die aarde wreek ? "
66006011	Aan elkeen van hulle is toe 'n lang wit kleed gegee , en hulle is aangesê om nog 'n klein rukkie te rus , tot die tyd aanbreek dat hulle medediensknegte en medegelowiges , wat net soos hulle ook doodgemartel gaan word , voltallig is .
66006012	Ek het gekyk toe die Lam die sesde seël oopbreek . Daar was 'n groot aardbewing ; die son het swart geword soos 'n harige sak , en die hele maan het so rooi soos bloed geword .
66006013	Die sterre van die hemelruim het op die aarde geval , net soos 'n vyeboom sy groen navye afgooi wanneer dit deur 'n stormwind getref word .
66006014	Die hemelkoepel is weggeneem soos wanneer 'n boekrol opgerol word , en elke berg en eiland het uit hulle plek verskuif .
66006015	Die konings van die aarde en die hoogste amptenare , die militêre leiers , die rykes en die magtiges , elke slaaf en elke vrymens het gaan wegkruip in die grotte en onder die bergkranse .
66006016	Hulle sê toe vir die berge en die kranse : " Val op ons en verberg ons voor die oë van Hom wat op die troon sit en van die wraak van die Lam ! "
66006017	Die belangrike dag van hulle wraak het aangebreek en wie kan staande bly ?
66007001	Hierna het ek vier engele by die vier hoeke van die aarde sien staan . Hulle het die vier winde van die aarde teruggehou sodat geen wind op die land of op die see of teen enige boom waai nie .
66007002	Ek het ook 'n ander engel sien naderbeweeg van die kant waar die son opkom , terwyl hy 'n seël van die lewende God vashou . Hy het met 'n kragtige stem geroep na die vier engele wat toegelaat is om die land en see skade aan te doen , en
66007003	gesê : " Moenie skade doen aan die land of die see of die bome nie , totdat ons die diensknegte van God met 'n seël op hulle voorkoppe gemerk het . "
66007004	Ek het toe gehoor wat die getal is van dié wat met 'n seël op hulle voorkoppe gemerk is : daar was 144000 gemerktes , afkomstig uit al die stamme van Israel :
66007005	Uit die stam van Juda was daar 12000 wat met die seël op hulle voorkoppe gemerk is ; uit die stam Ruben 12000 ; uit die stam Gad 12000 ;
66007006	uit die stam Aser 12000 ; uit die stam Naftali 12000 ; uit die stam Manasse 12000 ;
66007007	uit die stam Simeon 12000 ; uit die stam Levi 12000 ; uit die stam Issaskar 12000 ;
66007008	uit die stam Sebulon 12000 ; uit die stam Josef 12000 , en uit die stam Benjamin was daar 12000 wat met 'n seël gemerk is .
66007009	Hierna het ek gekyk , en werklikwaar — daar was 'n reuse skare mense wat niemand eers kon tel nie . Hulle het gekom uit elke nasie , stam , volk en taalgroep , en het voor die troon en voor die Lam gaan staan . Hulle het wit klere aangehad , met palmtakke in hulle hande .
66007010	Met 'n kragtige stem het hulle uitgeroep : " Ons verlossing is te danke aanGodwat op die troon sit en aan dieLam ! "
66007011	Al die engele het ook rondom die troon gaan staan , asook die ouderlinge en die vier lewende wesens . Hulle het toe op hulle gesigte neergeval voor die troon en God aanbid
66007012	en gesê : " Amen , die lofprysingen die heerlikheid , die wysheid , die danken die eerbetoning , die mag en die sterktebehoort aan ons God vir altyd . Amen ! "
66007013	Een van die ouderlinge reageer toe en vra my : " Hierdie mense wat wit klere aanhet , wie is hulle en waarvandaan kom hulle ? "
66007014	Ek het aan hom gesê : " Meneer , u is die een wat weet . " Daarop sê hy vir my : " Dit is hulle wat uit die groot verdrukking kom , en hulle het hulle klere wit gewas in die bloed van die Lam .
66007015	Daarom staan hulle voor die troon van Goden dien hulle Hom dag en nagin sy tempel ; en Hy wat op die troon sit , sal sy tentwoning oor hulle span .
66007016	Hulle sal nie meer honger of dors word nie ; die son sal nie op hulleneerskroei nieen ook nie 'n hittegloed nie .
66007017	Die Lam wat in die middel by die troon staan , sal hulle soos 'n herder leien hulle na die waterfonteinevan die lewe bring ; en God sal elke traan van hulleoë afdroog . "
66008001	Toe die Lam die sewende seël oopbreek , het daar stilte in die hemel neergedaal , ongeveer 'n halfuur lank .
66008002	Ek het toe die sewe engele gesien wat voor God stelling inneem . Aan hulle is sewe trompette gegee .
66008003	'n Ander engel het nadergekom en by die altaar gaan staan . Hy het 'n goue wierookbak vasgehou . Baie reukwerk is aan hom gegee om dit te meng met die gebede van almal wat aan God toegewy is , en om dit te offer op die goue altaar wat voor die troon staan .
66008004	Die rookwolk van die reukwerk wat deur die engel geoffer is , is gemeng met die gebede van hulle wat aan God toegewy is , en het opgestyg voor God .
66008005	Toe het die engel die wierookbak geneem , dit vol gemaak met die vuur van die altaar af en dit op die aarde uitgegooi . Donderslae , rammelinge , weerligstrale en 'n aardbewing het toe daarop gevolg .
66008006	Die sewe engele wat die sewe trompette vasgehou het , het hulle klaargemaak om daarop te blaas .
66008007	Die eerste engel het op sy trompet geblaas en hael en vuur vermeng met bloed is op die aarde gestort . 'n Derde van die aarde is verskroei . 'n Derde van die bome is verskroei en al die groen gras is verbrand .
66008008	Die tweede engel het op sy trompet geblaas en iets soos 'n hoë berg wat aan die brand is , is in die see gegooi . 'n Derde van die see het bloed geword .
66008009	'n Derde van die diere wat in die see lewe , het doodgegaan , en 'n derde van die skepe is vernietig .
66008010	Toe het die derde engel op sy trompet geblaas , en 'n reuse ster wat soos 'n fakkel brand , het van die hemel af op 'n derde van die riviere en op die waterfonteine geval .
66008011	Die ster word genoem Bitterheid . 'n Derde van die varswater het bitter geword , en 'n menigte mense het doodgegaan van die water omdat dit so bitter gemaak was .
66008012	Die vierde engel het op sy trompet geblaas en 'n derde van die son , 'n derde van die maan en 'n derde van die sterre is getref sodat 'n derde van hulle verduister is . 'n Derde van die dag het geen lig gehad nie , en só ook die nag .
66008013	Toe het ek gekyk en 'n besondere arend , wat hoog in die lugruim vlieg , met 'n skril stem hoor uitskreeu : " Hoe vreeslik , hoe vreeslik , hoe vreeslik sal dit nie vir die bewoners van die aarde wees as die oorblywende engele binnekort op hulle trompette blaas nie ! "
66009001	Daarna het die vyfde engel op sy trompet geblaas . Ek het gekyk hoe 'n ster van die hemel af op die aarde val , en die sleutel van die tonnel na die bodemlose put is aan hom gegee .
66009002	Hy het toe die tonnel na die bodemlose put oopgesluit . Daar het rook uit die tonnel opgedwarrel , soos die rook uit 'n groot smeltoond . Die son en die lugruim is deur die rook van die tonnel verduister .
66009003	Uit die rook het sprinkane oor die aarde heen geswerm . Hulle is toegelaat om dieselfde vermoë te hê as skerpioene .
66009004	Hulle is aangesê om nie die gras op die aarde , of enige plant of boom te beskadig nie , maar net die mense leed aan te doen wat nie die seëlmerk van God op hulle voorkoppe het nie .
66009005	Hulle is uitdruklik aangesê om nie die mense dood te maak nie , maar om hulle wel vyf maande lank te folter . Hulle foltering was soos die brandpyn wanneer 'n skerpioen jou steek .
66009006	Gedurende daardie dae sal die mense dit verkies om liewer dood te gaan , maar dit sal nie met hulle gebeur nie . Hulle sal begeer om dood te gaan , maar die dood sal hulle ontwyk .
66009007	Die sprinkane het gelyk soos perde wat voorberei is vir oorlog . Op hulle koppe was iets soos goue krone , en hulle gesigte het gelyk soos dié van mense .
66009008	Hulle het lang hare soos dié van vroue gehad , en hulle tande was soos dié van leeus .
66009009	Hulle het borsplate aangehad soos ysterharnasse , en die geluid van hulle vlerke het geklink soos die gedreun van baie perdestrydwaens wat opruk oorlog toe .
66009010	Hulle het sterte met angels net soos dié van skerpioene gehad , en in hulle sterte was hulle vermoë om die mense vyf maande lank leed aan te doen .
66009011	Hulle het as heerser die engel van die bodemlose put gehad . Sy naam in Hebreeus is Abaddon , en in Grieks Apollion .
66009012	Die eerste verskrikking is verby . Kyk , daar volg nog twee hierna .
66009013	Toe het die sesde engel op sy trompet geblaas . Ek het 'n enkele stem hoor kom uit die rigting van die vier horings van die goue altaar by God .
66009014	Die stem het aan die sesde engel wat die trompet vashou , gesê : " Maak los die vier engele wat by die groot Eufraatrivier vasgemaak is . "
66009015	Die vier engele wat gereedgemaak is vir hierdie uur en dag en maand en jaar is toe losgemaak om 'n derde van die mense dood te maak .
66009016	Die getal perderuiters was ongeveer 200 miljoen . Ek het gehoor wat die getal is .
66009017	Net so het ek ook in die visioen die perde en hulle ruiters gesien : Hulle het vuurrooi en hemelsblou en swaelgeel borsplate aangehad . Die perde se koppe was soos dié van leeus en uit hulle bekke het daar vuur , rook en swael gestoom .
66009018	Deur hierdie drie plae , die vuur , die rook en die swael wat uit hulle bekke gestoom het , is 'n derde van die mense doodgemaak .
66009019	Die perde se vermoë om skade aan te rig , lê in hulle bekke , maar ook in hulle sterte , want hulle sterte het koppe net soos slange waarmee hulle die skade aanrig .
66009020	Die oorblywende mense wat nie deur hierdie plae doodgemaak is nie , het ook nie tot inkeer gekom wat hulle dade betref nie . Hulle het eenvoudig aangehou om die bose geeste te aanbid , asook die afgode van goud , silwer , brons , klip en hout wat nie kan sien of hoor of loop nie .
66009021	Hulle het hulle ook nie bekeer van hulle moorde of hulle toordery , seksuele sondes of stelery nie .
66010001	Toe het ek 'n ander kragtige engel gesien wat van die hemel af neergedaal het . Hy was omring deur 'n wolk , met 'n reënboog bokant sy kop . Sy gesig was soos die son , en sy voete soos twee vuurkolomme .
66010002	In sy hand het hy 'n oopgerolde boekrolletjie vasgehou . Hy het gaan staan , met sy regtervoet op die see en sy linkervoet op die aarde .
66010003	Toe het hy met 'n kragtige stem uitgeskreeu soos 'n leeu wat brul . Nadat hy so uitgeskreeu het , het sewe donderslae hulle eie dreunings laat weergalm .
66010004	En toe die sewe donderslae weergalm het , was ek op die punt om dit op te skryf , maar ek het 'n stem van die hemel se kant af hoor sê : " Hou geheim wat die sewe donderslae weergalm het , en moenie dit opskryf nie . "
66010005	Die engel wat ek op die see en die land sien staan het , het sy regterhand in die rigtingvan die hemel opgelig
66010006	en 'n eed gesweer by Hom wat vir altyd lewe , wat die hemel en sy inhoud , die land en sy inhoud , die see en sy inhoud , geskep het . Hy het onder eed gesweer : " Daar is nie meer tyd oor nie .
66010007	In daardie tyd wanneer die sewende engel sy trompet sal blaas , sal God se verborge bedoeling verwerklik word , soos Hy dit as goeie boodskap aan sy diensknegte , die profete , bekendgemaak het . "
66010008	Die stem wat ek van die hemel se kant af gehoor het , het toe weer met my gepraat deur vir my te sê : " Gaan haal die oopgerolde boekrolletjie wat in die hand is van die engel wat op die see en land staan . "
66010009	Ek het toe na die engel toe gegaan en hom gevra om die boekrolletjie vir my te gee . Sy reaksie was : " Neem dit en eet dit op . Dit sal bitter wees in jou maag alhoewel dit so soet soos heuning sal smaak in jou mond . "
66010010	Ek het toe die boekrolletjie uit die hand van die engel geneem en dit opgeëet . In my mond was dit so soet soos heuning , maar toe ek dit insluk , was dit bitter in my maag .
66010011	Hulle sê toe vir my : " Jy moet nog eers God se wil oor volke , nasies , taalgroepe en baie heersers gaan verkondig . "
66011001	Toe is daar aan my 'n meetstok gegee wat soos 'n septer lyk , en daar is vir my gesê : " Gaan meet die tempel van God en die altaar en die mense wat in die tempel aanbid .
66011002	Die voorhof wat buitekant die tempel geleë is , moet jy weglaat en dit nie meet nie , omdat dit aan die nasies oorgegee is . Hulle sal die heilige stad 42 maande lank met die voete vertrap .
66011003	En Ek sal aan my twee getuies , met sakklere aan , opdrag gee om die wil van God vir 1260 dae lank te verkondig . "
66011004	Hulle is die twee olyfbome en ook die twee kandelare wat voor die Here van die hele aarde staan .
66011005	As iemand hulle leed wil aandoen , kom daar vuurvlamme uit hulle monde wat hulle vyande verbrand . Elkeen wat hulle leed wil aandoen , moet só doodgemaak word .
66011006	Hulle beskik oor die mag om die hemel te sluit sodat dit nie sal reën nie vir die volle tyd wat hulle die wil van God verkondig . Hulle beskik ook oor die mag om die waters in bloed te verander en om die aarde met elke moontlike plaag te tref , so dikwels as wat hulle dit nodig vind .
66011007	Wanneer hulle egter hulle getuienis klaar gelewer het , sal die dier wat uit die bodemlose put uit opgekom het , teen hulle oorlog maak en hy sal hulle oorwin en doodmaak .
66011008	Hulle lyke sal langs die breë straat van die groot stad lê . Dit is die stad wat figuurlik Sodom en Egipte genoem word , waar hulle Here ook gekruisig is .
66011009	Vir drie en 'n half dae lank sal mense vanuit al die volke , stamme , taalgroepe en nasies hulle lyke sien lê . En hulle sal nie toelaat dat die lyke in 'n grafkamer begrawe word nie .
66011010	Die bewoners van die aarde sal juig oor hulle dood en hulle sal baie bly wees daaroor en aan mekaar geskenke stuur , omdat hierdie twee profete die bewoners van die aarde geteister het .
66011011	Maar na drie en 'n half dae het die lewegewende Gees van God in hulle gekom . Toe hulle op hulle voete orent kom , het 'n groot skrik almal wat hulle gesien het , oorweldig .
66011012	Hulle het ook 'n kragtige stem van die hemel af hoor sê : " Kom op hierheen ! " Hulle het toe in 'n wolk na die hemel toe opgevaar terwyl hulle vyande toekyk .
66011013	Op daardie selfde uur was daar 'n geweldige aardbewing en 'n tiende van die stad het inmekaargetuimel . In die aardbewing is 7000 mense gedood en die oorblywende mense het beangs geword en aan die God van die hemel eer betoon .
66011014	Die tweede verskrikking is verby . Kyk , die derde een kom spoedig .
66011015	Die sewende engel het toe op sy trompet geblaas . Daar was kragtige stemme in die hemel wat sê : " Die koninklike heerskappyoor die wêreldbehoort nou aan ons Hereen sy Christus , en Hy sal as koning heersvir altyd . "
66011016	Die 24 ouderlinge wat op hulle trone voor God sit , het op hulle gesigte neergeval en God aanbid
66011017	en gesê : " Here God , Almagtige , U wat is en wat was , ons dank Udat U nou u groot magopgeneem heten as koning heers .
66011018	Die nasies het baie kwaad geword , maar nou het die tydvan u oordeel aangebreekom dié wat dood is , te oordeel ; om u diensknegte , die profetete beloonen dié wat aan Godtoegewy is , en dié wat ontsag hetvir u Naam , klein en groot , en dié wat die aarde vernietig , óók te vernietig . "
66011019	Toe is God se tempel in die hemel geopen , en sy verbondsark wat in sy tempel is , het sigbaar geword . Daar was toe weerligstrale , dreunings , donderslae , 'n aardbewing en 'n hewige haelstorm .
66012001	'n Groot teken het in die hemel sigbaar geword : 'n vrou wat met die son omklee is , die maan onder haar voete , en op haar kop 'n kroon met twaalf sterre .
66012002	Sy was verwagtend en het geskreeu van die geboortepyne en die benoudheid .
66012003	Daar het ook 'n ander teken in die hemel sigbaar geword : Kyk net — 'n groot rooi draak met sewe koppe en tien horings en op sy koppe was daar sewe koningskrone .
66012004	Sy stert het 'n derde van die sterre van die hemel meegesleur en hulle op die aarde neergegooi . Die draak het reg voor die vrou wat op die punt was om geboorte te skenk , gaan staan om wanneer sy geboorte skenk , haar kind op te vreet .
66012005	Sy het geboorte geskenk aan 'n manlike kind , wat al die nasies met 'n ysterstaf sal beheer . Haar kind is weggeruk van die draak af , na God en na sy troon toe .
66012006	Die vrou het na die woestyn toe gevlug , waar sy 'n plek gehad het wat deur God vir haar voorberei is sodat hulle haar daar 1260 dae lank kan versorg .
66012007	Daar het toe oorlog uitgebreek in die hemel : Migael en die engele onder sy beheer het oorlog gemaak teen die draak . Die draak en die engele onder sy beheer het aan die oorlog deelgeneem ,
66012008	maar hy is verslaan . In die hemel was daar geen plek meer vir die draak en die engele onder sy beheer te vind nie .
66012009	Die reuse draak is uitgegooi , dit is die slang van die oertyd wat ook die duiwel en Satan genoem word , en wat die hele bewoonde wêreld verlei . Hy is op die aarde neergegooi , asook sy bose engele saam met hom .
66012010	Toe het ek 'n kragtige stem in die hemel hoor sê : " Nou het die verlossing en die kragen die koninklike heerskappyvan ons God aangebreek , asook die mag van sy Christus . Die aanklaer van onsmedegelowigesis neergegooi , hy wat hulle dag en nagvoor ons God aangekla het .
66012011	En hulle het hom self oorwinop grond van die bloedvan die Lamen die boodskapwaaroor hulle getuig het . Hulle het hulle lewensnie so liefgehaddat hulle onwillig wasom vir Hom te sterf nie .
66012012	Daarom , juig daaroor , hemeleen dié wat daarin 'n woonplekhet ! Hoe vreeslik togvir die land en die see , omdat die duiwelna julle afgekom hetmet fel woedeen met die besefdat hy net 'n kort tydjie het . "
66012013	Toe die draak sien dat hy op die aarde neergegooi is , het hy die vrou wat geboorte gegee het aan die manlike kind , agtervolg .
66012014	Aan die vrou is egter twee groot arendsvlerke gegee sodat sy na haar plek in die woestyn kon vlieg . Dáár word sy versorg vir 'n tyd , tye en 'n halwe tyd , heeltemal buite bereik van die slang .
66012015	Die slang het toe uit sy bek 'n boog water soos 'n rivier agter die vrou aan uitgespoeg sodat sy deur die stroom meegesleur kon word ,
66012016	maar die aarde het die vrou te hulp gesnel . Die aarde het sy mond oopgemaak en die rivier wat die draak uit sy bek uitgespoeg het , ingesluk .
66012017	Die draak het toe woedend geword vir die vrou en vertrek om oorlog te gaan maak teen die res van haar afstammelinge wat die gebooie van God gehoorsaam en vashou aan die getuienis wat Jesus gegee het .
66013001	Die draak het toe op die sand van die see gaan staan . Toe het ek 'n monster uit die see sien opkom met tien horings en sewe koppe . Op sy horings was daar tien koningskrone en op sy koppe name wat God belaster het .
66013002	Die monster wat ek gesien het , het net soos 'n luiperd gelyk . Sy pote was net soos dié van 'n beer en sy bek net soos dié van 'n leeu . Die draak het van sy eie krag , sy troon en groot mag aan hom gegee .
66013003	Aan een van sy koppe was hy oënskynlik dodelik verwond , maar sy dodelike wond het gesond geword . Die hele wêreld het verwonderd agter dié monster aan geloop .
66013004	Hulle het in aanbidding neergeval voor die draak omdat hy aan die monster mag gegee het . En hulle het die monster aanbid en gesê : " Wie is soos die monster ? En wie kan teen hom oorlog maak ? "
66013005	Dié monster is toegelaat om vreeslike en lasterlike dinge te sê ; aan hom is ook die mag verleen om 42 maande lank só op te tree .
66013006	Hy het sy mond oopgemaak om teen God te laster ; hy het God as persoon , sy woonplek en dié wat in die hemel woon , belaster .
66013007	Hy is ook toegelaat om teen die gelowiges oorlog te maak en hulle te oorwin ; aan hom is ook gesag gegee oor elke stam , volk , taalgroep en nasie .
66013008	Al die bewoners van die aarde sal in aanbidding voor hom neerkniel . Dit is hulle wie se name nie van die fondamentlegging van die wêreld af in die Boekrol van die Lewe aangeteken is nie — die Boekrol van die geslagte Lam .
66013009	Elkeen wat 'n oor het om te luister , moet hoor .
66013010	Wie vir gevangenskap bestem is , gaan in gevangenskap ; wie bestem is om met die swaarddoodgemaak te word , sal so doodgemaak word . In hierdie sake het die gelowiges volharding en vertroue nodig .
66013011	Toe het ek 'n ander monster gesien wat uit die aarde opkom . Hy het twee horings gehad , net soos 'n lam , maar hy het gepraat soos 'n draak .
66013012	Hy tree met al sy gesag namens die eerste monster op . En hy oorreed die aarde en al die bewoners daarvan om die eerste monster te aanbid , dit is dié een waarvan die dodelike wond gesond geword het .
66013013	Hy doen ook asemrowende wondertekens sodat hy voor die oë van die mense selfs vuur uit die hemel op die aarde laat neerkom .
66013014	En hy mislei die bewoners van die aarde deur die wondertekens wat hy toegelaat is om namens die monster te doen . Hy het ook die bewoners van die aarde beveel om 'n standbeeld vir die monster op te rig ; dit is die monster wat die litteken van die swaard dra en wat weer lewend geword het .
66013015	Hy is ook toegelaat om lewe in die standbeeld van die monster te blaas sodat dit kan praat en almal laat doodmaak wat dit nie aanbid nie .
66013016	Hy verplig al sy volgelinge , klein en groot , ryk en arm , vryes en slawe , om 'n merk op hulle regterhand of op hulle voorkop te kry .
66013017	Dit word gedoen sodat niemand kan koop of verkoop sonder die merk van die naam van die monster , of die getal van sy naam nie .
66013018	In hierdie geval is onderskeidingsvermoë nodig . Laat die een wat insig het , die getal van die monster bereken , want dit is 'n mens se getal . Sy getal is 666 .
66014001	Toe het ek gesien , en kyk , die Lam staan op Sionsberg , en by Hom 144000 met sy Naam en dié van sy Vader op hulle voorkoppe geskryf .
66014002	En ek het van die hemel af 'n geluid gehoor soos die gedruis van 'n groot waterval en soos die gerammel van swaar donderweer . Die geluid wat ek gehoor het , was soos dié van musikante wat op hulle siters speel .
66014003	Hulle sing 'n nuwe lied in die teenwoordigheid van die troon , die vier lewende wesens en die ouderlinge . Niemand behalwe die 144000 wat van die aarde af losgekoop is , was in staat om hierdie lied te bemeester nie .
66014004	Dit is hulle wat hulle nie met vroue besoedel het nie omdat hulle onthouding beoefen het . Hulle volg die Lam waar Hy ook al lei . Hulle is onder die mense uit losgekoop as 'n eersteling van die oes , gewy aan God en aan die Lam .
66014005	En in hulle mond vind jy geen leuen nie . Hulle is vlekkeloos .
66014006	Toe het ek 'n ander engel in die middel van die hemelruim sien vlieg . Hy het die ewige Goeie Nuus gebring . Hy moes die Goeie Nuus bring aan die bewoners van die aarde , aan elke nasie , stam , taalgroep en volk .
66014007	En hy het toe met 'n kragtige stem uitgeroep : " Eerbiedig God en bewys Hom eer , want die uur van sy oordeel het aangebreek . Val in aanbidding voor Hom neer wat die hemel en die aarde , die see en die waterfonteine gemaak het . "
66014008	'n Ander engel , 'n tweede , het gevolg en uitgeroep : " Die magtige Babilon het geval , ja , geval ! Babilon het al die nasies bedwelm met die wyn van haar passie vir seksuele sonde . "
66014009	Nog 'n engel , 'n derde , het agter die ander gevolg en met 'n kragtige stem uitgeroep : " As iemand neerkniel voor die monster en sy standbeeld en 'n merk op sy voorkop of op sy hand het ,
66014010	sal hy ook van die wyn van God se woede moet drink . Dié wyn word onverdun in die beker van sy wraak ingeskink . Hulle sal ook gefolter word in vuur en swael in die teenwoordigheid van die heilige engele en die Lam .
66014011	Die rookwolk van hulle foltering styg vir altyd na bo , en hulle het dag en nag nie rus nie ; dit is húlle wat die monster en sy standbeeld aanbid , en wat die merk van sy naam dra . "
66014012	Onder hierdie omstandighede het die gelowiges nodig om te volhard , hulle wat die opdragte van God en die geloof in Jesus bly bewaar .
66014013	Ek het ook 'n stem van die hemel af hoor sê : " Skryf dit op ! Geseënd is die dooies wat van nou af in die Here sterf . " " Ja , " sê die Gees , " hulle sal rus van hulle harde werk , want wat hulle gedoen het , vergesel hulle . "
66014014	En kyk , ek het 'n wit wolk gesien . Op die wolk het Iemand soos die Seun van die Mens gesit . Hy het 'n goue kroon op sy kop gehad en 'n skerp sekel in sy hand .
66014015	'n Ander engel het uit die tempel te voorskyn gekom en met 'n kragtige stem geroep na Hom wat op die wolk sit : " Steek u sekel in en oes , want die uur het aangebreek om te oes . Die oes van die aarde is ryp . "
66014016	Hy wat op die wolk sit , het toe sy sekel op die aarde ingesteek en die oes ingesamel .
66014017	Toe het 'n ander engel uit die rigting van die tempel in die hemel gekom terwyl hy ook 'n skerp sekel vashou .
66014018	Nog 'n ander engel het uit die rigting van die altaar gekom . Hy het mag oor die vuur gehad en met 'n kragtige stem geroep na hom wat die skerp sekel vashou en aan hom gesê : " Steek jou skerp sekel in en sny die druiwetrosse van die wingerd op die aarde af , want sy druiwe het ryp geword . "
66014019	Die engel het toe sy sekel op die aarde ingesteek en die wingerd geoes , en dit in die druiwepers van God se toorn gegooi .
66014020	Die druiwepers wat buitekant die stad geleë is , is getrap . Uit die druiwepers het daar bloed gestroom wat tot aan die tooms van die perde geraak en 300 kilometer ver gevloei het .
66015001	Ek het toe 'n ander groot en uitsonderlike teken in die hemel gesien : sewe engele wat die sewe laaste plae hou waarmee God se toorn ten volle verwerklik was .
66015002	Toe het ek iets soos 'n spieëlgladde see gemeng met vuur gesien . Die oorwinnaars oor die monster en sy standbeeld , en die getal van sy naam , het by die spieëlgladde see gestaan met die siters wat God aan hulle gegee het .
66015003	Hulle sing die lied van Moses , die dienskneg van God . Dit is ook die lied van die Lam , wat só lui : " Groot en uitsonderlik is u dade , Here God , die Almagtige . Regverdig en betroubaar is u paaie , Koning van die nasies .
66015004	Wie sal nie ontsag vir U hê nie , Here , en nie u Naam verheerlik nie ? U alleen is heilig ! Al die nasies sal komen voor U in aanbidding neerval , want u regverdige dadehet sigbaar geword . "
66015005	Hierna het ek gesien hoe die tempel in die hemel , die tent van getuienis , oopgemaak word ,
66015006	en die sewe engele wat die sewe plae hou , het uit die tempel na vore getree . Hulle het helder wit linneklere aangehad , elkeen met 'n goue band om die bors .
66015007	Een van die vier lewende wesens het toe aan die sewe engele sewe goue bakke gegee , vol gemaak met die toorn van God — Hy wat vir altyd lewe .
66015008	Die tempel het toe van God se heerlikheid en krag vol rook geword . Niemand kon in die tempel ingaan totdat die sewe plae van die sewe engele voltrek was nie .
66016001	Ek het toe uit die rigting van die tempel 'n kragtige stem vir die sewe engele hoor sê : " Gaan nou , en gooi die sewe bakke , vol van God se toorn , op die aarde uit ! "
66016002	Toe het die eerste engel gegaan en sy bak op die aarde uitgegooi . Daar het toe kwaadaardige en bose sere op dié mense ontstaan wat die merk van die monster dra en sy standbeeld aanbid het .
66016003	Die tweede engel het sy bak op die see uitgegooi . Dit het bloed geword soos dié van 'n lyk , en elke lewende organisme wat in die see is , het doodgegaan .
66016004	Die derde engel het sy bak op die riviere en waterfonteine uitgegooi . Ook dit het bloed geword .
66016005	Toe het ek die engel wat gesag oor die waters voer , hoor sê : " U is regverdig , U wat is en wat was , U , die Heilige , omdat U oor hierdie dinge u strafvoltrek het ;
66016006	want hulle het die bloedvan dié wat aan U toegewy isen van die profete vergiet , en U het nou ook aan húllebloed gegee om te drink . Hulle verdien dit . "
66016007	Ek het toe vanuit die rigting van die altaar iemand hoor sê : " Ja , Here God , die Almagtige , betroubaar en regverdigis u oordele . "
66016008	Die vierde engel het toe sy bak op die son uitgegooi . Die son is in staat gestel om die mense met vuur te skroei .
66016009	Die mense is deur 'n hewige gloed geskroei en hulle het die Naam van God gevloek wat mag het oor hierdie plae . Hulle het egter nie tot inkeer gekom en aan Hom eer betoon nie .
66016010	Die vyfde engel het sy bak op die troon van die monster uitgegooi , en sy koninkryk is in duisternis gedompel . Die mense het hulle tonge begin byt van die pyn
66016011	en het die God van die hemel gevloek oor hulle pyne en sere . Hulle het hulle egter nie bekeer van hulle verkeerde dade nie .
66016012	Die sesde engel het toe sy bak op die groot Eufraatrivier uitgegooi . Sy vloei het opgedroog om 'n pad gereed te maak vir die konings wat van die ooste af kom .
66016013	Toe merk ek op dat uit die bek van die draak en uit die bek van die monster en uit die bek van die vals profeet drie onrein geeste kom , net soos paddas .
66016014	Dié geeste wat wondertekens doen , is van bose geeste afkomstig . Hulle gaan uit na die konings oor die hele bewoonde aarde heen om hulle bymekaar te maak vir die oorlog op die beslissende dag van God , die Almagtige .
66016015	" Wees bedag , Ek kom onverwags , net soos 'n dief . Geseënd is elkeen wat wakker loop en sy klere gereed hou sodat hy nie kaal hoef te loop en die mense sy verleentheid sien nie . "
66016016	Die geeste het die konings bymekaargemaak op die plek wat in Hebreeus Armageddon genoem word .
66016017	Die sewende engel het toe sy bak in die lug uitgegooi . 'n Kragtige stem het uit die rigting van die tempel , waar die troon ook is , gekom en gesê : " Dit is afgehandel . "
66016018	Toe het daar weerligstrale , dreunings en donderslae gekom . Daar was ook 'n reuse aardbewing soos wat daar nog nie was vandat die mens op die aarde gekom het nie — só 'n groot aardbewing was dit .
66016019	Die groot stad is in drie dele geskeur , en die stede van die nasies het ineengetuimel . God het dus hoegenaamd nie vergeet om vir die grote Babilon die beker met die wyn van sy woedende toorn te gee nie .
66016020	Elke eiland het eenvoudig weggeraak , en berge was ook nie meer te vind nie .
66016021	Groot haelstene , elkeen ongeveer 34 kilogram swaar , het van die hemel af op die mense gereën . Die mense het God egter gevloek oor die haelplaag omdat dit uitermate groot was .
66017001	Een van die sewe engele wat die sewe bakke vashou , het nadergekom en met my gepraat : " Kom , ek sal jou die oordeel wys wat oor die groot prostituut , wat by die baie waterstrome bly , gaan kom .
66017002	Die konings van die aarde het ongeoorloofde seks met haar gehad , en die bewoners van die aarde het dronk geword van die wyn van haar seksuele wanpraktyke . "
66017003	Die engel het my toe deur die Gees meegevoer na die woestyn toe . Daar het ek 'n vrou gesien wat op 'n bloedrooi monster sit . Die monster was aan alle kante vol godslasterlike name geskryf , en hy het sewe koppe en tien horings gehad .
66017004	Die vrou het pers en bloedrooi klere aangehad en was getooi met goud , kosbare stene en pêrels . In haar hand het sy 'n goue beker gevul met vieslikhede en die onrein dinge van haar seksuele wanpraktyke vasgehou .
66017005	Op haar voorkop was 'n geheimsinnige naam geskryf : " Groot Babilon , die moeder van dié wat seksuele wanpraktyke beoefen en van die losbandighede op die aarde . "
66017006	Ek het ook gesien dat die vrou dronk was van die bloed van hulle wat aan God toegewy is , van die bloed van hulle wat getuies van Jesus is . Ek het haar aangestaar , geheel en al verwonderd .
66017007	Die engel sê toe vir my : " Waarom is jy so verwonderd ? Ek sal jou vertel wat die misterie van hierdie vrou is , en van die monster met die sewe koppe en tien horings wat haar ronddra .
66017008	" Die monster wat jy gesien het , wás eers , maar is nie nou meer nie . Hy gaan uit die bodemlose diepte uit opkom om dan na die verderf toe te gaan . Die bewoners van die aarde wie se name nie van die fondamentlegging van die wêreld af in die Boekrol van die Lewe opgeskryf staan nie , sal verwonderd wees wanneer hulle die monster sien , want eers was hy en nou is hy nie meer nie en tog sal hy wees .
66017009	" In hierdie geval is onderskeidingsvermoë nodig vir elkeen wat oor wysheid beskik . Die sewe koppe is die sewe heuwels waarop die vrou sit . Verder is daar ook sewe konings .
66017010	Vyf konings het reeds geval . Die sesde een is nou hier . Die ander een het nog nie gekom nie ; wanneer hy kom , moet hy net vir 'n kort rukkie bly .
66017011	En die monster wat eers was en nie meer is nie , is self die agtste koning . Hy hoort by die sewe , en is op pad na sy vernietiging toe .
66017012	" Die tien horings wat jy gesien het , is tien konings . Hulle het nog nie heerskappy ontvang nie , maar kry saam met die monster een uur lank gesag as konings .
66017013	Hulle het net een doelwit in gedagte en hulle stel hulle krag en mag tot beskikking van die monster .
66017014	Hulle sal teen die Lam oorlog maak , maar die Lam — saam met dié wat Hy geroep en uitverkies het en wat betroubaar is — sal hulle oorwin , want Hy is die Here van die heersers en die Koning van die konings . "
66017015	Die engel het ook aan my gesê : " Die waterstrome wat jy gesien het waar die prostituut sit , verteenwoordig volke , skares mense , nasies en taalgroepe .
66017016	En die tien horings wat jy gesien het en die monster , hulle sal die prostituut haat en haar kaalgestroop en verlate maak . Hulle sal haar vleis opeet en haar met vuur verskroei .
66017017	" God het dit in hulle harte geplant om aan sy bedoeling uitvoering te gee . Hulle het een en dieselfde plan gehad : om hulle heerskappy tot beskikking van die monster te stel totdat God se woorde in vervulling gegaan het .
66017018	" Die vrou wat jy gesien het , is die groot stad wat heerskappy voer oor die konings van die aarde . "
66018001	Hierna het ek 'n ander engel uit die hemel sien afkom . Hy het oor groot mag beskik en die aarde is deur sy glans verlig .
66018002	Hy het met 'n kragtige stem uitgeroep : " Geval , geval het die grote Babilon ! Dit het die wegkruipplek gewordvan die bose geeste , 'n skuilplek van elke onrein gees , 'n nes van elke onrein roofvoëlen van haatlike diere .
66018003	Al die nasies het dronk geword van die dwelmdrank vanhaar seksuele wanpraktyke . Die konings van die aarde hetongeoorloofde seksueleverhoudingsmet haar gehad , en die handelaars van die aardehet ryk geworduit haar grenslose weelde . "
66018004	Toe het ek 'n ander stem uit die hemel hoor sê : " Verlaat haar , my volk , sodat julle nie deel hetaan haar sondesen haar plaejulle nie ook tref nie .
66018005	Haar sondes het so hoog soos die hemelopgehoopen God het haar wandadeonthou .
66018006	Gee aan haar terug wat sy uitgedeel het , en gee aan haar dubbel soveelas wat sy aan julle gedoen het . In die beker waarin sy vervolgingvir julle gemeng het , moet julle twee keer soveelinskink .
66018007	In dieselfde mate waarin sy haarself verheerliken weelderig geleef het , moet julle haar ook pyn en smartaandoen . In haar hart spog sy : ' Ek sit as 'n koningin op mytroon . Ek is nie 'n weduwee nie ; smart sal ek nooit ken nie . '
66018008	Daarom sal al haar plae haar op een dag oorweldig : dodelike siekte , smarten hongersnood . Sy sal deur vuur verteer word , want krágtig is die Here Godwat haar oordeel . "
66018009	Die konings van die aarde wat seks met haar gehad het en hulle in weelderigheid gebaai het , sal huil en met groot droefheid reageer wanneer hulle die rook van haar uitgebrande liggaam sien .
66018010	Omdat haar pyniging hulle die skrik op die lyf jaag , sal hulle ver weg gaan staan terwyl hulle sê : " Hoe vreeslik , hoe vreeslikis dit tog vir die groot stadBabilon , die magtige stad ! Binne een uurhet die oordeel jou getref ! "
66018011	Die handelaars van die aarde huil en rou oor haar omdat niemand meer hulle vragte goed koop nie :
66018012	vragte goud en silwer , kosbare stene en pêrels , fyn pers klerasie en bloedrooi sy , elke soort hout , elke ivoorvoorwerp , elke kosbare voorwerp van hout , koper of yster of marmer ,
66018013	kaneel en speserye , wierook , reukolie en reukwater , wyn en olyfolie , meel en koring , beeste en skape , perde , rytuie en slawe — sy het selfs met menselewens gesmous .
66018014	Hulle sê : " Hierdie luukse waarna jyin jou diepste binnestegesmag het , is jou nou ontneem . Al die weelderigeen blink dingeis nou vir jou verloreen hulle sal dit nêrensen nooit weer vind nie . "
66018015	Die handelaars van hierdie dinge wat hulleself deur haar verryk het , sal op 'n afstand gaan staan , omdat hulle bang is vir die foltering wat sy deurgaan . Hulle sal huil en rou
66018016	terwyl hulle sê : " Hoe vreeslik , hoe vreeslikis dit tog vir die groot stad , uitgevat in fyn linneklere , pers en bloedrooi , en opgesmuk met goud , kosbare stene en pêrels .
66018017	In een enkele uuris soveel rykdom uitgewis ! " Elke stuurman en elkeen wat per skip iewers heen vaar , die matrose en almal wat van die see afhanklik is , het op 'n afstand gaan staan ,
66018018	en hulle het geskreeu toe hulle die rook van haar verbranding sien . Hulle het gesê : " Watter stad was soos dié groot stad ? "
66018019	Hulle het toe stof op hulle koppe gestrooi en dit uitgeskreeu . Huilend en in rou gedompel , het hulle aanhou sê : " Hoe vreeslik , hoe vreeslikis dit tog vir die groot stad ! Almal wat skepe besit op die see , het hulle verryk uit haar bates . In een enkele uur is sy verwoes . "
66018020	Wees uitgelate oor haar val , hemel , en julle wat aan God gewy is , apostels en profete ! God het die oordeel wat julleuitgespreek het , inderdaad oor haar gebring .
66018021	Toe het 'n baie sterk engel 'n yslike rots , so groot soos 'n maalklip , gevat en dit in die see gegooi en gesê : " Net so gewelddadig salneergegooi wordBabilon , die groot stad , en niemand sal ditooit weer vind nie .
66018022	Die geluid van siterspelers en sangers , van fluitspelers entrompetblaserssal nooit weer in jougehoor word nie . Geen ambagsman , van watterambag ook al , sal ooit weer in jou gevind wordnie . Die geluid van 'n meulesal nooit weer in jougehoor word nie .
66018023	Die lig van 'n lamp sal nooit weer in jou skyn nie . Die stem van 'n bruidegom enbruidsal nooit weer in jougehoor word nie . Jou handelaars was die magnatevan hierdie aarde , want deur jou bedrieëry het hulleal die nasies om die bos gelei . "
66018024	In Babilon se strate is die bloed van die profete gevind , en van hulle wat aan Godtoegewy is , ja , almal wat op die aardedoodgemaak is .
66019001	Hierna het ek iets gehoor soos die magtige lied van 'n groot skare in die hemel wat sing : " Halleluja ! Die verlossing , die heerlikheiden die kragbehoort aan ons God !
66019002	Betroubaar en regverdigis sy oordele , want Hy het die oordeel voltrekoor die groot prostituutwat die aarde met haarseksuele wanpraktykebesoedel het . Hy het die bloed van sydiensknegte wat sy laat vloei het , gewreek . "
66019003	'n Tweede keer het hulle uitgeroep : " Halleluja ! Die rook van die stadstyg boontoe vir altyd . "
66019004	Die 24 ouderlinge en die vier lewende wesens het neergeval in aanbidding voor God wat op die troon sit terwyl hulle aanhou sê : " Amen ! Halleluja ! "
66019005	Van die troon se kant af het 'n stem opgeklink wat sê : " Loof ons God , al sy diensknegte , dié wat Hom met ontsag bejeën , klein en groot ! "
66019006	Ek het toe iets gehoor soos die geluid van 'n baie groot skare , soos die gedruis van baie waterstrome en soos die gerammel van swaar donderweer . Hulle het aanhou uitroep : " Halleluja ! Die Here heers as koning , ons God , die Almagtige ,
66019007	laat ons juig en jubelen aan Hom eer betoon , want die tyd het aangebreekvir die bruilof van die Lam , en sy bruid het haarselfdaarop voorberei .
66019008	Sy is toegelaat om fyn , helder skoon linne aan te trek . " Die fyn linneklere is die regverdige dade van hulle wat aan God toegewy is .
66019009	Die engel het toe vir my gesê : " Skryf : Geseënd is hulle wat na die bruilofsfees van die Lam uitgenooi is . " Hy sê toe ook aan my : " Die woorde wat van God af kom , is betroubaar . "
66019010	Toe het ek voor sy voete neergeval om hom te aanbid . Hy sê egter vir my : " Oppas , moenie ! Ek is net jou mededienskneg , en van al jou medegelowiges wat getuienis van hulle geloof in Jesus gelewer het . Buig neer in aanbidding voor God ! Die kern van die profesie is inderdaad om van Jesus te getuig . "
66019011	Toe het ek gesien die hemel is oopgemaak . En kyk ! Daar verskyn 'n wit perd . Sy Ruiter word die Getroue en Betroubare genoem . Hy oordeel op 'n regverdige manier en voer ook só oorlog .
66019012	Sy oë was soos 'n vuurvlam , en op sy kop was daar baie heerserskrone . Op Hom was 'n Naam geskryf wat niemand anders as net Hyself geken het nie .
66019013	Hy het klere aangehad wat in bloed gedoop is , en sy Naam was : Die Woord van God .
66019014	Die leërs van die hemel het Hom op wit perde gevolg . Hulle het fyn , helder wit klere aangehad .
66019015	Uit sy mond het daar toe 'n skerp swaard gekom om die nasies mee te verslaan , en Hy sal hulle soos met 'n ysterstaf beheer . Hy sal self die parskuip vir die wyn trap , dit is die wyn van die toorn en woede van God , die Almagtige .
66019016	Op sy kleed , by die heup , was 'n Naam geskryf : " Koning van die konings en Here van die heersers . "
66019017	Toe het ek 'n engel by die son sien staan . Hy het met 'n kragtige stem uitgeroep , en aan al die voëls wat in die middel van die hemel vlieg , gesê : " Kom , kom bymekaar vir die groot feesmaaltyd van God !
66019018	Kom verslind die vleis van die konings en die vleis van die militêre aanvoerders , die vleis van die magtiges en die vleis van die perde en hulle ruiters , en ook die vleis van al die vry mense , slawe , klein en groot ! "
66019019	Toe het ek gesien dat die monster die konings van die aarde met hulle leërs mobiliseer om oorlog te maak teen Hom wat op die perd sit en teen sy leërmag .
66019020	Maar die monster is gevange geneem en saam met hom ook die vals profeet wat die wondertekens ter ondersteuning van die monster gedoen het . Daarmee het hy die mense verlei wat die merkteken van die monster gedra en sy standbeeld aanbid het . Dié twee is lewendig in die vuurpoel gegooi wat met swael brand .
66019021	Die oorblywende mense is toe om die lewe gebring met die swaard wat uitgegaan het uit die mond van Hom wat op die perd sit . Al die voëls het hulle dik gevreet aan hulle vleis .
66020001	Ek het toe 'n engel van die hemel af sien kom met die sleutel van die bodemlose put terwyl hy 'n groot ketting in sy hand hou .
66020002	Hy het die draak , die slang van die oertyd , dit is die duiwel en Satan , vasgegryp en hom vir 1000 jaar gebind .
66020003	Die engel het hom in die bodemlose put gegooi , dit toegesluit en dit bokant hom verseël sodat hy nie langer die nasies sou verlei totdat die 1000 jaar verstryk het nie . Daarna moet hy vir 'n klein rukkie losgemaak word .
66020004	Toe het ek trone gesien , en dié wat daarop sit , is die bevoegdheid gegee om te oordeel . Ek het ook die siele gesien van hulle wat onthoof is as gevolg van hulle getuienis aangaande Jesus en die boodskap van God . Dit is hulle wat nie voor die monster en sy standbeeld neergeval het in aanbidding nie , en nie die merkteken op hulle voorkop en op hulle hand ontvang het nie . Hulle het toe weer lewend geword en saam met Christus vir 1000 jaar lank regeer .
66020005	Die oorblywende dooies het nie weer lewend geword voordat die 1000 jaar om was nie . Dit is die eerste opstanding .
66020006	Geseënd en heilig is hy wat deel het aan die eerste opstanding . Oor hierdie mense het die tweede dood geen mag nie , maar hulle sal priesters van God en van Christus wees , en sal saam met Hom die 1000 jaar lank as konings regeer .
66020007	Wanneer die 1000 jaar om is , sal Satan uit sy tronk losgelaat word .
66020008	Hy sal dan daarop uit wees om die nasies tussen die vier hoeke van die aarde , die Gog en Magog , te verlei en om hulle te monster vir die oorlog . Getallegewys is hulle so baie soos die sand van die see .
66020009	Hulle het toe van oor die hele breedte van die aarde af opgetrek en die laer van hulle wat aan God toegewy is , en die geliefde stad omsingel . Daar het egter vuur van die hemel af op hulle afgekom en hulle verteer .
66020010	Satan wat hulle verlei het , is daarop in die poel van vuur en swael gegooi , daar waar die monster en die vals profeet ook reeds is . Daar sal hulle dag en nag vir altyd gefolter word .
66020011	Ek het toe 'n groot wit troon gesien en Iemand wat daarop sit . Die aarde en die hemel het van Hom af weggevlug , en daar was nie meer wegkruipplek vir hulle oor nie .
66020012	Ek het ook die dooies , groot en klein , voor die troon sien staan . Daarna is die boekrolle oopgemaak . Daar is ook 'n ander boekrol oopgemaak , dit is die Boekrol van die Lewe . Die dooies is geoordeel volgens wat opgeskryf staan oor wat hulle gedoen het .
66020013	Die see het die dooies teruggegee wat daarin was , en die dood en die doderyk het die dooies teruggegee wat daarin was , en hulle is elkeen geoordeel volgens wat hulle gedoen het .
66020014	Die dood en die doderyk is toe in die vuurpoel gegooi . Dit is die tweede dood — die poel van vuur .
66020015	En as dit geblyk het dat iemand se naam nie in die Boekrol van die Lewe opgeskryf staan nie , is hy in die vuurpoel gegooi .
66021001	Toe het ek 'n nuwe hemel en 'n nuwe aarde gesien ; want die eerste hemel en die eerste aarde het verbygegaan en die see het nie meer bestaan nie .
66021002	Ek het ook die heilige stad , die nuwe Jerusalem , van God af uit die hemel sien neerkom . Die nuwe Jerusalem was soos 'n bruid wat vir haar eggenoot mooigemaak is .
66021003	Ek het toe 'n kragtige stem van die troon af hoor sê : " Kyk , die tentwoning van God is nou onder die mense opgeslaan . Hy sal by hulle bly , en hulle sal sy volke wees en God sal self by hulle wees as hulle God .
66021004	Hy sal elke traan van hulle oë afvee en die dood sal glad nie meer bestaan nie . Ook hartseer of smartkrete of pyn sal glad nie meer bestaan nie . Die ou dinge het verbygegaan . "
66021005	Hy wat op die troon sit , het toe gesê : " Kyk , Ek maak alle dinge nuut . " En Hy sê verder : " Teken dit aan , want hierdie woorde is geloofwaardig en betroubaar . "
66021006	Verder het Hy vir my gesê : " Dit is afgehandel . Ek is die Alfa en die Omega , die Begin en die Einde . Iemand wat dors het , sal Ek verniet laat drink uit die fontein met lewegewende water .
66021007	Die een wat aanhou oorwin , sal hierdie dinge erf , en Ek sal vir hom God wees en hy sal vir My 'n kind wees .
66021008	" Maar vir die oneerlikes , onbetroubares , korruptes , moordenaars , persone wat seksuele sondes doen , towenaars , afgodsdienaars en al die leuenaars wag die poel wat met vuur en swael brand . Dit is die tweede dood . "
66021009	Toe het een van die sewe engele wat die sewe bakke vashou wat vol was met die laaste sewe plae , nadergestaan en aan my gesê : " Kom , ek sal jou die bruid wys , die vrou van die Lam . "
66021010	Hy het my toe in die Gees na 'n groot en hoë berg geneem en die heilige stad Jerusalem , wat van God af uit die hemel afgekom het , aan my gewys .
66021011	Die stad was gevul met die heerlikheid van God . Dit het gestraal , net soos 'n baie kosbare steen , soos 'n kristalhelder jaspis .
66021012	Die stad het ook 'n groot en hoë muur gehad waarin twaalf poorte was . By die poorte is daar twaalf engele , met twaalf name op die poorte gegraveer ; dit is die name van die twaalf stamme van Israel .
66021013	Aan die oostekant is daar drie poorte , aan die noordekant drie , aan die suidekant drie en aan die westekant drie .
66021014	Die stadsmuur het twaalf fondamentstene waarop die twaalf name van die twaalf apostels van die Lam geskryf staan .
66021015	Die engel wat met my in gesprek was , het 'n goue liniaal vasgehou . Die doel was om daarmee die stad self , sy poorte en sy muur te meet .
66021016	Die stad is vierkantig uitgelê , sy lengte dieselfde as sy breedte . Hy het toe die stad met die meetstok gemeet . Die lengte , die breedte en ook die hoogte daarvan is dieselfde — 12000 stadia .
66021017	Hy het ook die muur van die stad gemeet . Dit is 144 el hoog . ( Die engel het volgens 'n aardse maat gemeet . )
66021018	Die boumateriaal van die muur is jaspis en dié van die stad self suiwer goud , so helder soos skoon glas .
66021019	Die fondamentstene van die stadsmuur is met elke soort edelsteen versier : die eerste fondamentsteen met jaspis , die tweede met saffier , die derde met agaat , die vierde met smarag ,
66021020	die vyfde met sardoniks , die sesde met karneool , die sewende met chrisoliet , die agtste met berilsteen , die negende met topaas , die tiende met chrisopraas , die elfde met hiasint , en die twaalfde met ametis .
66021021	Die twaalf poorte is van twaalf pêrels gemaak . Elkeen van die poorte is uit een pêrel gemaak . Die strate van die stad is van suiwer goud , so helder soos deurskynende glas .
66021022	Ek het nie 'n tempel in die stad gesien nie , want die Here God , die Almagtige , en die Lam is sy tempel .
66021023	Die stad het ook nie die son en die maan nodig om dit te verlig nie , want die heerlikheid van God het dit verlig , en die Lam is sy kandelaar .
66021024	Die nasies sal in die stad se lig lewe en die konings van die aarde bring hulle luister daarheen .
66021025	Die poorte van die stad sal bedags nooit gesluit word nie , en daar sal nie meer nag wees nie .
66021026	Die nasies sal hulle luister en eerbetoon na die stad toe bring .
66021027	Niks wat besoedel is en niemand wat gruwelik en vals optree , sal ooit hulle voete in die stad sit nie , slegs dié wat opgeskryf is in die Boekrol van die Lewe , dit is die Boekrol van die Lam .
66022001	Toe het die engel aan my die rivier met lewegewende water gewys . Dit is helder soos kristal en vloei vanaf die troon van God en van die Lam .
66022002	Tussen die hoofstraat van die stad aan die een kant en die rivier aan die ander kant staan die boom van die lewe . Dit dra twaalf keer per jaar vrug ; elke maand dra hy sy vrugte . En die blare van dié boom gee genesing aan die nasies .
66022003	Geen vervloeking van enigiets sal langer meer bestaan nie . Die troon van God en van die Lam sal in die stad staan en sy diensknegte sal Hom dien .
66022004	Hulle sal Hom vol in die oë kyk , en sy Naam sal op hulle voorkoppe wees .
66022005	Daar sal ook geen behoefte aan die lig van 'n kandelaar of van die son wees nie omdat die Here God vir hulle lig sal gee , en hulle sal vir altyd as konings regeer .
66022006	Die engel het toe aan my gesê : " Hierdie woorde is geloofwaardig en betroubaar . Die Here God wat sy Gees aan die profete gegee het , het sy engel gestuur om aan sy diensknegte te wys wat binnekort moet gebeur . "
66022007	Jesus sê toe : " Kyk , Ek kom gou ! Geseënd is elkeenwat die profetiese woordein hierdie boekrol gehoorsaam . "
66022008	Ek , Johannes , het hierdie dinge gehoor en gesien . En toe ek dit gehoor en gesien het , het ek in aanbidding neergeval voor die voete van die engel wat al hierdie dinge aan my uitgewys het .
66022009	Maar hy sê aan my : " Oppas , moenie ! Ek is maar net 'n mededienskneg van jou en van jou medegelowiges , naamlik die profete , en van dié wat die woorde van hierdie boekrol gehoorsaam . Aanbid God ! "
66022010	Hy het toe aan my 'n opdrag gegee : " Moenie die woorde van hierdie profetiese boekrol verseël nie , want die eindtyd is naby .
66022011	" Wie aanhou om kwaad te doen , moet nog meer kwaad doen en wie vuil is , moet vuil bly , maar wie reg optree , moet voortgaan om reg te doen , en wie aan God toegewy is , moet ook verder aan God toegewy bly . "
66022012	Jesus sê : " Kyk , Ek kom gou ! My loon kom saam met My om almal te beloon volgens wat hulle gedoen het .
66022013	Ek is die Alfa en die Omega , die Eerste en die Laaste , die Begin en die Einde . "
66022014	Geseënd is dié wat hulle klere skoon was sodat hulle aanspraak mag hê op die boom van die lewe , en mag ingaan deur die poorte van die stad .
66022015	Al die onreines bly buite — die towenaars , dié wat seksuele sondes doen , die moordenaars , die afgodsdienaars en elkeen wat die leuen liefhet en lieg .
66022016	" Ek , Jesus , het my engel gestuur om al die dinge aan julle in die gemeentes te verkondig . Ek is die Wortel , die Nakomeling van Dawid , die helder Môrester . "
66022017	Die Gees en die bruid sê toe : " Kom ! " En elkeen wat dit hoor , moet sê : " Kom ! " En elkeen wat dors het , moet kom ; elkeen wat smagna die lewegewende water , moet kom haal , verniet !
66022018	Ek getuig plegtig teenoor elkeen wat die woorde van hierdie profetiese boekrol hoor : As iemand iets hieraan byvoeg , sal God vir hom as straf die plae byvoeg waarvan in hierdie boekrol geskryf is ,
66022019	en as iemand een van die woorde van hierdie profetiese boekrol wegneem , sal God sy deel wegneem aan die boom van die lewe en aan die heilige stad waarvan in hierdie boekrol geskryf is .
66022020	Hy wat hierdie dinge getuig , sê : " Ja , Ek kom gou ! " Amen ! Kom , Here Jesus !
66022021	Mag die genade van die Here Jesus met julle almal wees .
