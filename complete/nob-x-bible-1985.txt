# language_name:        Bokmål (Norsk)
# closest ISO 639-3:    nob
# ISO_15924:            Latn
# year_short:           1985
# year_long:            1978 Bible<br>1985 Bible revised
# vernacular_title:     The Bible in Norwegian 1978/85 bokmål
# english_title:        The Bible in Norwegian (bokmål)
# URL:                  https://www.bible.com/de/bible/30/gen.1.n78bm
# copyright_short:      © The Norwegian Bible Society 1985
# copyright_long:       The Bible translations are protected by copyright. The Bible texts from The Norwegian Bible Society which are presented in YouVersion.org are free to use for personal Bible reading. Beyond the quotation rights (Norwegian text: no.wikipedia.org/wiki/Sitatrett and www.lovdata.no/all/nl-19610512-002.html), it is not allowed, according to the Norwegian Copyright Act, to copy, export, distribute or duplicate all or parts of the text for commercial or non-commercial use without consent from The Norwegian Bible Society. A breach of these provisions will be reported and will imply liability to pay compensation. This material is protected by copyright law. Without explicit authorisation, reproduction is only allowed in so far as it is permitted by law or by agreement with a collecting society.  www.bibel.no
# notes:                
40001001	Dette er ættetavlen til Jesus Kristus , Davids sønn og Abrahams sønn .
40001002	Abraham fikk sønnen Isak , Isak fikk Jakob , Jakob fikk Juda og brødrene hans ;
40001003	Juda fikk sønnene Peres og Serah med Tamar , Peres fikk Hesron , Hesron fikk Aram ,
40001004	Aram fikk Amminadab , Amminadab fikk Naksjon , Naksjon fikk Salma ;
40001005	Salma fikk sønnen Boas med Rahab . Boas fikk sønnen Obed med Rut , Obed fikk Isai ,
40001006	og Isai var far til kong David . David fikk sønnen Salomo med Urias hustru ,
40001007	Salomo fikk Rehabeam , Rehabeam fikk Abia , Abia fikk Asa ,
40001008	Asa fikk Josjafat , Josjafat fikk Joram , Joram fikk Ussia ,
40001009	Ussia fikk Jotam , Jotam fikk Akas , Akas fikk Hiskia ,
40001010	Hiskia fikk Manasse , Manasse fikk Amon , Amon fikk Josjia ,
40001011	Josjia fikk Jojakin og brødrene hans , på den tid da folket ble bortført til Babylon .
40001012	Etter bortføringen til Babylon fikk Jojakin sønnen Sjealtiel , Sjealtiel fikk Serubabel ,
40001013	Serubabel fikk Abiud , Abiud fikk Eljakim , Eljakim fikk Asor ,
40001014	Asor fikk Sadok , Sadok fikk Akim , Akim fikk Eliud ,
40001015	Eliud fikk Elasar , Elasar fikk Mattan , Mattan fikk Jakob ,
40001016	og Jakob var far til Josef , Marias mann . Hun fødte Jesus , han som kalles Kristus .
40001017	Altså er det i alt fjorten slektledd fra Abraham til David , fjorten ledd fra David til bortføringen til Babylon , og fjorten ledd fra bortføringen og fram til Kristus .
40001018	Med Jesu Kristi fødsel gikk det slik til : Hans mor Maria var trolovet med Josef ; men før de var kommet sammen , viste det seg at hun var med barn , ved Den Hellige Ånd .
40001019	Josef , hennes trolovede , som var en rettskaffen mann og ikke ønsket å føre skam over henne , ville da skille seg fra henne i stillhet .
40001020	Mens han nå tenkte på dette , viste en Herrens engel seg for ham i en drøm og sa : « Josef , Davids sønn ! Vær ikke redd for å føre Maria hjem som din hustru . For barnet som er unnfanget i henne , er av Den Hellige Ånd .
40001021	Hun skal føde en sønn , og du skal gi ham navnet Jesus ; for han skal frelse sitt folk fra deres synder . »
40001022	Alt dette skjedde for at det Herren har talt gjennom profeten , skulle oppfylles :
40001023	Se , jomfruen skal bli med barn ¬ og føde en sønn , og de skal gi ham ¬ navnet Immanuel — det betyr : Gud med oss .
40001024	Da Josef våknet av søvnen , gjorde han som Herrens engel hadde pålagt ham , og tok sin trolovede hjem til seg .
40001025	Men han levde ikke sammen med henne før hun hadde født sin sønn ; og han gav ham navnet Jesus .
40002001	Da Jesus var født i Betlehem i Judea , på den tid Herodes var konge , kom noen vismenn fra Østen til Jerusalem
40002002	og spurte : « Hvor er jødenes konge som nå er født ? Vi så hans stjerne da den gikk opp ved morgengry , og er kommet for å hylle ham . »
40002003	Da kong Herodes hørte det , ble han meget urolig , og hele Jerusalem med ham .
40002004	Han kalte sammen alle overprestene og folkets skriftlærde og spurte dem hvor Messias skulle fødes .
40002005	« I Betlehem i Judea , » svarte de , « for slik er det skrevet hos profeten :
40002006	Du Betlehem i Juda land er slett ikke den ringeste ¬ av fyrstene i Juda . For fra deg ¬ skal det komme en høvding , som skal være hyrde for Israel , ¬ mitt folk . »
40002007	Da kalte Herodes vismennene til seg i all stillhet og spurte dem ut om tiden da stjernen hadde vist seg .
40002008	Så sendte han dem til Betlehem og sa : « Dra av sted og forhør dere nøye om dette barnet ! Og når dere har funnet det , så meld fra til meg , for at også jeg kan komme og hylle det . »
40002009	Da de hadde hørt kongens ord , drog de av sted . Stjernen som de hadde sett gå opp , gikk foran dem , inntil den ble stående over stedet der barnet var .
40002010	Da de så stjernen , ble de fylt av glede .
40002011	De gikk inn i huset og fikk se barnet hos moren , Maria , og de falt på kne og hyllet det . Så åpnet de sine skrin og bar fram gaver til barnet : gull , røkelse og myrra .
40002012	Men i en drøm ble de varslet om at de ikke måtte vende tilbake til Herodes , og de tok en annen vei hjem til sitt land .
40002013	Da de var dratt bort , viste Herrens engel seg for Josef i en drøm og sa : « Stå opp , ta barnet og moren med deg og flykt til Egypt , og bli der til jeg sier fra ! For Herodes kommer til å lete etter barnet for å drepe det . »
40002014	Han stod da opp , tok barnet og moren og drog samme natt av sted til Egypt
40002015	og ble der til Herodes var død . Slik skulle det ordet oppfylles som Herren har talt ved profeten : Fra Egypt kalte jeg min sønn .
40002016	Da Herodes forstod at vismennene hadde narret ham , ble han rasende og gav ordre om å drepe alle guttebarn i Betlehem og omegn som var to år og yngre ; dette svarte til det han hadde fått vite av vismennene om tiden .
40002017	Da gikk det ordet i oppfyllelse som var talt ved profeten Jeremia :
40002018	Rop ble hørt i Rama , gråt og høylytt klage : Rakel gråt over sine barn og ville ikke la seg trøste . For de er ikke mer .
40002019	Etter at Herodes var død , viste Herrens engel seg i en drøm for Josef i Egypt
40002020	og sa : « Stå opp , ta barnet og moren med deg og dra til Israels land ! For de som stod barnet etter livet , er døde . »
40002021	Han stod da opp , tok barnet og moren med seg og kom til Israels land .
40002022	Men da han fikk høre at Arkelaus var blitt konge i Judea etter sin far Herodes , våget han ikke å slå seg ned der . Han ble varslet i en drøm og drog til Galilea .
40002023	Da han kom dit , bosatte han seg i en by som heter Nasaret . Slik skulle det bli oppfylt som profetene hadde sagt , at han skulle kalles en nasareer .
40003001	På den tid stod døperen Johannes fram i Judeas ødemark og forkynte :
40003002	« Vend om , for himmelriket er nær ! »
40003003	Det er om ham det er sagt ved profeten Jesaja : En røst roper i ødemarken : Rydd vei for Herren , gjør hans stier rette !
40003004	Johannes var kledd i en kappe av kamelhår og hadde et lærbelte om livet , og maten hans var gresshopper og vill honning .
40003005	Folk drog ut til ham fra Jerusalem og hele Judea og landet ved Jordan .
40003006	De ble døpt av ham i elven Jordan , idet de bekjente sine synder .
40003007	Men da han så at mange fariseere og saddukeere kom for å bli døpt , sa han til dem : « Ormeyngel ! Hvem har lært dere hvordan dere skal unnslippe den kommende vredesdom ?
40003008	Så bær da frukt som svarer til omvendelsen .
40003009	Og tro ikke at dere kan si : Vi har Abraham til far . For jeg sier dere : Gud kan oppreise barn for Abraham av disse steinene .
40003010	Øksen ligger allerede ved roten av trærne ; hvert tre som ikke bærer god frukt , blir hogd ned og kastet på ilden .
40003011	Jeg døper dere med vann til omvendelse . Men han som kommer etter meg , er sterkere enn jeg . Jeg er ikke engang verdig til å ta av ham sandalene . Han skal døpe dere med Hellig Ånd og ild .
40003012	Han har kasteskuflen i hånden og skal rense kornet på treskeplassen . Hveten sin skal han samle i låven , men agnene skal han brenne opp med ild som aldri slokner . »
40003013	Da drog Jesus fra Galilea til Jordan og kom til Johannes for å bli døpt av ham .
40003014	Men Johannes ville hindre ham og sa : « Jeg trenger å døpes av deg , og så kommer du til meg ! »
40003015	Jesus svarte : « La det nå skje ! Dette må vi gjøre for å oppfylle all rettferdighet . » Da lot Johannes det skje .
40003016	Da Jesus var blitt døpt , steg han straks opp av vannet . Og se , himmelen åpnet seg , og han så Guds Ånd komme ned over seg som en due .
40003017	Og det lød en røst fra himmelen : « Dette er min Sønn , den elskede , som jeg har behag i . »
40004001	Jesus ble så av Ånden ført ut i ødemarken for å fristes av djevelen .
40004002	Han fastet i førti dager og førti netter og ble til sist sulten .
40004003	Da kom fristeren til ham og sa : « Er du Guds Sønn , så si at disse steinene skal bli til brød ! »
40004004	Jesus svarte : « Det står skrevet : Mennesket lever ikke bare av brød , men av hvert ord som kommer fra Guds munn . »
40004005	Deretter tok djevelen ham med til den hellige by og stilte ham på det ytterste hjørne av tempelmuren
40004006	og sa : « Er du Guds Sønn , så kast deg ned herfra ! For det står skrevet : Han skal gi sine engler ¬ befaling om deg ; de skal bære deg på hendene , så du ikke støter foten ¬ mot noen stein . »
40004007	Men Jesus svarte : « Det står også skrevet : Du skal ikke sette Herren din Gud på prøve . »
40004008	Så tok djevelen ham opp på et meget høyt fjell og viste ham alle verdens riker og deres herlighet
40004009	og sa : « Alt dette vil jeg gi deg , dersom du faller ned og tilber meg . »
40004010	Da sa Jesus til ham : « Bort fra meg , Satan ! For det er skrevet : Herren din Gud skal du tilbe , og bare ham skal du tjene . »
40004011	Da forlot djevelen ham , og engler kom og tjente ham .
40004012	Da Jesus fikk høre at Johannes var kastet i fengsel , drog han tilbake til Galilea .
40004013	Han forlot Nasaret og slo seg ned i Kapernaum ved Galilea-sjøen , i området til stammene Sebulon og Naftali .
40004014	Slik skulle det bli oppfylt som er talt ved profeten Jesaja :
40004015	Du Sebulons land ¬ og Naftalis land , som ligger langsmed sjøen , og landet øst for Jordan , du hedningenes Galilea :
40004016	Det folk som satt i mørke , har sett et stort lys . Over dem som bor ¬ i dødens land og skygge , har lyset gått opp .
40004017	Fra den tid begynte Jesus å forkynne : « Vend om , for himmelriket er nær ! »
40004018	En gang Jesus gikk langs Galilea-sjøen , fikk han se to brødre : Simon , som også har navnet Peter , og hans bror Andreas . De var i ferd med å kaste not i sjøen ; de var fiskere .
40004019	Han sa til dem : « Følg meg , så vil jeg gjøre dere til menneskefiskere ! »
40004020	Straks lot de garnene ligge og fulgte ham .
40004021	Da Jesus gikk videre , så han to andre brødre : Jakob , sønn av Sebedeus , og broren Johannes . De satt i båten sammen med sin far og bøtte garn . Han kalte dem ,
40004022	og straks forlot de båten og faren og fulgte ham .
40004023	Siden drog Jesus omkring i hele Galilea ; han lærte folket i synagogene deres , forkynte evangeliet om riket og helbredet alle sykdommer og plager hos folket .
40004024	Ryktet om ham spredte seg over hele Syria , og de kom til ham med alle som hadde det vondt og led av noen sykdom eller plage , både besatte , månesyke og lamme — og han helbredet dem .
40004025	Store folkemengder fulgte ham fra Galilea og Dekapolis , fra Jerusalem og Judea og fra området øst for Jordan .
40005001	Da Jesus så folkemengden , gikk han opp i fjellet . Der satte han seg , og disiplene samlet seg om ham .
40005002	Han tok til orde og lærte dem :
40005003	Salige er de som er fattige ¬ i seg selv , for himmelriket er deres .
40005004	Salige er de som sørger , for de skal trøstes .
40005005	Salige er de tålsomme , for de skal arve jorden .
40005006	Salige er de som hungrer ¬ og tørster etter rettferdigheten , for de skal mettes .
40005007	Salige er de ¬ barmhjertige , for de skal få barmhjertighet .
40005008	Salige er de rene av hjertet , for de skal se Gud .
40005009	Salige er de ¬ som skaper fred , for de skal kalles Guds barn .
40005010	Salige er de som blir forfulgt ¬ for rettferdighets skyld , for himmelriket er deres .
40005011	Ja , salige er dere når de for min skyld håner og forfølger dere , lyver på dere og snakker ondt om dere på alle vis .
40005012	Gled og fryd dere , for stor er den lønn dere har i himmelen . Slik forfulgte de også profetene før dere .
40005013	Dere er jordens salt ! Men om saltet mister sin kraft , kan det da bli til salt igjen ? Det duger ikke lenger til noe , men kastes ut og tråkkes ned av menneskene .
40005014	Dere er verdens lys ! En by som ligger på et fjell , kan ikke skjules .
40005015	Og når en tenner et lys , setter en det ikke under et kar , men i en stake , så det lyser for alle i huset .
40005016	Slik skal også deres lys skinne for menneskene , så de kan se de gode gjerninger dere gjør , og prise deres Far i himmelen !
40005017	Tro ikke at jeg er kommet for å oppheve loven eller profetene ! Jeg er ikke kommet for å oppheve , men for å oppfylle .
40005018	Sannelig , jeg sier dere : Før himmel og jord forgår , skal ikke den minste bokstav eller en eneste tøddel i loven forgå — før alt er skjedd .
40005019	Om altså noen opphever et eneste av disse minste budene og lærer menneskene dette , skal han regnes for den minste i himmelriket . Men den som holder dem og lærer andre dette , han skal være stor i himmelriket .
40005020	Ja , jeg sier dere : Dersom ikke deres rettferdighet langt overgår de skriftlærdes og fariseernes , kommer dere aldri inn i himmelriket .
40005021	Dere har hørt det er sagt til fedrene : Du skal ikke slå i hjel , og den som gjør det , skal komme for domstolen .
40005022	Men jeg sier dere : Den som blir sint på en annen , skal for domstolen , og den som sier til en annen : Din dumrian , skal stilles for Det høye råd , og den som sier : Din ugudelige narr , skal være skyldig til helvetes ild .
40005023	Dersom du bærer fram et offer til alteret og der kommer til å tenke på at en annen har noe å anklage deg for ,
40005024	så la offergaven ligge foran alteret og gå først og bli forlikt med ham . Kom så og bær fram ditt offer !
40005025	Skynd deg å komme overens med din motpart mens du ennå er med ham på veien . Ellers vil han overgi deg til dommeren , og dommeren til vakten , og du blir kastet i fengsel .
40005026	Sannelig , jeg sier deg : Du slipper ikke ut derfra før du har betalt til siste øre .
40005027	Dere har hørt det er sagt : Du skal ikke bryte ekteskapet .
40005028	Men jeg sier dere : Den som ser på en kvinne med begjær etter henne , har allerede begått ekteskapsbrudd med henne i sitt hjerte .
40005029	Om ditt høyre øye lokker deg til synd , så riv det ut og kast det fra deg ! Det er bedre for deg å miste ett av dine lemmer , enn at hele ditt legeme kastes i helvete .
40005030	Og om din høyre hånd lokker deg til synd , så hogg den av og kast den fra deg ! For det er bedre for deg å miste ett av dine lemmer , enn at hele ditt legeme kommer til helvete .
40005031	Det er sagt : Den som skiller seg fra sin hustru , skal gi henne skilsmissebrev .
40005032	Men jeg sier dere : Den som skiller seg fra sin hustru av noen annen grunn enn hor , han blir skyld i at det begås ekteskapsbrudd med henne . Og den som gifter seg med en fraskilt kvinne , bryter ekteskapet .
40005033	Dere har også hørt det er sagt til fedrene : Du skal ikke sverge falskt , men holde det du har lovt for Herren med ed .
40005034	Men jeg sier dere : Dere skal slett ikke sverge , verken ved himmelen , for den er Guds trone ,
40005035	eller ved jorden , for den er hans fotskammel , eller ved Jerusalem , for det er den store konges by .
40005036	Sverg heller ikke ved ditt hode , for du kan ikke gjøre et eneste hår hvitt eller svart .
40005037	La et ja være ja og et nei være nei ! Det som er mer enn dette , er av det onde .
40005038	Dere har hørt det er sagt : Øye for øye og tann for tann .
40005039	Men jeg sier dere : Sett dere ikke imot den som gjør ondt mot dere . Om noen slår deg på høyre kinn , så vend også det andre til .
40005040	Vil noen saksøke deg og ta skjorten din , så la ham få kappen også .
40005041	Tvinger noen deg til å følge med én mil , så gå to med ham .
40005042	Gi den som ber deg , og vend ikke ryggen til den som vil låne av deg .
40005043	Dere har hørt det er sagt : Du skal elske din neste og hate din fiende .
40005044	Men jeg sier dere : Elsk deres fiender , velsign dem som forbanner dere , gjør godt mot dem som hater dere , og be for dem som forfølger dere ,
40005045	så dere kan være barn av deres Far i himmelen . For han lar sin sol gå opp over onde og gode og lar det regne over dem som gjør rett og dem som gjør urett .
40005046	Om dere elsker dem som elsker dere , er det noe å lønne dere for ? Gjør ikke tollerne det samme ?
40005047	Og om dere hilser vennlig på deres egne , er det noe storartet ? Gjør ikke hedningene det samme ?
40005048	Vær da fullkomne , slik som deres himmelske Far er fullkommen .
40006001	Pass dere for å gjøre gode gjerninger for øynene på folk , for å bli sett av dem . Da får dere ingen lønn hos deres Far i himmelen .
40006002	Når du gir til de fattige , skal du ikke utbasunere det , slik hyklerne gjør i synagogene og på gatene for å bli æret av mennesker . Sannelig , jeg sier dere : De har alt fått sin lønn .
40006003	Når du gir en gave , la da ikke din venstre hånd vite hva den høyre gjør ,
40006004	men gi din gave i det skjulte . Og din Far , som ser i det skjulte , skal lønne deg .
40006005	Når dere ber , skal dere ikke gjøre som hyklerne : De liker å stå i synagogene og på gatehjørnene og be for å vise seg for folk . Sannelig , jeg sier dere : De har alt fått sin lønn .
40006006	Men når du ber , skal du gå inn i ditt rom og lukke din dør og be til din Far som er i det skjulte . Og din Far , som ser i det skjulte , skal lønne deg .
40006007	Når dere ber , skal dere ikke ramse opp ord slik hedningene gjør ; de tror de blir bønnhørt ved å bruke mange ord .
40006008	Vær ikke lik dem ! For dere har en Far som vet hva dere trenger , før dere ber ham om det .
40006009	Slik skal dere da be : Fader vår , ¬ du som er i himmelen ! La ditt navn holdes hellig .
40006010	La ditt rike komme . La din vilje skje på jorden som i himmelen .
40006011	Gi oss i dag vårt daglige brød .
40006012	Forlat oss vår skyld , som vi òg forlater ¬ våre skyldnere .
40006013	Led oss ikke inn i fristelse , men frels oss fra det onde . For riket er ditt , ¬ og makten og æren i evighet . Amen .
40006014	For dersom dere tilgir mennesker den urett de gjør mot dere , skal også den Far dere har i himmelen , tilgi dere .
40006015	Men om dere selv ikke tilgir , skal heller ikke han tilgi det dere har forbrutt .
40006016	Når dere faster , skal dere ikke sette opp en dyster mine slik som hyklerne ; de går med et fordreiet ansikt , for de vil vise folk at de faster . Sannelig , jeg sier dere : De har alt fått sin lønn .
40006017	Men når du faster , skal du salve hodet og vaske ansiktet ,
40006018	så ikke menneskene ser at du faster , men bare din Far som er i det skjulte . Og din Far , som ser i det skjulte , skal lønne deg .
40006019	Dere skal ikke samle skatter på jorden , hvor møll og mark ødelegger , og hvor tyver bryter inn og stjeler .
40006020	Men dere skal samle skatter i himmelen , der verken møll eller mark ødelegger og tyver ikke bryter inn og stjeler .
40006021	For hvor din skatt er , der vil også ditt hjerte være .
40006022	Det er øyet som gir legemet lys . Er ditt øye friskt , blir hele ditt legeme lyst .
40006023	Men er ditt øye sykt , blir hele legemet mørkt . Om nå lyset i deg er mørke , hvor dypt blir da ikke mørket !
40006024	Ingen kan tjene to herrer . Han vil hate den ene og elske den andre , eller holde seg til den ene og forakte den andre . Dere kan ikke tjene både Gud og Mammon .
40006025	Derfor sier jeg dere : Vær ikke bekymret for mat og drikke som dere må ha for å leve , og heller ikke for klærne som kroppen trenger . Er ikke livet mer enn maten og kroppen mer enn klærne ?
40006026	Se på fuglene under himmelen ! De sår ikke , de høster ikke og samler ikke i hus , men den Far dere har i himmelen , gir dem føde likevel . Er ikke dere mer verd enn de ?
40006027	Hvem av dere kan vel med all sin bekymring legge en eneste alen til sin livslengde ?
40006028	Og hvorfor er dere bekymret for klærne ? Se på liljene på marken , hvordan de vokser ! De arbeider ikke og spinner ikke ,
40006029	men jeg sier dere : Selv ikke Salomo i all sin prakt var kledd som en av dem .
40006030	Når Gud kler gresset på marken så fint , det som står der i dag og kastes i ovnen i morgen , hvor mye mer skal han ikke da kle dere ? Så lite tro dere har !
40006031	Vær altså ikke bekymret og si : Hva skal vi spise ? eller : Hva skal vi drikke ? eller : Hva skal vi kle oss med ?
40006032	Alt dette er hedningene opptatt av ; men den Far dere har i himmelen , vet at dere trenger alt dette .
40006033	Søk først Guds rike og hans rettferdighet , så skal dere få alt det andre i tillegg .
40006034	Så vær ikke bekymret for morgendagen ; morgendagen skal bekymre seg for seg selv . Hver dag har nok med sin egen plage .
40007001	Døm ikke , for at dere ikke skal bli dømt !
40007002	For dere skal selv dømmes etter den dom dere feller over andre , og det skal måles opp for dere i det målet dere selv bruker .
40007003	Hvorfor ser du flisen i din brors øye , men bjelken i ditt eget øye legger du ikke merke til ?
40007004	Eller hvordan kan du si til din bror : La meg ta flisen ut av øyet ditt , når det er en bjelke i ditt eget ?
40007005	Din hykler ! Ta først bjelken ut av ditt eget øye ! Da først vil du se klart og kan ta flisen ut av din brors øye .
40007006	Gi ikke hundene det hellige , og kast ikke deres perler for svin ; de vil bare trampe dem ned , vende seg mot dere og rive dere i stykker .
40007007	Be , så skal dere få . Let , så skal dere finne . Bank på , så skal det lukkes opp for dere .
40007008	For den som ber , han får , og den som leter , han finner , og den som banker på , blir det lukket opp for .
40007009	Eller er det noen av dere som vil gi sin sønn en stein når han ber om brød ,
40007010	eller gi ham en orm når han ber om en fisk ?
40007011	Når selv dere som er onde , vet å gi barna gode gaver , hvor mye mer skal ikke da den Far dere har i himmelen , gi gode gaver til dem som ber ham .
40007012	Alt dere vil at andre skal gjøre mot dere , skal også dere gjøre mot dem . For dette er loven og profetene i en sum .
40007013	Gå inn gjennom den trange port ! For vid er den port og bred er den vei som fører til fortapelsen , og mange er de som går inn gjennom den .
40007014	Men trang er den port og smal er den vei som fører til livet , og få er de som finner den .
40007015	Vokt dere for de falske profeter ! De kommer til dere i saueham , men innvendig er de glupske ulver .
40007016	På fruktene skal dere kjenne dem . Høster en kanskje druer av tornebusker eller fiken av tistler ?
40007017	Et godt tre bærer god frukt , et dårlig tre bærer dårlig frukt .
40007018	Et godt tre kan ikke gi dårlig frukt , og et dårlig tre kan ikke gi god frukt .
40007019	Hvert tre som ikke bærer god frukt , blir hogd ned og kastet på ilden .
40007020	Derfor skal dere kjenne dem på fruktene .
40007021	Ikke enhver som sier til meg : Herre , Herre ! skal komme inn i himmelriket , men den som gjør min himmelske Fars vilje .
40007022	Mange skal si til meg på den dag : Herre , Herre ! Har vi ikke profetert ved ditt navn , og drevet ut onde ånder ved ditt navn , og gjort mange mektige gjerninger ved ditt navn ?
40007023	Men da skal jeg si dem rett ut : Jeg har aldri kjent dere . Bort fra meg , dere som gjør urett !
40007024	Den som hører disse mine ord og gjør etter dem , han blir lik en klok mann som bygde huset sitt på fjell .
40007025	Regnet skylte ned , elvene flommet , og vindene blåste og slo mot huset . Men det falt ikke , for det hadde sin grunnvoll på fjell .
40007026	Men den som hører disse mine ord og ikke gjør etter dem , han blir lik en uforstandig mann som bygde huset sitt på sand .
40007027	Regnet skylte ned , elvene flommet , og vindene blåste og slo mot huset . Da falt det , og fallet var stort .
40007028	Da Jesus var ferdig med å tale , var folket slått av undring over hans lære .
40007029	For han lærte dem med myndighet , og ikke som deres skriftlærde .
40008001	Jesus gikk ned fra fjellet , og en stor folkemengde fulgte ham .
40008002	Da kom en spedalsk , kastet seg ned for ham og sa : « Herre , om du vil , kan du gjøre meg ren . »
40008003	Jesus rakte ut hånden og rørte ved ham . « Jeg vil , » sa han , « bli ren ! » Straks ble mannen renset for spedalskheten .
40008004	Da sa Jesus til ham : « Fortell ikke dette til noen , men gå og vis deg for presten og bær fram det offer som Moses har påbudt . Det skal være et vitnesbyrd for dem . »
40008005	Da Jesus var på vei inn i Kapernaum , kom en offiser til ham og bad om hjelp .
40008006	« Herre , » sa han , « tjeneren min ligger lam hjemme og har store smerter . »
40008007	Jesus sa : « Jeg skal komme og helbrede ham . »
40008008	Offiseren svarte : « Herre , jeg er ikke verdig til at du kommer inn i mitt hus . Men si bare et ord , så vil gutten bli frisk .
40008009	For jeg står selv under kommando , men har også soldater under meg . Sier jeg til en av dem : Gå ! så går han , og til en annen : Kom ! så kommer han , og til min tjener : Gjør dette ! så gjør han det . »
40008010	Jesus undret seg da han hørte dette , og sa til dem som fulgte ham : « Sannelig , jeg sier dere : En slik tro har jeg ikke funnet hos noen i Israel .
40008011	Det skal dere vite : Mange skal komme fra øst og fra vest og sitte til bords med Abraham og Isak og Jakob i himmelriket .
40008012	Men arvingene til riket skal kastes ut i mørket utenfor , der en gråter og skjærer tenner . »
40008013	Til offiseren sa Jesus : « Gå hjem ! Det skal bli som du trodde . » Og tjeneren ble frisk i samme stund .
40008014	Jesus kom nå hjem til Peter . Der så han at Peters svigermor lå til sengs med feber .
40008015	Han rørte ved hånden hennes , og feberen slapp henne . Hun stod opp og stelte for ham .
40008016	Da det ble kveld , brakte folk til ham mange som var besatt av onde ånder . Han drev åndene ut med et ord , og helbredet alle som var syke .
40008017	Slik skulle det bli oppfylt som er talt ved profeten Jesaja : Han tok bort våre plager og bar våre sykdommer .
40008018	Da Jesus så folkemengden omkring seg , gav han befaling om å sette over til andre siden av sjøen .
40008019	En skriftlærd kom til ham og sa : « Mester , jeg vil følge deg hvor du så går . »
40008020	Jesus svarte : « Revene har hi , og himmelens fugler har reder , men Menneskesønnen har ikke noe han kan hvile sitt hode på . »
40008021	En annen , en av disiplene , sa til ham : « Herre , la meg først få gå hjem og begrave min far . »
40008022	Men Jesus svarte : « Følg du meg , og la de døde begrave sine døde . »
40008023	Så steg han i båten , og disiplene fulgte med ham .
40008024	Da blåste det opp en kraftig storm over sjøen , så båten nesten ble borte mellom bølgene . Men Jesus selv sov .
40008025	De gikk bort og vekket ham og sa : « Herre , frels ! Vi går under ! »
40008026	Han svarte : « Hvorfor er dere redde ? Så lite tro dere har ! » Så reiste han seg og truet vinden og sjøen , og det ble blikk stille .
40008027	Mennene undret seg og spurte : « Hva er dette for en ? Både vind og sjø adlyder ham . »
40008028	Da Jesus kom til Gadarener-landet på den andre siden , møtte han to besatte som kom ut fra gravhulene . De var så ville at ingen kunne ta veien der forbi .
40008029	De skrek ut : « Hva har du med oss å gjøre , du Guds Sønn ? Er du kommet hit før tiden for å pine oss ? »
40008030	Et godt stykke fra dem gikk en stor svineflokk på beite .
40008031	Og de onde ånder bad ham : « Driver du oss ut , så send oss inn i svineflokken . »
40008032	« Far av sted ! » sa Jesus , og de fór ut av mennene og inn i svinene . Da satte hele flokken utfor et stup og ned i sjøen , og der druknet de .
40008033	De som gjette dem , tok flukten og drog inn til byen og fortalte alt sammen , og hva som var skjedd med de besatte .
40008034	Hele byen gikk nå av sted for å møte Jesus , og da de traff ham , bønnfalt de ham om å dra bort fra bygdene deres .
40009001	Og han gikk i båten , satte over sjøen og kom til sin egen by .
40009002	Der bar de til ham en som var lam og lå på en båre . Da Jesus så deres tro , sa han til den lamme : « Vær frimodig , sønn , dine synder er tilgitt . »
40009003	Noen skriftlærde sa da med seg selv : « Denne mannen spotter Gud . »
40009004	Men Jesus visste hva de tenkte , og sa : « Hvorfor har dere slike onde tanker ?
40009005	Hva er lettest å si , enten : Dine synder er tilgitt , eller : Stå opp og gå ?
40009006	Men for at dere skal vite at Menneskesønnen har makt på jorden til å tilgi synder » — og nå sier han til den lamme : « Stå opp , ta båren og gå hjem ! »
40009007	Og mannen reiste seg og gikk hjem .
40009008	Men folk ble grepet av frykt da de så det , og priste Gud som hadde gitt mennesker slik makt .
40009009	Da Jesus gikk videre og kom forbi tollboden , fikk han se en mann som satt der ; han hette Matteus . Jesus sa til ham : « Følg meg ! » Og han reiste seg og fulgte ham .
40009010	Senere var Jesus gjest hjemme hos Matteus , og det kom mange tollere og syndere og satt til bords sammen med Jesus og disiplene .
40009011	Dette så fariseerne , og de sa til disiplene : « Hvorfor spiser mesteren deres sammen med tollere og syndere ? »
40009012	Men Jesus fikk høre det og sa : « Det er ikke de friske som trenger lege , men de syke .
40009013	Gå og lær hva dette betyr : Det er barmhjertighet jeg vil ha , ikke offer . Jeg er ikke kommet for å kalle rettferdige , men syndere . »
40009014	Da kom Johannes ’ disipler til ham og sa : « Både vi og fariseerne faster , hvorfor faster da ikke dine disipler ? »
40009015	Jesus svarte : « Kan bryllupsgjestene sørge så lenge brudgommen er hos dem ? Men det skal komme dager da brudgommen blir tatt fra dem , og da skal de faste .
40009016	Ingen setter en lapp av ukrympet tøy på et gammelt klesplagg . For en slik lapp vil rive med seg et stykke av plagget , og riften blir verre .
40009017	Heller ikke fyller en ny vin i gamle skinnsekker , for da vil sekkene revne , vinen renner ut , og sekkene blir ødelagt . Nei , en fyller ny vin i nye skinnsekker ; da har en begge deler i behold . »
40009018	Mens han talte til dem om dette , kom en synagogeforstander og falt på kne for ham og sa : « Min datter er nettopp død ; men kom og legg din hånd på henne , så vil hun få igjen livet . »
40009019	Jesus reiste seg og gikk med ham , og disiplene fulgte med .
40009020	Nå var det en kvinne der som hadde hatt blødninger i tolv år . Hun nærmet seg Jesus bakfra og rørte ved kanten av kappen hans ,
40009021	for hun tenkte : « Om jeg bare får røre ved kappen hans , blir jeg frisk . »
40009022	Jesus snudde seg , og da han fikk øye på henne , sa han : « Vær frimodig , datter ! Din tro har frelst deg . » Og kvinnen ble frisk fra samme stund .
40009023	Da Jesus nådde fram til synagogeforstanderens hus og fikk se fløytespillerne og den støyende flokken , sa han :
40009024	« Gå ut ! Piken er ikke død ; hun sover . » De bare lo av ham .
40009025	Så snart alle var sendt ut , gikk han inn og tok piken i hånden , og hun reiste seg opp .
40009026	Ryktet om dette spredte seg over hele landsdelen .
40009027	Da Jesus drog derfra , fulgte to blinde etter ham og ropte : « Miskunn deg over oss , du Davids sønn ! »
40009028	Etter at Jesus var kommet i hus , gikk de blinde inn til ham , og han spurte dem : « Tror dere at jeg kan gjøre dette ? » « Ja , Herre , » svarte de .
40009029	Da rørte han ved øynene deres og sa : « Det skal bli som dere tror . »
40009030	Og straks kunne de se . Jesus sa strengt til dem : « Se til at ingen får vite dette . »
40009031	Men de gikk ut og spredte ryktet om ham i hele landsdelen .
40009032	Med det samme de var gått , førte noen til ham en stum mann som var besatt av en ond ånd .
40009033	Så snart ånden var drevet ut , kunne den stumme tale . Folk undret seg og sa : « Aldri har slikt vært sett i Israel ! »
40009034	Men fariseerne sa : « Det er med hjelp fra høvdingen over de onde ånder han driver de onde ånder ut . »
40009035	Jesus vandret nå omkring i alle byene og landsbyene . Han lærte folket i synagogene deres og forkynte evangeliet om riket , og han helbredet alle sykdommer og plager .
40009036	Og da han så folkemengden , syntes han inderlig synd på dem , for de var forkomne og hjelpeløse , som sauer uten hyrde .
40009037	Han sa da til disiplene : « Høsten er stor , men arbeiderne få .
40009038	Be derfor høstens herre sende ut arbeidere for å høste inn grøden hans . »
40010001	Han kalte til seg sine tolv disipler og gav dem makt til å drive ut urene ånder og helbrede alle sykdommer og plager .
40010002	Dette er navnene på de tolv apostlene : Først Simon , som ble kalt Peter , og hans bror Andreas , så Jakob , sønn av Sebedeus , og hans bror Johannes ,
40010003	så Filip og Bartolomeus , Tomas og tolleren Matteus , Jakob , sønn av Alfeus , og Taddeus ,
40010004	Simon Kananeus og Judas Iskariot , han som forrådte ham .
40010005	Disse tolv sendte Jesus ut og bød dem : Ta ikke veien til hedningers land og dra ikke inn i samaritanernes byer !
40010006	Gå i stedet til de bortkomne sauene i Israels folk .
40010007	Og der dere kommer , skal dere forkynne : Himmelriket er nær !
40010008	Helbred syke , vekk opp døde , gjør spedalske rene , driv ut onde ånder . For intet har dere fått det , for intet skal dere gi det .
40010009	Skaff dere ikke penger som dere tar med i beltet , verken gull eller sølv eller kobber .
40010010	Ta ikke veske med på veien , ikke to kjortler og heller ikke sandaler eller stav . For en arbeider er sin føde verd .
40010011	Når dere kommer til en by eller landsby , så finn ut hvem som der er verdig til å ta imot dere , og bli hos ham til dere drar videre .
40010012	Og når dere kommer inn i huset , så hils det med fred .
40010013	Dersom huset er det verd , skal freden hvile over det , men dersom huset ikke er det verd , skal freden vende tilbake til dere .
40010014	Og er det noen som ikke vil ta imot dere og heller ikke vil høre deres budskap , da skal dere forlate det huset eller den byen og riste støvet av føttene .
40010015	Sannelig , jeg sier dere : Sodomas og Gomorras land skal slippe lettere på dommens dag enn den byen .
40010016	Jeg sender dere som sauer blant ulver . Vær kloke som slanger og troskyldige som duer !
40010017	Og ta dere i vare for menneskene ! For de skal overgi dere til domstolene og piske dere i synagogene ,
40010018	og dere skal føres fram for landshøvdinger og konger for min skyld , og stå som vitner for dem og for folkeslagene .
40010019	Men når de overgir dere til myndighetene , vær da ikke bekymret for hvordan dere skal tale eller hva dere skal si . Det skal bli gitt dere i samme stund hva dere skal si .
40010020	For det er ikke dere som taler , men deres Fars Ånd taler gjennom dere .
40010021	Bror skal angi bror og sende ham i døden , og en far sitt barn ; og barn skal reise seg mot sine foreldre og volde deres død .
40010022	Og dere skal hates av alle for mitt navns skyld . Men den som holder ut helt til slutt , skal bli frelst .
40010023	Men når de forfølger dere i den ene byen , så flykt til den neste ! Sannelig , jeg sier dere : Dere skal ikke bli ferdig med byene i Israel før Menneskesønnen kommer .
40010024	En disippel står ikke over sin mester , en tjener ikke over sin herre .
40010025	Det er nok for en disippel at han får det som sin mester , for en tjener at han får det som sin herre . Har de kalt husbonden Beelsebul , kan da hans husfolk vente noe bedre ?
40010026	Vær ikke redde for dem ! For ingen ting er gjemt uten at det skal fram , ingen ting skjult uten at det skal bli kjent .
40010027	Det jeg sier dere i mørket , skal dere tale i lyset ; det dere får hvisket i øret , skal dere rope ut fra hustakene .
40010028	Vær ikke redde for dem som dreper legemet , men ikke kan drepe sjelen . Frykt heller ham som kan ødelegge både sjel og legeme i helvete .
40010029	Selges ikke to spurver for en skilling ? Men uten ham som er Far for dere , faller ikke én av dem til jorden .
40010030	Ja , hvert hår dere har på hodet , er telt .
40010031	Frykt derfor ikke ! Dere er mer verd enn mange spurver .
40010032	Den som bekjenner meg for menneskene , ham skal også jeg kjennes ved for min Far i himmelen .
40010033	Men den som fornekter meg for menneskene , ham skal også jeg fornekte for min Far i himmelen .
40010034	Tro ikke at jeg er kommet for å bringe fred på jorden . Jeg er ikke kommet for å bringe fred , men sverd .
40010035	Jeg er kommet ¬ for å sette skille : Sønn står mot far , datter mot mor , svigerdatter mot svigermor ,
40010036	og en manns husfolk ¬ er hans fiender .
40010037	Den som elsker far eller mor mer enn meg , er meg ikke verd . Den som elsker sønn eller datter mer enn meg , er meg ikke verd .
40010038	Og den som ikke tar sitt kors opp og følger etter meg , er meg ikke verd .
40010039	Den som finner sitt liv , skal miste det . Men den som mister sitt liv for min skyld , skal finne det !
40010040	Den som tar imot dere , tar imot meg ; og den som tar imot meg , tar imot ham som har sendt meg .
40010041	Den som tar imot en profet fordi han er profet , skal få en profets lønn , og den som tar imot en rettferdig mann fordi han er rettferdig , skal få en rettferdig manns lønn .
40010042	Og den som gir en av disse små om så bare et beger kaldt vann fordi han er disippel — sannelig , jeg sier dere : Han skal ikke miste sin lønn .
40011001	Da Jesus hadde sagt det han ville pålegge sine tolv disipler , drog han derfra for å undervise og forkynne rundt om i byene .
40011002	Johannes , som satt i fengsel , fikk nå høre om alt det Kristus gjorde . Han sendte bud med disiplene sine og spurte :
40011003	« Er du den som skal komme , eller skal vi vente en annen ? »
40011004	Jesus svarte : « Gå og fortell Johannes hva dere hører og ser :
40011005	Blinde ser , lamme går , spedalske renses og døve hører , døde står opp , og evangeliet forkynnes for fattige ;
40011006	og salig er den som ikke tar anstøt av meg . »
40011007	Etter at de var gått , begynte Jesus å tale til folket om Johannes : « Hvorfor drog dere ut i ødemarken ? For å se et siv som svaier i vinden ?
40011008	Nei ! Hvorfor gikk dere dit ut ? For å se en mann kledd i fine klær ? De som bærer fine klær , er på kongenes slott .
40011009	Hvorfor gikk dere da ut ? For å se en profet ? Ja , jeg sier dere : Mer enn en profet !
40011010	Det er om ham dette er skrevet : Se , jeg sender min budbærer ¬ foran deg , han skal rydde veien for deg .
40011011	Sannelig , jeg sier dere : Blant dem som er født av kvinner , har det ikke stått fram noen større enn døperen Johannes . Men selv den minste i himmelriket er større enn han .
40011012	Fra døperen Johannes ’ dager og like til nå blir himmelriket stormet , og de som stormer det , river det til seg .
40011013	For alle profetene og loven har profetert inntil Johannes .
40011014	Om dere vil tro det : Han er den Elia som skulle komme .
40011015	Den som har ører , hør !
40011016	Men denne slekt , hva skal jeg sammenligne den med ? Den ligner barn som sitter på torget og roper til hverandre :
40011017	Vi spilte på fløyte for dere , men dere ville ikke danse . Vi sang sørgesanger , men dere ville ikke klage .
40011018	For Johannes kom ; han verken spiste eller drakk , og folk sier : Han er besatt .
40011019	Menneskesønnen kom ; han både spiser og drikker , og de sier : Se , for en storeter og vindrikker , venn med tollere og syndere ! — Men Visdommen har fått rett , det viser dens gjerninger . »
40011020	Da begynte Jesus å refse de byene hvor han hadde gjort de fleste av sine mektige gjerninger , fordi folket der ikke hadde vendt om :
40011021	« Ve deg , Korasin ! Ve deg , Betsaida ! Dersom de mektige gjerninger som er gjort hos dere , hadde skjedd i Tyrus og Sidon , ville de for lenge siden ha vendt om og kledd seg i sekk og aske .
40011022	Det sier jeg dere : På dommens dag skal Tyrus og Sidon slippe lettere enn dere .
40011023	Og du , Kapernaum , du som vil opphøyes like til himmelen , til dødsriket skal du støtes ned ! Dersom de mektige gjerninger som er gjort hos deg , hadde skjedd i Sodoma , ville byen ha stått den dag i dag .
40011024	Det sier jeg dere : På dommens dag skal Sodoma-landet slippe lettere enn du . »
40011025	På den tid tok Jesus til orde og sa : « Jeg priser deg , Far , himmelens og jordens Herre , fordi du har skjult dette for kloke og forstandige , men åpenbart det for enfoldige .
40011026	Ja , Far , for dette var din gode vilje .
40011027	Alt har min Far overgitt til meg . Ingen kjenner Sønnen uten Faderen ; heller ikke kjenner noen Faderen uten Sønnen og den som Sønnen vil åpenbare det for .
40011028	Kom til meg , alle dere som strever og bærer tunge byrder , så vil jeg gi dere hvile .
40011029	Ta mitt åk på dere og lær av meg , for jeg er tålsom og ydmyk av hjertet , og dere skal finne hvile for deres sjeler .
40011030	For mitt åk er godt , og min byrde lett . »
40012001	På den tid hendte det at Jesus gikk gjennom en kornåker på en sabbat . Disiplene hans var sultne og gav seg til å plukke aks og spise .
40012002	Fariseerne så det og sa til ham : « Se der ! Disiplene dine gjør noe som ikke er tillatt å gjøre på sabbaten ! »
40012003	Men han svarte : « Har dere ikke lest hva David gjorde , da både han og de som var med ham , ble sultne ?
40012004	Han gikk inn i Guds hus og spiste skuebrødene , som verken han eller folkene hans hadde lov til å spise , men bare prestene .
40012005	Eller har dere ikke lest i loven at prestene hver sabbat krenker sabbaten i templet , og likevel er uten skyld ?
40012006	Og det sier jeg dere : Her er det som er større enn templet .
40012007	Hadde dere skjønt hva det ordet betyr : Det er barmhjertighet jeg vil ha , ikke offer , da hadde dere ikke dømt de uskyldige .
40012008	For Menneskesønnen er herre over sabbaten . »
40012009	Så gikk han videre og kom inn i synagogen deres .
40012010	Der var det en mann med en hånd som var helt vissen ; og de spurte Jesus : « Er det tillatt å helbrede på sabbaten ? » For de ville finne noe å anklage ham for .
40012011	Men han svarte : « Om en av dere eide en eneste sau , og den falt ned i en grøft på sabbaten , ville han ikke da gripe tak i sauen og dra den opp ?
40012012	Hvor mye mer verd er ikke et menneske enn en sau ! Så er det da tillatt å gjøre godt på sabbaten . »
40012013	Og han sa til mannen : « Rekk ut hånden ! » Han gjorde det , og hånden ble frisk som den andre .
40012014	Men fariseerne gikk ut og la planer om å få ryddet ham av veien .
40012015	Da Jesus fikk vite det , drog han derfra . Mange fulgte da med ham , og han helbredet dem alle .
40012016	Men han bød dem strengt at de ikke måtte gjøre ham kjent .
40012017	Slik skulle det som er talt ved profeten Jesaja , gå i oppfyllelse :
40012018	Se , min tjener ¬ som jeg har utvalgt , han som jeg elsker ¬ og har behag i . Jeg vil legge min Ånd på ham , og for folkeslagene skal han ¬ kunngjøre hva rett er .
40012019	Han skal ikke trette ¬ og ikke rope , og ingen skal høre hans røst ¬ i gatene .
40012020	Han skal ikke knuse ¬ et knekket siv og ikke slokke ¬ en rykende veke , inntil han har ført retten fram ¬ til seier .
40012021	Og til hans navn skal ¬ folkeslagene sette sitt håp .
40012022	Deretter førte de til ham en besatt som var blind og stum . Jesus helbredet ham , så han både kunne tale og se .
40012023	Da ble hele folkemengden ute av seg selv av undring og sa : « Kanskje dette er Davids-sønnen ? »
40012024	Men da fariseerne hørte det , sa de : « Når han driver ut de onde ånder , er det med hjelp fra Beelsebul , høvdingen over de onde ånder . »
40012025	Men Jesus visste hva de tenkte , og sa til dem : « Et rike som ligger i strid med seg selv , blir lagt øde , og en by eller et hjem som er i strid med seg selv , kan ikke bli stående .
40012026	Om nå Satan driver ut Satan , er han kommet i strid med seg selv . Hvordan kan da hans rike bli stående ?
40012027	Og dersom det er med Beelsebuls hjelp jeg driver ut de onde ånder , hvem får da deres egne tilhengere hjelpen fra når de driver ut ånder ? Derfor skal dere bli dømt av deres egne .
40012028	Men er det ved Guds Ånd jeg driver ut de onde ånder , da er jo Guds rike kommet til dere .
40012029	Eller kan noen gå inn i den sterkes hus og røve det han eier , uten først å ha bundet den sterke ? Da kan han plyndre huset hans .
40012030	Den som ikke er med meg , er mot meg , den som ikke samler med meg , han sprer .
40012031	Derfor sier jeg dere : All synd og spott skal menneskene få tilgivelse for , men spott mot Ånden skal ikke bli tilgitt .
40012032	Den som taler et ord mot Menneskesønnen , skal få tilgivelse . Men den som taler mot Den Hellige Ånd , skal ikke få tilgivelse , verken i denne verden eller i den kommende .
40012033	Enten er treet godt , og da er også frukten god , eller treet er dårlig , og da er også frukten dårlig . Treet kjennes på frukten .
40012034	Ormeyngel ! Hvordan kan dere si noe godt , dere som er onde ? Det hjertet er fullt av , det taler jo munnen .
40012035	Et godt menneske henter fram gode ting av sitt gode forråd , et ondt menneske henter fram onde ting av sitt onde forråd .
40012036	Det sier jeg dere : Hvert unyttig ord menneskene sier , skal de svare for på dommens dag .
40012037	Ja , etter dine ord skal du kjennes rettferdig , og etter dine ord skal du dømmes skyldig . »
40012038	Noen skriftlærde og fariseere tok da til orde og sa : « Mester , vi vil gjerne at du skal vise oss et tegn . »
40012039	Men han svarte dem : « En ond og utro slekt krever tegn ; men den skal ikke få noe annet tegn enn Jona-tegnet .
40012040	For som profeten Jona var tre dager og tre netter i den store fiskens buk , slik skal Menneskesønnen være tre dager og tre netter i jordens dyp .
40012041	Folk fra Ninive skal stå fram i dommen sammen med denne slekt og anklage den . For de vendte om da Jona forkynte sitt budskap — og her er mer enn Jona .
40012042	Dronningen fra landet i sør skal tre fram i dommen sammen med denne slekt og anklage den . For hun kom helt fra jordens ende for å lytte til Salomos visdom — og her er mer enn Salomo .
40012043	Når en uren ånd farer ut av et menneske , flakker den om over øde vidder på leting etter et hvilested , men finner det ikke .
40012044	Da sier den : Jeg vil vende tilbake til huset mitt som jeg forlot . Den kommer dit og finner det ledig , feid og pyntet .
40012045	Da drar den av sted og får med seg sju andre ånder , verre enn den selv , og de flytter inn og slår seg til der . Og har det vært ille med det mennesket før , så blir det verre nå . Slik skal det også gå denne onde slekt . »
40012046	Mens han ennå talte til mengden , kom hans mor og hans brødre . De stod utenfor og ville gjerne snakke med ham .
40012047	Da var det en som sa til ham : « Din mor og dine brødre står utenfor og vil gjerne snakke med deg . »
40012048	Men Jesus svarte ham : « Hvem er min mor , og hvem er mine brødre ? »
40012049	Og han pekte med hånden på disiplene og sa : « Der er min mor og mine brødre .
40012050	For den som gjør min himmelske Fars vilje , han er min bror og søster og mor . »
40013001	Samme dag gikk Jesus ut av huset og satte seg nede ved sjøen .
40013002	Det samlet seg så mye folk om ham at han måtte gå i en båt og sitte i den , mens mengden stod inne på stranden .
40013003	Og han talte lenge til dem i lignelser og sa : « En mann gikk ut for å så .
40013004	Og da han sådde , falt noe ved veien , og fuglene kom og tok det .
40013005	Noe falt på steingrunn hvor det var lite jord , og det skjøt snart opp , fordi jordlaget var tynt .
40013006	Men da solen steg , ble det avsvidd og visnet fordi det ikke hadde fått slå rot .
40013007	Noe falt blant tornebusker , og tornebuskene vokste opp og kvalte det .
40013008	Men noe falt i god jord og bar frukt : hundre foll , seksti foll , tretti foll .
40013009	Den som har ører , hør ! »
40013010	Da kom disiplene til ham og spurte : « Hvorfor taler du til dem i lignelser ? »
40013011	Han svarte : « Dere er det gitt å kjenne himmelrikets hemmeligheter , men dem er det ikke gitt .
40013012	For den som har , han skal få , og det i overflod . Men den som ikke har , skal bli fratatt selv det han har .
40013013	Derfor taler jeg til dem i lignelser . For de ser , og likevel ser de ikke ; de hører , og likevel hører de ikke og forstår ikke .
40013014	På dem har denne profetien hos Jesaja blitt oppfylt : Dere skal høre og høre , ¬ men ikke forstå , se og se , men ikke skjelne .
40013015	For dette folks hjerte ¬ er blitt sløvt , tungt hører de med ørene , øynene har de lukket til , så de ikke ser med øynene , ikke hører med ørene , ikke forstår med hjertet og ikke vender om , så jeg får lege dem .
40013016	Men salige er dere , for dere har øyne som ser og ører som hører .
40013017	Sannelig , jeg sier dere : Mange profeter og rettferdige ønsket å få se det som dere ser , men fikk ikke se det , og høre det dere hører , men fikk ikke høre det .
40013018	Så hør nå hvordan lignelsen om såmannen skal tydes :
40013019	Alltid når noen hører ordet om riket , og han ikke skjønner det , kommer den onde og røver det som er sådd i hjertet . Dette er den som ble sådd ved veien .
40013020	Den som ble sådd på steingrunn , er en som straks tar imot ordet med glede når han hører det .
40013021	Men han har ingen rot og holder ut bare en tid . Når han møter trengsel eller forfølgelse for ordets skyld , faller han straks fra .
40013022	Den som ble sådd blant tornebusker , er en som hører ordet , men dette livs bekymringer og rikdommens bedrag kveler ordet , så det ikke bærer frukt .
40013023	Men den som ble sådd i den gode jord , er en som hører ordet og forstår det . Han bærer frukt : hundre foll , seksti foll eller tretti foll . »
40013024	Han la fram for dem en annen lignelse og sa : « Himmelriket kan lignes med en mann som hadde sådd godt korn i åkeren sin .
40013025	Og mens alle sov , kom hans fiende og sådde ugress blant hveten og gikk sin vei .
40013026	Da nå kornet skjøt opp og satte aks , kom også ugresset til syne .
40013027	Tjenerne gikk da til husbonden og sa : Herre ! Var det ikke godt korn du sådde i åkeren ? Hvor er da ugresset kommet fra ?
40013028	Det har en fiende gjort , svarte han . Tjenerne spurte ham : Vil du vi skal gå og luke det bort ?
40013029	Nei , svarte han , for da kommer dere til å rykke opp hveten sammen med ugresset .
40013030	La dem begge vokse der sammen til høsten kommer . Og når det er tid for innhøsting , skal jeg si til høstfolkene : Sank først ugresset og bind det i bunter for å brenne det , og så skal dere samle hveten i låven min . »
40013031	Også denne lignelsen la han fram : « Himmelriket kan lignes med et sennepsfrø som en mann tok og sådde i åkeren sin .
40013032	Det er mindre enn noe annet frø ; men når det vokser opp , er det større enn andre hagevekster og blir til et tre , slik at fuglene under himmelen kommer og bygger rede i grenene . »
40013033	Han fortalte dem enda en lignelse : « Himmelriket kan lignes med en surdeig som en kvinne la inn i tre mål mel , så det hele til slutt var gjennomsyret . »
40013034	Alt dette sa Jesus i lignelser til folket , og uten lignelser talte han ikke noe til dem .
40013035	Slik skulle det bli oppfylt som er sagt ved profeten : Jeg vil åpne min munn ¬ og tale i bilder , fremsi det som har vært skjult ¬ fra verden ble til .
40013036	Så forlot han folkemengden . Da han var kommet inn i huset , gikk disiplene til ham og sa : « Forklar oss lignelsen om ugresset i åkeren ! »
40013037	Han svarte : « Den som sår det gode kornet , er Menneskesønnen .
40013038	Åkeren er verden . Det gode kornet er de som hører riket til , ugresset er de som hører den onde til .
40013039	Fienden som sådde ugresset , er djevelen . Høsten er verdens ende , høstfolkene er englene .
40013040	Og likesom ugresset blir sanket sammen og brent på ilden , slik skal det gå ved verdens ende :
40013041	Menneskesønnen skal sende sine engler ut , og de skal sanke sammen og ta bort fra hans rike alt som fører til fall , og alle som gjør urett .
40013042	Så skal de kaste dem i ildovnen , der en gråter og skjærer tenner .
40013043	Da skal de rettferdige skinne som solen i sin Fars rike . Den som har ører , hør !
40013044	Himmelriket kan lignes med en skatt som var gjemt i en åker . En mann fant den , dekket den til igjen , og i sin glede gikk han bort og solgte alt han eide , og kjøpte åkeren .
40013045	Himmelriket kan også lignes med en kjøpmann som lette etter fine perler .
40013046	Da han kom over en meget verdifull perle , gikk han bort og solgte alt han eide , og kjøpte den .
40013047	Endelig er himmelriket å ligne med en not som blir kastet i sjøen og fanger fisk av alle slag .
40013048	Når den er full , drar fiskerne den opp på stranden ; de setter seg ned og samler de gode fiskene i kar , men kaster ut de ubrukelige .
40013049	Slik skal det gå ved verdens ende : Englene skal dra ut og skille de onde fra de rettferdige
40013050	og kaste dem i ildovnen , der en gråter og skjærer tenner .
40013051	Har dere forstått alt dette ? » « Ja , » svarte de .
40013052	Da sa han til dem : « Derfor er enhver skriftlærd som har gått i himmelrikets skole , å ligne med en husbond som har både nytt og gammelt å hente fram av sitt forråd . »
40013053	Da Jesus hadde fortalt disse lignelsene , brøt han opp derfra
40013054	og kom til sin hjemby . Der lærte han folket i synagogen deres , så de ble slått av undring og spurte : « Hvor har han denne visdommen fra , og hvordan kan han gjøre slike mektige gjerninger ?
40013055	Er han ikke tømmermannens sønn ? Og heter ikke hans mor Maria , og hans brødre Jakob og Josef og Simon og Judas ?
40013056	Og søstrene hans , bor de ikke her alle sammen ? Hvor har han vel alt dette fra ? »
40013057	Og de ble forarget og avviste ham . Men Jesus sa til dem : « En profet blir ikke foraktet noe annet sted enn på sitt hjemsted og blant sine egne . »
40013058	Og på grunn av deres vantro var det ikke mange mektige gjerninger han gjorde der .
40014001	På den tid fikk landsfyrsten Herodes høre ryktet om Jesus .
40014002	Han sa da til mennene sine : « Dette er døperen Johannes . Han er stått opp fra de døde ; det er derfor disse kreftene virker i ham . »
40014003	Herodes hadde latt Johannes gripe , hadde bundet ham og kastet ham i fengsel . Dette hadde han gjort på grunn av sin brors hustru Herodias .
40014004	For Johannes hadde sagt til Herodes : « Det er ikke tillatt for deg å ha henne til hustru . »
40014005	Han ville da helst ha drept ham , men var redd folket , som mente at Johannes var en profet .
40014006	Men da Herodes feiret sin fødselsdag , danset datter til Herodias for gjestene . Herodes likte dette så godt
40014007	at han med ed lovte å gi henne hva hun så bad om .
40014008	Da fikk moren henne til å si : « Gi meg døperen Johannes ’ hode på et fat . »
40014009	Kongen ble ille ved , men fordi han hadde sverget , og det mens gjestene hørte på , bød han at hun skulle få det ,
40014010	og han sendte folk for å halshogge Johannes i fengslet .
40014011	Hodet ble båret inn på et fat og gitt til piken , som gav det videre til sin mor .
40014012	Men disiplene hans kom og hentet liket og gravla det , og gikk så og fortalte alt til Jesus .
40014013	Da Jesus hørte dette , drog han derfra i båt over til et ensomt sted , hvor han kunne være for seg selv . Men folk fikk vite om det , og fra byene kom de etter ham til fots .
40014014	Da han nå steg i land , fikk han se en mengde mennesker . Han syntes inderlig synd på dem og helbredet de syke blant dem .
40014015	Men da det led mot kveld , kom disiplene til ham og sa : « Stedet er øde , og det er alt langt på dag . Send derfor folket fra deg , så de kan dra bort i landsbyene og kjøpe mat . »
40014016	« De trenger ikke gå herfra , » sa Jesus ; « dere skal gi dem mat ! »
40014017	« Men vi har bare fem brød og to fisker her , » svarte de .
40014018	Da sa han : « Bring det hit til meg ! »
40014019	Så bad han folket sette seg ned i gresset , og han tok de fem brødene og de to fiskene , løftet blikket mot himmelen og bad takkebønnen . Deretter brøt han brødene i stykker og gav dem til disiplene , og disiplene delte ut til folket .
40014020	Og alle spiste og ble mette . Etterpå samlet de opp stykkene som var til overs , og fylte tolv kurver .
40014021	De som hadde spist , var omkring fem tusen menn , foruten kvinner og barn .
40014022	Etter dette fikk han disiplene til å gå i båten og dra i forveien over til den andre siden , mens han selv sendte folket av sted .
40014023	Da han hadde gjort dette , gikk han opp i fjellet så han kunne være for seg selv og be . Da kvelden kom , var han der alene .
40014024	Båten var allerede langt fra land , og den kjempet seg fram mot bølgene , for det var motvind .
40014025	Men i den fjerde nattevakt kom han til dem , gående på sjøen .
40014026	Da disiplene fikk se ham der han gikk på vannet , ble de redde . « Det er et gjenferd ! » sa de , og skrek av angst .
40014027	Men i det samme talte Jesus til dem : « Vær ved godt mot , det er meg . Vær ikke redde ! »
40014028	Da sa Peter til ham : « Herre , er det deg , så si at jeg skal komme til deg på vannet . »
40014029	« Kom ! » sa Jesus . Peter steg ut av båten og gikk på vannet bort til Jesus .
40014030	Men da han merket hvordan det blåste , ble han redd og begynte å synke , og ropte : « Herre , frels meg ! »
40014031	Med en gang rakte Jesus hånden ut og grep fatt i ham . « Så lite tro du har ! » sa han . « Hvorfor tvilte du ? »
40014032	Så steg de opp i båten , og vinden stilnet .
40014033	Men de som var i båten , falt på kne for ham og sa : « Du er i sannhet Guds Sønn . »
40014034	Da de var kommet over , la de til land ved Gennesaret .
40014035	Folk der på stedet kjente ham igjen og sendte bud rundt i hele nabolaget , og de kom til ham med alle som var syke .
40014036	De bad om at de bare måtte få røre ved kanten av kappen hans , og alle som gjorde det , ble friske .
40015001	Da kom noen fariseere og skriftlærde fra Jerusalem til Jesus og sa :
40015002	« Hvorfor bryter dine disipler de forskriftene vi har overtatt fra de gamle ? De vasker ikke hendene før de spiser . »
40015003	Han svarte : « Og dere , hvorfor bryter dere Guds bud av hensyn til de forskrifter dere har overtatt ?
40015004	For Gud sa : Du skal hedre far og mor , og : Den som bruker onde ord mot far eller mor , skal dø .
40015005	Men dere lærer : Den som sier til sin far eller mor : Det du skulle hatt av meg til hjelp , skal være en gave til templet —
40015006	han trenger ikke å hedre sin far eller mor . Altså har dere satt Guds ord ut av kraft av hensyn til de reglene dere har overtatt .
40015007	Dere hyklere ! Jesaja profeterte rett om dere da han sa :
40015008	Dette folk ærer meg ¬ med leppene , men hjertet er langt borte ¬ fra meg .
40015009	De dyrker meg forgjeves , for det de lærer , ¬ er menneskebud . »
40015010	Så kalte han folket sammen og sa : « Hør dette og forstå det :
40015011	Det som kommer inn i munnen , gjør ikke et menneske urent , men det som går ut av munnen , det gjør mennesket urent . »
40015012	Da gikk disiplene til ham og sa : « Vet du at fariseerne ble forarget da de hørte dette ? »
40015013	Han svarte : « Enhver plante som ikke er plantet av min himmelske Far , skal bli revet opp med rot .
40015014	Bry dere ikke om dem ! De er blinde veiledere for blinde ; og når en blind leder en blind , faller begge i grøften . »
40015015	Peter tok da til orde og sa : « Forklar denne lignelsen for oss . »
40015016	« Forstår dere ennå ingen ting , dere heller ? » sa Jesus .
40015017	« Skjønner dere ikke at alt det som kommer inn i munnen , går ned i magen og ut igjen ?
40015018	Men det som går ut av munnen , kommer fra menneskets hjerte , og det gjør mennesket urent .
40015019	For fra hjertet kommer onde tanker , mord , ekteskapsbrudd , hor , tyveri , falskt vitnesbyrd , spott .
40015020	Slikt er det som gjør mennesket urent . Men å spise med uvaskede hender gjør ikke et menneske urent . »
40015021	Jesus brøt opp og drog derfra til landet omkring Tyrus og Sidon .
40015022	En kanaaneisk kvinne fra disse traktene kom og ropte : « Herre , du Davids sønn , miskunn deg over meg ! Min datter blir hardt plaget av en ond ånd . »
40015023	Men han svarte henne ikke et ord . Disiplene vendte seg da til ham og bad : « Gjør deg ferdig med henne ; hun roper etter oss . »
40015024	Men han svarte : « Jeg er ikke sendt til andre enn de bortkomne sauene i Israels folk . »
40015025	Da kom hun og kastet seg ned for ham og sa : « Herre , hjelp meg ! »
40015026	Han svarte : « Det er ikke rett å ta brødet fra barna og gi det til hundene . »
40015027	« Det er sant , Herre , » sa kvinnen , « men hundene får jo spise smulene som faller fra bordet hos herrene deres . »
40015028	Da sa Jesus til henne : « Kvinne , din tro er stor . Det skal bli som du vil . » Og datteren ble frisk i samme stund .
40015029	Jesus drog videre og kom til Galilea-sjøen , hvor han gikk opp i fjellet . Der satte han seg ,
40015030	og store folkemengder kom til ham . De hadde med seg lamme og vanføre , blinde , stumme og mange andre , og la dem ned for føttene hans . Han helbredet dem ,
40015031	og folk undret seg da de fikk se stumme tale , vanføre bli friske , lamme gå og blinde få sitt syn . Og de lovpriste Israels Gud .
40015032	Jesus kalte så disiplene til seg og sa : « Jeg synes inderlig synd på folket . De har alt vært med meg i tre dager , og de har ikke noe å spise . Sende dem sultne av sted vil jeg ikke , for de kan bli helt utmattet på veien . »
40015033	Disiplene sa til ham : « Hvor skal vi få brød fra her i ødemarken til å mette så mange ? »
40015034	Jesus spurte : « Hvor mange brød har dere ? » « Sju , » svarte de , « og noen småfisk . »
40015035	Da bad han folket sette seg ned på bakken .
40015036	Så tok han de sju brødene og fiskene , bad takkebønnen , brøt dem i stykker og gav til disiplene , og disiplene gav til folket .
40015037	Alle spiste og ble mette . Etterpå samlet de sammen stykkene som var til overs , og fylte sju kurver .
40015038	De som hadde spist , var fire tusen menn , foruten kvinner og barn .
40015039	Så lot han folket dra hjem , steg selv i båten og kom over til traktene ved Magadan .
40016001	Fariseerne og saddukeerne kom og bad ham vise dem et tegn fra himmelen ; de ville sette ham på prøve .
40016002	Men han svarte : « Om kvelden sier dere : Det blir godvær , for himmelen er rød ,
40016003	og om morgenen : I dag blir det uvær , for himmelen er rød og mørk . Det dere ser på himmelen , vet dere å tyde , men tidenes tegn kan dere ikke tyde .
40016004	En ond og utro slekt krever tegn , men den skal ikke få annet tegn enn Jona-tegnet . » Dermed gikk han fra dem og drog bort .
40016005	De kom over til den andre siden , og disiplene hadde glemt å ta med brød .
40016006	Jesus sa da til dem : « Pass dere og ta dere i vare for surdeigen til fariseerne og saddukeerne . »
40016007	De tenkte på dette og sa til hverandre : « Det er fordi vi ikke har tatt med brød . »
40016008	Men Jesus merket det og sa : « Så lite tro dere har ! Hvorfor snakker dere om at dere ikke har brød ?
40016009	Begriper dere ennå ingen ting ? Husker dere ikke de fem brødene for de fem tusen , og hvor mange kurver dere da fikk ?
40016010	Eller de sju brødene for de fire tusen , og hvor mange kurver dere da fikk ?
40016011	Hvordan kan dere tro at det var brød jeg mente ? Ta dere i vare for surdeigen til fariseerne og saddukeerne . »
40016012	Da forstod de at det ikke var surdeig i brød de skulle passe seg for , men fariseernes og saddukeernes lære .
40016013	Da Jesus kom til traktene ved Cæsarea Filippi , spurte han disiplene : « Hvem sier folk at Menneskesønnen er ? »
40016014	De svarte : « Noen sier døperen Johannes , andre Elia , og andre igjen Jeremia eller en annen av profetene . »
40016015	« Og dere , » spurte han , « hvem sier dere at jeg er ? »
40016016	Da svarte Simon Peter : « Du er Messias , den levende Guds Sønn . »
40016017	Jesus tok til orde og sa : « Salig er du , Simon , sønn av Jona . For dette har ikke kjøtt og blod åpenbart deg , men min Far i himmelen .
40016018	Og det sier jeg deg : Du er Peter ; på denne klippe vil jeg bygge min kirke , og dødsrikets porter skal ikke få makt over den .
40016019	Jeg vil gi deg himmelrikets nøkler ; det du binder på jorden , skal være bundet i himmelen , og det du løser på jorden , skal være løst i himmelen . »
40016020	Og han forbød disiplene strengt å si til noen at han var Messias .
40016021	Fra den tid begynte Jesus Kristus å gjøre det klart for disiplene at han måtte dra til Jerusalem , og at de eldste , overprestene og de skriftlærde skulle la ham lide mye . Han skulle bli slått i hjel , og den tredje dagen skulle han oppstå .
40016022	Da tok Peter ham til side og gav seg til å irettesette ham : « Gud fri deg , Herre ! Dette må ikke hende deg . »
40016023	Men Jesus snudde seg og sa til Peter : « Vik bak meg , Satan ! Du vil føre meg til fall . Du har ingen sans for det som Gud vil , bare for det som mennesker vil . »
40016024	Deretter sa Jesus til disiplene : « Den som vil følge etter meg , må fornekte seg selv og ta sitt kors opp , og følge meg .
40016025	For den som vil berge sitt liv , skal miste det . Men den som mister sitt liv for min skyld , han skal finne det .
40016026	Hva gagner det et menneske om det vinner hele verden , men taper sin sjel ? Eller hva kan et menneske gi til vederlag for sin sjel ?
40016027	For Menneskesønnen skal komme i sin Fars herlighet sammen med sine engler og skal da gi enhver igjen etter det han har gjort .
40016028	Sannelig , jeg sier dere : Noen av dem som her står , skal ikke smake døden før de ser Menneskesønnen komme i sitt rike . »
40017001	Seks dager senere tok Jesus med seg Peter , Jakob og hans bror Johannes og førte dem opp på et høyt fjell , hvor de var alene .
40017002	Der ble hans utseende forvandlet for øynene på dem ; hans ansikt skinte som solen , og klærne ble hvite som lyset .
40017003	Da viste Moses og Elia seg for dem og talte med ham .
40017004	Peter tok til orde og sa til Jesus : « Herre , det er godt at vi er her . Om du vil , skal jeg bygge tre hytter , en til deg , en til Moses og en til Elia . »
40017005	Ennå mens han talte , kom en lysende sky og skygget over dem , og en røst lød fra skyen : « Dette er min Sønn , den elskede , som jeg har behag i . Hør ham ! »
40017006	Da disiplene hørte det , kastet de seg ned med ansiktet mot jorden , slått av skrekk .
40017007	Men Jesus gikk bort og rørte ved dem og sa : « Reis dere , og frykt ikke ! »
40017008	Og da de så opp , så de ingen andre enn Jesus .
40017009	På veien ned fra fjellet befalte Jesus dem at de ikke skulle fortelle noen om dette synet , før Menneskesønnen var stått opp fra de døde .
40017010	Da spurte disiplene : « Hvorfor sier da de skriftlærde at Elia først må komme ? »
40017011	Han svarte : « Elia skal nok komme og sette alt i rette stand .
40017012	Ja , jeg sier dere at Elia allerede er kommet , men de ville ikke vite av ham og gjorde med ham som de selv ville . På samme måte skal de også la Menneskesønnen lide . »
40017013	Da skjønte disiplene at det var om døperen Johannes han talte til dem .
40017014	Da de nærmet seg folkemengden , kom det en mann til Jesus , falt på kne for ham
40017015	og sa : « Herre , forbarm deg over sønnen min . Han er månesyk og er svært plaget , for ofte faller han inn i ilden og ofte i vannet .
40017016	Jeg tok ham med til dine disipler , men de var ikke i stand til å helbrede ham . »
40017017	Jesus svarte : « Du vantro og vrange slekt ! Hvor lenge skal jeg være hos dere ? Hvor lenge skal jeg holde ut med dere ? Før gutten hit til meg ! »
40017018	Og Jesus talte myndig til ham , så den onde ånd fór ut . Og gutten ble frisk fra samme stund .
40017019	Da disiplene ble alene med Jesus , spurte de ham : « Hvorfor kunne ikke vi drive den ut ? »
40017020	« Fordi dere har så lite tro , » svarte han . « Sannelig , jeg sier dere : Om dere har tro som et sennepsfrø , kan dere si til dette fjellet : Flytt deg herfra og dit ! Og det skal flytte seg , og ingenting skal være umulig for dere .
40017021	Men dette slag drives bare ut ved bønn og faste . »
40017022	Mens de ennå var samlet i Galilea , sa Jesus til dem : « Menneskesønnen skal overgis i menneskers hender ,
40017023	og de skal slå ham i hjel , og den tredje dag skal han oppstå . » Da ble de dypt bedrøvet .
40017024	De kom til Kapernaum , og de som krevde inn tempelskatten , gikk til Peter og spurte : « Betaler ikke deres mester skatt til templet ? »
40017025	« Jo , det gjør han , » svarte Peter . Da han kom hjem , sa Jesus før han fikk sagt noe : « Simon , hva mener du om dette : Hvem er det kongene på jorden krever toll eller skatt av ? Er det av sine egne eller av de fremmede ? »
40017026	« Av de fremmede , » svarte han . Da sa Jesus : « Så er jo barna fri .
40017027	Men for at vi ikke skal støte dem , så gå ned til sjøen og kast ut et snøre ! Ta den første fisken du trekker opp , og når du åpner gapet på den , vil du finne en stater . Den skal du gi som skatt for meg og deg . »
40018001	I det samme kom disiplene til Jesus og spurte : « Hvem er den største i himmelriket ? »
40018002	Da kalte han til seg et lite barn , stilte det midt iblant dem
40018003	og sa : Sannelig , jeg sier dere : Uten at dere vender om og blir som barn , kommer dere ikke inn i himmelriket .
40018004	Den som gjør seg selv liten som dette barnet , han er den største i himmelriket .
40018005	Den som tar imot et slikt lite barn i mitt navn , tar imot meg .
40018006	Men den som fører på avveier en av disse små som tror på meg , for ham var det bedre om han var senket i havets dyp med en kvernstein om halsen .
40018007	Ulykkelige verden hvor det er forførelser ! Forførelsene må komme , men ve det menneske som de kommer fra !
40018008	Om hånden eller foten lokker deg til synd , så hogg den av og kast den fra deg ! Det er bedre for deg å gå halt eller vanfør inn til livet , enn å ha begge hender eller begge føtter og kastes i den evige ild .
40018009	Og om øyet lokker deg til synd , så riv det ut og kast det fra deg ! Det er bedre for deg å gå enøyd inn til livet enn å ha begge øyne og kastes i helvetes ild .
40018010	Pass dere for å se med forakt på en eneste av disse små ! For jeg sier dere : Deres engler i himmelen ser alltid min himmelske Fars åsyn .
40018011	Menneskesønnen kom jo for å frelse det som var fortapt .
40018012	Hva mener dere ? Når en mann eier hundre sauer , og én av dem går seg bort , lar han ikke da de nittini være igjen i fjellet og går på leting etter den som er kommet bort ?
40018013	Og skulle han finne den , sannelig , da ville han glede seg mer over denne ene enn over de nittini som ikke var kommet bort .
40018014	Slik vil heller ikke den himmelske Far at en eneste av disse små skal gå tapt .
40018015	Dersom din bror gjør en synd , så gå til ham og tal ham til rette på tomannshånd . Hører han på deg , har du vunnet din bror .
40018016	Men hører han ikke , så ta med deg en eller to andre , for etter to eller tre vitners utsagn skal enhver sak stå fast .
40018017	Hører han heller ikke på dem , så si det til menigheten . Men vil han ikke engang høre på menigheten , skal han være for deg som en hedning eller en toller .
40018018	Sannelig , jeg sier dere : Alt dere binder på jorden , skal være bundet i himmelen , og alt dere løser på jorden , skal være løst i himmelen .
40018019	Også dette sier jeg dere : Alt det to av dere her på jorden blir enige om å be om , skal de få av min Far i himmelen .
40018020	For hvor to eller tre er samlet i mitt navn , der er jeg midt iblant dem .
40018021	Da gikk Peter til ham og spurte : « Herre , hvor mange ganger skal min bror kunne forgå seg mot meg , og jeg likevel tilgi ham ? Så mange som sju ? »
40018022	« Ikke sju ganger , » svarte Jesus , « men jeg sier deg : sytti ganger sju !
40018023	Derfor kan himmelriket lignes med en konge som ville gjøre opp regnskapet med tjenerne sine .
40018024	Han begynte med oppgjøret , og da ble én ført fram som skyldte ham ti tusen talenter .
40018025	Han hadde ikke noe å betale med , og herren bød at han skulle selges med kone og barn og alt han eide , og gjelden betales .
40018026	Men tjeneren kastet seg ned for ham og bad : Vær tålmodig med meg , så skal jeg betale alt sammen .
40018027	Da syntes herren synd på denne tjeneren , ettergav ham gjelden og lot ham gå .
40018028	Utenfor møtte tjeneren en av de andre tjenerne , en som skyldte ham hundre denarer . Han grep fatt i ham , tok strupetak på ham og sa : Betal det du skylder !
40018029	Men den andre falt ned for ham og bad : Vær tålmodig med meg , så skal jeg betale deg .
40018030	Men han ville ikke . Han gikk av sted og fikk kastet ham i fengsel , der han skulle sitte til han hadde betalt sin gjeld .
40018031	Da de andre tjenerne så hva som skjedde , ble de bedrøvet , gikk til sin herre og fortalte alt sammen .
40018032	Da kalte herren ham for seg igjen og sa : Du usle tjener ! Hele gjelden ettergav jeg deg fordi du bad meg om det .
40018033	Burde ikke også du vært barmhjertig mot din medtjener , som jeg var det mot deg ?
40018034	Og herren ble harm og overlot tjeneren til harde fangevoktere , inntil han hadde betalt alt han skyldte .
40018035	Slik skal også min himmelske Far gjøre med hver og en av dere som ikke helhjertet tilgir sin bror . »
40019001	Da Jesus hadde sagt dette , drog han fra Galilea til Judea-landet på østsiden av Jordan .
40019002	En mengde mennesker fulgte ham , og han helbredet dem der .
40019003	Noen fariseere kom for å sette ham på prøve , og de spurte : « Har en mann lov til å skille seg fra sin hustru av en hvilken som helst grunn ? »
40019004	Han svarte : « Har dere ikke lest at Skaperen fra begynnelsen av skapte dem til mann og kvinne
40019005	og sa : Derfor skal mannen forlate sin far og sin mor og holde seg til sin hustru , og de to skal være ett .
40019006	Så er de ikke lenger to ; deres liv er ett . Det som altså Gud har sammenføyd , skal mennesker ikke skille . »
40019007	De spurte ham : « Hvorfor har da Moses bestemt at mannen skal gi hustruen skilsmissebrev , og så kan han skille seg fra henne ? »
40019008	Han svarte : « Fordi dere har så harde hjerter , gav Moses dere lov å skilles fra hustruen . Men fra begynnelsen av var det ikke slik .
40019009	Jeg sier dere : Den som skiller seg fra sin hustru av noen annen grunn enn hor , og gifter seg med en annen , han begår ekteskapsbrudd . »
40019010	Disiplene sa da til ham : « Er det slik mellom mann og kvinne , er det bedre ikke å gifte seg . »
40019011	Men han svarte : « Dette er noe ikke alle kan ta til seg , men bare de som det er gitt .
40019012	For det finnes noen som lever ugift fordi de er født uskikket til ekteskap , andre fordi mennesker har gjort dem uskikket til det ; men det er også noen som selv har gjort seg uskikket til ekteskap for himmelrikets skyld . Den som kan , la ham ta det til seg . »
40019013	De brakte små barn til ham for at han skulle legge hendene på dem og be ; men disiplene ville vise dem bort .
40019014	Da sa Jesus : « La de små barna være , og hindre dem ikke fra å komme til meg . For himmelriket hører slike til . »
40019015	Og han la hendene på dem . Så brøt han opp derfra .
40019016	Det kom en mann til ham og spurte : « Mester , hva godt skal jeg gjøre for å få det evige liv ? »
40019017	Men Jesus svarte : « Hvorfor spør du meg om det gode ? Det er bare én som er god . Men vil du gå inn til livet , så hold budene ! »
40019018	« Hvilke ? » spurte han . Jesus svarte : « Du skal ikke slå i hjel , du skal ikke bryte ekteskapet , du skal ikke stjele , du skal ikke vitne falskt ,
40019019	du skal hedre far og mor , og du skal elske din neste som deg selv . »
40019020	« Alt dette har jeg holdt , » svarte den unge mannen . « Hva står så igjen ? »
40019021	Jesus svarte : « Vil du være helhjertet , gå da bort og selg det du eier , og gi alt til de fattige . Da skal du få en skatt i himmelen . Kom så og følg meg ! »
40019022	Men da den unge mannen hørte det , gikk han bedrøvet bort , for han var svært rik .
40019023	Jesus sa til disiplene : « Sannelig , jeg sier dere : Det er vanskelig for en rik å komme inn i himmelriket .
40019024	Ja , jeg sier dere : Det er lettere for en kamel å gå gjennom et nåløye enn for en rik å komme inn i Guds rike . »
40019025	Da disiplene hørte dette , ble de helt forskrekket og spurte : « Hvem kan da bli frelst ? »
40019026	Jesus så på dem og sa : « For mennesker er dette umulig , men for Gud er alt mulig . »
40019027	Da tok Peter til orde og sa : « Hva så med oss ? Vi har forlatt alt og fulgt deg . Hva skal vi få ? »
40019028	Jesus sa til dem : « Sannelig , jeg sier dere : Når verden skal fødes på ny , og Menneskesønnen sitter på tronen i sin herlighet , da skal også dere som har fulgt meg , sitte på tolv troner og dømme Israels tolv stammer .
40019029	Og enhver som har forlatt hus eller brødre eller søstre eller far eller mor eller barn eller åkrer for mitt navns skyld , skal få mangedobbelt igjen og få evig liv i eie .
40019030	Men mange som er de første , skal bli de siste , og de siste skal bli de første .
40020001	For himmelriket kan lignes med en husbond som gikk ut tidlig en morgen for å leie folk til å arbeide i vingården sin .
40020002	Han ble enig med arbeiderne om en denar for dagen , og sendte dem av sted til vingården .
40020003	Ved den tredje time gikk han igjen ut , og han fikk se noen stå ledige på torget .
40020004	Han sa til dem : Gå også dere bort i vingården ! Jeg vil gi dere det som rett er .
40020005	Og de gikk . Ved den sjette time og ved den niende time gikk han ut og gjorde likedan .
40020006	Da han gikk ut ved den ellevte time , fant han ennå noen som stod der , og han spurte dem : Hvorfor står dere her hele dagen uten å arbeide ?
40020007	Fordi ingen har leid oss , svarte de . Han sa til dem : Gå bort i vingården , dere også .
40020008	Da kvelden kom , sa eieren av vingården til forvalteren : Kall på arbeiderne og gi dem lønn ! Begynn med de siste og gå videre til de første .
40020009	De som var leid ved den ellevte time , kom da og fikk en denar hver .
40020010	Da de første kom fram , ventet de å få mer ; men også de fikk en denar .
40020011	De tok imot den , men gav seg til å klage på husbonden
40020012	og sa : De som kom sist , har arbeidet bare én time , og du stiller dem likt med oss , vi som har båret dagens byrde og hete .
40020013	Han vendte seg til en av dem og sa : Min venn , jeg gjør deg ikke urett . Ble du ikke enig med meg om en denar ?
40020014	Ta ditt og gå ! Men jeg vil gi ham som kom sist , det samme som deg .
40020015	Har jeg ikke lov til å gjøre med mitt som jeg selv vil ? Eller ser du med onde øyne på at jeg er god ?
40020016	Slik skal de siste bli de første , og de første de siste . »
40020017	Jesus drog nå opp mot Jerusalem . På veien tok han de tolv disiplene til side og sa :
40020018	« Se , vi drar opp til Jerusalem , og Menneskesønnen skal overgis til overprestene og de skriftlærde . De skal dømme ham til døden
40020019	og utlevere ham til hedningene , og han skal bli hånet og pisket og korsfestet . Og den tredje dag skal han oppstå . »
40020020	Senere kom mor til Sebedeus-sønnene til ham sammen med begge sønnene , falt på kne og ville be ham om noe .
40020021	« Hva er det du ønsker ? » spurte han . Hun svarte : « Si at disse mine to sønner skal få sitte ved din side i ditt rike , den ene på høyre og den andre på venstre side . »
40020022	Men Jesus sa : « Dere vet ikke hva dere ber om . Kan dere drikke det beger jeg skal drikke ? » « Det kan vi , » svarte de .
40020023	Jesus sa : « Mitt beger skal dere få drikke ; men hvem som skal sitte ved min høyre eller venstre side , er det ikke min sak å avgjøre . Der må de sitte som min Far har bestemt til det . »
40020024	Da de ti andre hørte dette , ble de sinte på de to brødrene .
40020025	Men Jesus kalte dem til seg og sa : « Dere vet at folkenes fyrster er herrer over dem , og de mektige menn hersker over dem med makt .
40020026	Slik er det ikke blant dere . Den som vil være stor blant dere , skal være de andres tjener ,
40020027	og den som vil være den fremste blant dere , skal være de andres trell .
40020028	Slik er heller ikke Menneskesønnen kommet for å la seg tjene , men for selv å tjene og gi sitt liv som løsepenge for mange . »
40020029	De drog ut av Jeriko , og mye folk fulgte ham .
40020030	Ved veien satt to blinde , og da de fikk høre at Jesus gikk forbi , ropte de : « Herre , du Davids sønn , miskunn deg over oss ! »
40020031	Folk skjente på dem og bad dem tie , men de ropte bare enda høyere : « Herre , du Davids sønn , miskunn deg over oss ! »
40020032	Da stanset Jesus , bad dem komme og spurte dem : « Hva vil dere jeg skal gjøre for dere ? »
40020033	De svarte : « Herre , la oss få synet ! »
40020034	Jesus syntes inderlig synd på dem , og han rørte ved øynene deres . Straks kunne de se , og de fulgte ham .
40021001	De nærmet seg Jerusalem og kom til Betfage ved Oljeberget . Da sendte Jesus to disipler av sted
40021002	og sa til dem : « Gå inn i landsbyen som ligger foran dere ! Der skal dere straks finne et esel som står bundet , og med en fole hos seg . Løs dem og før dem til meg !
40021003	Og kommer noen med spørsmål , så si at Herren har bruk for dem . Da skal han straks sende dem med dere . »
40021004	Dette skjedde for at det som er talt ved profeten , skulle oppfylles :
40021005	Si til Sions datter : Se , din konge kommer til deg , ydmyk , ridende på et esel , på trekkdyrets fole .
40021006	Disiplene gikk av sted og gjorde som Jesus hadde sagt ,
40021007	og hentet eselet og folen . Så la de kappene sine på dem , og han satte seg opp .
40021008	Mange i folkemengden bredte kappene sine ut over veien , andre skar grener av trærne og strødde på veien .
40021009	Og mengden som gikk foran og de som fulgte etter , ropte : Hosianna , Davids sønn ! Velsignet være han som ¬ kommer , i Herrens navn ! Hosianna i det høyeste !
40021010	Da han drog inn i Jerusalem , kom hele byen i bevegelse og spurte : « Hvem er dette ? »
40021011	Og mengden svarte : « Det er profeten Jesus fra Nasaret i Galilea . »
40021012	Jesus gikk så inn på tempelplassen og drev ut alle dem som solgte og kjøpte der . Han veltet pengevekslernes bord og duehandlernes benker ,
40021013	og sa til dem : « Det står skrevet : Mitt hus skal være et bønnens hus . Men dere gjør det til en røverhule . »
40021014	På tempelplassen kom blinde og vanføre til ham , og han helbredet dem .
40021015	Men overprestene og de skriftlærde så underne han gjorde , og barna som ropte i helligdommen : « Hosianna , Davids sønn ! » De ble forarget
40021016	og spurte ham : « Hører du hva de sier ? » Jesus svarte : « Ja , men har dere aldri lest : Du har latt småbarn ¬ og spedbarn synge din pris ! »
40021017	Da gikk han fra dem og ut av byen til Betania , hvor han ble natten over .
40021018	Da han tidlig neste morgen var på vei inn til byen , ble han sulten .
40021019	Han fikk se et fikentre like ved veien og gikk bort til det , men fant ikke annet enn blad . Da sa han til treet : « Aldri mer skal du bære frukt . » Med det samme visnet treet .
40021020	Disiplene undret seg da de så det , og spurte : « Hvordan kunne treet visne så plutselig ? »
40021021	Jesus svarte dem : « Sannelig , jeg sier dere : Dersom dere tror og ikke tviler , skal dere ikke bare kunne gjøre det som jeg gjorde med fikentreet . Om dere sier til dette fjellet : Løft deg og kast deg i havet , så skal det skje .
40021022	Og alt dere ber om i bønnene deres , skal dere få , om dere ber med tro . »
40021023	Han gikk så inn på tempelplassen , og mens han lærte folket , kom overprestene og folkets eldste til ham og spurte : « Med hvilken myndighet gjør du dette ? Hvem har gitt deg en slik fullmakt ? »
40021024	Men Jesus sa til dem : « Jeg har også noe å spørre dere om . Svarer dere meg på det , skal jeg si dere hvilken fullmakt jeg har til å gjøre dette .
40021025	Johannes-dåpen , hvor var den fra ? Fra himmelen eller fra mennesker ? » Dette drøftet de med hverandre : « Om vi svarer : Fra himmelen , vil han si : Hvorfor trodde dere ham da ikke ?
40021026	Men å si : Fra mennesker , det våger vi ikke på grunn av folket , siden alle ser på Johannes som en profet . »
40021027	Derfor svarte de : « Vi vet ikke . » Da sa han til dem : « Så sier heller ikke jeg dere med hvilken myndighet jeg gjør dette . »
40021028	« Men hva mener dere om dette : En mann hadde to sønner . Han gikk til den ene og sa : Min sønn , i dag skal du gå og arbeide i vingården .
40021029	Nei , jeg vil ikke , svarte han . Men senere angret han og gikk .
40021030	Faren gikk så til den andre og bad ham om det samme . Han svarte : Ja , herre . Men han gikk ikke .
40021031	Hvem av disse to gjorde det faren ville ? » Og da de svarte : « Den første » , sa Jesus til dem : « Sannelig , jeg sier dere : Tollere og skjøger kommer før inn i Guds rike enn dere .
40021032	For da Johannes kom til dere på rettferds vei , trodde dere ham ikke . Men tollere og skjøger , de trodde ham . Dere så det , men likevel angret dere ikke , slik at dere trodde på ham . »
40021033	« Hør en annen lignelse : En husbond plantet en vingård og satte opp et gjerde rundt den , gravde ut en vinpresse i den og bygde et vakttårn . Så forpaktet han vingården bort til noen vindyrkere og reiste ut av landet .
40021034	Da det led mot frukttiden , sendte han sine tjenere til forpakterne for å få avlingen sin .
40021035	Men de grep tjenerne og slo en av dem , drepte en annen og steinet en tredje .
40021036	Han sendte da ut andre tjenere , flere enn første gangen , men de gjorde det samme med dem .
40021037	Til slutt sendte han sin sønn til dem , for han tenkte : Min sønn vil de ha respekt for .
40021038	Men da vindyrkerne fikk se sønnen , sa de til hverandre : Der har vi arvingen . Kom , la oss slå ham i hjel , så blir arven vår .
40021039	Dermed grep de ham , kastet ham ut av vingården og slo ham i hjel .
40021040	Når så vingårdens herre kommer , hva skal han da gjøre med disse vindyrkerne ? »
40021041	De svarte : « Disse onde menn skal han gi en ond død og forpakte vingården bort til andre , som gir ham frukten til rett tid . »
40021042	Da sa Jesus til dem : « Har dere aldri lest i skriftene : Den steinen ¬ bygningsmennene vraket , er blitt hjørnestein . Dette er Herrens eget verk , underfullt er det i våre øyne .
40021043	Derfor sier jeg dere : Guds rike skal bli tatt fra dere og gitt til et folk som bærer dets frukter .
40021044	Og den som faller mot denne steinen , skal skade seg , men den som steinen faller på , skal bli knust . »
40021045	Da overprestene og fariseerne hørte disse lignelsene , skjønte de at det var dem han siktet til .
40021046	De ville gjerne ha grepet ham , men de var redde for folkemengden , som holdt ham for å være en profet .
40022001	Igjen talte Jesus til dem i lignelser :
40022002	« Himmelriket kan lignes med en konge som skulle holde bryllup for sin sønn .
40022003	Han sendte sine tjenere til de innbudte og bad dem komme til bryllupet . Men de ville ikke komme .
40022004	Da sendte han andre tjenere ut som skulle si til de innbudte : Festmåltidet har jeg gjort i stand , oksene og gjøfeet er slaktet , og alt er ferdig . Kom til bryllupet !
40022005	Men de brydde seg ikke om det og gikk sin vei , en til sin åker og en til sin forretning .
40022006	De andre la hånd på tjenerne , mishandlet dem og slo dem i hjel .
40022007	Da ble kongen harm og sendte ut sine tropper som drepte disse morderne og brente byen deres .
40022008	Så sa han til tjenerne : Festen er gjort i stand , men de innbudte var ikke verdige .
40022009	Gå derfor ut på veikryssene , og innby til bryllupet alle dere treffer .
40022010	Og tjenerne gikk ut på veiene og samlet alle de møtte , både onde og gode , så bryllupssalen ble full av gjester .
40022011	Men da kongen kom inn for å hilse på gjestene , fikk han øye på en som ikke hadde på seg bryllupsklær .
40022012	Han spurte ham : Min venn , hvordan er du kommet hit inn uten bryllupsklær ? Men han tidde .
40022013	Da sa kongen til tjenerne : Bind hender og føtter på ham , og kast ham ut i mørket utenfor , der en gråter og skjærer tenner .
40022014	For mange er kalt , men få er utvalgt . »
40022015	Da gikk fariseerne bort , og de ble enige om at de ville fange ham i ord .
40022016	De sendte disiplene sine til ham sammen med noen herodianere , og lot dem si : « Mester , vi vet at du sier det som er sant , og virkelig lærer hva som er Guds vei . Du bryr deg ikke om hva andre mener , for du tar ikke hensyn til person eller rang .
40022017	Si oss da hva du mener om dette : Er det tillatt å betale skatt til keiseren eller ikke ? »
40022018	Men Jesus merket deres ondskap og sa : « Dere hyklere , hvorfor setter dere meg på prøve ?
40022019	Vis meg mynten som skatten betales med . » De rakte ham en denar ,
40022020	og han spurte : « Hvem er det som har sitt bilde og sitt navn her ? »
40022021	« Keiseren , » svarte de . Da sa han til dem : « Så gi keiseren hva keiserens er , og Gud hva Guds er . »
40022022	De ble forundret over dette svaret og gikk sin vei .
40022023	Samme dag kom noen saddukeere til ham ; det er de som hevder at det ikke er noen oppstandelse . De la fram for ham et spørsmål .
40022024	« Mester , » sa de , « Moses har sagt : Om en mann dør barnløs , skal hans bror gifte seg med enken og gi sin bror etterkommere .
40022025	Nå var det en gang sju brødre hos oss . Den eldste giftet seg , men døde barnløs , og etterlot sin kone til den nest eldste broren .
40022026	Det samme hendte med ham , og med den tredje , ja , med alle sju .
40022027	Sist av dem alle døde kvinnen .
40022028	Når de så oppstår , hvem av de sju skal da ha henne som hustru ? Alle har jo vært gift med henne . »
40022029	Men Jesus svarte : « Dere farer vill , fordi dere ikke kjenner skriftene og heller ikke Guds makt .
40022030	For etter oppstandelsen tar de ikke til ekte og tas ikke til ekte , men de er som englene i himmelen .
40022031	Og har dere ikke lest hva Gud har sagt dere om de dødes oppstandelse :
40022032	Jeg er Abrahams Gud og Isaks Gud og Jakobs Gud . Han er ikke en Gud for døde , men for levende . »
40022033	Folkemengden som hørte dette , var full av undring over hans lære .
40022034	Da fariseerne hørte at han hadde stoppet munnen på saddukeerne , kom de sammen .
40022035	En av de lovkyndige blant dem ville sette ham på prøve og spurte :
40022036	« Mester , hvilket bud er det største i loven ? »
40022037	Han svarte : « Du skal elske Herren din Gud av hele ditt hjerte og av hele din sjel og av all din forstand .
40022038	Dette er det største og første bud .
40022039	Men et annet er like stort : Du skal elske din neste som deg selv .
40022040	På disse to bud hviler hele loven og profetene . »
40022041	Mens fariseerne var samlet , spurte Jesus dem :
40022042	« Hva mener dere om Messias ? Hvem er han sønn av ? » « David , » svarte de .
40022043	« Hvordan kan da David , drevet av Ånden , kalle ham herre ? » spurte Jesus . « Han sier jo :
40022044	Herren sa til min herre : Sett deg ved min høyre hånd til jeg får lagt dine fiender under dine føtter .
40022045	Om nå David kaller Messias for herre , hvordan kan han da være Davids sønn ? »
40022046	Men ingen kunne svare ham et ord . Og fra den dagen våget ikke noen å spørre ham mer .
40023001	Så talte Jesus til folket og til disiplene og sa :
40023002	På Mose stol sitter de skriftlærde og fariseerne .
40023003	Alt det de sier , skal dere derfor gjøre og holde . Men det de gjør , skal dere ikke rette dere etter . For de sier ett og gjør noe annet .
40023004	De binder tunge bører og lesser på folks skuldrer , men selv vil de ikke løfte en finger for å flytte dem .
40023005	Alle sine gjerninger gjør de for at folk skal se det . De gjør sine bønneremmer brede og sine minnedusker store ;
40023006	de elsker å ha hedersplassene i selskaper og sitte fremst i synagogene
40023007	og vil gjerne at folk skal hilse dem på torget og kalle dem rabbi .
40023008	Men dere skal ikke la dere kalle rabbi , for det er én som er lærer for dere , og dere er alle søsken .
40023009	Og kall ikke noen her på jorden far ; for dere har bare én Far , han som er i himmelen .
40023010	La heller ikke noen kalle dere veiledere ; for dere har bare én veileder : Kristus .
40023011	Den som er størst blant dere , skal være de andres tjener .
40023012	Den som setter seg selv høyt , skal settes lavt , og den som setter seg selv lavt , skal settes høyt .
40023013	Ve dere , skriftlærde og fariseere ! Dere hyklere ! Dere stenger himmelriket for menneskene . Selv går dere ikke inn , og dere tillater ikke dem å gå inn som gjerne vil .
40023014	Ve dere , skriftlærde og fariseere ! Dere hyklere ! Dere slår til dere enkers hus og holder lange bønner for syns skyld . Derfor skal dere få så meget hardere dom .
40023015	Ve dere , skriftlærde og fariseere ! Dere hyklere ! Dere drar land og strand rundt for å vinne en eneste tilhenger , og når dere har klart det , gjør dere ham til en som fortjener helvete dobbelt så mye som dere selv .
40023016	Ve dere , blinde veiledere , som sier : Å sverge ved templet betyr ingen ting , men å sverge ved gullet i templet , det forplikter .
40023017	Dere blinde dårer ! Hva er størst : gullet , eller templet som gjør gullet hellig ?
40023018	Og videre sier dere : Å sverge ved alteret betyr ingen ting , men å sverge ved offergaven som ligger på alteret , det forplikter .
40023019	Hvor blinde dere er ! Hva er størst : offergaven , eller alteret som gjør gaven hellig ?
40023020	Den som sverger ved alteret , sverger både ved det og alt som ligger på det .
40023021	Og den som sverger ved templet , sverger både ved det og ved ham som bor i det .
40023022	Og den som sverger ved himmelen , sverger dermed ved Guds trone og ved ham som sitter på den .
40023023	Ve dere , skriftlærde og fariseere ! Dere hyklere ! Dere gir tiende av mynte og anis og karve , men bryr dere ikke om det som veier mer i loven : rettferdighet , barmhjertighet og troskap . Dette skulle gjøres , og det andre ikke forsømmes .
40023024	Blinde veiledere , som avsiler myggen , men sluker kamelen !
40023025	Ve dere , skriftlærde og fariseere ! Dere hyklere ! Dere gjør beger og fat rene utvendig , men innvendig er de fulle av griskhet og begjær .
40023026	Du blinde fariseer ! Rens først begeret innvendig , så blir også utsiden ren !
40023027	Ve dere , skriftlærde og fariseere ! Dere hyklere ! Dere ligner hvitkalkede graver , de som utvendig er vakre å se til , men innvendig er fulle av dødningeben og all slags urenhet .
40023028	Slik er det også med dere : I det ytre , det som folk ser , er dere rettskafne , men i det indre er dere fulle av hykleri og urett .
40023029	Ve dere , skriftlærde og fariseere ! Dere hyklere ! Dere bygger gravsteder for profetene og utsmykker gravmælene for hellige menn , og sier :
40023030	Hadde vi levd i våre fedres dager , ville vi ikke ha vært med på å drepe profetene .
40023031	Altså er dere selv vitner om at dere er barn av dem som myrdet profetene .
40023032	Fortsett da det fedrene begynte , inntil målet er fullt .
40023033	Slanger og ormeyngel ! Hvordan kan dere unngå å bli dømt til helvete ?
40023034	Derfor sender jeg til dere profeter og vismenn og skriftlærde . Noen av dem skal dere drepe og korsfeste , andre skal dere piske i synagogene og forfølge fra by til by .
40023035	Og slik skal straffen komme over dere for alt det uskyldige blod som er utøst på jorden , helt fra drapet på den rettferdige Abel og like til drapet på Sakarja , sønn av Barakia , som dere slo i hjel mellom templet og alteret .
40023036	Sannelig , jeg sier dere : Alt dette skal ramme denne slekt !
40023037	Jerusalem , Jerusalem , du som slår profetene i hjel og steiner dem som blir sendt til deg ! Hvor ofte ville jeg ikke samle dine barn , som en høne samler kyllingene under sine vinger . Men dere ville ikke .
40023038	Så hør : Huset deres blir forlatt !
40023039	For jeg sier dere : Heretter skal dere ikke se meg før dere sier : Velsignet være han som kommer , i Herrens navn !
40024001	Jesus forlot nå templet . Da han var på vei ut , kom disiplene til ham og pekte på tempelbygningene .
40024002	Men han sa : « Ser dere alt dette ? Sannelig , jeg sier dere : Her skal ikke bli stein tilbake på stein ; alt skal rives ned . »
40024003	Da han satt på Oljeberget , og disiplene var alene med ham , spurte de : « Si oss : Når skal dette skje , og hva er tegnet på ditt komme og verdens ende ? »
40024004	Jesus tok til orde og sa : Pass på at ikke noen fører dere vill !
40024005	For mange skal komme i mitt navn og si : « Jeg er Messias . » Og de skal villede mange .
40024006	Dere skal høre om kriger , og det skal gå rykter om krig . Se da til at dere ikke lar dere skremme ! For dette må skje , men ennå er ikke enden kommet .
40024007	Folk skal reise seg mot folk og rike mot rike , og det skal være hungersnød og jordskjelv mange steder .
40024008	Men alt dette er bare begynnelsen på fødselsveene .
40024009	Da skal dere bli utlevert , lide trengsel og bli drept ; ja , dere skal hates av alle folkeslag for mitt navns skyld .
40024010	På den tiden skal mange falle fra , og de skal angi hverandre og hate hverandre .
40024011	Mange falske profeter skal stå fram og føre mange vill .
40024012	Og fordi lovløsheten tar overhånd , skal kjærligheten bli kald hos de fleste .
40024013	Men den som holder ut helt til slutt , han skal bli frelst .
40024014	Og evangeliet om riket skal forkynnes i hele verden til vitnesbyrd for alle folkeslag , og så skal enden komme .
40024015	« Den ødeleggende styggedom » , som profeten Daniel har talt om , skal da stå på det hellige sted — forstå det , den som leser ! Når dere ser det ,
40024016	må de som er i Judea , flykte opp i fjellene .
40024017	Den som er på taket , må ikke gå ned for å ta med seg noe i huset ,
40024018	og den som er ute på marken , må ikke vende hjem for å hente kappen sin .
40024019	Stakkars dem som venter barn og dem som gir bryst i de dager !
40024020	Men be om at dere slipper å flykte om vinteren eller på sabbaten .
40024021	For da skal det bli trengsler så store som det aldri har vært fra verdens begynnelse til i dag , og som det heller aldri mer vil bli .
40024022	Om den tiden ikke ble forkortet , ville ikke noe menneske bli frelst . Men for de utvalgtes skyld skal den tiden forkortes .
40024023	Om noen da sier til dere : « Se her er Messias » , eller : « Der er han » , så tro det ikke !
40024024	For falske messiaser og falske profeter skal stå fram og gjøre store tegn og under , for om mulig å føre vill selv de utvalgte .
40024025	Hør , jeg har sagt dere det på forhånd !
40024026	Om de altså sier til dere : « Han er ute i ødemarken » , så gå ikke dit ut , eller : « Han er inne i huset » , så tro det ikke .
40024027	For som lynet begynner i øst og lyser like til vest , slik skal det være når Menneskesønnen kommer .
40024028	Der hvor åtselet er , vil gribbene samles .
40024029	Så snart denne trengselstiden er over , skal solen bli formørket og månen miste sitt lys . Stjernene skal falle ned fra himmelen , og himmelrommets krefter skal rokkes .
40024030	Da skal Menneskesønnens tegn vise seg på himmelen , og alle folk på jorden skal bryte ut i klagerop , og de skal se Menneskesønnen komme på himmelens skyer med stor makt og herlighet .
40024031	Når basunen lyder , skal han sende ut sine engler , og de skal samle hans utvalgte fra de fire verdenshjørner , fra himmelens ene ende til den andre .
40024032	Lær en lignelse av fikentreet : Når det får sevje i grenene og skyter blad , da vet dere at sommeren er nær .
40024033	Slik skal dere også , når dere ser alt dette skje , vite at han er nær og står for døren .
40024034	Sannelig , jeg sier dere : Denne slekt skal ikke forgå før alt dette skjer .
40024035	Himmel og jord skal forgå , men mine ord skal aldri forgå .
40024036	Men den dag og time kjenner ingen , ikke englene i himmelen og heller ikke Sønnen , men bare Faderen .
40024037	Som det var i Noahs dager , slik skal det være når Menneskesønnen kommer .
40024038	For i tiden før storflommen spiste og drakk de , giftet seg og giftet bort , like til den dag da Noah gikk inn i arken ,
40024039	og de skjønte ingenting før flommen kom og tok dem alle . Slik skal det også være når Menneskesønnen kommer .
40024040	Da skal to menn være ute på marken ; den ene blir tatt med , den andre blir tilbake .
40024041	To kvinner skal male sammen på kvernen ; den ene blir tatt med , den andre blir tilbake .
40024042	Så våk da ! For dere vet ikke hva dag deres Herre kommer .
40024043	Men det skal dere vite : Dersom husbonden visste når på natten tyven kommer , ville han våke og ikke la ham bryte inn i huset sitt .
40024044	Vær derfor også dere beredt ! For Menneskesønnen kommer i den time dere ikke venter det .
40024045	Hvem er en tro og klok tjener , en som herren har betrodd oppsynet med de andre tjenerne , så han skal gi dem mat i rette tid ?
40024046	Det er den tjeneren som herren finner i ferd med dette når han kommer tilbake . Lykkelig er han !
40024047	Sannelig , jeg sier dere : Herren skal sette ham over alt han eier .
40024048	Men dårlig er denne tjeneren om han sier til seg selv : « Det varer lenge før min herre kommer » ,
40024049	og så gir seg til å slå de andre tjenerne og ete og drikke sammen med drukkenbolter .
40024050	Da skal tjenerens herre komme en dag han ikke venter og en time han ikke kjenner ,
40024051	og hogge ham ned . Han skal dele skjebne med hyklerne , der de gråter og skjærer tenner .
40025001	Da skal himmelriket være likt ti brudepiker som tok lampene sine og gikk ut for å møte brudgommen .
40025002	Fem av dem var uforstandige , og fem var kloke .
40025003	For de uforstandige tok med seg lampene sine , men ikke olje .
40025004	De kloke tok med olje på kannene sine sammen med lampene .
40025005	Da det trakk ut før brudgommen kom , ble de søvnige og sovnet alle sammen .
40025006	Men ved midnatt lød et rop : « Brudgommen kommer ! Gå og møt ham ! »
40025007	Da våknet alle brudepikene og gjorde lampene sine i stand .
40025008	Men de uforstandige sa til de kloke : « La oss få litt av oljen deres , for lampene våre slokner . »
40025009	« Nei , » svarte de kloke , « det blir ikke nok både til oss og dere ; gå heller til kjøpmannen og kjøp selv ! »
40025010	Mens de var borte for å kjøpe , kom brudgommen , og de som var ferdige , gikk sammen med ham inn til bryllupet ; og døren ble stengt .
40025011	Senere kom de andre brudepikene og sa : « Herre , herre , lukk opp for oss ! »
40025012	Men han svarte : « Sannelig , jeg sier dere : Jeg kjenner dere ikke . »
40025013	Våk derfor , for dere vet ikke dagen eller timen .
40025014	Det er som med en mann som skulle dra utenlands . Han kalte til seg sine tjenere og overlot dem alt han eide :
40025015	En gav han fem talenter , en annen to og en tredje én talent — etter det hver enkelt hadde evne til . Så reiste han .
40025016	Han som hadde fått fem talenter , gikk bort og drev handel med dem og tjente fem til .
40025017	Han som hadde fått to talenter , gjorde det samme og tjente to til .
40025018	Men han som hadde fått én talent , gikk og gravde et hull i jorden og gjemte sin herres penger .
40025019	Da lang tid var gått , kom tjenernes herre tilbake og ville holde regnskap med dem .
40025020	Han som hadde fått fem talenter , kom med fem til og sa : « Herre , du gav meg fem talenter ; se , jeg har tjent fem talenter til . »
40025021	Hans herre svarte : « Det er bra , du gode og tro tjener . Du har vært tro i lite , jeg vil sette deg over mye . Kom inn til gleden hos din herre ! »
40025022	Så kom han fram som hadde fått to talenter , og sa : « Herre , du gav meg to talenter ; se , jeg har tjent to til . »
40025023	Og hans herre svarte : « Det er bra , du gode og tro tjener . Du har vært tro i lite , jeg vil sette deg over mye . Kom inn til gleden hos din herre ! »
40025024	Til slutt kom han fram som hadde fått én talent , og sa : « Herre , jeg visste at du er en hard mann , som høster hvor du ikke har sådd , og sanker hvor du ikke har strødd .
40025025	Derfor ble jeg redd og gikk og gjemte talenten din i jorden . Se , her har du ditt . »
40025026	Men herren svarte ham : « Du dårlige og late tjener ! Du visste at jeg høster hvor jeg ikke har sådd , og sanker hvor jeg ikke har strødd .
40025027	Da burde du ha overlatt pengene mine til dem som driver med utlån , så jeg kunne få dem igjen med renter når jeg kom tilbake .
40025028	Ta derfor talenten fra ham og gi den til ham som har de ti !
40025029	For den som har , han skal få , og det i overflod . Men den som ikke har , skal bli fratatt selv det han har .
40025030	Og kast så denne unyttige tjener ut i mørket utenfor , der de gråter og skjærer tenner . »
40025031	Men når Menneskesønnen kommer i sin herlighet , og alle englene med ham , da skal han sitte på sin trone i herlighet ,
40025032	og alle folkeslag skal samles foran ham . Han skal skille dem fra hverandre , som en gjeter skiller sauene fra geitene ,
40025033	og stille sauene til høyre for seg , og geitene til venstre .
40025034	Så skal kongen si til dem på sin høyre side : « Kom hit , dere som er velsignet av min Far , og ta det rike i eie som er gjort i stand for dere fra verdens grunnvoll ble lagt .
40025035	For jeg var sulten , og dere gav meg mat ; jeg var tørst , og dere gav meg drikke ; jeg var fremmed , og dere tok imot meg ;
40025036	jeg var uten klær , og dere kledde meg ; jeg var syk , og dere så til meg ; jeg var i fengsel , og dere besøkte meg . »
40025037	Da skal de rettferdige svare : « Herre , når så vi deg sulten og gav deg mat , eller tørst og gav deg drikke ?
40025038	Når så vi deg fremmed og tok imot deg , eller uten klær og kledde deg ?
40025039	Og når så vi deg syk eller i fengsel , og kom til deg ? »
40025040	Men kongen skal svare dem : « Sannelig , jeg sier dere : Det dere gjorde mot en av disse mine minste brødre , gjorde dere mot meg . »
40025041	Deretter skal han si til dem på venstre side : « Gå fra meg , dere som er forbannet , bort til den evige ild , som er gjort i stand for djevelen og hans engler .
40025042	For jeg var sulten , men dere gav meg ikke mat ; jeg var tørst , men dere gav meg ikke drikke ;
40025043	jeg var fremmed , men dere tok ikke imot meg ; jeg var uten klær , men dere kledde meg ikke ; jeg var syk og i fengsel , men dere så ikke til meg . »
40025044	Da skal de svare : « Herre , når så vi deg sulten eller tørst eller fremmed eller uten klær eller syk eller i fengsel uten å hjelpe deg ? »
40025045	Men han skal svare dem : « Sannelig , jeg sier dere : Det dere ikke gjorde mot en av disse minste , har dere heller ikke gjort mot meg . »
40025046	Og disse skal gå bort til evig straff , men de rettferdige til evig liv .
40026001	Da Jesus hadde talt alle disse ord , sa han til disiplene :
40026002	« Dere vet det er påske om to dager , og da skal Menneskesønnen utleveres for å bli korsfestet . »
40026003	Overprestene og folkets eldste kom nå sammen i embetsboligen til øverstepresten Kaifas
40026004	og ble enige om å gripe Jesus med list og få ham drept .
40026005	« Men ikke på høytiden , » sa de , « ellers blir det oppstyr blant folket . »
40026006	Mens Jesus var i Betania , hjemme hos Simon den spedalske ,
40026007	kom det til ham en kvinne med en alabastkrukke full av kostbar salve . Den helte hun ut over hodet hans mens han satt til bords .
40026008	Disiplene så det og ble forarget . « Hva skal denne sløsingen være godt for ? » sa de .
40026009	« Salven kunne jo vært solgt for mange penger til hjelp for de fattige . »
40026010	Men Jesus merket det og sa til dem : « Hvorfor plager dere henne ? Hun har gjort en god gjerning mot meg .
40026011	De fattige har dere alltid hos dere , men meg har dere ikke alltid .
40026012	Da hun helte denne salven ut over mitt legeme , salvet hun meg til min gravferd .
40026013	Sannelig , jeg sier dere : Overalt i verden hvor evangeliet blir forkynt , skal også det hun gjorde , fortelles til minne om henne . »
40026014	Men en av de tolv , han som hette Judas Iskariot , gikk da til overprestene
40026015	og sa : « Hva vil dere gi meg for å utlevere ham til dere ? » De betalte ham tretti sølvpenger .
40026016	Og fra den stund søkte han en anledning til å forråde ham .
40026017	På den første dag i de usyrede brøds høytid kom disiplene til Jesus og spurte : « Hvor vil du vi skal gjøre i stand til påskemåltidet for deg ? »
40026018	Jesus svarte : « Gå inn i byen , til den mannen dere vet , og si til ham : Mesteren sier : Min time er nær ; hos deg vil jeg holde påskemåltid med mine disipler . »
40026019	Disiplene gjorde som Jesus påla dem , og stelte i stand til påskemåltidet .
40026020	Da det var blitt kveld , satte han seg til bords med de tolv .
40026021	Mens de spiste , sa han : « Sannelig , jeg sier dere : En av dere skal forråde meg . »
40026022	Da ble de meget bedrøvet , og den ene etter den andre sa til ham : « Det er vel ikke meg , Herre ? »
40026023	Men han svarte : « En som har dyppet i fatet sammen med meg , han skal forråde meg .
40026024	Menneskesønnen går bort , som det er skrevet om ham ; men ve det menneske som forråder ham ! Det hadde vært bedre for det mennesket om han aldri var født . »
40026025	Judas , han som forrådte ham , spurte da : « Det er vel ikke meg , rabbi ? » « Du har selv sagt det , » svarte Jesus .
40026026	Mens de holdt måltid , tok Jesus et brød , takket , brøt det , gav disiplene og sa : « Ta dette og ét det ! Dette er mitt legeme . »
40026027	Og han tok en kalk , takket , gav dem og sa : « Drikk alle av den !
40026028	For dette er mitt blod , paktens blod , som utøses for mange til syndenes forlatelse .
40026029	Og det sier jeg dere : Fra nå av skal jeg ikke drikke av denne vintreets frukt før den dag jeg drikker den ny sammen med dere i min Fars rike . »
40026030	Da de hadde sunget lovsangen , gikk de ut til Oljeberget .
40026031	Der sa Jesus til dem : « I natt kommer dere alle til å vende dere bort fra meg , for det står skrevet : Jeg vil slå hyrden ned , så hjorden blir spredt .
40026032	Men etter at jeg er oppstått , skal jeg gå i forveien for dere til Galilea . »
40026033	Peter tok til orde og sa : « Om så alle vender seg bort fra deg , kommer jeg aldri til å gjøre det . »
40026034	Jesus svarte : « Sannelig , jeg sier deg : I denne natt , før hanen galer , skal du fornekte meg tre ganger . »
40026035	Men Peter sa : « Om jeg så skal dø med deg , vil jeg ikke fornekte deg . » Det samme sa også de andre disiplene .
40026036	Så kom Jesus sammen med disiplene til et sted som heter Getsemane , og han sa til dem : « Sett dere her , mens jeg går dit bort og ber . »
40026037	Han tok med seg Peter og de to Sebedeus-sønnene , og han ble grepet av sorg og gru .
40026038	Da sa han til dem : « Min sjel er tynget til døden av sorg . Bli her og våk med meg ! »
40026039	Han gikk fram et lite stykke , kastet seg ned med ansiktet mot jorden og bad : « Min Far ! Er det mulig , så la dette beger gå meg forbi . Men ikke som jeg vil , bare som du vil . »
40026040	Da han kom tilbake til disiplene og fant dem sovende , sa han til Peter : « Så klarte dere ikke å våke med meg en eneste time .
40026041	Våk og be om at dere ikke må komme i fristelse ! Ånden er villig , men menneskenaturen er svak . »
40026042	Så gikk han bort og bad for annen gang : « Min Far ! Kan ikke dette beger gå meg forbi , men må jeg drikke det , så la din vilje skje . »
40026043	Da han kom tilbake , fant han dem igjen sovende , for øynene deres var tunge av søvn .
40026044	Nå lot han dem være og gikk på ny bort og bad for tredje gang , med de samme ord som før .
40026045	Deretter kom han tilbake til disiplene og sa : « Dere sover og hviler fremdeles ? Stunden er nær da Menneskesønnen skal overgis i synderes hender .
40026046	Stå opp , la oss gå ! Han som forråder meg , er nær . »
40026047	Og mens han ennå talte , kom Judas , en av de tolv , og med ham en stor flokk som var væpnet med sverd og stokker ; de kom fra overprestene og folkets eldste .
40026048	Forræderen hadde avtalt et tegn med dem : « Den jeg kysser , han er det . Grip ham ! »
40026049	Og med en gang gikk han bort til Jesus og sa : « Vær hilset , rabbi ! » og kysset ham .
40026050	Men Jesus sa til ham : « Min venn , gjør det du er kommet for å gjøre . » Nå kom også de andre til , og de la hånd på Jesus og tok ham til fange .
40026051	En av dem som var sammen med ham , drog da sverdet og hogg etter øversteprestens tjener , så øret ble kuttet av .
40026052	« Stikk sverdet på plass igjen , » sa Jesus til ham . « For den som griper til sverd , skal falle for sverd .
40026053	Mener du at jeg ikke kan be min Far , og han ville straks sende meg mer enn tolv legioner engler ?
40026054	Men hvordan skulle da skriftene bli oppfylt , de som sier at dette må skje ? »
40026055	I samme stund sa han til flokken som var kommet : « Dere har rykket ut med sverd og stokker for å gripe meg , som om jeg var en røver . Dag etter dag satt jeg og underviste på tempelplassen , men da grep dere meg ikke .
40026056	Men alt dette er skjedd for at profetenes skrifter skulle oppfylles . » Da forlot alle disiplene ham og flyktet .
40026057	De som hadde tatt Jesus til fange , førte ham nå til øverstepresten Kaifas , hvor de skriftlærde og de eldste var samlet .
40026058	Peter fulgte etter , langt bak Jesus , helt til øversteprestens bolig ; der gikk han inn på gårdsplassen og satte seg ned blant vaktene for å se hvordan det hele ville ende .
40026059	Overprestene og hele Rådet prøvde å skaffe falske vitnesbyrd mot Jesus for å kunne dømme ham til døden .
40026060	Men de klarte det ikke , enda en rekke vitner stod fram med falske anklager . Til sist kom det fram to
40026061	som sa : « Denne mannen har sagt : Jeg kan rive ned Guds tempel og bygge det opp igjen på tre dager . »
40026062	Da reiste øverstepresten seg og sa til ham : « Har du ikke noe å si til det de anklager deg for ? »
40026063	Men Jesus tidde . Øverstepresten sa da : « Ved den levende Gud byr jeg deg å si oss : Er du Messias , Guds Sønn ? »
40026064	Jesus svarte : « Du har sagt det . Men jeg sier dere : Fra nå av skal dere få se Menneskesønnen sitte ved Kraftens høyre hånd og komme på himmelens skyer . »
40026065	Da flerret øverstepresten kappen sin og sa : « Han har spottet Gud ! Hva skal vi nå med vitner ? Dere har hørt gudsbespottelsen .
40026066	Hva mener dere ? » De svarte : « Han er skyldig til å dø . »
40026067	Så spyttet de ham i ansiktet og slo løs på ham med nevene . Noen slo ham i ansiktet
40026068	og sa : « Nå kan du være profet , Messias . Si oss hvem som slo deg ! »
40026069	Imens satt Peter ute på gårdsplassen . En av tjenestepikene kom bort til ham og sa : « Også du var med denne Jesus fra Galilea . »
40026070	Men han nektet i alles påhør og sa : « Jeg skjønner ikke hva du snakker om . »
40026071	Da han så gikk ut i porthvelvingen , fikk en annen pike øye på ham og sa til dem som stod der : « Han der var med Jesus fra Nasaret . »
40026072	Peter nektet på ny og svor på at han ikke kjente ham .
40026073	Litt etter kom de som stod der , bort til Peter og sa : « Visst er du en av dem , du også ! Dialekten røper deg . »
40026074	Da gav han seg til å banne og sverge : « Jeg kjenner ikke denne mannen . » I det samme gol hanen .
40026075	Da husket Peter hva Jesus hadde sagt til ham : « Før hanen galer , skal du fornekte meg tre ganger . » Og han gikk ut og gråt bittert .
40027001	Så snart det ble morgen , møttes alle overprestene og folkets eldste og fattet vedtak om å få Jesus henrettet .
40027002	De lot ham binde , førte ham bort og overgav ham til landshøvdingen Pilatus .
40027003	Men da Judas , han som hadde forrådt ham , så at Jesus var blitt dømt , angret han og gikk tilbake til overprestene og de eldste med de tretti sølvpengene
40027004	og sa : « Jeg syndet da jeg forrådte en uskyldig og sendte ham i døden . » « Hva angår det oss ? » svarte de . « Det blir din sak . »
40027005	Da kastet han pengene inn i templet , og gikk deretter bort og hengte seg .
40027006	Overprestene tok sølvpengene , men sa : « Det er ikke tillatt å la dem gå i templets kasse , for det er blodpenger . »
40027007	De besluttet da at de skulle kjøpe pottemakerens åker for pengene og bruke den til gravplass for fremmede .
40027008	Derfor blir den kalt Blodåkeren den dag i dag .
40027009	Slik ble det oppfylt som er talt ved profeten Jeremia : De tok tretti sølvstykker , den pris han ble verdsatt til , han som israelittene ¬ lot verdsette ;
40027010	og de gav dem ¬ for pottemakerens åker , slik som Herren påla meg .
40027011	Jesus ble så ført fram for landshøvdingen . Og landshøvdingen spurte ham : « Er du jødenes konge ? » « Det er dine ord , » svarte Jesus .
40027012	Men da overprestene og de eldste kom med sine anklager mot ham , svarte han ikke et ord .
40027013	Pilatus spurte ham da : « Hører du ikke hva de anklager deg for ? »
40027014	Men Jesus svarte ham ikke på noe av dette , slik at landshøvdingen ble meget forundret .
40027015	Nå var det vanlig på høytiden at landshøvdingen gav en fange fri , den folket selv ønsket .
40027016	På den tiden satt det fengslet en beryktet mann som hette Barabbas .
40027017	Pilatus spurte nå folkemengden som hadde samlet seg : « Hvem ønsker dere løslatt , Barabbas eller Jesus , han som kalles Messias ? »
40027018	For han visste at det var av misunnelse de hadde utlevert Jesus .
40027019	Mens han nå satt på dommersetet , sendte hans hustru bud til ham : « Ha ikke noe å gjøre med denne uskyldige mannen ! Jeg hadde onde drømmer i natt for hans skyld . »
40027020	Men overprestene og de eldste fikk overtalt folkemengden til å kreve Barabbas frigitt og få Jesus henrettet .
40027021	Da landshøvdingen så spurte dem : « Hvem av de to ønsker dere frigitt ? » svarte de : « Barabbas . »
40027022	« Hva skal jeg da gjøre med Jesus , som kalles Messias ? » spurte Pilatus . Alle som én ropte : « Han skal korsfestes ! »
40027023	« Hva ondt har han gjort ? » sa han . Men de skrek bare enda høyere : « Han skal korsfestes ! »
40027024	Da Pilatus så at han ingen vei kom , og at uroen bare økte , tok han vann og vasket hendene mens mengden så på . Han sa : « Jeg er uskyldig i denne manns blod . Dette blir deres sak . »
40027025	Og hele forsamlingen svarte : « La hans blod komme over oss og våre barn . »
40027026	Da gav han Barabbas fri , men han lot Jesus piske og overgav ham til korsfestelse .
40027027	Landshøvdingens soldater tok da Jesus med seg inn i borgen og samlet hele vaktstyrken omkring ham .
40027028	De tok av ham klærne og hengte en skarlagenrød soldatkappe på ham ,
40027029	flettet en krone av torner og satte den på hodet hans , og stakk et rør i hans høyre hånd . De falt på kne foran ham , gjorde narr av ham og sa : « Vær hilset , du jødenes konge ! »
40027030	Og de spyttet på ham , grep røret og slo ham i hodet .
40027031	Da de slik hadde drevet gjøn med ham , tok de kappen av ham og kledde ham i hans egne klær . Så førte de Jesus bort for å korsfeste ham .
40027032	På veien møtte de en mann fra Kyréne ved navn Simon ; ham tvang de til å bære hans kors .
40027033	De kom til et sted som heter Golgata — det betyr Hodeskallen .
40027034	Der gav de ham vin blandet med galle , men da han smakte på den , ville han ikke drikke .
40027035	Da de hadde korsfestet ham , kastet de lodd om klærne hans og delte dem mellom seg .
40027036	Så satt de der og holdt vakt over ham .
40027037	Over hans hode hadde de satt opp en innskrift med anklagen mot ham : « Dette er Jesus , jødenes konge . »
40027038	Sammen med ham ble også to røvere korsfestet , en på høyre side og en på venstre .
40027039	De som gikk forbi , ristet på hodet og spottet ham :
40027040	« Du som river ned templet og bygger det opp igjen på tre dager ! Frels nå deg selv , hvis du er Guds Sønn , og stig ned av korset ! »
40027041	På samme måte gjorde også overprestene narr av ham sammen med de skriftlærde og de eldste , og de sa :
40027042	« Andre har han frelst , men seg selv kan han ikke frelse . Han er jo Israels konge ; nå kan han stige ned av korset , så skal vi tro på ham .
40027043	Han har satt sin lit til Gud ; la Gud redde ham nå , om han har ham kjær . For han sa at han var Guds Sønn . »
40027044	Også røverne som var korsfestet sammen med ham , hånte ham på samme måte .
40027045	Fra den sjette time hvilte et mørke over hele landet , helt til den niende time .
40027046	Ved den niende time ropte Jesus med høy røst : « Elí , Elí , lemá sabaktáni ? » Det betyr : « Min Gud , min Gud , hvorfor har du forlatt meg ? »
40027047	Noen som stod der , hørte det og sa : « Han roper på Elia . »
40027048	Og en av dem løp straks fram , tok en svamp og fylte den med eddikvin , satte den på en stang og ville gi ham å drikke .
40027049	Men de andre sa : « Vent , la oss se om Elia kommer for å redde ham . »
40027050	Men Jesus ropte igjen med høy røst og oppgav ånden .
40027051	Da revnet forhenget i templet i to , fra øverst til nederst . Jorden skalv og klippene slo sprekker .
40027052	Gravene åpnet seg , og mange hellige som var døde , stod legemlig opp .
40027053	Etter Jesu oppstandelse gikk de ut av gravene og inn i den hellige by , hvor de viste seg for mange .
40027054	Men da offiseren og de andre som holdt vakt over Jesus , opplevde jordskjelvet og det som hendte , ble de grepet av redsel og utbrøt : « Sannelig , han var Guds Sønn ! »
40027055	Det var også mange kvinner der ; de stod langt borte og så på . De hadde fulgt Jesus fra Galilea og tjent ham .
40027056	Blant dem var Maria Magdalena , Maria som var mor til Jakob og Josef , og mor til Sebedeus-sønnene .
40027057	Da det ble kveld , kom en rik mann som hette Josef og var fra Arimatea . Han var blitt en disippel av Jesus .
40027058	Han gikk til Pilatus og bad om å få Jesu legeme . Pilatus gav da ordre om at det skulle gis ham .
40027059	Josef tok legemet , svøpte det i et rent linklede
40027060	og la det i en ny grav , som var hogd ut til ham selv i bergveggen . Så rullet han en stor stein foran inngangen og gikk bort .
40027061	Men Maria Magdalena og den andre Maria var der og satt rett overfor graven .
40027062	Neste dag , dagen etter helgaften , gikk overprestene og fariseerne sammen til Pilatus
40027063	og sa : « Herre , vi er kommet til å tenke på hva denne bedrageren sa da han ennå levde : Etter tre dager skal jeg oppstå .
40027064	Gi derfor ordre om å holde vakt ved graven til den tredje dag er over , så ikke disiplene hans skal komme og stjele ham og si til folket at han er stått opp fra de døde . Da ville vi få et nytt bedrag , verre enn det første . »
40027065	Pilatus svarte : « Her har dere vaktmannskap . Gå så og sørg for vakthold slik dere finner det best . »
40027066	Da gikk de av sted og sikret graven , både med vakter og med segl som de satte på steinen .
40028001	Da sabbaten var over og det begynte å lysne den første dag i uken , gikk Maria Magdalena og den andre Maria for å se til graven .
40028002	Med ett kom det et kraftig jordskjelv , for en Herrens engel steg ned fra himmelen , gikk fram og rullet steinen til side og satte seg på den .
40028003	Han var som lynet å se til , og drakten var hvit som snø .
40028004	Vaktene skalv av redsel da de så ham , og de ble liggende som døde .
40028005	Men engelen tok til orde og sa til kvinnene : « Frykt ikke ! Jeg vet at dere søker Jesus , den korsfestede .
40028006	Han er ikke her , han er oppstått , slik som han sa . Kom og se stedet hvor han lå !
40028007	Skynd dere av sted til hans disipler og si : Han er stått opp fra de døde og går i forveien for dere til Galilea ; der skal dere få se ham . — Nå har jeg sagt dere det . »
40028008	De skyndte seg da bort fra graven med frykt og stor glede , og løp for å fortelle det til disiplene .
40028009	Da kom Jesus mot dem og sa : « Vær hilset ! » De gikk fram og omfavnet hans føtter og tilbad ham .
40028010	Jesus sa til dem : « Frykt ikke ! Gå og si til mine brødre at de skal dra til Galilea . Der skal de se meg . »
40028011	Mens kvinnene ennå var på veien , kom noen av vaktene inn til byen og fortalte overprestene alt som var hendt .
40028012	Overprestene og de eldste kom da sammen , og de ble enige om hva de skulle gjøre . De gav soldatene mange penger
40028013	og sa : « Dere skal si at disiplene hans kom om natten og stjal ham mens dere sov .
40028014	Skulle landshøvdingen få høre det , skal vi snakke med ham , så dere kan være trygge . »
40028015	De tok imot pengene og gjorde som de fikk beskjed om . Og dette ryktet spredte seg blant jødene og har holdt seg til denne dag .
40028016	Men de elleve disiplene drog til det fjellet i Galilea hvor Jesus hadde satt dem stevne .
40028017	Og da de fikk se ham , falt de ned og tilbad ham ; men noen tvilte .
40028018	Da trådte Jesus fram og talte til dem : « Meg er gitt all makt i himmel og på jord .
40028019	Gå derfor ut og gjør alle folkeslag til disipler , idet dere døper dem til Faderens og Sønnens og Den Hellige Ånds navn
40028020	og lærer dem å holde alt det jeg har befalt dere . Og se , jeg er med dere alle dager inntil verdens ende . »
41001001	Dette er begynnelsen til evangeliet om Jesus Kristus , Guds Sønn .
41001002	Hos profeten Jesaja står det skrevet : Se , jeg sender min budbærer ¬ foran deg , han skal rydde veien for deg .
41001003	En røst roper i ødemarken : Rydd vei for Herren , gjør hans stier rette !
41001004	Slik stod døperen Johannes fram i ødemarken og forkynte at folk skulle vende om og bli døpt for å få tilgivelse for sine synder .
41001005	Fra hele Judea og Jerusalem drog alle ut til ham ; de ble døpt av ham i elven Jordan , idet de bekjente sine synder .
41001006	Johannes gikk kledd i en kappe av kamelhår og hadde et lærbelte om livet , og maten hans var gresshopper og vill honning .
41001007	Han forkynte : « Etter meg kommer han som er sterkere enn jeg . Jeg er ikke engang verdig til å bøye meg ned og løse sandalremmen hans .
41001008	Jeg har døpt dere med vann , men han skal døpe dere med Den Hellige Ånd . »
41001009	På den tid kom Jesus fra Nasaret i Galilea og ble døpt av Johannes i Jordan .
41001010	Straks han steg opp av vannet , så han at himmelen åpnet seg og Ånden kom ned over ham som en due .
41001011	Og det lød en røst fra himmelen : « Du er min Sønn , den elskede . I deg har jeg behag . »
41001012	Deretter drev Ånden ham ut i ødemarken ,
41001013	og der var han i førti dager og ble fristet av Satan . Han holdt til blant de ville dyr ; englene tjente ham .
41001014	Etter at Johannes var kastet i fengsel , kom Jesus til Galilea og forkynte Guds evangelium
41001015	og sa : « Tiden er kommet , Guds rike er nær . Vend om og tro på evangeliet ! »
41001016	En gang han gikk langs Galilea-sjøen , fikk han se Simon og hans bror Andreas , som kastet not i sjøen ; de var fiskere .
41001017	Jesus sa til dem : « Følg meg , så vil jeg gjøre dere til menneskefiskere ! »
41001018	Straks lot de garnene ligge og fulgte ham .
41001019	Da han kom litt lenger fram , så han Jakob , sønn av Sebedeus , og hans bror Johannes . De satt i båten og bøtte garnene .
41001020	Da kalte han dem , og de forlot sin far Sebedeus som satt igjen i båten med leiefolkene , og fulgte ham .
41001021	De kom til Kapernaum , og da det ble sabbat , gikk han inn i synagogen og lærte folket .
41001022	De var slått av undring over hans lære , for han lærte med myndighet og ikke som de skriftlærde .
41001023	Nå var det i synagogen deres en mann som var besatt av en uren ånd . Han satte i å rope :
41001024	« Hva har du med oss å gjøre , Jesus fra Nasaret ? Er du kommet for å ødelegge oss ? Jeg vet hvem du er , du Guds Hellige ! »
41001025	Men Jesus talte strengt til ånden og sa : « Ti stille , og far ut av ham ! »
41001026	Og den urene ånd rev og slet i mannen , skrek høyt og fór ut av ham .
41001027	Alle ble forferdet og spurte hverandre : « Hva er dette ? En ny lære med makt og myndighet ! Han befaler til og med de urene ånder , og de adlyder ham . »
41001028	Og ryktet om ham kom snart ut overalt i hele Galilea .
41001029	Fra synagogen gikk de hjem til Simon og Andreas ; Jakob og Johannes fulgte med .
41001030	Her lå Simons svigermor til sengs med feber , og de fortalte det straks til Jesus .
41001031	Han gikk bort til henne , grep henne i hånden og reiste henne opp . Feberen slapp henne , og hun stelte for dem .
41001032	Da det ble kveld og solen var gått ned , brakte de til ham alle de syke og besatte ,
41001033	og hele byen var samlet utenfor døren .
41001034	Han helbredet mange som led av forskjellige sykdommer , og drev ut mange onde ånder . Men han tillot ikke de onde ånder å si noe , for de visste hvem han var .
41001035	Tidlig neste morgen , mens det ennå var helt mørkt , stod han opp og gikk ut til et ensomt sted og bad der .
41001036	Men Simon og de andre skyndte seg etter ,
41001037	og da de fant ham , sa de : « Alle leter etter deg ! »
41001038	Men Jesus svarte : « La oss gå videre til småbyene her omkring , så jeg kan forkynne der også . Det er derfor jeg er kommet . »
41001039	Så drog han omkring i hele Galilea , forkynte i synagogene deres og drev ut de onde ånder .
41001040	En spedalsk kom til ham , falt på kne og bønnfalt ham : « Om du vil , kan du gjøre meg ren ! »
41001041	Jesus syntes inderlig synd på ham , rakte ut hånden og rørte ved ham . « Jeg vil , » sa han , « bli ren ! »
41001042	Med det samme var spedalskheten borte , og mannen var blitt ren .
41001043	Men Jesus sendte ham straks bort
41001044	og sa strengt til ham : « Si ikke et ord om dette til noen ! Men gå og vis deg for presten og bær fram de offer som Moses har påbudt for den som lar seg rense . Det skal være et vitnesbyrd for dem . »
41001045	Likevel gikk mannen av sted og gav seg til å fortelle om det som hadde hendt og gjøre det kjent vidt og bredt . Derfor kunne Jesus ikke lenger vise seg i noen by . Han holdt til utenfor byene , på ensomme steder . Men folk kom til ham fra alle kanter .
41002001	Etter en tid kom Jesus igjen til Kapernaum , og det ble kjent at han var hjemme .
41002002	Det samlet seg så mange mennesker at de ikke fikk plass , heller ikke utenfor døren . Han forkynte Ordet for dem .
41002003	Da kom de til ham med en som var lam ; han ble båret av fire mann .
41002004	Men fordi de ikke kunne komme fram til ham på grunn av trengselen , brøt de opp taket over det sted der Jesus var . Da de hadde laget en åpning , firte de ned båren som den lamme lå på .
41002005	Da Jesus så deres tro , sa han til den lamme : « Sønn , dine synder er tilgitt . »
41002006	Men noen skriftlærde som satt der , tenkte med seg selv :
41002007	« Hvordan kan han si slikt ? Han spotter Gud ! Hvem andre enn Gud kan tilgi synder ? »
41002008	Jesus merket i sin ånd at de tenkte dette , og han sa til dem : « Hvorfor har dere slike tanker ?
41002009	Hva er lettest å si til den lamme , enten : Dine synder er tilgitt , eller : Stå opp , ta båren din og gå ?
41002010	Men for at dere skal vite at Menneskesønnen har makt på jorden til å tilgi synder » — og nå vender han seg til den lamme :
41002011	« Jeg sier deg , stå opp , ta båren din og gå hjem ! »
41002012	Og mannen reiste seg , tok straks båren og gikk ut rett for øynene på dem , så alle ble ute av seg selv av undring og priste Gud og sa : « Noe slikt har vi aldri sett . »
41002013	Jesus gikk så ned til sjøen igjen . Hele folkemengden kom til ham , og han lærte dem .
41002014	Da han kom forbi tollboden , fikk han se Levi , sønn av Alfeus , sitte der , og han sa til ham : « Følg meg ! » Og han reiste seg og fulgte ham .
41002015	Senere var Jesus gjest hjemme hos Levi , og mange tollere og syndere satt til bords sammen med Jesus og disiplene . Det var nå mange som fulgte ham .
41002016	Da de skriftlærde blant fariseerne så at han spiste sammen med syndere og tollere , sa de til disiplene : « Han spiser sammen med tollere og syndere . »
41002017	Jesus fikk høre det og sa til dem : « Det er ikke de friske som trenger lege , men de syke . Jeg er ikke kommet for å kalle rettferdige , men syndere . »
41002018	Fariseerne og disiplene til Johannes holdt faste , og det kom noen til Jesus og spurte : « Både disiplene til Johannes og fariseernes disipler faster . Hvorfor gjør ikke dine disipler det ? »
41002019	Jesus svarte : « Kan bryllupsgjestene faste mens brudgommen er hos dem ? Så lenge de har brudgommen hos seg , kan de ikke faste .
41002020	Men det skal komme en tid da brudgommen blir tatt fra dem , og da , på den dagen , skal de faste .
41002021	Ingen setter en lapp av ukrympet tøy på et gammelt klesplagg . For da vil den nye lappen rive med seg et stykke av det gamle plagget , og riften blir verre .
41002022	Og ingen fyller ny vin i gamle skinnsekker . For da vil vinen sprenge sekkene , og både vinen og sekkene blir ødelagt . Nei , ny vin i nye skinnsekker ! »
41002023	En gang Jesus gikk gjennom en kornåker på sabbaten , begynte disiplene å plukke aks der de gikk .
41002024	Da sa fariseerne til ham : « Se der ! Hvorfor gjør de det som ikke er tillatt på sabbaten ? »
41002025	Han svarte : « Har dere aldri lest hva David gjorde , da han var i nød og både han og mennene hans sultet ?
41002026	Han gikk inn i Guds hus , den gang Abjatar var øversteprest , og spiste skuebrødene , som bare prestene har lov til å spise ; han gav også til dem som fulgte ham . »
41002027	Og Jesus sa til dem : « Sabbaten ble til for menneskets skyld , ikke mennesket for sabbatens skyld .
41002028	Derfor er Menneskesønnen herre også over sabbaten . »
41003001	Han gikk igjen inn i en synagoge . Der var det en mann med en hånd som var helt vissen .
41003002	Og de holdt øye med Jesus for å se om han ville helbrede mannen på sabbaten , så de kunne få noe å anklage ham for .
41003003	Men han sa til mannen med den syke hånden : « Reis deg og kom fram ! »
41003004	Så spurte han dem : « Hva er tillatt på sabbaten ? Å gjøre godt eller å gjøre ondt , å berge liv eller å ta liv ? » Men de tidde .
41003005	Da så han på alle omkring seg , harm og bedrøvet over deres harde hjerter , og sa til mannen : « Rekk ut hånden ! » Han gjorde det , og hånden ble frisk .
41003006	Men fariseerne gikk ut og begynte straks å legge planer mot ham sammen med herodianerne , for å få ryddet ham av veien .
41003007	Jesus drog ned til sjøen med disiplene , og en mengde mennesker fra hele Galilea fulgte etter .
41003008	Også fra Judea , Jerusalem og Idumea , fra landet på østsiden av Jordan og fra områdene rundt Tyrus og Sidon kom de til ham i store mengder , fordi de hørte om alt det han gjorde .
41003009	Da bad han disiplene holde en båt klar for ham , dersom folkemengden skulle trenge hardt inn på ham .
41003010	For han helbredet mange , så alle som hadde plager , trengte seg fram for å få røre ved ham .
41003011	Når de urene ånder så ham , kastet de seg ned for ham og ropte : « Du er Guds Sønn ! »
41003012	Men han bød dem strengt at de ikke måtte gjøre ham kjent .
41003013	Så gikk han opp i fjellet . Han kalte til seg dem han ville , og de kom til ham .
41003014	Han innsatte tolv som skulle være med ham , og som han ville sende ut . De skulle forkynne
41003015	og ha makt til å drive ut de onde ånder .
41003016	Han innsatte de tolv ; det var Simon , som han gav navnet Peter ,
41003017	Jakob , sønn av Sebedeus , og hans bror Johannes — disse to kalte han Boanerges , som betyr tordensønner —
41003018	og Andreas , Filip og Bartolomeus , Matteus , Tomas og Jakob , sønn av Alfeus , Taddeus og Simon Kananeus ,
41003019	og Judas Iskariot , han som forrådte ham .
41003020	Da han kom hjem , strømmet folk sammen igjen , så Jesus og disiplene ikke engang rakk å få seg mat .
41003021	Da hans nærmeste hørte det , gikk de av sted for å hente ham ; for de sa : « Han er helt fra seg . »
41003022	Men de skriftlærde som var kommet fra Jerusalem , sa : « Han er besatt av Beelsebul ! Det er med hjelp fra høvdingen over de onde ånder han driver de onde ånder ut ! »
41003023	Da kalte han dem til seg og svarte dem med noen bilder : « Hvordan kan Satan drive ut Satan ?
41003024	Er et rike i strid med seg selv , kan det ikke bli stående ,
41003025	og kommer et hjem i strid med seg selv , kan det ikke bli stående .
41003026	Dersom Satan har reist seg mot seg selv og er kommet i strid med seg selv , kan han ikke bli stående ; da er det ute med ham .
41003027	Men ingen kan gå inn i den sterkes hus og røve det han eier , uten at han først har bundet den sterke . Da kan han plyndre huset hans .
41003028	Sannelig , jeg sier dere : Alt skal menneskene få tilgivelse for , både synder og spott , hvor mye de så spotter ;
41003029	men den som spotter Den Hellige Ånd , får aldri i evighet tilgivelse , for han er skyldig i en evig synd . »
41003030	Dette sa han fordi de hadde sagt : « Han er besatt av en uren ånd . »
41003031	Da kom Jesu mor og hans brødre ; de ble stående utenfor , men sendte bud og bad ham komme ut .
41003032	En stor flokk satt omkring ham , og noen sa til ham : « Din mor og dine brødre er utenfor og spør etter deg . »
41003033	Han svarte : « Hvem er min mor og mine brødre ? »
41003034	Og han så på dem som satt omkring ham , og sa : « Se , her er min mor og mine brødre !
41003035	Den som gjør Guds vilje , er min bror og søster og mor . »
41004001	Han begynte igjen å lære folket nede ved sjøen . Det samlet seg en veldig folkemengde omkring ham . Derfor måtte han gå ut i en båt og sitte i den ute på sjøen , mens mengden stod inne på stranden .
41004002	Han underviste dem lenge ved hjelp av lignelser og lærte dem .
41004003	« Hør ! » sa han . « En mann gikk ut for å så .
41004004	Og da han sådde , falt noe ved veien , og fuglene kom og tok det .
41004005	Noe falt på steingrunn hvor det var lite jord , og det skjøt snart opp , fordi jordlaget var tynt .
41004006	Men da solen steg , ble det avsvidd og visnet fordi det ikke hadde fått slå rot .
41004007	Noe falt blant tornebusker , og tornebuskene vokste opp og kvalte det , så det ikke bar frukt .
41004008	Men noe falt i god jord . Det skjøt opp , vokste og bar frukt : noe tretti foll , noe seksti foll og noe hundre foll . »
41004009	Og han sa : « Den som har ører å høre med , hør ! »
41004010	Da han var blitt alene med de tolv og de andre som var med ham , spurte de ham om lignelsene .
41004011	Han svarte : « Til dere er hemmeligheten om Guds rike gitt ! Men til dem som er utenfor , blir alt sagt i lignelser —
41004012	for at de skal se og se , men ikke skjelne , høre og høre , men ikke forstå , slik at de kunne vende om og få tilgivelse . »
41004013	Og han sa til dem : « Når dere ikke forstår denne lignelsen , hvordan kan dere da i det hele forstå noen lignelse ?
41004014	Såmannen sår ordet .
41004015	De ved veien er slike som ordet blir sådd i , men når de har hørt det , kommer straks Satan og tar bort ordet som ble sådd i dem .
41004016	På samme måte er det med dem som ble sådd på steingrunn : Det er de som straks tar imot ordet med glede når de hører det .
41004017	Men de har ingen rot og holder ut bare en tid . Når de møter trengsel eller forfølgelse for ordets skyld , faller de straks fra .
41004018	Andre igjen er de som blir sådd blant tornebusker ; de hører ordet ,
41004019	men dette livs bekymringer , rikdommens bedrag og lysten på alle andre ting kveler ordet , så det ikke bærer frukt .
41004020	Men de som ble sådd i den gode jord , er de som hører ordet , tar imot det og bærer frukt : noen tretti foll , noen seksti foll og noen hundre foll . »
41004021	Han sa til dem : « Når en kommer inn med et lys , blir det da satt under et kar ? Eller under sengen ? Settes det ikke i staken ?
41004022	Ingen ting er skjult uten at det skal fram , ingen ting er gjemt uten at det skal komme for dagen .
41004023	Den som har ører å høre med , hør ! »
41004024	Og han sa til dem : « Legg merke til det dere hører ! Med det mål dere selv bruker , skal det måles opp for dere , og enda mer skal gis dere .
41004025	For den som har , han skal få . Men den som ikke har , skal bli fratatt selv det han har . »
41004026	Han sa : « Slik er det med Guds rike : En mann har sådd korn i jorden .
41004027	Han sover og står opp , det blir natt og det blir dag , og kornet spirer og vokser opp ; hvordan det går til , vet han ikke .
41004028	Av seg selv gir jorden grøde : først strå , så aks og til sist modent korn i akset .
41004029	Så snart grøden er moden , svinger han sigden ; for høsten er kommet . »
41004030	Han sa : « Hva skal vi sammenligne Guds rike med ? Hvilken lignelse skal vi bruke ?
41004031	Det er som sennepsfrøet . Når det legges i jorden , er det mindre enn noe annet frø i verden ,
41004032	men når det er sådd , vokser det opp og blir større enn alle andre hagevekster og får så store grener at fuglene under himmelen kan bygge rede i skyggen mellom dem . »
41004033	Med mange slike lignelser forkynte han Ordet for dem , så mye de var i stand til å høre .
41004034	Uten lignelser talte han ikke til dem . Men når han var alene med disiplene , forklarte han alt for dem .
41004035	Samme dag , da det led mot kveld , sa han til dem : « La oss sette over til andre siden av sjøen . »
41004036	De lot folket bli igjen , og tok ham med seg i båten som han satt i . Også andre båter fulgte med .
41004037	Da kom det en voldsom virvelvind , og bølgene slo inn i båten , så den holdt på å fylles .
41004038	Men han lå og sov på en pute bak i båten . De vekket ham og sa til ham : « Mester , bryr du deg ikke om at vi går under ? »
41004039	Da reiste han seg , truet vinden og sa til sjøen : « Stille ! Vær rolig ! » Og vinden la seg , og det ble blikk stille .
41004040	Da sa han til dem : « Hvorfor er dere så redde ? Har dere ennå ingen tro ? »
41004041	Men de var grepet av stor frykt og sa til hverandre : « Hvem er han ? Både vind og sjø adlyder ham . »
41005001	Så kom de til den andre siden av sjøen , til Gerasener-landet .
41005002	Da han steg ut av båten , kom en mann mot ham fra gravhulene . Han var besatt av en uren ånd
41005003	og holdt til i gravene . Ingen var lenger i stand til å binde ham , ikke engang med lenker .
41005004	For han var ofte blitt bundet med fotjern og lenker , men lenkene rev han av seg , og fotjernene sprengte han . Ingen klarte å rå med ham .
41005005	Natt og dag skrek han i gravhulene og i fjellet , og slo seg selv med steiner .
41005006	Da han fikk se Jesus langt borte , kom han løpende , kastet seg ned for ham
41005007	og ropte høyt : « Hva har du med meg å gjøre , Jesus , Sønn av Den Høyeste Gud ? Jeg ber deg for Guds skyld , pin meg ikke ! »
41005008	For Jesus hadde sagt til ham : « Far ut av mannen , du urene ånd ! »
41005009	Jesus spurte ham : « Hva er ditt navn ? » Han svarte : « Mitt navn er Legion ; for vi er mange . »
41005010	Og han bønnfalt Jesus om at han ikke måtte sende dem ut av bygden .
41005011	Nå gikk det en stor svineflokk og beitet der ved fjellet ,
41005012	og de urene ånder bad ham : « Send oss bort til svinene , så vi kan fare inn i dem ! »
41005013	Det gav han dem lov til . Da fór de urene ånder ut av mannen og inn i svinene , og hele flokken , omkring to tusen dyr , satte utfor stupet og ned i sjøen , og der druknet de .
41005014	De som gjette dem , løp av sted og fortalte det i byen og grendene omkring , og folk kom ut for å se hva som hadde hendt .
41005015	Da de kom fram til Jesus , så de den besatte sitte påkledd og ved sans og samling — han som hadde vært besatt av alle åndene . Da ble de forferdet .
41005016	De som hadde sett det hele , fortalte hvordan det var gått for seg med den besatte og med svinene .
41005017	Og folket bønnfalt Jesus om å dra bort fra bygdene deres .
41005018	Da han gikk i båten , bad han som hadde vært besatt , om å få være med ham .
41005019	Jesus gav ham ikke lov , men sa : « Gå hjem til dine , og fortell dem alt det Herren har gjort mot deg , og at han har vært barmhjertig mot deg . »
41005020	Men han gikk av sted og begynte å gjøre kjent i Dekapolis hvor store ting Jesus hadde gjort for ham . Og alle undret seg .
41005021	Jesus drog igjen med båten over til den andre siden , og der samlet det seg en stor mengde om ham . Han holdt til ved sjøen ,
41005022	og da kom en av synagogeforstanderne , som hette Jairus . Da han fikk se Jesus , kastet han seg ned for hans føtter
41005023	og bønnfalt ham : « Min lille datter holder på å dø . Kom og legg hendene på henne , så blir hun frisk og får leve . »
41005024	Jesus gikk med ham , fulgt av en stor flokk som trengte seg inn på ham .
41005025	Nå var det en kvinne der som hadde hatt blødninger i tolv år .
41005026	Hun hadde vært behandlet av mange leger og lidd mye , og alt hun eide , hadde hun brukt uten å bli hjulpet ; det var heller blitt verre med henne .
41005027	Hun hadde hørt om Jesus , og nå kom hun gjennom mengden og rørte ved kappen hans bakfra .
41005028	For hun tenkte : « Om jeg så bare får røre ved klærne hans , blir jeg frisk . »
41005029	Med en gang stanset blødningen , og hun merket at hun var blitt helbredet for plagen .
41005030	I det samme kjente Jesus at en kraft gikk ut fra ham , og han snudde seg i folkemengden og sa : « Hvem rørte ved klærne mine ? »
41005031	Disiplene sa : « Du ser hvordan folk trenger seg på deg , og så spør du hvem som rørte ved deg . »
41005032	Men Jesus så seg omkring for å få øye på den som hadde gjort det .
41005033	Kvinnen skalv av frykt , for hun visste hva som var skjedd med henne , og hun kom og falt ned for ham og fortalte ham alt som det var .
41005034	Da sa han til henne : « Datter , din tro har frelst deg . Gå bort med fred ; du skal være fri for din plage . »
41005035	Mens han ennå talte , kom det folk fra synagogeforstanderens hus og sa : « Din datter er død . Hvorfor bryr du mesteren lenger ? »
41005036	Jesus hørte det som ble sagt , og sa til synagogeforstanderen : « Frykt ikke , bare tro ! »
41005037	Nå lot han ingen andre følge med enn Peter , Jakob og Johannes , Jakobs bror .
41005038	Da de kom til synagogeforstanderens hus , og han så alt oppstyret og folk som gråt og jamret seg ,
41005039	gikk han inn og sa til dem : « Hvorfor larmer og gråter dere ? Barnet er ikke dødt ; hun sover . »
41005040	De bare lo av ham . Men han drev alle ut og tok med seg barnets far og mor og dem som var med ham , og gikk inn der barnet lå .
41005041	Så tok han barnet i hånden og sa : « Talita kumi ! » Det betyr : « Pike , jeg sier deg : Stå opp ! »
41005042	Straks reiste piken seg opp og gikk omkring ; hun var tolv år gammel . Og de ble helt ute av seg av undring .
41005043	Men han forbød dem strengt å la noen få vite dette , og bad dem gi henne noe å spise .
41006001	Siden gikk han derfra og kom til sitt hjemsted , og disiplene fulgte ham .
41006002	Da sabbaten kom , begynte han å lære i synagogen . Alle som hørte ham , var helt overveldet og sa : « Hvor har han dette fra ? Hva er det for en visdom han har fått ? Og slike mektige gjerninger som han gjør !
41006003	Er ikke dette tømmermannen , sønn av Maria , bror til Jakob , Joses , Judas og Simon ? Og har vi ikke søstrene hans blant oss ? » Og de ble forarget og avviste ham .
41006004	Men Jesus sa til dem : « En profet blir ikke foraktet noe annet sted enn på sitt hjemsted , blant slektninger og i sitt hjem . »
41006005	Han kunne ikke gjøre noen mektig gjerning der , han bare la hendene på noen få syke og helbredet dem .
41006006	Og han undret seg over deres vantro . Så drog han omkring til landsbyene og lærte folket .
41006007	Han kalte de tolv til seg og sendte dem ut , to og to , og gav dem makt over de urene ånder .
41006008	Han påla dem at de bare skulle ta stav med seg på veien , ikke brød , ikke veske , ikke penger i beltet .
41006009	De skulle ha sandaler på føttene , og ikke ha på seg mer enn én kjortel .
41006010	Og han sa til dem : « Når dere har tatt inn i et hus , så bli der til dere drar videre .
41006011	Er det et sted de ikke tar imot dere og ikke vil høre på dere , skal dere riste støvet av føttene og dra bort derfra . Det skal være et vitnesbyrd mot dem . »
41006012	Så gikk de ut og forkynte for folket at de skulle vende om .
41006013	De drev ut mange onde ånder , og salvet mange syke med olje og gjorde dem friske .
41006014	Kong Herodes fikk høre om Jesus , for hans navn var nå blitt kjent . Noen sa : « Døperen Johannes er stått opp fra de døde ; det er derfor han har disse kreftene som virker i ham . »
41006015	Andre sa : « Han er Elia . » Og noen sa : « Han er en profet , likesom en av de gamle profeter . »
41006016	Men da Herodes hørte det , sa han : « Johannes , som jeg lot halshogge , er stått opp igjen . »
41006017	For Herodes hadde sendt ut folk for å gripe Johannes og hadde kastet ham i fengsel og bundet ham . Dette hadde han gjort på grunn av Herodias , som hadde vært gift med Filip , en bror av Herodes . Henne hadde Herodes giftet seg med ,
41006018	og Johannes hadde sagt til ham : « Det er ikke tillatt for deg å ha din brors hustru . »
41006019	Derfor hadde Herodias lagt Johannes for hat og ville gjerne få ham drept , men hun kunne ikke få satt det igjennom .
41006020	For Herodes hadde respekt for Johannes ; han visste at han var en rettsindig og hellig mann , og holdt sin hånd over ham . Når Herodes hørte ham , ble han urolig og rådvill , men likte likevel å høre ham .
41006021	Men så bød det seg en anledning : På sin fødselsdag holdt Herodes en fest for sine fremste menn og for offiserene og de ledende menn i Galilea .
41006022	Datteren til Herodias kom da inn og danset . Herodes og gjestene likte dette så godt at kongen sa til piken : « Be meg om hva du vil , så skal jeg gi deg det . »
41006023	Han sverget på det og sa : « Hva du enn ber meg om , så skal jeg gi deg det , om det så er halvdelen av mitt rike . »
41006024	Hun gikk ut og spurte sin mor : « Hva skal jeg be om ? » Hun svarte : « Hodet til døperen Johannes . »
41006025	Straks skyndte hun seg inn til kongen og sa hva hun ønsket : « Jeg vil at du med en gang gir meg døperen Johannes ’ hode på et fat . »
41006026	Da ble kongen meget bedrøvet , men fordi han hadde sverget , og det mens gjestene hørte på , ville han ikke si nei til henne .
41006027	Og kongen sendte straks en av livvakten ut med ordre om å hente Johannes ’ hode . Han gikk av sted og halshogde Johannes i fengslet ,
41006028	kom med hodet på et fat og gav det til piken , og hun gav det til sin mor .
41006029	Da disiplene hans fikk høre dette , kom de og hentet liket og la det i en grav .
41006030	Apostlene samlet seg igjen hos Jesus og fortalte ham alt det de hadde gjort og hva de hadde lært folket .
41006031	Og han sa til dem : « Kom med til et ensomt sted , hvor vi kan være alene , og hvil litt ! » For det var så mange som kom og gikk at de ikke engang fikk tid til å spise .
41006032	Så drog de ut med båten til et ensomt sted , hvor de kunne være for seg selv .
41006033	Men mange så at de drog bort og kjente dem igjen , og fra alle byene kom de løpende og nådde fram før dem .
41006034	Da nå Jesus gikk i land , fikk han se en mengde mennesker . Han syntes inderlig synd på dem , for de var som sauer uten hyrde . Og han gav seg til å lære dem lenge og grundig .
41006035	Da det var blitt sent på dagen , kom disiplene til ham og sa : « Stedet er øde , og det er langt på dag .
41006036	Send folket fra deg , så de kan dra til gårdene og landsbyene her omkring og kjøpe mat . »
41006037	Men Jesus svarte : « Dere skal gi dem mat ! » De sa : « Skal vi kanskje gå og kjøpe brød for to hundre denarer , så de kan få spise ? »
41006038	« Hvor mange brød har dere ? » spurte han . « Gå og se etter ! » Da de hadde gjort det , sa de : « Fem brød og to fisker . »
41006039	Da sa han at de skulle la alle sette seg ned i grupper i det grønne gresset .
41006040	Og de slo seg ned i flokker — noen på hundre og noen på femti .
41006041	Så tok han de fem brødene og de to fiskene , løftet blikket mot himmelen og bad takkebønnen , brøt brødene i stykker og gav til disiplene , for at de skulle dele dem ut . Han delte også ut av de to fiskene , slik at alle fikk .
41006042	Og alle spiste og ble mette .
41006043	Etterpå samlet de opp det som var igjen av brødene og fiskene , tolv fulle kurver .
41006044	Det var fem tusen mann som hadde spist .
41006045	Etter dette fikk han disiplene til å gå i båten og dra i forveien over til den andre siden , mot Betsaida , mens han selv sendte folket av sted .
41006046	Da han hadde gjort det , gikk han opp i fjellet for å be .
41006047	Båten var midt ute på sjøen da kvelden kom , og Jesus var alene på land .
41006048	Han så at de slet hardt med å ro , for de hadde motvind . I den fjerde nattevakt kom han til dem , gående på sjøen . Han skulle til å gå forbi dem ,
41006049	men da de fikk se ham der han gikk på vannet , trodde de det var et gjenferd , og skrek høyt ,
41006050	for alle sammen så ham , og de ble redde . Men i det samme talte Jesus til dem : « Vær ved godt mot , det er meg . Vær ikke redde ! »
41006051	Så steg han opp i båten til dem , og vinden stilnet . Men de var helt ute av seg av forundring ,
41006052	for de hadde ikke fått forstand av det som var skjedd med brødene , så forherdet var de .
41006053	Da de var kommet over , la de til land ved Gennesaret og fortøyde der .
41006054	Med det samme de steg ut av båten , kjente folk ham igjen ;
41006055	og de skyndte seg rundt i hele nabolaget og begynte å bære de syke på bårer dit de hørte at han var .
41006056	Og hvor han kom , til landsbyer , byer eller grender , ble de syke satt ut på torget , og de bad om at de i det minste måtte få røre ved kanten av kappen hans . Og alle som rørte ved ham , ble friske .
41007001	Fariseerne og noen skriftlærde som var kommet fra Jerusalem , samlet seg om Jesus .
41007002	De la merke til at noen av disiplene hans spiste med vanhellige hender , det vil si uten å vaske dem .
41007003	For fariseerne og jødene i det hele vasker hendene med litt vann før måltidet . Slik er nemlig de gamles forskrifter .
41007004	Og når de kommer fra torget , spiser de ikke før de har vasket seg . De har også mange andre skikker som de har overtatt og overholder , så som å skylle krus og kar og kobberkjeler .
41007005	Derfor spurte fariseerne og de skriftlærde ham : « Hvorfor følger ikke dine disipler de forskrifter vi har overtatt fra de gamle , men spiser med vanhellige hender ? »
41007006	Da sa Jesus : « Jesaja profeterte rett om dere hyklere — slik det står skrevet : Dette folk ærer meg ¬ med leppene , men hjertet er langt borte ¬ fra meg .
41007007	De dyrker meg ¬ forgjeves , for det de lærer , ¬ er menneskebud .
41007008	Dere bryr dere ikke om Guds bud og holder fast på forskrifter overtatt fra mennesker . »
41007009	Og han sa til dem : « Ja , dere får det fint til ! Dere opphever Guds bud , så dere kan følge egne forskrifter .
41007010	For Moses sa : Du skal hedre din far og din mor , og : Den som bruker onde ord mot far eller mor , skal dø .
41007011	Men dere lærer : Om en mann sier til sin far eller mor : Det du skulle hatt av meg til hjelp , skal være en korban — det betyr en gave til templet —
41007012	da forbyr dere ham å hjelpe far eller mor .
41007013	Slik setter dere Guds ord ut av kraft av hensyn til de reglene dere har overtatt og gir videre . Og mye annet av samme slag gjør dere . »
41007014	Han kalte igjen folket sammen og sa : « Hør på meg alle , og forstå !
41007015	Ikke noe av det som kommer inn i mennesket utenfra , kan gjøre det urent . Men det som går ut av mennesket , det gjør mennesket urent .
41007016	Den som har ører å høre med , hør ! »
41007017	Da han var kommet inn i et hus og bort fra mengden , spurte disiplene ham om denne lignelsen .
41007018	« Forstår ikke dere heller noe ? » sa han . « Skjønner dere ikke at det som kommer inn i mennesket utenfra , ikke kan gjøre det urent ?
41007019	Det kommer jo ikke inn i hjertet , men går ned i magen og ut igjen . » Dermed slo han fast at all mat er ren .
41007020	Og han la til : « Det som går ut fra mennesket , det gjør mennesket urent .
41007021	For innenfra , fra menneskehjertet , kommer de onde tankene : hor , tyveri , mord ,
41007022	ekteskapsbrudd , pengejag , ondskap , svik , utskeielser , misunnelse , spott , hovmod , vettløshet .
41007023	Alt dette onde kommer innenfra og gjør mennesket urent . »
41007024	Han brøt opp og drog derfra til landet omkring Tyrus . Der tok han inn i et hus og ønsket ikke at noen skulle få vite det ; men det kunne ikke holdes skjult .
41007025	En kvinne der på stedet hadde en datter som var besatt av en uren ånd . Straks hun fikk høre om Jesus , kom hun og kastet seg ned for hans føtter .
41007026	Denne kvinnen var ikke jøde , hun var fra landet der , Fønikia i Syria . Hun bad ham drive den onde ånd ut av datteren .
41007027	Jesus sa til henne : « La først barna bli mette . Det er ikke rett å ta brødet fra barna og gi det til hundene . »
41007028	Kvinnen svarte : « Det er sant , Herre , men hundene under bordet spiser jo smulene etter barna . »
41007029	Da sa han til henne : « Siden du sa dette , kan du gå hjem ; den onde ånd er fart ut av din datter . »
41007030	Hun gikk hjem og fant barnet liggende på sengen ; den urene ånd var fart ut .
41007031	Siden drog han igjen bort fra landet omkring Tyrus , og tok veien gjennom Sidon og Dekapolis-landet og kom til Galilea-sjøen .
41007032	Her førte de til ham en mann som var døv og hadde vondt for å tale , og de bad ham legge hendene på ham .
41007033	Jesus tok ham med seg bort fra mengden . Han stakk fingrene i ørene hans , tok spytt og rørte ved tungen hans ,
41007034	løftet blikket mot himmelen , sukket og sa til ham : « Effata ! » — det betyr : « Lukk deg opp ! »
41007035	Da ble ørene hans åpnet , og tungen ble løst , så han talte rent .
41007036	Jesus påla dem at de ikke skulle fortelle det til noen ; men jo mer han forbød det , dess mer gjorde de det kjent .
41007037	Folk var overveldet og forundret og sa : « Alt han har gjort , er godt . Han får døve til å høre og stumme til å tale . »
41008001	På denne tid hendte det igjen at en stor folkemengde var samlet , og de hadde ikke noe å spise . Da kalte han disiplene til seg og sa :
41008002	« Jeg synes inderlig synd på folket . De har alt vært med meg i tre dager , og de har ikke noe å spise .
41008003	Sender jeg dem sultne hjem , vil de bli helt utmattet på veien — noen av dem kommer jo langveisfra . »
41008004	Disiplene svarte : « Hvordan kan noen skaffe mat her i ødemarken til å mette alle disse ? »
41008005	Han spurte dem : « Hvor mange brød har dere ? » « Sju , » svarte de .
41008006	Da bad han folket sette seg ned på bakken . Så tok han de sju brødene , bad takkebønnen , brøt dem i stykker og gav til disiplene , for at de skulle dele dem ut , og de delte dem ut til folket .
41008007	De hadde også noen få småfisk . Han velsignet dem og bød at de skulle deles ut .
41008008	Alle spiste og ble mette . Etterpå samlet de sammen stykkene som var til overs , hele sju kurver .
41008009	Det var omkring fire tusen mennesker der . Han lot dem dra hjem ,
41008010	og straks etter gikk han i båten sammen med disiplene og kom til traktene ved Dalmanuta .
41008011	Da kom fariseerne og gav seg til å diskutere med ham . For å sette ham på prøve bad de ham om et tegn fra himmelen .
41008012	Da sukket han dypt og sa : « Hvorfor krever denne slekt et tegn ? Sannelig , jeg sier dere : Denne slekt skal ikke få noe tegn . »
41008013	Dermed gikk han fra dem , steg i båten igjen og drog over til den andre siden .
41008014	Men disiplene hadde glemt å ta med brød ; de hadde bare et eneste brød med seg i båten .
41008015	Da advarte Jesus dem og sa : « Pass dere og ta dere i vare for fariseernes surdeig og surdeigen fra Herodes ! »
41008016	Da sa de til hverandre : « Dette sier han fordi vi ikke har tatt med brød . »
41008017	Men Jesus merket det og sa til dem : « Hvorfor snakker dere om at dere ikke har brød ? Begriper og forstår dere ennå ingen ting ? Er dere så forherdet ?
41008018	Har dere øyne , men ser ikke ? Har dere ører , men hører ikke ? Husker dere ikke
41008019	hvor mange kurver fulle med brødstykker dere fikk da jeg brøt de fem brødene og gav til de fem tusen ? » « Tolv , » svarte de .
41008020	« Og da jeg brøt de sju brødene for de fire tusen , hvor mange kurver fylte dere da med brødstykker ? » « Sju , » svarte de .
41008021	Da sa han : « Og enda forstår dere ikke ? »
41008022	De kom til Betsaida , og noen førte en blind mann til Jesus og bad ham røre ved mannen .
41008023	Han tok ham i hånden og ledet ham utenfor byen , fuktet øynene hans med spytt og la hendene på ham . Så spurte han : « Ser du noe ? »
41008024	Han så opp og svarte : « Jeg kan se mennesker ; for jeg ser noe som ligner trær , gå omkring . »
41008025	Så la han hendene over øynene hans igjen . Da klarnet synet . Han var helbredet og kunne se alt tydelig .
41008026	Og Jesus sendte ham hjem og sa : « Gå ikke inn i byen ! »
41008027	Jesus og disiplene drog ut til landsbyene ved Cæsarea Filippi . På veien spurte han disiplene : « Hvem sier folk at jeg er ? »
41008028	De svarte : « Noen sier døperen Johannes , andre Elia , og andre igjen en av profetene . »
41008029	« Og dere , » spurte han , « hvem sier dere at jeg er ? » Da svarte Peter : « Du er Messias . »
41008030	Men han forbød dem strengt å si dette til noen .
41008031	Deretter begynte Jesus å lære dem : « Menneskesønnen skal lide mye og bli forkastet av de eldste , overprestene og de skriftlærde . Han skal bli slått i hjel , og etter tre dager skal han oppstå . »
41008032	Dette talte han åpent om . Da tok Peter ham til side og gav seg til å irettesette ham .
41008033	Men Jesus snudde seg og så på disiplene og sa strengt til Peter : « Vik bak meg , Satan ! Du har ingen sans for det som Gud vil , bare for det som mennesker vil . »
41008034	Så kalte han til seg folkemengden og disiplene og sa til dem : « Den som vil følge etter meg , må fornekte seg selv og ta sitt kors opp , og følge meg .
41008035	For den som vil berge sitt liv , skal miste det . Men den som mister sitt liv for min skyld og for evangeliets skyld , han skal berge det .
41008036	Hva gagner det et menneske om det vinner hele verden , men taper sin sjel ?
41008037	Eller hva kan et menneske gi til vederlag for sin sjel ?
41008038	Den som skammer seg over meg og mine ord i denne utro og syndige slekt , ham skal også Menneskesønnen skamme seg over når han kommer i sin Fars herlighet , sammen med de hellige engler . »
41009001	Og han la til : « Sannelig , jeg sier dere : Noen av dem som står her , skal ikke smake døden før de ser at Guds rike er kommet med kraft . »
41009002	Seks dager senere tok Jesus med seg Peter , Jakob og Johannes og førte dem opp på et høyt fjell , hvor de var alene . Der ble hans utseende forvandlet for øynene på dem ,
41009003	og hans klær ble så skinnende hvite at ingen som bleker klær her på jorden , kan få dem så hvite .
41009004	Elia viste seg for dem sammen med Moses , og de samtalte med Jesus .
41009005	Da tok Peter til orde og sa til Jesus : « Rabbi , det er godt at vi er her . La oss bygge tre hytter , en til deg , en til Moses og en til Elia . »
41009006	Han visste ikke hva han skulle si , for de var slått av skrekk .
41009007	Da kom det en sky og skygget over dem , og en røst lød fra skyen : « Dette er min Sønn , den elskede . Hør ham ! »
41009008	Og med ett , da de så seg om , så de ingen andre hos seg enn Jesus .
41009009	På veien ned fra fjellet påla han dem at de ikke skulle fortelle noen det de hadde sett , før Menneskesønnen var stått opp fra de døde .
41009010	De merket seg dette ordet , og snakket med hverandre om hva det var å stå opp fra de døde .
41009011	Og de spurte ham : « Sier ikke de skriftlærde at Elia først må komme ? »
41009012	Han svarte : « Jo , Elia kommer først og setter alt i rette stand . Men hva står skrevet om Menneskesønnen ? At han skal lide mye og bli foraktet .
41009013	Og jeg sier dere at Elia allerede er kommet , og de gjorde med ham som de ville — slik det er skrevet om ham . »
41009014	Da de kom tilbake til de andre disiplene , så de en mengde mennesker samlet omkring dem og noen skriftlærde som snakket ivrig med dem .
41009015	Da fikk folket plutselig se Jesus ; de ble overrasket og løp til og hilste ham .
41009016	Han spurte dem da : « Hva er det dere er uenige om ? »
41009017	En av mengden svarte : « Mester , jeg er kommet til deg med sønnen min fordi han er besatt av en ånd som gjør ham stum .
41009018	Når den tar fatt i ham , kaster den ham over ende , og han fråder og skjærer tenner og blir stiv . Jeg bad disiplene dine drive den ut , men de maktet det ikke . »
41009019	Da sa han til dem : « Du vantro slekt ! Hvor lenge skal jeg være hos dere ? Hvor lenge skal jeg holde ut med dere ? Før gutten til meg ! »
41009020	De kom med ham , og straks ånden fikk se Jesus , rev og slet den i gutten , så han falt over ende og vred seg og frådet .
41009021	Jesus spurte faren : « Hvor lenge har han hatt det slik ? » « Fra han var liten gutt , » svarte han .
41009022	« Mange ganger har ånden kastet ham både i ild og i vann for å ta livet av ham . Men om du kan gjøre noe , så ha medlidenhet og hjelp oss ! »
41009023	« Om jeg kan ? » svarte Jesus . « Alt er mulig for den som tror . »
41009024	I det samme ropte guttens far : « Jeg tror , hjelp meg i min vantro ! »
41009025	Da Jesus så folket stimle sammen , truet han den urene ånd og sa : « Jeg befaler deg , du stumme og døve ånd : Far ut av ham , og gå aldri mer inn i ham ! »
41009026	Da skrek den høyt , slet voldsomt i gutten og fór ut . Gutten lå som livløs , og mange sa at han var død .
41009027	Men Jesus tok ham i hånden og hjalp ham opp , og han reiste seg .
41009028	Da Jesus var kommet i hus , og disiplene var alene med ham , spurte de : « Hvorfor kunne ikke vi drive den ut ? »
41009029	Han svarte : « Dette slag kan bare drives ut ved bønn og faste . »
41009030	De brøt opp derfra og la veien gjennom Galilea . Han ville ikke at noen skulle få vite det ,
41009031	for han var opptatt med å lære disiplene . Da sa han til dem : « Menneskesønnen skal overgis i menneskers hender , og de skal slå ham i hjel , og tre dager etter skal han oppstå . »
41009032	Dette skjønte de ikke , og de våget ikke å spørre ham .
41009033	De kom til Kapernaum , og da de var i hus , spurte han dem : « Hva var det dere snakket om på veien ? »
41009034	Men de tidde , for de hadde snakket om hvem som var den største .
41009035	Da satte han seg ned , kalte de tolv til seg og sa til dem : « Den som vil være den første , må være den siste av alle og tjener for alle . »
41009036	Så tok han et lite barn og stilte det midt iblant dem , la armene om det og sa til dem :
41009037	« Den som tar imot et slikt lite barn i mitt navn , tar imot meg . Og den som tar imot meg , tar ikke imot meg , men ham som har sendt meg . »
41009038	Johannes sa til ham : « Mester , vi så en mann som ikke er i følge med oss , drive ut onde ånder i ditt navn . Vi forsøkte å hindre ham , siden han ikke er i følge med oss . »
41009039	Jesus svarte : « Dere skal ikke hindre ham ! For den som gjør en mektig gjerning i mitt navn , vil ikke så snart tale ondt om meg .
41009040	Den som ikke er mot oss , er med oss .
41009041	Den som gir dere et beger vann å drikke fordi dere hører Kristus til — sannelig , det sier jeg dere , han skal slett ikke miste sin lønn .
41009042	Men den som forfører en av disse små som tror på meg , for ham var det bedre om han var kastet i havet med en kvernstein om halsen .
41009043	Om hånden lokker deg til synd , så hogg den av ! Det er bedre for deg å gå vanfør inn til livet enn å ha begge hender og komme til helvete ,
41009044	der marken ikke dør og ilden ikke slokner .
41009045	Og om foten lokker deg til synd , så hogg den av ! Det er bedre å gå halt inn til livet enn å ha begge føtter og bli kastet i helvete ,
41009046	der marken ikke dør og ilden ikke slokner .
41009047	Og om øyet lokker deg til synd , så riv det ut ! Det er bedre å gå enøyd inn i Guds rike enn å ha begge øyne og bli kastet i helvete ,
41009048	der marken ikke dør og ilden ikke slokner .
41009049	For hver og en skal saltes med ild , og ethvert offer skal saltes med salt .
41009050	Salt er nyttig , men om saltet mister sin kraft , kan det da bli til salt igjen ? Ha salt i dere selv , og hold fred med hverandre ! »
41010001	Han brøt opp derfra og kom til Judea og til landet på østsiden av Jordan . Igjen drog folk i flokk og følge til ham , og han lærte dem som han pleide .
41010002	Også noen fariseere kom , og for å sette ham på prøve spurte de : « Har en mann lov til å skille seg fra sin hustru ? »
41010003	« Hva har Moses pålagt dere ? » sa han .
41010004	De svarte : « Moses har tillatt mannen å skrive skilsmissebrev og skille seg fra henne . »
41010005	Da sa han til dem : « Fordi dere har så harde hjerter , har Moses gitt dere dette budet .
41010006	Men fra begynnelsen av , ved skapelsen , skapte Gud dem til mann og kvinne .
41010007	Derfor skal mannen forlate sin far og sin mor ,
41010008	og de to skal være ett . Så er de ikke lenger to ; deres liv er ett .
41010009	Det som altså Gud har sammenføyd , skal mennesker ikke skille . »
41010010	Da de var kommet i hus igjen , spurte disiplene ham om dette .
41010011	Han sa til dem : « Den som skiller seg fra sin hustru og gifter seg med en annen , han begår ekteskapsbrudd mot den første .
41010012	Og om en kvinne skiller seg fra sin mann og gifter seg med en annen , bryter hun ekteskapet . »
41010013	De bar små barn til ham for at han skulle røre ved dem ; men disiplene ville vise dem bort .
41010014	Da Jesus så det , ble han harm og sa til dem : « La de små barn komme til meg , og hindre dem ikke ! For Guds rike hører slike til .
41010015	Sannelig , jeg sier dere : Den som ikke tar imot Guds rike likesom et lite barn , skal ikke komme inn i det . »
41010016	Og han tok dem inn til seg , la hendene på dem og velsignet dem .
41010017	Da Jesus skulle dra videre , kom en mann løpende , falt på kne for ham og spurte : « Gode mester , hva skal jeg gjøre for å få det evige liv ? »
41010018	Men Jesus sa til ham : « Hvorfor kaller du meg god ? Bare én er god — det er Gud .
41010019	Du kjenner budene : Du skal ikke slå i hjel , du skal ikke bryte ekteskapet , du skal ikke stjele , du skal ikke vitne falskt , du skal ikke bedra noen , du skal hedre din far og din mor . »
41010020	Men han svarte : « Mester , alt dette har jeg holdt fra jeg var ung . »
41010021	Jesus så på ham og fikk ham kjær , og sa : « Én ting mangler deg : Gå bort og selg det du eier , og gi alt til de fattige . Da skal du få en skatt i himmelen . Kom så og følg meg ! »
41010022	Men han ble nedslått over dette svaret og gikk bedrøvet bort , for han var svært rik .
41010023	Da så Jesus seg rundt i kretsen av disiplene og sa : « Hvor vanskelig det vil være for dem som eier mye , å komme inn i Guds rike . »
41010024	Disiplene ble forferdet over Jesu ord . Men han sa igjen : « Barn , hvor vanskelig det er for dem som stoler på sin rikdom , å komme inn i Guds rike .
41010025	Det er lettere for en kamel å gå gjennom et nåløye enn for en rik å komme inn i Guds rike . »
41010026	Da ble de enda mer forskrekket og sa til hverandre : « Hvem kan da bli frelst ? »
41010027	Jesus så på dem og sa : « For mennesker er det umulig , men ikke for Gud . Alt er mulig for Gud . »
41010028	Da tok Peter til orde og sa : « Hva så med oss ? Vi har forlatt alt og fulgt deg . »
41010029	Jesus svarte : « Sannelig , jeg sier dere : Enhver som har forlatt hus eller brødre eller søstre eller mor eller far eller barn eller åkrer for min skyld og for evangeliets skyld ,
41010030	skal få hundre ganger så mye igjen : her i tiden hus , brødre , søstre , mødre , barn og åkrer — men også forfølgelser — og i den kommende verden evig liv .
41010031	Men mange som er de første , skal bli de siste , og de siste skal bli de første . »
41010032	De var nå på vei opp til Jerusalem , og Jesus gikk foran dem . Disiplene var oppskaket , og de som fulgte med , var redde . Da tok han på ny de tolv til side og begynte å tale om det som skulle hende ham :
41010033	« Se , vi drar opp til Jerusalem , og Menneskesønnen skal overgis til overprestene og de skriftlærde . De skal dømme ham til døden og utlevere ham til hedningene ,
41010034	og de skal håne ham og spytte på ham , piske ham og slå ham i hjel . Og tre dager etter skal han oppstå . »
41010035	Jakob og Johannes , Sebedeus-sønnene , kom til ham og sa : « Mester , det er noe vi vil be deg gjøre for oss . »
41010036	« Hva er det jeg skal gjøre for dere ? » spurte han .
41010037	De svarte : « La den ene av oss få sitte ved din høyre side og den andre ved din venstre når du troner i din herlighet ! »
41010038	Men Jesus sa til dem : « Dere vet ikke hva dere ber om . Kan dere drikke det beger jeg drikker , eller bli døpt med den dåp jeg døpes med ? »
41010039	« Det kan vi , » svarte de . Jesus sa til dem : « Det beger jeg drikker , skal dere få drikke , og den dåp jeg døpes med , skal også dere bli døpt med .
41010040	Men hvem som skal sitte ved min høyre eller venstre side , er det ikke min sak å avgjøre . Der må de sitte som det er bestemt for . »
41010041	Da de ti andre hørte dette , ble de sinte på Jakob og Johannes .
41010042	Men Jesus kalte dem til seg og sa : « Dere vet at de som regnes for å være folkenes fyrster , er herrer over dem , og deres mektige menn hersker over dem med makt .
41010043	Men slik er det ikke blant dere . Den som vil være stor blant dere , skal være alles tjener ,
41010044	og den som vil være den fremste blant dere , skal være alles trell .
41010045	For Menneskesønnen er ikke kommet for å la seg tjene , men for selv å tjene og gi sitt liv som løsepenge for mange . »
41010046	De kom til Jeriko , og da han drog ut av byen sammen med disiplene og en stor folkemengde , satt en blind mann ved veien og tigget . Han hette Bartimeus , sønn av Timeus .
41010047	Da han hørte at det var Jesus fra Nasaret som kom , satte han i å rope : « Jesus , du Davids sønn , miskunn deg over meg ! »
41010048	Mange skjente på ham og bad ham tie , men han ropte bare enda høyere : « Du Davids sønn , miskunn deg over meg ! »
41010049	Da stanset Jesus og sa : « Be ham komme hit ! » De ropte på den blinde og sa til ham : « Vær ved godt mot ! Reis deg ! Han kaller på deg . »
41010050	Mannen kastet kappen av seg , sprang opp og kom til Jesus .
41010051	« Hva vil du jeg skal gjøre for deg ? » spurte Jesus . Den blinde svarte : « Rabbuni , la meg få synet ! »
41010052	Da sa Jesus til ham : « Gå du ! Din tro har frelst deg . » Straks kunne han se , og han fulgte Jesus på veien .
41011001	De nærmet seg nå Jerusalem og kom til Betfage og Betania ved Oljeberget . Da sendte Jesus to av disiplene av sted
41011002	og sa til dem : « Gå inn i landsbyen som ligger foran dere ! Straks dere kommer inn i den , skal dere finne en eselfole som står bundet , og som ennå ikke noe menneske har sittet på . Løs den og før den hit !
41011003	Og om noen spør : Hva er det dere gjør ? skal dere svare : Herren har bruk for den , og han vil straks sende den tilbake . »
41011004	De gikk av sted og fant folen bundet ved en dør ut mot gaten , og de løste den .
41011005	Noen som stod der , sa da til dem : « Hva er det dere gjør ? Løser dere folen ? »
41011006	De svarte som Jesus hadde sagt ; da fikk de gå med den .
41011007	Så førte de folen til Jesus og la kappene sine på den , og han satte seg opp .
41011008	Mange bredte kappene sine ut over veien , andre skar løvgrener på markene omkring og strødde på veien .
41011009	Og de som gikk foran og de som fulgte etter , ropte : Hosianna ! Velsignet være han ¬ som kommer , i Herrens navn !
41011010	Velsignet være vår far ¬ Davids rike som kommer ! Hosianna i det høyeste !
41011011	Han kom inn i Jerusalem og gikk inn på tempelplassen . Der så han seg omkring overalt , men da det allerede var blitt langt på dag , drog han ut til Betania sammen med de tolv .
41011012	Neste dag , da de gikk fra Betania , ble Jesus sulten .
41011013	Langt borte så han et fikentre med løv , og han gikk for å se om han kunne finne frukt på det . Men da han kom bort til det , fant han ikke annet enn blad ; for det var ikke tiden for fikener .
41011014	Han sa til treet : « Aldri mer skal noen spise frukt av deg . » Dette hørte disiplene .
41011015	Da de kom til Jerusalem , gikk Jesus inn på tempelplassen og gav seg til å jage ut dem som solgte og kjøpte der . Han veltet pengevekslernes bord og duehandlernes benker ,
41011016	og han gav ingen lov til å bære noe over tempelplassen .
41011017	Og han lærte dem : « Er det ikke skrevet : Mitt hus skal være et bønnens hus for alle folkeslag ? Men dere har gjort det til en røverhule . »
41011018	Overprestene og de skriftlærde fikk høre dette , og de prøvde da å finne en utvei til å få ryddet ham av veien . For de fryktet ham , fordi folket var grepet av hans lære .
41011019	Da det ble kveld , gikk Jesus og disiplene ut av byen .
41011020	Tidlig neste morgen gikk de forbi fikentreet og fikk se at det var visnet fra roten av .
41011021	Peter husket det som hadde hendt , og sa til Jesus : « Rabbi , se ! Fikentreet som du forbannet , er visnet . »
41011022	Men Jesus svarte dem : « Ha tro til Gud !
41011023	Sannelig , jeg sier dere : Om noen sier til dette fjellet : Løft deg og kast deg i havet ! og han ikke tviler i sitt hjerte , men tror at det han sier , vil skje , så skal det også gå slik .
41011024	Derfor sier jeg dere : Alt det dere ber om i bønnene deres — tro at dere har fått det , og dere skal få det .
41011025	Men når dere står og ber og har noe å anklage en annen for , da tilgi ham , for at dere kan få tilgivelse hos deres Far i himmelen for det dere selv har forbrutt .
41011026	Men om dere ikke tilgir , skal heller ikke deres Far i himmelen tilgi det dere har forbrutt . »
41011027	De kom igjen til Jerusalem . Mens Jesus gikk omkring på tempelplassen , kom overprestene , de skriftlærde og de eldste til ham
41011028	og sa : « Med hvilken myndighet gjør du dette ? Eller hvem har gitt deg fullmakt til å gjøre det ? »
41011029	Men Jesus sa til dem : « Jeg vil spørre dere om en ting . Svar meg på det , så skal jeg si dere hvilken fullmakt jeg har til å gjøre dette .
41011030	Var Johannes-dåpen fra himmelen eller fra mennesker ? Svar meg på det ! »
41011031	Dette drøftet de seg imellom : « Om vi svarer : Fra himmelen , vil han si : Hvorfor trodde dere ham da ikke ?
41011032	Eller skal vi si : Fra mennesker ? » — Men det torde de ikke for folket , siden alle mente at Johannes virkelig var en profet .
41011033	Derfor svarte de : « Vi vet ikke . » Da sa Jesus til dem : « Så sier heller ikke jeg med hvilken myndighet jeg gjør dette ! »
41012001	Så begynte han å tale til dem i lignelser : « En mann plantet en vingård og satte opp et gjerde rundt den , gravde ut en vinpresse og bygde et vakttårn . Så forpaktet han vingården bort til noen vindyrkere og reiste ut av landet .
41012002	Da tiden kom , sendte han en tjener til forpakterne for å få sin del av avlingen .
41012003	Men de grep ham , slo ham og sendte ham tomhendt bort .
41012004	Siden sendte han en annen tjener til dem ; ham slo de i hodet og hånte ham .
41012005	Da sendte han enda en av sted ; ham slo de i hjel . Og slik med mange andre : Noen skamslo de , og noen drepte de .
41012006	Nå hadde han en eneste igjen , sin egen kjære sønn . Til slutt sendte han sønnen til dem ; for han tenkte : Min sønn vil de ha respekt for .
41012007	Men vindyrkerne sa til hverandre : Der har vi arvingen . Kom , la oss slå ham i hjel , så blir arven vår .
41012008	Dermed grep de ham og slo ham i hjel og kastet ham ut av vingården .
41012009	Hva skal nå vingårdens herre gjøre ? Han skal komme og gjøre ende på disse forpakterne og overlate vingården til andre .
41012010	Har dere ikke lest dette ordet i Skriften : Den steinen ¬ bygningsmennene vraket , er blitt hjørnestein .
41012011	Dette er Herrens eget verk , underfullt er det i våre øyne . »
41012012	Da ville de gjerne ha grepet ham , for de skjønte at det var dem han siktet til med denne lignelsen . Men de var redde for folket , så de forlot ham og gikk bort .
41012013	Siden sendte de til ham noen av fariseerne og herodianerne for at de skulle fange ham i ord .
41012014	De kom og sa : « Mester , vi vet at det du sier , er sant og at du ikke bryr deg om hva andre mener . For du tar ikke hensyn til person eller rang , men lærer virkelig hva som er Guds vei . Si oss : Er det tillatt å betale skatt til keiseren eller ikke ? Skal vi betale eller la det være ? »
41012015	Men Jesus merket hykleriet deres og sa til dem : « Hvorfor setter dere meg på prøve ? Kom hit med en denar , og la meg få se den ! »
41012016	De gav ham en , og han spurte : « Hvem er det som har sitt bilde og sitt navn her ? » « Keiseren , » svarte de .
41012017	Da sa han til dem : « Gi keiseren hva keiserens er , og Gud hva Guds er ! » Da ble de helt forundret over ham .
41012018	Det kom noen saddukeere til Jesus — det er de som hevder at det ikke er noen oppstandelse . De la fram for ham et spørsmål :
41012019	« Mester ! » sa de , « Moses har gitt oss denne forskrift : Om en mann dør og etterlater seg kone , men ingen barn , skal hans bror gifte seg med enken og gi sin bror etterkommere .
41012020	Nå var det sju brødre . Den eldste tok seg en hustru , men døde uten å etterlate seg barn .
41012021	Den nest eldste giftet seg da med henne , men også han døde barnløs , og den tredje likeså .
41012022	Ja , ingen av de sju etterlot seg barn . Sist av dem alle døde kvinnen .
41012023	Men i oppstandelsen , når de står opp , hvem skal da ha henne som hustru ? Alle sju har jo vært gift med henne . »
41012024	Jesus svarte dem : « Dere farer vill ! Og kommer ikke det av at dere ikke kjenner skriftene og heller ikke Guds makt ?
41012025	For når de døde står opp , tar de ikke til ekte og tas ikke til ekte , men de er som englene i himmelen .
41012026	Men at de døde står opp , det har dere vel lest om i Moseboken ? I fortellingen om tornebusken sier Gud til Moses : Jeg er Abrahams Gud og Isaks Gud og Jakobs Gud .
41012027	Han er ikke en Gud for døde , men for levende . Dere er helt på villspor . »
41012028	En skriftlærd , som hørte dette ordskiftet og forstod hvor godt Jesus hadde svart , gikk bort til ham og spurte : « Hva er det første av alle bud ? »
41012029	Jesus svarte : « Det første bud er dette : Hør , Israel ! Herren vår Gud , Herren er én ;
41012030	og du skal elske Herren din Gud av hele ditt hjerte og av hele din sjel og av all din forstand og av all din kraft .
41012031	Det andre er dette : Du skal elske din neste som deg selv . Ikke noe bud er større enn disse to . »
41012032	Den skriftlærde sa til ham : « Du har rett , mester ! Det er sant som du sier , at Herren er én og at det ikke er noen annen enn han .
41012033	Å elske ham av hele sitt hjerte og av all sin forstand og av all sin kraft , og å elske sin neste som seg selv , det er mer verd enn alle brennoffer og andre offer . »
41012034	Da Jesus hørte hvor klokt han svarte , sa han til ham : « Du er ikke langt borte fra Guds rike . » Og ingen våget å spørre ham mer .
41012035	Mens Jesus lærte på tempelplassen , tok han til orde og sa : « Hvordan kan de skriftlærde si at Messias er Davids sønn ?
41012036	Selv sier jo David , drevet av Den Hellige Ånd : Herren sa til min herre : Sett deg ved min høyre hånd til jeg får lagt dine fiender under dine føtter .
41012037	David selv kaller altså Messias for herre ; hvordan kan han da være Davids sønn ? » Den store folkemengden lyttet gjerne til ham ,
41012038	og mens han lærte dem , sa han : « Vokt dere for de skriftlærde ; de vil gjerne gå omkring i side kapper og liker at folk hilser dem på torget .
41012039	De vil sitte fremst i synagogene og ha hedersplassene i selskaper .
41012040	De slår til seg enkers hus og holder lange bønner for syns skyld . Men de skal få så meget hardere dom . »
41012041	Jesus satte seg rett overfor tempelkisten , og han så hvordan folk la penger i den . Mange rike gav mye .
41012042	Men det kom også en fattig enke ; hun la to småmynter , verd noen få øre .
41012043	Da kalte han disiplene til seg og sa : « Sannelig , jeg sier dere : Denne fattige enken har gitt mer enn noen av de andre som la penger i tempelkisten .
41012044	For alle de andre gav av sin overflod , men hun gav av sin fattigdom alt hun eide , alt hun hadde å leve av . »
41013001	Da Jesus var på vei ut fra templet , sa en av disiplene til ham : « Mester ! Se , for noen steiner og noen byggverk ! »
41013002	Han svarte : « Ja , ser du disse veldige bygningene ? Det skal ikke bli stein tilbake på stein ; alt skal rives ned . »
41013003	Da han satt på Oljeberget rett overfor templet , og Peter , Jakob , Johannes og Andreas var alene med ham , spurte de ham :
41013004	« Si oss : Når skal dette skje , og hva er tegnet når alt dette skal fullbyrdes ? »
41013005	Jesus tok til orde og sa : Pass på at ikke noen fører dere vill !
41013006	For mange skal komme i mitt navn og si : « Det er meg . » Og de skal villede mange .
41013007	Når dere hører om kriger , og det går rykter om krig , da la dere ikke skremme ! Dette må skje , men ennå er ikke enden kommet .
41013008	Folk skal reise seg mot folk og rike mot rike , og det skal være jordskjelv mange steder , og også hungersnød . Dette er begynnelsen på fødselsveene .
41013009	Vær på vakt ! De skal overgi dere til domstolene , de skal piske dere i synagogene , dere skal føres fram for landshøvdinger og konger for min skyld og stå som vitner for dem .
41013010	Og evangeliet må først forkynnes for alle folkeslag .
41013011	Men når de fører dere bort og overgir dere til myndighetene , skal dere ikke være bekymret for hva dere skal si . Si det som blir gitt dere i samme stund ! For det er ikke dere som taler , men Den Hellige Ånd .
41013012	Bror skal angi bror og sende ham i døden , og en far sitt barn , og barn skal reise seg mot sine foreldre og volde deres død .
41013013	Og dere skal hates av alle for mitt navns skyld . Men den som holder ut helt til slutt , skal bli frelst .
41013014	Men når dere ser « den ødeleggende styggedom » stå der den ikke skulle stå — forstå det , den som leser ! — da må de som er i Judea , flykte opp i fjellene .
41013015	Den som er på taket , må ikke gå ned og inn i huset for å ta med seg noe ,
41013016	og den som er ute på marken , må ikke vende hjem for å hente kappen sin .
41013017	Stakkars dem som venter barn og dem som gir bryst i de dager !
41013018	Men be om at det ikke må hende om vinteren !
41013019	For i de dager skal det bli slike trengsler som det ikke har vært siden Gud i begynnelsen skapte verden , og som det heller aldri mer vil bli .
41013020	Om ikke Herren forkortet den tiden , ville ikke noe menneske bli frelst . Men for deres skyld som han har utvalgt , har han forkortet den tiden .
41013021	Om noen sier til dere : « Se her er Messias » eller : « Se der er han » , så tro det ikke !
41013022	For falske messiaser og falske profeter skal stå fram og gjøre tegn og under for om mulig å føre de utvalgte vill .
41013023	Vær på vakt ! Jeg har sagt dere alt på forhånd .
41013024	Men i de dager , etter denne trengselstid , skal solen bli formørket og månen miste sitt lys .
41013025	Stjernene skal falle ned fra himmelen , og himmelrommets krefter skal rokkes .
41013026	Og de skal se Menneskesønnen komme i skyene med stor makt og herlighet .
41013027	Han skal sende ut englene og samle sine utvalgte fra de fire verdenshjørner , fra jordens ende til himmelens ytterste grense .
41013028	Lær en lignelse av fikentreet : Når det får sevje i grenene og skyter blad , da vet dere at sommeren er nær .
41013029	Slik skal dere også , når dere ser at dette skjer , vite at han er nær og står for døren .
41013030	Sannelig , jeg sier dere : Denne slekt skal ikke forgå før alt dette skjer .
41013031	Himmel og jord skal forgå , men mine ord skal aldri forgå .
41013032	Men den dag eller time kjenner ingen , ikke englene i himmelen og heller ikke Sønnen , men bare Faderen .
41013033	Vær på vakt og våk ! For dere vet ikke når tiden er inne .
41013034	Det er som når en mann skal reise utenlands : Før han drar hjemmefra , overlater han styre og stell til tjenerne og gir hver av dem en oppgave , og pålegger dørvokteren å våke .
41013035	Våk da ! For dere vet ikke når husets herre kommer , enten det blir om kvelden , midt på natten , ved hanegal eller om morgenen .
41013036	Når han plutselig er der , må han ikke finne dere sovende .
41013037	Det jeg sier til dere , sier jeg til alle : Våk !
41014001	Det var nå bare to dager igjen til påske og de usyrede brøds høytid . Overprestene og de skriftlærde søkte etter en utvei til å gripe ham med list og få ham drept .
41014002	« Men ikke på høytiden , » sa de , « ellers blir det oppstyr blant folket . »
41014003	Jesus var nå i Betania hos Simon den spedalske . Mens de satt til bords , kom det inn en kvinne med en alabastkrukke med ekte og meget kostbar nardussalve . Hun åpnet krukken og helte salven ut over hans hode .
41014004	Noen som var der , sa forarget til hverandre : « Hva skal denne sløsingen med salve være godt for ?
41014005	Den kunne ha vært solgt for mer enn tre hundre denarer og pengene gitt til de fattige . » Og de skjente på henne .
41014006	Men Jesus sa : « La henne være ! Hvorfor plager dere henne ? Hun har gjort en god gjerning mot meg .
41014007	De fattige har dere alltid hos dere , og dere kan gjøre vel mot dem så ofte dere vil ; men meg har dere ikke alltid .
41014008	Hun gjorde det hun kunne , og salvet på forhånd mitt legeme til gravferden .
41014009	Sannelig , jeg sier dere : Overalt i verden hvor evangeliet blir forkynt , skal også det hun gjorde , fortelles til minne om henne . »
41014010	Men Judas Iskariot , en av de tolv , gikk til overprestene og tilbød seg å forråde Jesus .
41014011	De ble glade da de hørte det , og lovte å gi ham penger . Fra da av søkte han en anledning til å forråde ham .
41014012	På den første dag i de usyrede brøds høytid , da påskelammet ble slaktet , spurte disiplene ham : « Hvor vil du vi skal gå og gjøre i stand til påskemåltidet for deg ? »
41014013	Da sendte han to disipler av sted og sa til dem : « Gå inn i byen ! Der vil dere møte en mann som bærer en vannkrukke . Følg ham ,
41014014	og der han går inn , skal dere si til mannen i huset : Mesteren spør : Hvor er rommet der jeg kan holde påskemåltid med mine disipler ?
41014015	Da skal han vise dere en sal ovenpå med benker og puter , ferdig til måltid . Der skal dere stelle i stand for oss . »
41014016	Disiplene gikk da av sted og kom inn i byen . De fant det slik som han hadde sagt , og de gjorde i stand til påskemåltidet .
41014017	Da det var blitt kveld , kom Jesus dit med de tolv .
41014018	Mens de satt til bords og spiste , sa han : « Sannelig , jeg sier dere : En av dere skal forråde meg — en som spiser sammen med meg . »
41014019	Da ble de bedrøvet , og den ene etter den andre sa til ham : « Det er vel ikke meg ? »
41014020	Men han svarte : « Det er en av de tolv , en som dypper i fatet sammen med meg .
41014021	For Menneskesønnen går bort , som det er skrevet om ham ; men ve det menneske som forråder ham ! Det hadde vært bedre for det mennesket om han aldri var født . »
41014022	Mens de holdt måltid , tok han et brød , takket , brøt det , gav dem og sa : « Ta dette ! Dette er mitt legeme . »
41014023	Og han tok en kalk , takket , gav dem , og de drakk alle av den .
41014024	Og han sa : « Dette er mitt blod , paktens blod , som utøses for mange .
41014025	Sannelig , jeg sier dere : Aldri mer skal jeg drikke av vintreets frukt før den dag jeg drikker den ny i Guds rike . »
41014026	Da de hadde sunget lovsangen , gikk de ut til Oljeberget .
41014027	Jesus sa til dem : « Dere skal alle vende dere fra meg , for det er skrevet : Jeg vil slå hyrden ned , så hjorden blir spredt .
41014028	Men etter at jeg er oppstått , skal jeg gå i forveien for dere til Galilea . »
41014029	Da sa Peter : « Om så alle vender seg fra deg , skal ikke jeg gjøre det . »
41014030	Jesus svarte : « Sannelig , jeg sier deg : I denne natt , før hanen galer to ganger , skal du fornekte meg tre ganger . »
41014031	Men Peter forsikret : « Om jeg så skal dø med deg , vil jeg ikke fornekte deg ! » Det samme sa de alle .
41014032	De kom til et sted som heter Getsemane . Da sa han til disiplene : « Sett dere her mens jeg ber ! »
41014033	Så tok han med seg Peter , Jakob og Johannes . Han ble grepet av angst og gru ,
41014034	og han sa til dem : « Min sjel er tynget til døden av sorg . Bli her og våk ! »
41014035	Han gikk fram et lite stykke , kastet seg til jorden og bad at timen måtte gå ham forbi , om det var mulig .
41014036	Han sa : « Abba , Far ! Alt er mulig for deg . Ta dette beger fra meg ! Men ikke som jeg vil , bare som du vil . »
41014037	Da han kom tilbake og fant dem sovende , sa han til Peter : « Simon , du sover ? Klarte du ikke å våke en eneste time ?
41014038	Våk og be om at dere ikke må komme i fristelse ! Ånden er villig , men menneskenaturen er svak . »
41014039	Så gikk han bort på ny og bad med de samme ord .
41014040	Da han kom tilbake , fant han dem igjen sovende , for øynene deres var tunge av søvn . Og de visste ikke hva de skulle svare ham .
41014041	Han kom til dem for tredje gang og sa : « Dere sover og hviler fremdeles ? Nå er det avgjort . Timen er kommet . Menneskesønnen skal overgis i synderes hender .
41014042	Stå opp , la oss gå ! Han som forråder meg , er nær . »
41014043	I det samme , mens han ennå talte , kom Judas , en av de tolv , og med ham en flokk som var væpnet med sverd og stokker ; de kom fra overprestene , de skriftlærde og de eldste .
41014044	Forræderen hadde avtalt et tegn med dem : « Den jeg kysser , han er det . Grip ham og før ham bort med sikker vakt . »
41014045	Og da han kom , gikk han med en gang bort til Jesus og sa : « Rabbi ! » og kysset ham .
41014046	Så la de hånd på ham og tok ham til fange .
41014047	En av dem som stod sammen med ham , drog da sverdet og hogg etter øversteprestens tjener , så øret ble kuttet av .
41014048	Da sa Jesus til dem : « Dere har rykket ut med sverd og stokker for å gripe meg , som om jeg var en røver .
41014049	Dag etter dag var jeg hos dere og underviste på tempelplassen , men da grep dere meg ikke ! Men slik skulle skriftene oppfylles . »
41014050	Da forlot alle ham og flyktet .
41014051	En ung mann var i følge med Jesus ; han hadde bare et linklede om seg . De grep ham ,
41014052	men han gjorde seg fri fra linkledet og flyktet naken bort .
41014053	De førte så Jesus til øverstepresten , og alle overprestene , de eldste og de skriftlærde kom sammen .
41014054	Men Peter fulgte etter , langt bak Jesus , helt inn på gårdsplassen hos øverstepresten . Der satte han seg ned blant vaktene og varmet seg ved bålet .
41014055	Overprestene og hele Rådet prøvde å skaffe vitnesbyrd mot Jesus , så de kunne få ham dømt til døden ; men de fant ikke noe .
41014056	Mange vitnet falskt mot ham , men deres vitnesbyrd stemte ikke overens .
41014057	Da stod noen fram og kom med dette falske vitnesbyrdet mot ham :
41014058	« Vi har hørt ham si : Jeg skal rive ned dette templet som er gjort med hender , og på tre dager bygge et annet som ikke er gjort med hender . »
41014059	Men heller ikke her stemte deres vitnesbyrd overens .
41014060	Da reiste øverstepresten seg , steg fram og spurte Jesus : « Har du ikke noe å si til det de anklager deg for ? »
41014061	Men han tidde og svarte ikke et ord . Igjen spurte øverstepresten : « Er du Messias , Den Høylovedes Sønn ? »
41014062	Jesus svarte : « Jeg er det . Og dere skal få se Menneskesønnen sitte ved Kraftens høyre hånd og komme med himmelens skyer . »
41014063	Da flerret øverstepresten kappen sin og sa : « Hva skal vi nå med vitner ?
41014064	Dere har hørt gudsbespottelsen . Hva mener dere ? » Alle fant ham skyldig til å dø .
41014065	Da gav noen seg til å spytte på ham , og de dekket til ansiktet hans , slo ham med knyttnevene og sa : « Nå kan du profetere ! » Og vaktene slo ham i ansiktet .
41014066	Imens var Peter nede på gårdsplassen . En av tjenestepikene hos øverstepresten kom forbi ,
41014067	og da hun fikk se Peter som satt og varmet seg , stirret hun på ham og sa : « Også du var med denne nasareeren Jesus . »
41014068	Men han nektet . « Jeg fatter og begriper ikke hva du snakker om , » sa han og gikk ut i portrommet .
41014069	Men piken fikk øye på ham og begynte igjen å si til dem som stod omkring : « Han er en av dem . »
41014070	Men han nektet på ny . Kort etter sa også de som stod der , til Peter : « Visst er du en av dem . Du er jo galileer . »
41014071	Men han gav seg til å banne og sverge : « Jeg kjenner ikke den mannen dere snakker om . »
41014072	I det samme gol hanen for annen gang . Da husket Peter det som Jesus hadde sagt til ham : « Før hanen galer to ganger , skal du fornekte meg tre ganger . » Og han brast i gråt .
41015001	Straks det ble morgen , rådslo overprestene med de eldste og de skriftlærde , hele Rådet , og fattet sitt vedtak . De lot Jesus binde , førte ham bort og overgav ham til Pilatus .
41015002	Pilatus spurte ham : « Er du jødenes konge ? » Jesus svarte : « Det er dine ord . »
41015003	Overprestene kom nå med mange anklager mot ham .
41015004	Da spurte Pilatus : « Svarer du ingenting ? Du hører alt det de anklager deg for . »
41015005	Men Jesus svarte ikke et ord , og Pilatus undret seg .
41015006	Hver høytid pleide Pilatus å gi en fange fri , den folket bad om .
41015007	En som hette Barabbas , satt fengslet sammen med noen andre opprørere ; de hadde begått et drap under oppstanden .
41015008	Da så mengden møtte opp og begynte å be Pilatus gjøre som han pleide ,
41015009	svarte han : « Vil dere at jeg skal løslate jødenes konge ? »
41015010	For han visste at det var av misunnelse overprestene hadde utlevert Jesus .
41015011	Men overprestene egget opp mengden , så de i stedet bad om å få Barabbas frigitt .
41015012	Pilatus tok på ny til orde : « Hva skal jeg da gjøre med ham dere kaller jødenes konge ? »
41015013	« Korsfest ham ! » ropte de tilbake .
41015014	« Hva ondt har han da gjort ? » spurte Pilatus . Men de skrek bare enda høyere : « Korsfest ham ! »
41015015	Og Pilatus , som ville gjøre mengden til lags , gav Barabbas fri , men Jesus lot han piske og overgav ham til korsfestelse .
41015016	Soldatene førte nå Jesus inn i borggården og kalte sammen hele vaktstyrken .
41015017	De kledde ham i en purpurkappe , flettet en tornekrone og satte den på hodet hans .
41015018	Så begynte de å hilse ham : « Vær hilset , du jødenes konge ! »
41015019	De slo ham i hodet med en stokk , spyttet på ham og la seg på kne og hyllet ham .
41015020	Da de slik hadde drevet gjøn med ham , tok de purpurkappen av ham og kledde ham i hans egne klær . Så førte de Jesus ut for å korsfeste ham .
41015021	En mann som var på vei inn fra landet , Simon fra Kyréne , far til Aleksander og Rufus , tvang de til å bære hans kors .
41015022	De førte Jesus ut til et sted som heter Golgata , det betyr Hodeskallen .
41015023	De ville gi ham vin med myrra i , men han tok ikke imot den .
41015024	Så korsfestet de ham og delte klærne hans mellom seg ved å kaste lodd om hva hver skulle få .
41015025	Det var ved den tredje time de korsfestet ham .
41015026	Innskriften med anklagen mot ham lød : « Jødenes konge » .
41015027	Sammen med ham korsfestet de to røvere , en på høyre og en på venstre side av ham .
41015028	Og det skriftordet ble oppfylt som sier : Og han ble regnet blant overtredere .
41015029	De som gikk forbi , ristet på hodet og spottet ham : « Nå , du som river ned templet og bygger det opp igjen på tre dager !
41015030	Frels deg selv og stig ned av korset ! »
41015031	På samme måte gjorde også overprestene og de skriftlærde narr av ham og sa til hverandre : « Andre har han frelst , men seg selv kan han ikke frelse !
41015032	La nå Messias , Israels konge , stige ned av korset , så vi kan se og tro ! » Også de som var korsfestet sammen med ham , hånte ham .
41015033	Da den sjette time kom , falt det et mørke over hele landet , og det varte til den niende time .
41015034	Ved den niende time ropte Jesus med høy røst : « Eloï , Eloï , lamá sabaktáni ? » Det betyr : « Min Gud , min Gud , hvorfor har du forlatt meg ? »
41015035	Noen som stod der , hørte det og sa : « Hør , han roper på Elia . »
41015036	Da løp en bort og fylte en svamp med eddikvin , satte den på en stang , og ville gi ham å drikke . Han sa : « Vent , la oss se om Elia kommer for å ta ham ned . »
41015037	Men Jesus ropte høyt og utåndet .
41015038	Og forhenget i templet revnet i to , fra øverst til nederst .
41015039	Da offiseren som stod rett foran ham , så hvorledes han utåndet , sa han : « Sannelig , denne mannen var Guds Sønn ! »
41015040	Langt borte stod noen kvinner og så på . Blant dem var Maria Magdalena , Salome og Maria , mor til Jakob den yngre og Joses .
41015041	De hadde fulgt Jesus og tjent ham da han var i Galilea . Det stod også mange andre kvinner der , som var kommet opp til Jerusalem sammen med ham .
41015042	Det led alt mot kveld , og det var helgaften , det vil si dagen før sabbaten .
41015043	Josef fra Arimatea , en høyt aktet rådsherre , som selv ventet på Guds rike , våget seg da inn til Pilatus og bad om å få Jesu legeme .
41015044	Pilatus fant det underlig at han allerede skulle være død , og tilkalte offiseren og spurte om det var så .
41015045	Da han hadde fått det bekreftet av offiseren , lot han Josef få liket .
41015046	Han kjøpte da et linklede , tok Jesus ned , svøpte ham i det og la ham i en grav som var hogd ut i bergveggen , og rullet en stein foran inngangen .
41015047	Maria Magdalena og Maria , mor til Joses , så hvor han ble lagt .
41016001	Da sabbaten var over , kjøpte Maria Magdalena og Maria , Jakobs mor , og Salome velluktende oljer for å gå og salve ham .
41016002	Meget tidlig den første dag i uken kom de til graven , da solen gikk opp .
41016003	De sa til hverandre : « Hvem skal vi få til å rulle bort steinen fra inngangen til graven ? »
41016004	Men da de så opp , fikk de se at steinen var veltet fra . Den var meget stor .
41016005	Da de kom inn i graven , så de en ung mann sitte på høyre side , kledd i en hvit , lang kjortel , og de ble forferdet .
41016006	Men han sa til dem : « Vær ikke forferdet ! Dere søker Jesus fra Nasaret , den korsfestede . Han er oppstått , han er ikke her . Se , der er stedet hvor de la ham !
41016007	Men gå av sted og si til hans disipler og til Peter : Han går i forveien for dere til Galilea . Der skal dere få se ham , slik som han sa dere . »
41016008	Da gikk de ut og flyktet bort fra graven , skjelvende og forferdet . De sa ikke et ord til noen ; for de var redde .
41016009	Etter at Jesus var oppstått , tidlig den første dag i uken , viste han seg først for Maria Magdalena , som han hadde drevet sju onde ånder ut av .
41016010	Hun gikk av sted og fortalte det til dem som hadde vært med ham , og som nå sørget og gråt .
41016011	Men da de fikk høre at han levde , og at hun hadde sett ham , trodde de det ikke .
41016012	Senere viste han seg i en annen skikkelse for to av dem , mens de gikk på veien og skulle ut på landet .
41016013	Også disse kom og fortalte det til de andre , men de trodde ikke dem heller .
41016014	Til sist viste han seg også for de elleve , mens de satt til bords . Han bebreidet dem at de var så vantro og forherdet og ikke hadde trodd dem som hadde sett at han var oppstått .
41016015	Og han sa til dem : « Gå ut i hele verden og forkynn evangeliet for alle mennesker !
41016016	Den som tror og blir døpt , skal bli frelst ; men den som ikke tror , skal bli fordømt .
41016017	Og disse tegn skal følge dem som tror : I mitt navn skal de drive ut onde ånder , de skal tale nye tungemål ,
41016018	og de skal ta slanger i hendene ; og om de drikker dødelig gift , skal det ikke skade dem . De skal legge hendene på syke , så de blir friske . »
41016019	Etter at Herren Jesus hadde sagt dette til dem , ble han tatt opp til himmelen og satte seg ved Guds høyre hånd .
41016020	Men de gikk ut og forkynte overalt , og Herren selv virket med og stadfestet Ordet gjennom de tegn som fulgte .
42001001	Det er mange som har forsøkt å gi en fremstilling av det som har skjedd blant oss ,
42001002	slik vi har fått det overlevert av dem som helt fra først av var øyenvitner og Ordets tjenere .
42001003	Nå har jeg gått nøye gjennom alt fra begynnelsen av og har besluttet at jeg vil skrive det ned for deg i sammenheng , ærede Teofilus ,
42001004	for at du skal forstå hvor pålitelig det er , det du er blitt undervist i .
42001005	På den tid da Herodes var konge i Jødeland , var det en prest der som hette Sakarja ; han hørte til den gruppe av prester som hadde navn etter Abia . Hans hustru hette Elisabet og var også av Arons ætt .
42001006	De var begge gudfryktige mennesker , som levde etter alle Herrens bud og forskrifter , og ingen hadde noe å utsette på dem .
42001007	De var barnløse , for Elisabet kunne ikke få barn ; og begge var nå oppe i årene .
42001008	Så var det en dag Sakarja gjorde tjeneste som prest for Gud , for turen var kommet til hans gruppe .
42001009	Det ble som vanlig kastet lodd blant prestene , og det falt på Sakarja å gå inn i Herrens tempel og brenne røkelse på alteret .
42001010	Hele folkemengden stod utenfor og bad mens ofringen fant sted .
42001011	Da viste en Herrens engel seg for ham , på høyre side av røkelsesalteret .
42001012	Sakarja ble forferdet ved synet , og frykt kom over ham .
42001013	Men engelen sa til ham : « Frykt ikke , Sakarja ! Gud har hørt din bønn . Din hustru Elisabet skal føde deg en sønn , og du skal gi ham navnet Johannes .
42001014	Han skal bli til glede og fryd for deg , og mange skal glede seg over at han er født .
42001015	For han skal være stor i Herrens øyne . Vin og sterk drikk skal han ikke smake , og helt fra mors liv skal han være fylt av Den Hellige Ånd .
42001016	Mange i Israel skal han føre tilbake til Herren deres Gud .
42001017	Han skal være forløper for Herren og ha samme ånd og kraft som Elia , vende fedrenes hjerter til barna og gi de ulydige det sinn som rettferdige har , og gjøre folket vel forberedt for Herren . »
42001018	Sakarja sa til engelen : « Hvorledes kan jeg være sikker på dette ? Jeg er jo en gammel mann , og min hustru er også langt oppe i årene . »
42001019	Da svarte engelen : « Jeg er Gabriel , som står for Guds åsyn . Jeg er sendt for å tale til deg og bringe deg dette gledesbud .
42001020	Men fordi du ikke trodde mine ord , skal du bli stum så du ikke kan tale før den dagen dette skjer ; for det jeg har sagt , skal gå i oppfyllelse i sin tid . »
42001021	Imens ventet folket på Sakarja og undret seg over at han ble så lenge inne i templet .
42001022	Da han kom ut og ikke kunne snakke , forstod de at han hadde sett et syn der inne . Han gjorde bare tegn til dem ; han var og ble stum .
42001023	Da tjenestetiden var slutt , vendte han hjem .
42001024	En tid etter ble hans hustru Elisabet med barn , og i fem måneder framover holdt hun seg borte fra folk .
42001025	« Dette har Herren gjort for meg , » sa hun . « Nå har han sett til meg og tatt bort min vanære blant menneskene . »
42001026	Da det led på den sjette måneden , ble engelen Gabriel sendt fra Gud til en by i Galilea som hette Nasaret ,
42001027	til en jomfru som var trolovet med Josef , en mann av Davids ætt ; hennes navn var Maria .
42001028	Engelen kom inn til henne og sa : « Vær hilset , du som har fått nåde ! Herren er med deg ! »
42001029	Hun ble forskrekket over engelens ord og undret seg på hva denne hilsen skulle bety .
42001030	Men engelen sa til henne : « Frykt ikke , Maria ! For du har funnet nåde hos Gud .
42001031	Du skal bli med barn og få en sønn , og du skal gi ham navnet Jesus .
42001032	Han skal være stor og kalles Den Høyestes Sønn . Herren Gud skal gi ham hans far Davids trone ,
42001033	og han skal være konge over Jakobs ætt til evig tid ; det skal ikke være ende på hans kongedømme . »
42001034	Maria sa til engelen : « Hvordan skal dette gå til når jeg ikke har vært sammen med noen mann ? »
42001035	Engelen svarte : « Den Hellige Ånd skal komme over deg , og Den Høyestes kraft skal overskygge deg . Derfor skal også barnet som blir født , være hellig og kalles Guds Sønn .
42001036	Og hør : Din slektning Elisabet venter en sønn , hun også , på sine gamle dager . Det ble sagt at hun ikke kunne få barn , men nå er hun alt i sin sjette måned .
42001037	For ingen ting er umulig for Gud . »
42001038	Da sa Maria : « Jeg er Herrens tjenerinne . La det skje med meg som du har sagt . » Så forlot engelen henne .
42001039	Noen dager senere drog Maria av sted og skyndte seg opp i fjellbygdene , til den byen i Juda
42001040	hvor Sakarja bodde . Der gikk hun inn til Elisabet og hilste på henne .
42001041	Da Elisabet hørte Marias hilsen , rørte barnet seg i hennes liv . Hun ble fylt av Den Hellige Ånd
42001042	og sa med høy røst : « Velsignet er du blant kvinner , og velsignet er ditt livs frukt .
42001043	Hvordan kan det gå til at min Herres mor kommer til meg ?
42001044	For da lyden av din hilsen nådde mitt øre , hoppet barnet i meg av fryd .
42001045	Og salig er hun som trodde at det Herren hadde sagt til henne , skulle gå i oppfyllelse . »
42001046	Da sa Maria : Min sjel opphøyer Herren ,
42001047	og min ånd fryder seg ¬ over Gud , min frelser .
42001048	For han har sett ¬ til sin ringe tjenerinne . Fra nå av skal alle slekter ¬ prise meg salig ,
42001049	for store ting har han gjort ¬ mot meg , han den mektige ; ¬ hellig er hans navn .
42001050	Hans miskunn varer ¬ fra slekt til slekt for dem som frykter ham .
42001051	Han gjorde storverk ¬ med sin sterke arm ; han spredte dem som ¬ gikk med hovmodstanker ,
42001052	og støtte herskere ned ¬ fra tronen , men de små opphøyet han .
42001053	Han mettet de sultne ¬ med gode gaver , men sendte de rike tomhendte ¬ fra seg .
42001054	Han tok seg av sin tjener Israel så han kom i hu
42001055	sitt løfte ¬ til våre fedre og viste miskunn mot Abraham og hans ætt — til evig tid .
42001056	Maria ble hos Elisabet omkring tre måneder , og vendte så hjem .
42001057	Så kom tiden da Elisabet skulle få sitt barn , og hun fødte en sønn .
42001058	Da hennes naboer og slektninger hørte at Herren hadde vist henne så stor miskunn , gledet de seg med henne .
42001059	På den åttende dag kom de for å omskjære gutten . De ville kalle ham Sakarja etter faren ,
42001060	men moren sa : « Nei , han skal hete Johannes . »
42001061	« Men det er jo ingen i din slekt som har det navnet , » svarte de .
42001062	Da gav de tegn til faren for å få vite hva han ville at barnet skulle hete .
42001063	Han bad om en tavle og skrev : « Hans navn er Johannes . » Da ble alle forundret ,
42001064	men i det samme fikk Sakarja talens bruk tilbake , og han begynte å prise Gud .
42001065	Alle som bodde der omkring , ble grepet av ærefrykt , og ryktet om dette som hadde hendt , spredte seg over fjellbygdene i Judea .
42001066	Alle som hørte det , grunnet på det og spurte : « Hva skal vel dette barnet bli til ? » Og Herrens hånd ledet ham .
42001067	Hans far Sakarja ble fylt av Den Hellige Ånd og talte profetiske ord :
42001068	Lovet være Herren , ¬ Israels Gud , for han har sett til sitt folk ¬ og forløst det .
42001069	Han har oppreist ¬ et frelsens horn for oss i sin tjener Davids ætt ,
42001070	slik han lovte det ¬ for lenge siden , da han talte gjennom ¬ sine hellige profeter
42001071	om å frelse oss fra våre fiender og fra alle dem som hater oss .
42001072	Han vil vise miskunn ¬ mot våre fedre og komme i hu sin hellige pakt
42001073	og løftet han gav ¬ vår far Abraham med ed ,
42001074	så vi frelst fra fiendehånd ¬ og uten frykt kan få tjene ham ¬
42001075	for hans åsyn i fromhet og rettferd ¬ alle våre dager .
42001076	Og du , barn , skal ¬ kalles Den Høyestes profet , for du skal gå fram ¬ foran Herren og rydde vei for ham
42001077	og lære hans folk ¬ å kjenne frelsen , at deres synder blir tilgitt ,
42001078	for vår Gud er rik på miskunn . Slik skal lyset fra det høye gjeste oss som en soloppgang
42001079	og skinne for dem som bor i mørke og dødens skygge , og lede våre skritt inn ¬ på fredens vei .
42001080	Og gutten vokste opp og ble sterk i sin ånd . Han holdt til i ødemarken , like til den dag da han skulle stå fram for Israel .
42002001	Det skjedde i de dager at det gikk ut befaling fra keiser Augustus om at hele verden skulle innskrives i manntall .
42002002	Denne første innskrivning ble holdt mens Kvirinius var landshøvding i Syria .
42002003	Og alle drog av sted for å la seg innskrive , hver til sin by .
42002004	Josef drog da fra byen Nasaret i Galilea opp til Judea , til Davids by Betlehem , siden han var av Davids hus og ætt ,
42002005	for å la seg innskrive sammen med Maria , sin trolovede , som ventet barn .
42002006	Og mens de var der , kom tiden da hun skulle føde ,
42002007	og hun fødte sin sønn , den førstefødte , svøpte ham og la ham i en krybbe . For det var ikke plass til dem i herberget .
42002008	Det var noen gjetere der i nærheten som var ute og holdt nattevakt over sauene sine .
42002009	Med ett stod en Herrens engel foran dem , og Herrens herlighet lyste om dem . De ble meget forferdet .
42002010	Men engelen sa til dem : « Frykt ikke ! Jeg kommer til dere med bud om en stor glede , en glede for hele folket :
42002011	I dag er det født dere en frelser i Davids by ; han er Kristus , Herren .
42002012	Og dette skal dere ha til tegn : Dere skal finne et barn som er svøpt og ligger i en krybbe . »
42002013	Med ett var engelen omgitt av en himmelsk hærskare , som lovpriste Gud og sang :
42002014	« Ære være Gud i det høyeste og fred på jorden blant mennesker ¬ som har Guds velbehag ! »
42002015	Da englene hadde forlatt dem og vendt tilbake til himmelen , sa gjeterne til hverandre : « La oss gå inn til Betlehem for å se dette som har hendt , og som Herren har kunngjort oss . »
42002016	Og de skyndte seg av sted og fant Maria og Josef og det lille barnet som lå i krybben .
42002017	Da de fikk se ham , fortalte de alt som var blitt sagt dem om dette barnet .
42002018	Alle som hørte på , undret seg over det gjeterne fortalte .
42002019	Men Maria gjemte alt dette i sitt hjerte og grunnet på det .
42002020	Gjeterne drog tilbake , mens de priste og lovet Gud for det de hadde hørt og sett ; alt var slik som det var blitt sagt dem .
42002021	Da åtte dager var gått og han skulle omskjæres , fikk han navnet Jesus , det som engelen hadde nevnt før han ble unnfanget i mors liv .
42002022	Da renselsestiden som Moseloven påla dem , var forbi , tok de ham med opp til Jerusalem for å bære ham fram for Herren .
42002023	For det står skrevet i Herrens lov : Alt førstefødt av hankjønn skal være viet Herren .
42002024	De skulle også bringe det offer som Herrens lov foreskriver : et par turtelduer eller to dueunger .
42002025	I Jerusalem bodde det den gang en mann som hette Simeon ; han var rettskaffen og gudfryktig og ventet på tiden som skulle komme med trøst for Israel . Den Hellige Ånd var over ham ,
42002026	og Ånden hadde latt ham få vite at han ikke skulle dø før han hadde sett Herrens Salvede .
42002027	Nå kom han til templet , ledet av Ånden . Og da Jesu foreldre kom med barnet for å gjøre med ham som skikk var etter loven ,
42002028	tok Simeon barnet i sine armer , priste Gud og sa :
42002029	Herre , nå lar du din tjener ¬ fare herfra i fred , slik som du har sagt .
42002030	Med egne øyne har jeg sett ¬ din frelse ,
42002031	som du har beredt ¬ i alle folks påsyn ,
42002032	et lys som blir til åpenbaring ¬ for hedningene og til ære for ditt folk Israel .
42002033	Hans far og mor undret seg over det som ble sagt om ham .
42002034	Og Simeon velsignet dem og sa til hans mor Maria : « Se , han er satt til fall og oppreisning for mange i Israel , og til et tegn som blir motsagt .
42002035	Slik skal mange hjerters tanker komme for dagen . Men også gjennom din sjel skal det gå et sverd . »
42002036	Det var en kvinne der som var profet , Anna , Fanuels datter , av Asjers stamme . Hun var høyt oppe i årene . Som ung hadde hun vært gift i sju år
42002037	og hadde siden levd som enke , til hun nå var åttifire år . Hun forlot aldri templet , men tjente Gud i faste og bønn natt og dag .
42002038	Nå kom også hun fram og lovpriste Gud ; og hun talte om barnet til alle som ventet på frelse for Jerusalem .
42002039	Da de hadde gjort alt det som var bestemt i Herrens lov , vendte de tilbake til Galilea , til hjembyen Nasaret .
42002040	Og gutten vokste og ble sterk , fylt av visdom , og Guds nåde var over ham .
42002041	Hvert år pleide Jesu foreldre å dra til Jerusalem for å feire påske .
42002042	Da han var blitt tolv år , drog de som vanlig opp til høytiden .
42002043	Men da høytidsdagene var over og de skulle hjem , ble gutten Jesus igjen i Jerusalem , uten at foreldrene visste om det .
42002044	De trodde han var med i reisefølget , så det gikk en hel dag før de begynte å spørre etter ham blant slektninger og venner .
42002045	Da de ikke fant ham , vendte de tilbake til Jerusalem for å lete etter ham der .
42002046	Etter tre dager fant de ham i templet . Der satt han blant lærerne , lyttet til dem og stilte spørsmål .
42002047	Alle som hørte ham , undret seg over hans forstand og over de svar han gav .
42002048	Foreldrene ble meget forbauset da de fikk se ham , og hans mor sa : « Barnet mitt , hvordan kunne du gjøre dette mot oss ? Din far og jeg har lett etter deg og vært så engstelige . »
42002049	Men han svarte : « Hvorfor lette dere etter meg ? Skjønte dere ikke at jeg må være i min Fars hus ? »
42002050	Men de forstod ikke hva han mente med dette .
42002051	Så ble han med dem hjem til Nasaret og var lydig mot dem . Hans mor gjemte alt dette i sitt hjerte .
42002052	Og Jesus gikk fram i alder og visdom og var til glede for Gud og mennesker .
42003001	Det var i det femtende år av keiser Tiberius ’ regjering ; Pontius Pilatus var på den tiden landshøvding i Judea , Herodes var landsfyrste over Galilea , hans bror Filip over Iturea og Trakonitis , Lysanias over Abilene ,
42003002	og Annas og Kaifas var øversteprester . Da kom Guds ord til Johannes , Sakarjas sønn , ute i ødemarken .
42003003	Og han drog rundt i hele landet omkring Jordan og forkynte at folk skulle vende om og bli døpt for å få tilgivelse for sine synder ,
42003004	som det står skrevet i boken med ordene av profeten Jesaja : En røst roper i ødemarken : Rydd vei for Herren , gjør hans stier rette !
42003005	Hver dal skal fylles , hvert fjell og hver haug ¬ skal senkes . De krokete veier skal rettes ut , de ujevne stier bli jevne .
42003006	Og alle mennesker ¬ skal se Guds frelse .
42003007	I store mengder drog folk ut til Johannes for å bli døpt av ham , og han sa til dem : « Ormeyngel ! Hvem har lært dere hvordan dere skal unnslippe den kommende vredesdom ?
42003008	Så bær da frukt som svarer til omvendelsen . Og kom ikke og si : Vi har Abraham til far . For jeg sier dere : Gud kan oppreise barn for Abraham av disse steinene .
42003009	Øksen ligger allerede ved roten av trærne ; hvert tre som ikke bærer god frukt , blir hogd ned og kastet på ilden . »
42003010	« Hva skal vi da gjøre ? » spurte folk .
42003011	Han svarte : « Den som har to kjortler , skal dele med den som ingen har , og den som har mat , skal gjøre det samme . »
42003012	Også noen tollere kom for å bli døpt , og de spurte ham : « Mester , hva skal vi gjøre ? »
42003013	« Krev ikke inn mer enn det dere har rett til , » svarte han .
42003014	« Hva så med oss , » spurte noen soldater , « hva skal vi gjøre ? » Han svarte : « Press ikke penger ut av noen ved vold eller falske anklager , men nøy dere med den lønnen dere får . »
42003015	Folket gikk nå i forventning , og alle tenkte i sitt stille sinn at Johannes kanskje var Messias .
42003016	Da tok han til orde og sa til dem alle : « Jeg døper dere med vann . Men det kommer én som er sterkere enn jeg . Jeg er ikke engang verdig til å løse sandalremmen hans . Han skal døpe dere med Hellig Ånd og ild .
42003017	Han står med kasteskuflen i hånden for å rense kornet på treskeplassen og samle hveten i låven . Men agnene skal han brenne opp med ild som aldri slokner . »
42003018	Dette og mye annet la han folk på sinne når han bar fram sitt budskap .
42003019	Men da han refset landsfyrsten Herodes fordi han levde med sin brors hustru Herodias og gjorde mye annet ondt ,
42003020	føyde Herodes en ny misgjerning til alle de andre : Han kastet Johannes i fengsel .
42003021	Hele folket lot seg nå døpe , og Jesus ble også døpt . Da det var skjedd , og han stod og bad , åpnet himmelen seg ,
42003022	og Den Hellige Ånd kom ned over ham i skikkelse av en due . Og det lød en røst fra himmelen : « Du er min Sønn , den elskede . I deg har jeg behag . »
42003023	Jesus var omkring tretti år gammel da han begynte sin gjerning . Han ble holdt for å være sønn av Josef , som var sønn av Eli ,
42003024	sønn av Mattat , sønn av Levi , sønn av Melki , sønn av Jannai , sønn av Josef ,
42003025	sønn av Mattatja , sønn av Amos , sønn av Nahum , sønn av Esli , sønn av Naggai ,
42003026	sønn av Ma’at , sønn av Mattatja , sønn av Sjimi , sønn av Josek , sønn av Joda ,
42003027	sønn av Johanan , sønn av Resa , sønn av Serubabel , sønn av Sealtiel , sønn av Neri ,
42003028	sønn av Melki , sønn av Addi , sønn av Kosam , sønn av Elmadam , sønn av Er ,
42003029	sønn av Josva , sønn av Elieser , sønn av Jorim , sønn av Mattat , sønn av Levi ,
42003030	sønn av Simeon , sønn av Juda , sønn av Josef , sønn av Jonam , sønn av Eljakim ,
42003031	sønn av Melea , sønn av Manna , sønn av Mattata , sønn av Natan , sønn av David ,
42003032	sønn av Isai , sønn av Obed , sønn av Boas , sønn av Salma , sønn av Naksjon ,
42003033	sønn av Amminadab , sønn av Admin , sønn av Arni , sønn av Hesron , sønn av Peres , sønn av Juda ,
42003034	sønn av Jakob , sønn av Isak , sønn av Abraham , sønn av Tarah , sønn av Nakor ,
42003035	sønn av Serug , sønn av Re’u , sønn av Peleg , sønn av Eber , sønn av Sjelah ,
42003036	sønn av Kenan , sønn av Arpaksjad , sønn av Sem , sønn av Noah , sønn av Lamek ,
42003037	sønn av Metusjalah , sønn av Enok , sønn av Jared , sønn av Mahalalel , sønn av Kenan ,
42003038	sønn av Enosj , sønn av Set , sønn av Adam , Guds sønn .
42004001	Fylt av Den Hellige Ånd vendte Jesus tilbake fra Jordan , og drevet av Ånden ble han ført omkring i ødemarken ,
42004002	hvor han ble fristet av djevelen i førti dager . I denne tiden spiste han ingenting , og da de førti dagene var gått , var han sulten .
42004003	Da sa djevelen til ham : « Er du Guds Sønn , så si til denne steinen at den skal bli til brød ! »
42004004	Men Jesus svarte : « Det står skrevet : Mennesket lever ikke bare av brød . »
42004005	Da førte djevelen ham høyt opp og viste ham på et øyeblikk alle verdens riker
42004006	og sa : « Jeg vil gi deg makten over alt dette og la deg få all denne herlighet . For det er gitt i min hånd , og jeg gir det til hvem jeg vil .
42004007	Om du bare faller ned og tilber meg , skal alt være ditt . »
42004008	Jesus svarte : « Det står skrevet : Herren din Gud skal du tilbe , og bare ham skal du tjene . »
42004009	Så tok djevelen ham med til Jerusalem og stilte ham på det ytterste hjørne av tempelmuren og sa : « Er du Guds Sønn , så kast deg ned herfra .
42004010	For det står skrevet : Han skal gi sine engler befaling om å bevare deg .
42004011	Og : De skal bære deg på hendene , så du ikke støter foten ¬ mot noen stein . »
42004012	Men Jesus svarte : « Det er sagt : Du skal ikke sette Herren ¬ din Gud på prøve . »
42004013	Da djevelen var ferdig med å friste ham , holdt han seg borte fra ham for en tid .
42004014	Så drog Jesus tilbake til Galilea , fylt av Åndens kraft . Ryktet om ham spredte seg over hele området .
42004015	Han lærte folket i synagogene og fikk lovord av alle .
42004016	Han kom også til Nasaret , hvor han var vokst opp , og på sabbaten gikk han inn i synagogen som han pleide . Da han reiste seg for å lese av Skriften ,
42004017	rakte de ham profeten Jesajas bok . Han åpnet bokrullen og fant det stedet der det står skrevet :
42004018	Herrens Ånd er over meg , for han har salvet meg ¬ til å forkynne et gledesbudskap for fattige . Han har sendt meg ¬ for å kunngjøre at fanger skal få frihet og blinde få synet igjen , for å sette undertrykte fri
42004019	og rope ut et nådens år ¬ fra Herren .
42004020	Så rullet han bokrullen sammen , rakte den til tjeneren og satte seg . Alle i synagogen stirret spent på ham .
42004021	Han begynte da med å si : « I dag er dette skriftordet blitt oppfylt mens dere hørte på . »
42004022	Alle roste ham og undret seg over de herlige ord som kom fra hans munn . « Er ikke dette Josefs sønn ? » spurte de .
42004023	Da sa Jesus til dem : « Dere vil sikkert minne meg om dette ordtaket : Lege , leg deg selv ! Dere vil si : Vi har hørt om alt du har gjort i Kapernaum ; gjør det samme her på ditt hjemsted ! »
42004024	Og han la til : « Sannelig , jeg sier dere : Ingen profet blir godt mottatt på sitt hjemsted .
42004025	Ja , jeg sier dere som sant er : Det var mange enker i Israel den gang Elia levde , da himmelen var lukket i tre år og seks måneder og det ble en stor hungersnød i hele landet .
42004026	Likevel ble ikke Elia sendt til noen av dem , men bare til en enke i Sarepta i Sidons land .
42004027	Og det var mange spedalske i Israel på profeten Elisjas tid ; men ingen av dem ble renset , bare syreren Na’aman . »
42004028	Da ble de rasende , alle som var i synagogen og hørte dette .
42004029	De reiste seg og drev ham ut av byen , ut mot et stup , ned fra fjellet der byen deres lå , for å styrte ham utfor .
42004030	Men han gikk midt gjennom flokken og drog bort .
42004031	Jesus tok veien ned til Kapernaum , en by i Galilea , og lærte folket der på sabbaten .
42004032	De var slått av undring over hans lære , for han talte med myndighet .
42004033	I synagogen var det en mann som var besatt av en uren ånd . Han satte i å rope :
42004034	« Hva har du med oss å gjøre , Jesus fra Nasaret ? Er du kommet for å ødelegge oss ? Jeg vet hvem du er , du Guds Hellige ! »
42004035	Men Jesus talte strengt til ånden og sa : « Ti stille , og far ut av ham ! » Den onde ånd rev mannen over ende midt iblant dem og fór ut av ham , men uten at han ble skadet .
42004036	Da ble de alle grepet av forferdelse , og de sa til hverandre : « Hva er dette for slags tale ? Med makt og myndighet befaler han de urene ånder , og de farer ut . »
42004037	Og ryktet om ham spredte seg overalt i omegnen .
42004038	Fra synagogen gikk Jesus hjem til Simon . Her lå Simons svigermor syk med høy feber , og de bad Jesus hjelpe henne .
42004039	Han gikk da bort til henne og truet feberen , så den slapp henne . Straks stod hun opp og stelte for dem .
42004040	Ved solnedgang kom alle til ham med sine syke som hadde mange slags plager . Han la hendene på hver enkelt av dem og helbredet dem .
42004041	Mange ble befridd for onde ånder som skrek og ropte : « Du er Guds Sønn ! » Men han bød dem strengt å tie , for de visste at han var Messias .
42004042	Da det ble morgen neste dag , drog han ut av byen til et ensomt sted . Folk begynte å lete etter ham , og da de kom dit hvor han var , forsøkte de å holde ham tilbake , så han ikke skulle gå fra dem .
42004043	Men han sa : « Også i de andre byene må jeg forkynne det glade budskap om Guds rike . Det er det jeg er utsendt for . »
42004044	Og han fortsatte med å forkynne i synagogene i Jødeland .
42005001	En gang Jesus stod ved Gennesaret-sjøen og folk trengte seg om ham for å høre Guds ord ,
42005002	fikk han se to båter som lå ved stranden . Fiskerne var gått ut av dem og holdt på å skylle garnene .
42005003	Jesus steg opp i en av båtene , den som tilhørte Simon , og bad ham legge litt ut fra land . Så satte han seg og underviste folkemengden fra båten .
42005004	Da han var ferdig med å tale , sa han til Simon : « Legg ut på dypet og kast noten til fangst ! »
42005005	« Mester , » svarte Simon , « vi har strevd hele natten og ingenting fått . Men på ditt ord vil jeg kaste noten . »
42005006	Så gjorde de det , og fikk så mye fisk at noten holdt på å revne .
42005007	De gav tegn til kameratene i den andre båten at de skulle komme og ta i med dem . Og da de kom , fylte de begge båtene , så de var nær ved å synke .
42005008	Da Simon Peter så det , kastet han seg ned for Jesu føtter og sa : « Gå fra meg , Herre , for jeg er en syndig mann . »
42005009	For han og alle som var med ham , var slått av undring over den fangsten de hadde fått .
42005010	Likedan var det med Sebedeus-sønnene Jakob og Johannes , som fisket sammen med Simon . Men Jesus sa til Simon : « Vær ikke redd ! Fra nå av skal du fange mennesker . »
42005011	Så rodde de båtene i land , forlot alt og fulgte ham .
42005012	En gang han var i en av byene , kom det en mann som var full av spedalskhet . Da han fikk se Jesus , kastet han seg ned med ansiktet mot jorden og bønnfalt ham : « Herre , om du vil , kan du gjøre meg ren . »
42005013	Jesus rakte ut hånden og rørte ved ham . « Jeg vil , » sa han , « bli ren ! » Med det samme var spedalskheten borte .
42005014	Jesus forbød ham å si det til noen . « Gå bare og vis deg for presten , » sa han , « og bær fram det offer som Moses har påbudt for den som lar seg rense . Det skal være et vitnesbyrd for dem . »
42005015	Men ryktet om ham spredte seg bare enda mer , og store flokker strømmet til for å høre ham og bli helbredet for sine sykdommer .
42005016	Men selv trakk han seg ofte tilbake til ensomme steder og bad der .
42005017	En dag han holdt på med å lære folket , var det noen fariseere og lovlærere til stede ; de var kommet fra alle landsbyene i Galilea , fra Judea og Jerusalem . Jesus hadde Herrens kraft så han kunne helbrede .
42005018	Da kom det noen menn med en lam mann på en båre . De forsøkte å bære ham inn og legge ham ned foran Jesus .
42005019	Men da det var uråd å få ham inn på grunn av trengselen , gikk de opp på taket , tok til side noen takstein og firte ham ned på båren , midt foran Jesus .
42005020	Da Jesus så deres tro , sa han : « Venn , dine synder er deg tilgitt . »
42005021	Men de skriftlærde og fariseerne tenkte straks : « Hva er dette for en , som spotter Gud ? Hvem andre enn Gud kan tilgi synder ? »
42005022	Jesus visste hva de tenkte , og sa til dem : « Hva er det dere tenker ?
42005023	Hva er lettest å si , enten : Dine synder er deg tilgitt , eller : Stå opp og gå ?
42005024	Men for at dere skal vite at Menneskesønnen har makt på jorden til å tilgi synder » — og nå vendte han seg til den lamme — « så sier jeg deg : Stå opp , ta båren og gå hjem ! »
42005025	Og straks reiste mannen seg for øynene på dem , tok båren han hadde ligget på , og gikk hjem med lov og takk til Gud .
42005026	De ble alle helt ute av seg av undring og priste Gud . De var grepet av frykt og sa : « I dag har vi sett det utrolige ! »
42005027	Deretter gikk Jesus ut , og han fikk se en toller som hette Levi , sitte på tollboden . Jesus sa til ham : « Følg meg ! »
42005028	Da forlot han alt og kom og fulgte ham .
42005029	Senere holdt Levi et stort selskap for ham hjemme hos seg , og en hel del tollere og andre satt til bords med dem .
42005030	Fariseerne og deres skriftlærde ble forarget og sa til disiplene : « Hvorfor spiser og drikker dere sammen med tollere og syndere ? »
42005031	Men Jesus svarte : « Det er ikke de friske som trenger lege , men de syke .
42005032	Jeg er ikke kommet for å kalle rettferdige til omvendelse , men syndere . »
42005033	De sa da til ham : « Johannes ’ disipler holder ofte faste og bønn , og det samme gjør fariseernes disipler ; men dine disipler spiser og drikker . »
42005034	Jesus svarte : « Kan bryllupsgjestene faste mens brudgommen er hos dem ?
42005035	Men det skal komme en tid da brudgommen blir tatt fra dem , og når den tiden kommer , da skal de faste . »
42005036	Han fortalte dem også en lignelse : « Ingen river et stykke av et nytt klesplagg for å lappe et gammelt . For da rives jo det nye klesplagget i stykker , og lappen fra det nye passer ikke på det gamle .
42005037	Og ingen fyller ny vin i gamle skinnsekker . For da vil den nye vinen sprenge sekkene , vinen renner ut , og sekkene blir ødelagt .
42005038	Nei , ny vin må fylles i nye skinnsekker .
42005039	Og ingen som har drukket gammel vin , har lyst på ny ; han vil si at den gamle er best . »
42006001	En sabbat gikk Jesus gjennom en kornåker . Disiplene plukket aks , gned dem ut i hendene og spiste .
42006002	Da sa noen av fariseerne : « Hvorfor gjør dere det som ikke er tillatt på sabbaten ? »
42006003	Jesus svarte : « Har dere ikke lest hva David gjorde , den gang han og mennene hans sultet ?
42006004	Han gikk inn i Guds hus og tok skuebrødene , spiste og gav til dem som fulgte ham , enda det bare er prestene som har lov til å spise dem . »
42006005	Og Jesus la til : « Menneskesønnen er herre over sabbaten . »
42006006	En annen sabbat gikk han inn i en synagoge og underviste . Der var det en mann med en høyre hånd som var helt vissen .
42006007	De skriftlærde og fariseerne holdt øye med Jesus for å se om han ville helbrede på sabbaten , så de kunne få noe å anklage ham for .
42006008	Men han visste hva de tenkte , og sa til mannen med den syke hånden : « Reis deg og kom fram ! » Han reiste seg og gikk fram .
42006009	« Nå spør jeg dere , » sa Jesus , « hva er tillatt på sabbaten ? Å gjøre godt eller å gjøre ondt , å berge liv eller å ødelegge liv ? »
42006010	Han så på alle dem som stod omkring , og sa til mannen : « Rekk ut hånden ! » Han gjorde det , og hånden ble frisk .
42006011	Da ble de rasende og begynte å snakke sammen om hva de skulle gjøre med Jesus .
42006012	En gang på denne tiden gikk han opp i fjellet for å be , og hele natten var han der i bønn til Gud .
42006013	Da det ble dag , kalte han til seg sine disipler , og av dem valgte han ut tolv , som han kalte apostler .
42006014	Det var Simon , som han også gav navnet Peter , og hans bror Andreas , Jakob og Johannes , Filip og Bartolomeus ,
42006015	Matteus og Tomas , Jakob , sønn av Alfeus , og Simon som kaltes seloten ,
42006016	Judas , Jakobs sønn , og Judas Iskariot , han som ble forræder .
42006017	Sammen med dem gikk han ned fra fjellet og stanset på en slette . Der var det samlet en stor mengde av hans disipler og mange mennesker fra hele Judea og Jerusalem og fra kyststrøkene ved Tyrus og Sidon .
42006018	De var kommet for å høre ham og bli helbredet for sine sykdommer . Også de som var plaget av urene ånder , ble friske .
42006019	Og alle i mengden prøvde å få røre ved ham ; for det gikk ut fra ham en kraft som helbredet alle .
42006020	Da løftet han blikket , så på disiplene og sa : Salige er dere fattige , for Guds rike er deres .
42006021	Salige er dere som nå hungrer , for dere skal mettes . Salige er dere som nå gråter , for dere skal le .
42006022	Salige er dere ¬ når folk hater dere , når de utstøter dere ¬ og håner dere og skyr navnet deres ¬ som noe ondt — for Menneskesønnens skyld !
42006023	Gled dere da og hopp av fryd , for stor er lønnen dere har ¬ i himmelen . Det samme gjorde jo fedrene ¬ med profetene .
42006024	Men ve dere rike , for dere har alt fått deres trøst .
42006025	Ve dere som nå er mette , for dere skal hungre . Ve dere som nå ler , for dere skal sørge og gråte .
42006026	Ve dere når alle taler vel ¬ om dere ; for det samme gjorde fedrene med de falske profeter .
42006027	Men til dere som hører på meg , sier jeg : Elsk deres fiender , gjør godt mot dem som hater dere ,
42006028	velsign dem som forbanner dere , og be for dem som krenker dere .
42006029	Om noen slår deg på det ene kinnet , så by også det andre fram . Om en tar fra deg kappen , så nekt ham heller ikke skjorten .
42006030	Gi hver den som ber deg , og om noen tar fra deg det som er ditt , så krev det ikke tilbake .
42006031	Som dere vil at andre skal gjøre mot dere , slik skal dere gjøre mot dem .
42006032	Om dere elsker dem som elsker dere , er det noe å takke dere for ? Selv synderne elsker dem de selv blir elsket av .
42006033	Og om dere gjør godt mot dem som gjør godt mot dere , er det noe å takke dere for ? Det gjør jo også synderne .
42006034	Og om dere låner ut til dem dere venter å få igjen av , er det noe å takke dere for ? Også syndere låner til syndere for å få like mye igjen .
42006035	Nei ! Elsk deres fiender , gjør godt og lån bort uten å vente noe igjen . Da skal dere få stor lønn og være Den Høyestes barn . For han er god mot de utakknemlige og onde .
42006036	Vær barmhjertige , slik deres Far er barmhjertig .
42006037	Døm ikke , så skal dere ikke bli dømt . Fordøm ikke , så skal dere ikke bli fordømt . Ettergi , så skal også dere få ettergitt .
42006038	Gi , så skal dere få : Et godt mål , rystet , stappet og breddfullt , skal dere få i fanget . For det skal måles opp til dere med det samme mål som dere selv bruker .
42006039	Han fortalte dem også en lignelse : Kan vel en blind lede en blind ? Vil da ikke begge falle i grøften ?
42006040	En lærling står ikke over sin mester , men når han er utlært , blir han som sin mester .
42006041	Hvorfor ser du flisen i din brors øye , men bjelken i ditt eget øye legger du ikke merke til ?
42006042	Og hvordan kan du si til din bror : « Bror , la meg ta flisen ut av øyet ditt ! » du som ikke ser bjelken i ditt eget øye ? Din hykler ! Ta først bjelken ut av ditt eget øye ! Da vil du se klart og kan ta flisen ut av din brors øye .
42006043	Det finnes ikke noe godt tre som bærer dårlig frukt , heller ikke noe dårlig tre som bærer god frukt .
42006044	Et tre kjennes på frukten . En plukker ikke fiken av tistler og høster ikke druer av tornebusker .
42006045	Et godt menneske bringer fram godt av hjertets gode forråd , et ondt menneske bringer fram ondt av hjertets onde forråd . For det som hjertet er fullt av , taler munnen .
42006046	Hvorfor kaller dere meg : Herre , Herre ! og gjør ikke det jeg sier ?
42006047	Den som kommer til meg og hører mine ord og gjør etter dem , hvem han ligner , skal jeg fortelle dere .
42006048	Han er lik en mann som bygde et hus , og som gravde dypt og la grunnmuren på fjell . Da flommen kom , brøt elven mot huset , men kunne ikke rokke det , fordi det var godt bygd .
42006049	Men den som hører og ingen ting gjør , han ligner en mann som la huset på bare bakken , uten grunnmur . Da elven brøt mot huset , falt det med en gang , og hele huset styrtet sammen .
42007001	Da Jesus hadde holdt hele denne talen til folket , gikk han inn i Kapernaum .
42007002	En offiser der i byen hadde en tjener som var så syk at det stod om livet . Han satte stor pris på denne tjeneren .
42007003	Da han fikk høre om Jesus , sendte han noen jøder som var medlemmer av byrådet , til ham for å be ham komme og redde tjenerens liv .
42007004	De kom til Jesus og bad ham inntrengende om det . « Han er vel verd at du gjør dette for ham , » sa de ,
42007005	« for han er en venn av vårt folk , og det er han som har bygd synagogen for oss . »
42007006	Jesus gikk da med dem . Men da han nærmet seg huset , sendte offiseren noen av sine venner til ham med bud : « Herre , gjør deg ikke mer bry ! Jeg er ikke verdig til at du kommer inn i mitt hus
42007007	— derfor våget jeg heller ikke selv å komme til deg . Men si bare et ord , så vil gutten bli frisk .
42007008	For jeg står selv under kommando , men har også soldater under meg . Sier jeg til en av dem : Gå ! så går han , og til en annen : Kom ! så kommer han , og til min tjener : Gjør dette ! så gjør han det . »
42007009	Jesus undret seg da han hørte dette , og han vendte seg til mengden som fulgte ham og sa : « Det sier jeg dere : Ikke engang i Israel har jeg funnet en slik tro . »
42007010	Og da utsendingene kom tilbake til huset , fant de tjeneren frisk .
42007011	Kort tid etter gav Jesus seg på vei til en by som heter Nain . Disiplene og en stor folkemengde drog sammen med ham .
42007012	Som han nå nærmet seg byporten , ble en død båret ut for å begraves . Han var sin mors eneste sønn , og hun var enke . Sammen med henne kom et stort følge fra byen .
42007013	Da Herren fikk se enken , ble han fylt av medlidenhet med henne og sa : « Gråt ikke ! »
42007014	Så gikk han bort og la hånden på båren . De som bar den , stanset , og han sa : « Unge mann , jeg sier deg : Stå opp ! »
42007015	Da satte den døde seg opp og begynte å tale , og Jesus gav ham til hans mor .
42007016	Alle ble da grepet av ærefrykt , og de priste Gud . « En stor profet er oppreist blant oss , » sa de , « og Gud har gjestet sitt folk . »
42007017	Og ryktet om dette kom ut i hele Jødeland og områdene omkring .
42007018	Alt dette fikk også Johannes høre om gjennom sine disipler . Da kalte han to av dem til seg
42007019	og sendte dem til Herren for å spørre : « Er du den som skal komme , eller skal vi vente en annen ? »
42007020	Mennene kom da til ham og sa : « Døperen Johannes har sendt oss til deg og spør : Er du den som skal komme , eller skal vi vente en annen ? »
42007021	Nettopp da helbredet Jesus mange for sykdommer og plager og onde ånder og gav mange blinde synet tilbake .
42007022	Og han svarte : « Gå og fortell Johannes hva dere har sett og hørt : Blinde ser , lamme går , spedalske renses , døve hører , døde står opp , og evangeliet forkynnes for fattige ;
42007023	og salig er den som ikke tar anstøt av meg . »
42007024	Da sendebudene fra Johannes var gått , begynte Jesus å tale til folket om Johannes : « Hvorfor drog dere ut i ødemarken ? For å se et siv som svaier i vinden ?
42007025	Nei ! Hvorfor gikk dere dit ut ? For å se en mann kledd i fine klær ? De som går i fine klær og lever i overflod , bor i slott .
42007026	Hva gikk dere da ut for å se ? En profet ? Ja , jeg sier dere : Mer enn en profet !
42007027	Det er om ham dette er skrevet : Se , jeg sender min budbærer ¬ foran deg , han skal rydde veien ¬ for deg .
42007028	Jeg sier dere : Blant dem som er født av kvinner , er ingen større enn Johannes . Men selv den minste i Guds rike er større enn han .
42007029	Hele folket hørte på Johannes , også tollerne , og de gav Gud rett og lot seg døpe av Johannes .
42007030	Men fariseerne og de lovkyndige lot seg ikke døpe av ham og viste Guds plan fra seg .
42007031	Menneskene i denne slekt , hva skal jeg sammenligne dem med ? Hvem ligner de ?
42007032	De ligner barn som sitter på torget og roper til hverandre : Vi spilte på fløyte for dere , men dere ville ikke danse . Vi sang sørgesanger , men dere ville ikke gråte .
42007033	For døperen Johannes er kommet ; han spiser ikke brød og drikker ikke vin , og dere sier : Han er besatt .
42007034	Menneskesønnen er kommet ; han både spiser og drikker , og dere sier : Se , for en storeter og vindrikker , venn med tollere og syndere !
42007035	Men Visdommen har fått rett , det bekrefter alle dens disipler . »
42007036	En av fariseerne innbød Jesus til å spise hos seg , og han kom hjem til ham og tok plass ved bordet .
42007037	Nå var det en kvinne der i byen som levde et syndefullt liv . Da hun fikk vite at Jesus var gjest hos fariseeren , kom hun dit med en alabastkrukke med fin salve .
42007038	Hun stilte seg bak Jesus ved føttene hans og gråt . Da begynte hun å væte føttene hans med tårene , og hun tørket dem med håret sitt , kysset dem og salvet dem med salven .
42007039	Da fariseeren som hadde innbudt ham , så det , tenkte han med seg selv : « Var denne mannen en profet , ville han vite hva slags kvinne det er som rører ved ham , at hun fører et syndefullt liv . »
42007040	Da tok Jesus til orde . « Simon , » sa han til fariseeren , « jeg har noe å si deg . » « Si det , mester , » svarte han .
42007041	Jesus sa : « To menn hadde gjeld hos en pengeutlåner . Den ene skyldte fem hundre denarer , den andre femti .
42007042	Men da de ikke hadde noe å betale med , ettergav han dem begge gjelden . Hvem av dem vil da holde mest av ham ? »
42007043	Simon svarte : « Den han ettergav mest , tenker jeg . » « Du har rett , » sa Jesus .
42007044	Så vendte han seg mot kvinnen og sa til Simon : « Ser du denne kvinnen ? Da jeg kom inn i ditt hus , gav du meg ikke vann til føttene , men hun vætte dem med sine tårer og tørket dem med sitt hår .
42007045	Du gav meg ikke noe velkomstkyss , men helt fra jeg kom , har hun ikke holdt opp med å kysse mine føtter .
42007046	Du salvet ikke mitt hode med olje , men hun salvet mine føtter med den fineste salve .
42007047	Derfor sier jeg deg : Hun har fått sine mange synder tilgitt , derfor viser hun så stor kjærlighet . Men den som får lite tilgitt , elsker lite . »
42007048	Så sa han til kvinnen : « Dine synder er tilgitt . »
42007049	Da begynte de andre gjestene å spørre seg selv : « Hva er dette for en , som til og med tilgir synder ? »
42007050	Men Jesus sa til kvinnen : « Din tro har frelst deg . Gå bort med fred ! »
42008001	I tiden som nå fulgte , drog Jesus omkring og forkynte i byer og landsbyer , og bar fram det glade budskap om Guds rike . De tolv var med ham ,
42008002	og likeså noen kvinner som var blitt helbredet for onde ånder og sykdommer . Det var Maria med tilnavnet Magdalena , som sju onde ånder var fart ut av ,
42008003	Johanna , som var gift med Kusa , en embetsmann hos Herodes , og Susanna og mange andre ; med det de eide , hjalp de Jesus og de tolv .
42008004	Mye folk strømmet nå til fra byene omkring . Da en stor mengde hadde samlet seg om ham , fortalte han en lignelse :
42008005	« En mann gikk ut for å så kornet sitt . Og da han sådde , falt noe ved veien ; det ble tråkket ned , og fuglene under himmelen kom og tok det .
42008006	Noe falt på steingrunn , og det visnet straks det kom opp , fordi det ikke fikk væte .
42008007	Noe falt blant tornebusker , og tornebuskene vokste opp sammen med det og kvalte det .
42008008	Men noe falt i god jord , og det vokste opp og bar frukt , hele hundre foll . » Da han hadde sagt dette , ropte han ut : « Den som har ører å høre med , hør ! »
42008009	Disiplene spurte ham hva denne lignelsen betydde .
42008010	Han svarte : « Dere er det gitt å kjenne Guds rikes hemmeligheter . Men de andre får det i lignelser , for at de skal se , men ikke skjelne , og høre , men ikke skjønne .
42008011	Lignelsen skal tydes slik : Såkornet er Guds ord .
42008012	De ved veien er de som hører det , men så kommer djevelen og tar ordet bort fra deres hjerte , for at de ikke skal tro og bli frelst .
42008013	De på steingrunn er de som tar imot ordet med glede når de hører det . Men de har ingen rot og tror bare en tid ; når de blir satt på prøve , faller de fra .
42008014	Det som falt blant tornebusker , er de som nok hører ordet , men på sin vei gjennom livet kveles de av bekymringer og rikdom og nytelser , så de ikke bærer fullmoden frukt .
42008015	Men det i den gode jord , det er de som hører ordet og tar vare på det i et fint og godt hjerte , så de holder ut og bærer frukt .
42008016	Ingen tenner et lys og gjemmer det under et kar eller setter det under en seng ; nei , en setter det i en stake , så de som kommer inn , kan se lyset .
42008017	For ingen ting er skjult uten at det skal fram , ingen ting er gjemt uten at det skal bli kjent og komme for dagen .
42008018	Pass derfor på hvordan dere hører ! For den som har , han skal få . Men den som ikke har , skal bli fratatt selv det han tror han har . »
42008019	Hans mor og hans brødre kom for å treffe ham ; men de slapp ikke fram for folkemengden .
42008020	Da sa noen til ham : « Din mor og dine brødre står utenfor og vil gjerne snakke med deg . »
42008021	Men han svarte : « Min mor og mine søsken , det er de som hører Guds ord og gjør etter det . »
42008022	En dag gikk han ut i en båt sammen med disiplene og sa til dem : « La oss sette over til den andre siden av sjøen . » De la ut ,
42008023	og mens de seilte , falt han i søvn . Da kom det en virvelvind kastende over sjøen , båten begynte å fylles med vann , og de var i stor fare .
42008024	De gikk da bort og vekket ham og sa : « Mester , mester , vi går under ! » Da reiste han seg og truet vinden og bølgene , så de la seg , og det ble blikk stille .
42008025	Han sa til dem : « Hvor er deres tro ? » Men de var grepet av frykt og undring og sa til hverandre : « Hvem er han ? Han befaler både vind og sjø , og de adlyder ham . »
42008026	Nå kom de inn til Gerasener-landet , som ligger rett overfor Galilea .
42008027	Da han steg i land , kom det imot ham en mann der fra byen ; han var besatt av onde ånder . I lengre tid hadde han ikke hatt klær på kroppen , og han bodde ikke i hus , men holdt til i gravhulene .
42008028	Da han fikk se Jesus , satte han i å rope , kastet seg ned for ham og skrek høyt : « Jesus , hva har du med meg å gjøre , du Sønn av Den Høyeste Gud ? Jeg ber deg : Pin meg ikke ! »
42008029	For Jesus hadde befalt den urene ånd å fare ut av mannen . Den hadde lenge hatt ham i sin makt . Ofte hadde de bundet ham med lenker og fotjern og holdt vakt over ham , men han hadde sprengt lenkene og var blitt drevet ut i ødemarken av den onde ånd .
42008030	Jesus spurte ham : « Hva er ditt navn ? » « Legion , » svarte han , for det var mange onde ånder som var fart inn i ham .
42008031	Og de bad Jesus at han ikke måtte sende dem ned i avgrunnen .
42008032	Nå gikk det en stor svineflokk og beitet der ved fjellet , og de onde åndene bad om å få fare inn i dem . Det gav han dem lov til .
42008033	Da fór de onde åndene ut av mannen og inn i svinene , og hele flokken satte utfor stupet og ned i sjøen og druknet .
42008034	Men da gjeterne så det som hadde hendt , løp de av sted og fortalte det i byen og grendene omkring .
42008035	Og folk drog ut for å se hva som hadde hendt . Da de kom fram til Jesus , fant de mannen som de onde ånder var fart ut av ; han satt ved Jesu føtter , påkledd og ved sans og samling . Da ble de forferdet .
42008036	Men de som hadde sett på , fortalte hvordan den besatte var blitt frisk igjen .
42008037	Alle gerasenerne og de andre fra landet der omkring bad ham da dra bort derfra , for de var grepet av stor redsel . Og Jesus gikk i båten og vendte tilbake .
42008038	Mannen som de onde ånder var fart ut av , bad om å få være med ham . Men Jesus sendte ham bort og sa :
42008039	« Gå hjem til dine , og fortell hva Gud har gjort mot deg . » Han gikk av sted og gjorde kjent i hele byen det som Jesus hadde gjort for ham .
42008040	Da Jesus kom tilbake , stod en hel mengde og tok imot ham , for alle hadde ventet på ham .
42008041	En mann som hette Jairus og var forstander ved synagogen , kom da og kastet seg ned for hans føtter og bønnfalt ham om å bli med ham hjem .
42008042	For hans eneste datter , som var omkring tolv år gammel , lå for døden . Jesus gikk med , og underveis trengte mengden seg inn på ham fra alle kanter .
42008043	Nå var det en kvinne der som hadde hatt blødninger i tolv år . Alt hun eide hadde hun brukt til leger , men ingen hadde klart å gjøre henne frisk igjen .
42008044	Hun nærmet seg Jesus bakfra og rørte ved kanten av kappen hans , og straks stanset blødningen .
42008045	Da spurte Jesus : « Hvem var det som rørte ved meg ? » Men ingen ville være ved det . Peter sa da : « Mester , folk trykker og trenger seg inn på deg fra alle kanter . »
42008046	Men Jesus sa : « Det var noen som rørte ved meg , for jeg kjente at en kraft gikk ut fra meg . »
42008047	Da kvinnen skjønte at det ikke kunne skjules , kom hun skjelvende fram . Hun kastet seg ned for ham og fortalte , så alle hørte på , hvorfor hun hadde rørt ved ham , og hvordan hun var blitt frisk igjen med det samme .
42008048	Da sa Jesus til henne : « Datter , din tro har frelst deg . Gå bort med fred ! »
42008049	Mens han ennå talte , kom det en fra synagogeforstanderens hus og sa : « Din datter er død . Bry ikke mesteren lenger ! »
42008050	Jesus hørte det og sa til faren : « Frykt ikke , bare tro , så skal hun bli reddet . »
42008051	Da han var kommet fram til huset , lot han ingen andre bli med inn enn Peter , Johannes og Jakob , foruten pikens far og mor .
42008052	Alle gråt og jamret over henne . Men han sa : « Gråt ikke ! Hun er ikke død ; hun sover . »
42008053	De bare lo av ham , for de visste at hun var død .
42008054	Men han tok henne i hånden og ropte : « Barn , stå opp ! »
42008055	Da vendte livet tilbake , og med en gang reiste hun seg opp . Og han bød dem gi henne noe å spise .
42008056	Hennes foreldre ble ute av seg av undring , men Jesus forbød dem å fortelle noen det som hadde hendt .
42009001	Han kalte sammen de tolv og gav dem myndighet over alle onde ånder og makt til å lege sykdommer .
42009002	Så sendte han dem ut for å forkynne budskapet om Guds rike og helbrede syke .
42009003	Og han sa til dem : « Ta ikke noe med dere på veien , verken stav eller veske eller brød eller penger , og heller ikke skal noen ha med to kjortler .
42009004	Når dere har tatt inn i et hus , så bli der til dere drar videre .
42009005	Men er det noen som ikke vil ta imot dere , skal dere dra bort fra den byen og riste støvet av føttene . Det skal være et vitnesbyrd mot dem . »
42009006	Så gikk de ut og drog fra landsby til landsby , og overalt forkynte de det glade budskap og helbredet syke .
42009007	Landsfyrsten Herodes fikk høre om alt det som hendte , men visste ikke hva han skulle tro . For noen sa at Johannes var stått opp fra de døde ,
42009008	andre at det var Elia som hadde vist seg , og andre igjen at det var en av de gamle profetene som var stått opp igjen .
42009009	Men Herodes selv sa : « Johannes har jeg latt halshogge ; hvem er så han som jeg hører alt dette om ? » Og han ville gjerne treffe ham .
42009010	Apostlene vendte tilbake og fortalte Jesus alt det de hadde gjort . Da tok han dem med seg og drog bortover mot en by som heter Betsaida , for å være alene med dem .
42009011	Men folk fikk vite det og fulgte etter . Han tok imot dem og talte til dem om Guds rike , og han helbredet dem som trengte legedom .
42009012	Da det led mot kveld , kom de tolv til ham og sa : « Send folket fra deg , så de kan dra til landsbyene og gårdene her omkring , hvor de kan ta inn og få noe å spise ; her er vi jo på et øde sted . »
42009013	Men Jesus svarte : « Dere skal gi dem mat ! » « Vi har ikke mer enn fem brød og to fisker , » sa de , « hvis vi da ikke selv skal gå og kjøpe mat til alle disse menneskene . »
42009014	Det var samlet omkring fem tusen menn . Da sa han til disiplene : « La dem sette seg ned i grupper på femti . »
42009015	Det gjorde de og lot alle sette seg ned .
42009016	Så tok han de fem brødene og de to fiskene , løftet blikket mot himmelen og velsignet dem . Deretter brøt han dem i stykker og gav til disiplene , for at de skulle dele ut til mengden .
42009017	Og alle spiste og ble mette . Etterpå samlet de opp stykkene som var til overs etter dem , hele tolv kurver .
42009018	Da han en gang hadde trukket seg tilbake for å be , og bare disiplene var med ham , spurte han dem : « Hvem sier folk at jeg er ? »
42009019	« Døperen Johannes , » svarte de , « men noen sier Elia , og andre at en av de gamle profetene er stått opp . »
42009020	« Og dere , » spurte han , « hvem sier dere at jeg er ? » Da svarte Peter : « Du er Guds Messias . »
42009021	Men han forbød dem strengt å si dette til noen .
42009022	Og han la til : « Menneskesønnen skal lide mye og bli forkastet av de eldste , overprestene og de skriftlærde . Han skal bli slått i hjel , og den tredje dag skal han oppstå . »
42009023	Så sa han til alle : « Den som vil følge etter meg , må fornekte seg selv og ta sitt kors opp hver dag , og følge meg .
42009024	For den som vil berge sitt liv , skal miste det . Men den som mister sitt liv for min skyld , han skal berge det .
42009025	Hva gagner det et menneske om det vinner hele verden , men mister seg selv og går til grunne ?
42009026	For den som skammer seg over meg og mine ord , ham skal også Menneskesønnen skamme seg over når han kommer i sin Fars og de hellige englers herlighet .
42009027	Sannelig , jeg sier dere : Noen av dem som står her , skal ikke smake døden før de ser Guds rike . »
42009028	Omkring åtte dager etter at han hadde sagt dette , tok han med seg Peter , Johannes og Jakob og gikk opp i fjellet for å be .
42009029	Og mens han bad , ble hans ansikt helt forandret , og hans klær ble blendende hvite .
42009030	Med ett stod det to menn og samtalte med ham ; det var Moses og Elia .
42009031	De viste seg i herlighet og talte med ham om den avslutning hans liv skulle få i Jerusalem .
42009032	Peter og de andre hadde falt i dyp søvn . Nå våknet de og fikk se hans herlighet og de to menn som stod sammen med ham .
42009033	Da mennene skulle skilles fra ham , sa Peter til Jesus : « Mester , det er godt at vi er her . La oss bygge tre hytter , en til deg , en til Moses og en til Elia » — han visste ikke selv hva han sa .
42009034	Og mens han talte , kom det en sky og skygget over dem , og de ble forferdet da de kom inn i skyen .
42009035	Og det lød en røst fra skyen : « Dette er min Sønn , den utvalgte . Hør ham ! »
42009036	Etter at røsten hadde lydt , var det ingen andre å se enn Jesus . Disiplene tidde med dette og sa den gang ingenting til noen om det de hadde sett .
42009037	Neste dag , da de gikk ned fra fjellet , kom en stor folkemengde i møte med ham .
42009038	Da var det en i flokken som ropte : « Mester , jeg ber deg : Ta deg av sønnen min , min eneste sønn !
42009039	Rett som det er , griper en ånd ham . Den setter i et skrik og river og sliter i ham så han fråder ; den tar nesten livet av ham , før den endelig slipper ham .
42009040	Jeg bad disiplene dine drive den ut , men de var ikke i stand til det . »
42009041	Da sa Jesus : « Du vantro og vrange slekt ! Hvor lenge skal jeg være hos dere og holde ut med dere ? Før sønnen din hit ! »
42009042	Men før gutten var kommet fram til Jesus , kastet den onde ånd ham over ende og rev og slet i ham . Da truet Jesus den urene ånd og gjorde gutten frisk , og gav ham så tilbake til faren .
42009043	Og alle var overveldet av Guds storhet . Mens alle undret seg over det han gjorde , sa han til disiplene :
42009044	« Merk dere det jeg nå sier : Menneskesønnen skal overgis i menneskers hender . »
42009045	Dette skjønte de ikke ; det var skjult for dem , så de ikke kunne fatte det . Og de våget ikke å spørre ham om det han hadde sagt .
42009046	Disiplene begynte å tenke på hvem som vel var den største av dem .
42009047	Men Jesus skjønte hva for tanker de bar på . Han tok et lite barn og stilte det ved siden av seg
42009048	og sa til dem : « Den som tar imot dette barnet i mitt navn , tar imot meg . Og den som tar imot meg , tar imot ham som har sendt meg . For den som er den minste av dere alle , han er stor . »
42009049	Da grep Johannes ordet : « Mester , vi så en mann drive ut onde ånder i ditt navn , og vi forsøkte å hindre ham , siden han ikke er i følge med oss . »
42009050	Men Jesus svarte : « Dere skal ikke hindre ham ! For den som ikke er mot dere , er med dere . »
42009051	Da det led mot den tid da Jesus skulle tas opp til himmelen , vendte han sitt ansikt mot Jerusalem for å dra dit opp .
42009052	Han sendte bud foran seg , og de drog av sted og gikk inn i en samaritansk landsby for å skaffe ham husly .
42009053	Men der ville de ikke ta imot ham , fordi han var på vei til Jerusalem .
42009054	Da disiplene Jakob og Johannes fikk høre dette , sa de : « Herre , vil du at vi skal by ild fare ned fra himmelen og fortære dem , slik som Elia gjorde ? »
42009055	Men han snudde seg og talte strengt til dem . « Dere vet ikke hva ånd dere er av , » sa han . « For Menneskesønnen er ikke kommet for å ødelegge menneskeliv , men for å frelse . »
42009056	Så fortsatte de til en annen landsby .
42009057	Mens de var underveis , var det en som sa til ham : « Jeg vil følge deg hvor du så går . »
42009058	Jesus svarte : « Revene har hi , og himmelens fugler har reder , men Menneskesønnen har ikke noe han kan hvile sitt hode på . »
42009059	Han sa til en annen : « Følg meg ! » Men mannen svarte : « La meg først få gå hjem og begrave min far . »
42009060	Da sa Jesus til ham : « La de døde begrave sine døde , men gå du av sted og forkynn Guds rike . »
42009061	Det var også en annen som sa : « Jeg vil følge deg , Herre ; men la meg først få si farvel til dem der hjemme . »
42009062	Men Jesus svarte : « Ingen som har lagt hånden på plogen og ser seg tilbake , er skikket for Guds rike . »
42010001	Siden utpekte Herren sytti andre og sendte dem ut foran seg , to og to , til hver by og hvert sted som han selv skulle besøke .
42010002	Han sa til dem : Høsten er stor , men arbeiderne få . Be derfor høstens herre sende ut arbeidere for å høste inn grøden hans .
42010003	Gå av sted ! Jeg sender dere som lam blant ulver .
42010004	Ta ikke med dere pung , ikke veske og ikke sko . Stans ikke på veien for å hilse på folk .
42010005	Men når dere kommer inn i et hus , skal dere si : « Fred være med dette hjem ! »
42010006	Om han som bor der , vil ta imot fred , skal freden dere kommer med , hvile over ham . Hvis ikke , skal den vende tilbake til dere selv .
42010007	Bli boende der i huset , og spis og drikk det de byr dere ! For en arbeider er sin lønn verd . Flytt ikke fra hus til hus !
42010008	Når dere kommer inn i en by og de tar imot dere , så spis det de setter fram for dere ,
42010009	helbred de syke som er der , og si : « Guds rike er kommet nær til dere . »
42010010	Men når dere kommer inn i en by og de ikke vil ta imot dere , så gå ut på gatene og si :
42010011	« Selv støvet vi har fått på føttene i byen deres , skal dere ha ; vi børster det av oss . Men det skal dere vite : Guds rike er kommet nær . »
42010012	Jeg sier dere : På dommens dag skal Sodoma slippe lettere enn den byen .
42010013	Ve deg , Korasin ! Ve deg , Betsaida ! Dersom de mektige gjerninger som er gjort hos dere , hadde skjedd i Tyrus og Sidon , ville de for lenge siden ha vendt om og kledd seg i sekk og aske .
42010014	Men Tyrus og Sidon skal slippe lettere i dommen enn dere .
42010015	Og du Kapernaum , du som vil opphøyes like til himmelen , til dødsriket skal du støtes ned !
42010016	Den som hører dere , hører meg , og den som forkaster dere , forkaster meg . Men den som forkaster meg , forkaster ham som har sendt meg .
42010017	De sytti kom glade tilbake og sa : « Herre , til og med de onde ånder adlyder oss når vi nevner ditt navn ! »
42010018	Han svarte : « Jeg så Satan falle ned fra himmelen som et lyn .
42010019	Ja , jeg har gitt dere makt til å trå slanger og skorpioner under fot og makt over alt fiendens velde , og ingenting skal skade dere .
42010020	Og likevel : Gled dere ikke over at åndene lyder dere , men gled dere over at dere har fått navnene skrevet i himmelen . »
42010021	I samme stund jublet han i Den Hellige Ånd og sa : « Jeg priser deg , Far , himmelens og jordens Herre , fordi du har skjult dette for kloke og forstandige , men åpenbart det for enfoldige . Ja , Far , for dette var din gode vilje .
42010022	Alt har min Far overgitt til meg . Ingen vet hvem Sønnen er uten Faderen , og ingen vet hvem Faderen er uten Sønnen og den som Sønnen vil åpenbare det for . »
42010023	Da han var alene med disiplene , sa han til dem : « Salige er de øyne som ser det dere ser !
42010024	For jeg sier dere : Mange profeter og konger ville gjerne se det som dere ser , men fikk ikke se det , og høre det som dere hører , men fikk ikke høre det . »
42010025	Da stod en lovkyndig fram og ville sette Jesus på prøve . « Mester , » sa han , « hva skal jeg gjøre for å få evig liv ? »
42010026	« Hva står skrevet i loven ? » sa Jesus . « Hva leser du der ? »
42010027	Han svarte : « Du skal elske Herren din Gud av hele ditt hjerte og av hele din sjel og av all din kraft og av all din forstand , og din neste som deg selv . »
42010028	Da sa Jesus : « Du svarte rett . Gjør det , så skal du leve . »
42010029	Men den andre ville rettferdiggjøre seg og spurte : « Hvem er så min neste ? »
42010030	Jesus tok spørsmålet opp og sa : En mann gikk fra Jerusalem ned til Jeriko . Da falt han i hendene på røvere . De rev klærne av ham , skamslo ham og lot ham ligge der halvdød .
42010031	Nå traff det seg slik at en prest kom samme vei ; han så ham , men gikk rett forbi .
42010032	Det samme gjorde en levitt ; han kom , så mannen og gikk forbi .
42010033	Men en samaritan som var på reise , kom også dit han lå ; og da han fikk se ham , syntes han inderlig synd på ham .
42010034	Han gikk bort til ham , helte olje og vin på sårene hans og forbandt dem , løftet ham opp på eselet sitt og tok ham med til et herberge og pleiet ham .
42010035	Neste morgen tok han fram to denarer , gav dem til verten og sa : « Sørg godt for ham ; og må du legge ut mer , skal jeg betale deg når jeg kommer tilbake . »
42010036	Hvem av disse tre synes du nå viste seg som en neste for ham som ble overfalt av røvere ?
42010037	Han svarte : « Den som viste barmhjertighet mot ham . » Da sa Jesus : « Gå du bort og gjør likeså . »
42010038	På sin vei kom han til en landsby , hvor en kvinne som hette Marta , tok imot ham i sitt hjem .
42010039	Marta hadde en søster som hette Maria ; hun satte seg ned ved Herrens føtter og lyttet til hans ord .
42010040	Men Marta var travelt opptatt med alt som skulle stelles i stand . Hun kom bort til dem og sa : « Herre , bryr du deg ikke om at min søster lar meg gjøre alt arbeidet alene ? Si til henne at hun skal hjelpe meg . »
42010041	Men Herren svarte henne : « Marta , Marta ! Du gjør deg strev og uro med mange ting .
42010042	Men ett er nødvendig . Maria har valgt den gode del , og den skal ikke tas fra henne . »
42011001	En gang var han et sted og bad . Da han var ferdig med å be , sa en av disiplene til ham : « Herre , lær oss å be , slik som Johannes lærte sine disipler . »
42011002	Han svarte : « Når dere ber , skal dere si : Fader vår , du som er i himmelen . La ditt navn holdes hellig . La ditt rike komme . La din vilje skje på jorden ¬ som i himmelen .
42011003	Gi oss hver dag ¬ vårt daglige brød .
42011004	Tilgi oss våre synder , for også vi tilgir hver den ¬ som har syndet mot oss . Og led oss ikke inn i fristelse , men frels oss fra det onde »
42011005	Så sa han til dem : « Sett at en av dere går til en venn midt på natten og ber ham : Kjære , lån meg tre brød ,
42011006	for en venn som er på reise , er kommet til meg , og jeg har ikke noe å by ham .
42011007	Tror dere han der inne da vil svare : Ikke forstyrr meg ! Døren er alt stengt , og både barna og jeg er i seng . Jeg kan ikke stå opp og gi deg noe .
42011008	Nei , sier jeg dere : Selv om han ikke står opp og gir ham det for vennskaps skyld , så vil han iallfall gjøre det fordi han er så pågående , og gi ham alt han trenger .
42011009	Jeg sier dere : Be , så skal dere få . Let , så skal dere finne . Bank på , så skal det lukkes opp for dere .
42011010	For den som ber , han får , og den som leter , han finner , og den som banker på , blir det lukket opp for .
42011011	Er det vel en far blant dere som vil gi sin sønn en orm når han ber om en fisk ,
42011012	eller gi ham en skorpion når han ber om et egg ?
42011013	Når selv dere som er onde , vet å gi barna deres gode gaver , hvor mye mer skal ikke da Faderen gi Den Hellige Ånd fra himmelen til dem som ber ham ! »
42011014	En gang drev han ut en ond ånd av en som var stum ; og da den var fart ut , talte den stumme . Folk undret seg ,
42011015	men noen av dem sa : « Det er med hjelp fra Beelsebul , høvdingen over de onde ånder , han driver de onde ånder ut . »
42011016	Andre ville sette ham på prøve og bad ham om et tegn fra himmelen .
42011017	Men han visste hva de tenkte , og sa til dem : Et rike som ligger i strid med seg selv , blir lagt øde , og hus etter hus styrter sammen .
42011018	Om nå Satan er kommet i strid med seg selv , hvordan kan da hans rike bli stående ? Dere sier jo at det er ved Beelsebul jeg driver ut de onde ånder .
42011019	Men er det med Beelsebuls hjelp jeg gjør det , hvem får da deres egne tilhengere hjelpen fra når de driver ut ånder ? Derfor skal dere bli dømt av deres egne .
42011020	Men er det ved Guds finger jeg driver ut de onde ånder , da er jo Guds rike kommet til dere .
42011021	Når den sterke med våpen i hånd vokter gården sin , får han ha sin eiendom i fred .
42011022	Men kommer det en som er enda sterkere og overmanner ham , da tar han fra ham våpnene som han satte sin lit til , og deler ut det bytte han tar fra ham .
42011023	Den som ikke er med meg , er mot meg , den som ikke samler med meg , han sprer .
42011024	Når en uren ånd farer ut av et menneske , flakker den om over øde vidder på leting etter et hvilested , men finner det ikke . Da sier den : « Jeg vil vende tilbake til huset mitt som jeg forlot . »
42011025	Den kommer dit og finner det feid og pyntet .
42011026	Da drar den av sted og får med seg sju andre ånder , verre enn den selv , og de flytter inn og slår seg til der . Og har det vært ille med det mennesket før , så blir det verre nå .
42011027	Som han sa dette , var det en kvinne i folkemengden som ropte : « Salig er det morsliv som bar deg og det bryst du diet . »
42011028	Men Jesus svarte : « Si heller : Salige er de som hører Guds ord og tar vare på det . »
42011029	Da det nå samlet seg stadig flere om ham , tok han igjen til orde : Denne slekt er en ond slekt . Den krever tegn , men den skal ikke få noe annet tegn enn Jona-tegnet .
42011030	For som Jona ble et tegn for innbyggerne i Ninive , slik skal Menneskesønnen bli det for denne slekt .
42011031	Dronningen fra landet i sør skal tre fram i dommen sammen med menneskene i denne slekt og anklage dem . For hun kom helt fra jordens ende for å lytte til Salomos visdom — og her er mer enn Salomo !
42011032	Folk fra Ninive skal stå fram i dommen sammen med denne slekt og anklage den . For de vendte om da Jona forkynte sitt budskap — og her er mer enn Jona !
42011033	Ingen tenner et lys og setter det i kjelleren eller under et kar ; nei , en setter det i en stake , så de som kommer inn , kan se skinnet fra det .
42011034	Det er øyet som gir legemet lys . Når ditt øye er friskt , er hele ditt legeme lyst . Men er øyet sykt , er også ditt legeme mørkt .
42011035	Se derfor til at lyset i deg ikke er mørke !
42011036	Er nå hele ditt legeme lyst og ingen del av det mørk , da blir alt lyst , som når en lysende lampe skinner på deg .
42011037	Da han hadde talt , var det en fariseer som innbød ham til å spise hos seg , og han ble med og satte seg til bords .
42011038	Fariseeren ble forbauset da han så at Jesus ikke dyppet hendene i vann før måltidet .
42011039	Men Herren sa til ham : « Ja , dere fariseere , dere gjør beger og fat rene utvendig , men innvendig er dere selv fulle av griskhet og ondskap .
42011040	Uvettige mennesker ! Han som har skapt det utvendige , har ikke han også skapt det innvendige ?
42011041	Gi heller det som er inni , til de fattige , så blir alt rent for dere .
42011042	Men ve dere , fariseere ! Dere gir tiende av mynte , krydderplanter og alle slags grønnsaker , men overser rettferdighet og kjærlighet til Gud . Dette skulle gjøres , og det andre ikke forsømmes .
42011043	Ve dere , fariseere ! Dere elsker å sitte fremst i synagogene og vil gjerne at folk skal hilse dere på torget .
42011044	Ve dere ! Dere ligner graver som ikke lenger er synlige , og som folk går på uten å vite det . »
42011045	Da tok en av de lovkyndige til orde : « Mester , med slike ord krenker du også oss . »
42011046	Jesus svarte : « Ve dere lovkyndige også ! Dere gir folk bører som er vanskelige å bære , men selv rører dere dem ikke med en finger .
42011047	Ve dere ! Dere bygger gravmæler for profetene , de som fedrene slo i hjel !
42011048	På den måten blir dere vitner som går god for det fedrene deres gjorde . For de slo i hjel , og dere bygger gravmæler .
42011049	Derfor har også Guds visdom sagt : Jeg vil sende til dem profeter og apostler ; noen av dem skal de slå i hjel , andre skal de forfølge .
42011050	Derfor skal denne slekt få svare for alt det blod av profeter som er utøst helt siden verden ble til ,
42011051	fra drapet på Abel og like til drapet på Sakarja , han som ble drept mellom alteret og templet . Ja , jeg sier dere at denne slekt skal svare for det .
42011052	Ve dere lovkyndige ! Dere har tatt bort kunnskapens nøkkel . Selv gikk dere ikke inn , og dem som ville gå inn , har dere hindret . »
42011053	Da Jesus gikk derfra , var de skriftlærde og fariseerne rasende og trengte inn på ham med alle mulige spørsmål .
42011054	De lurte på ham og prøvde å få ham til å si noe som de kunne felle ham på .
42012001	Imens strømmet folk til i tusenvis , og de stimlet slik sammen at de holdt på å trå hverandre ned . Da begynte Jesus å tale , først og fremst til disiplene : Ta dere i vare for fariseernes surdeig , hykleriet !
42012002	Ingen ting er gjemt uten at det skal fram , og ingen ting skjult uten at det skal bli kjent .
42012003	Derfor skal det dere har sagt i mørket , bli hørt i lyset , og det dere har hvisket i ørene på folk i det innerste rom , skal bli ropt ut fra hustakene .
42012004	Jeg sier dere , mine venner : Vær ikke redde for dem som slår legemet i hjel , men siden ikke kan gjøre mer .
42012005	Jeg skal vise dere hvem dere skal frykte : Frykt ham som først kan slå i hjel og så har makt til å kaste i helvete . Ja , jeg sier dere : Det er ham dere skal frykte !
42012006	Selges ikke fem spurver for et par skilling ? Og ikke én av dem er glemt hos Gud .
42012007	Men til og med hvert hår dere har på hodet , er telt . Så frykt ikke ! Dere er mer verd enn mange spurver .
42012008	Jeg sier dere : Den som bekjenner meg for menneskene , ham skal også Menneskesønnen kjennes ved for Guds engler .
42012009	Men den som fornekter meg for menneskene , han skal også bli fornektet for Guds engler .
42012010	Og den som taler et ord mot Menneskesønnen , skal få tilgivelse . Men den som spotter Den Hellige Ånd , skal ikke få tilgivelse .
42012011	Når de fører dere fram for synagogedomstolene og for øvrigheter og myndigheter , vær ikke da bekymret for hvordan dere skal forsvare dere eller hva dere skal si .
42012012	For det skal Den Hellige Ånd lære dere i samme stund .
42012013	En i mengden sa til ham : « Mester , si til min bror at han skal dele arven med meg ! »
42012014	Men Jesus svarte : « Venn , hvem har satt meg til å dømme eller skifte mellom dere ? »
42012015	Så sa han til dem alle : « Pass dere for pengebegjær ! For det er ikke det en eier , som gir livet , selv om en har overflod . »
42012016	Og han fortalte dem en lignelse : « Det var en gang en rik mann . Jorden hans hadde båret godt ,
42012017	og han tenkte : Hva skal jeg gjøre ? Jeg har ikke plass til avlingen min .
42012018	Jo , nå vet jeg det : Jeg river ned låvene og bygger dem større , og der samler jeg kornet og alt jeg ellers eier .
42012019	Så vil jeg si til meg selv : Nå har du mye godt liggende for mange år . Slå deg til ro , spis , drikk og vær glad !
42012020	Men Gud sa til ham : Uforstandige menneske ! I natt kreves ditt liv tilbake . Hvem skal så ha det du har samlet ?
42012021	Slik går det med den som samler skatter til seg selv og ikke er rik i Gud . »
42012022	Han sa til disiplene : Derfor sier jeg dere : Vær ikke bekymret for maten som dere må ha for å leve , eller for klærne som kroppen trenger .
42012023	Livet er mer enn maten og kroppen mer enn klærne .
42012024	Se på ravnene ! De sår ikke og høster ikke , de har verken matbod eller låve , men Gud gir dem føde likevel . Hvor mye mer verd er ikke dere enn fuglene !
42012025	Hvem av dere kan vel med all sin bekymring legge en alen til sin livslengde ?
42012026	Når dere ikke engang makter så lite , hvorfor da bekymre seg for alt det andre ?
42012027	Se på liljene ! De verken spinner eller vever , men jeg sier dere : Selv ikke Salomo i all sin prakt var kledd som en av dem .
42012028	Når Gud kler gresset på marken så fint , det som står der i dag og kastes i ovnen i morgen , hvor mye mer skal han ikke da kle dere ! Så lite tro dere har !
42012029	Vær ikke engstelige , og tenk ikke bare på hva dere skal spise og hva dere skal drikke .
42012030	For det er dette alle folk i verden er opptatt av ; men dere har en Far som vet at dere trenger dette .
42012031	Søk i stedet hans rike , så skal dere få dette i tillegg .
42012032	Vær ikke redd , du lille hjord ! For det er deres Fars gode vilje å gi dere riket .
42012033	Selg det dere eier , og gi pengene til de fattige . Skaff dere punger som ikke slites ut , og en uforgjengelig skatt i himmelen , hvor tyver ikke kommer til , og møll ikke ødelegger .
42012034	For hvor din skatt er , der vil også ditt hjerte være .
42012035	Spenn beltet om livet og hold lampene tent ,
42012036	lik tjenere som venter sin herre hjem fra gjestebud og står klar til å lukke opp for ham så snart han kommer og banker på .
42012037	Lykkelige er de tjenere som herren finner våkne når han kommer ! Sannelig , jeg sier dere : Han skal spenne beltet om livet , la dem gå til bords og selv gå fram og tjene dem .
42012038	Ja , lykkelige er de som han finner beredt , selv om han først kommer i andre eller tredje nattevakt .
42012039	Men det skal dere vite : Dersom husbonden visste når tyven kom , ville han ikke la ham bryte inn i huset sitt .
42012040	Vær også dere beredt ! For Menneskesønnen kommer i den time dere ikke venter det .
42012041	Da spurte Peter : « Herre , er denne lignelsen bare for oss , eller er den for alle ? »
42012042	Herren svarte : Hvem er en tro og klok forvalter , en som herren betror oppsynet med de andre tjenerne , så han skal gi dem mat i rette tid ?
42012043	Det er den tjeneren som herren finner i ferd med dette når han kommer tilbake . Lykkelig er han !
42012044	Sannelig , jeg sier dere : Herren skal sette ham over alt han eier .
42012045	Men sett at denne tjeneren sier til seg selv : « Det varer lenge før min herre kommer » , og så gir seg til å slå tjenesteguttene og pikene og ete og drikke og fylle seg .
42012046	Da skal tjenerens herre komme en dag han ikke venter og en time han ikke kjenner , og hogge ham ned og la ham dele skjebne med de vantro .
42012047	Den tjener som kjenner sin herres vilje og likevel ikke steller i stand eller gjør det han vil , han skal få mange slag .
42012048	Men den som ikke kjenner den og gjør det som fortjener slag , han skal slippe med færre . Den som har fått mye , ventes det mye av . Og den som mye er betrodd , skal det kreves desto mer av .
42012049	Ild er jeg kommet for å kaste på jorden ; hvor jeg ønsker at den alt var tent !
42012050	En dåp må jeg døpes med ; hvor tynget jeg er til den er fullført !
42012051	Mener dere jeg er kommet for å gi fred på jorden ? Nei , sier jeg dere , ikke fred , men strid .
42012052	Om det er fem i et hjem , skal de fra nå av ligge i strid med hverandre : Tre mot to og to mot tre ;
42012053	far skal stå mot sønn og sønn mot far , mor mot datter og datter mot mor , svigermor mot svigerdatter og svigerdatter mot svigermor .
42012054	Han sa også til folket : Når dere ser at det skyer til i vest , sier dere straks : Nå kommer det regn , og slik blir det .
42012055	Og når dere merker at det blåser fra sør , sier dere : Nå blir det varmt , og det blir slik .
42012056	Hyklere ! Det dere ser på jorden og himmelen , vet dere å tyde ; hvorfor kan dere ikke da tyde denne tid ?
42012057	Og hvorfor dømmer dere ikke ut fra dere selv om hva som er rett ?
42012058	Når du er på vei til domstolen med din motpart , så gjør hva du kan for å komme overens med ham mens dere ennå er på veien . Ellers trekker han deg for dommeren , dommeren overgir deg til vokteren , og vokteren kaster deg i fengsel .
42012059	Jeg sier deg : Du slipper ikke ut derfra før du har betalt til siste øre .
42013001	På den tiden kom det noen til ham og fortalte ham om noen galileere som Pilatus hadde drept , slik at deres blod blandet seg med blodet fra dyrene de ofret .
42013002	Da tok Jesus til orde : « Mener dere at de var større syndere enn alle andre galileere , siden det gikk så ille med dem ?
42013003	Nei , men jeg sier dere : Dersom dere ikke vender om , skal dere alle omkomme slik som de .
42013004	Eller de atten som ble drept da Siloa-tårnet styrtet sammen over dem , tror dere at de var mer skyldige enn alle andre i Jerusalem ?
42013005	Slett ikke ! Jeg sier dere : Dersom dere ikke vender om , skal dere alle omkomme slik som de . »
42013006	Han fortalte denne lignelsen : « En mann hadde et fikentre som var plantet i vingården hans . Da han kom for å se etter frukt på det , fant han ingen .
42013007	Han sa til gartneren : Nå er det tredje året jeg kommer og leter etter frukt på dette fikentreet uten å finne noe . Hogg det ned ! Hvorfor skal det stå der og suge ut jorden ?
42013008	Men gartneren svarte : Herre , la det stå dette året også , så skal jeg grave omkring det og gjødsle det .
42013009	Kanskje det da vil bære neste gang . Hvis ikke , får du hogge det ned . »
42013010	En sabbat holdt han på å lære folket i en av synagogene .
42013011	Der var det en kvinne som hadde vært plaget av en sykdomsånd i atten år ; hun var helt krumbøyd og kunne ikke rette seg opp .
42013012	Da Jesus fikk se henne , kalte han henne til seg og sa : « Kvinne , du er løst fra din sykdom . »
42013013	Han la hendene på henne , og straks rettet hun seg opp og priste Gud .
42013014	Men synagogeforstanderen ble forarget fordi Jesus helbredet på sabbaten , og han sa til dem som var samlet : « Det er seks dager i uken til å arbeide på . Da kan dere komme og la dere helbrede , men ikke på sabbaten . »
42013015	« Hyklere , » svarte Herren , « løser ikke hver eneste en av dere oksen sin eller eselet fra båsen også på sabbaten , og leier dem ut for å la dem få drikke ?
42013016	Men her er en Abrahams datter som Satan har holdt bundet i hele atten år . Skulle ikke hun bli løst av denne lenken på en sabbat ? »
42013017	Da han sa dette , ble alle hans motstandere skamfulle , mens folkemengden gledet seg over alt det underfulle han gjorde .
42013018	Så sa han : « Hva er Guds rike likt ? Hva skal jeg sammenligne det med ?
42013019	Det kan lignes med et sennepsfrø som en mann tok og sådde i hagen sin , og som vokste opp og ble til et tre , så fuglene under himmelen bygde rede i grenene . »
42013020	Og han fortsatte : « Hva skal jeg sammenligne Guds rike med ?
42013021	Det kan lignes med en surdeig som en kvinne la inn i tre mål mel , så det hele til slutt var gjennomsyret . »
42013022	På sin vei til Jerusalem drog han omkring fra by til by og fra landsby til landsby og lærte folket .
42013023	Da var det en som spurte : « Herre , er det få som blir frelst ? » Han sa til dem :
42013024	Kjemp for å komme inn gjennom den trange dør ! For jeg sier dere : Mange skal forsøke å komme inn , men ikke klare det .
42013025	Når husbonden først har reist seg og lukket døren , og dere står utenfor og banker på og sier : « Herre , lukk opp for oss ! » da skal han svare : « Jeg vet ikke hvor dere er fra . »
42013026	Da vil dere si : « Vi har jo spist og drukket sammen med deg , og du har undervist på gatene våre . »
42013027	Men han skal svare : « Jeg vet ikke hvor dere er fra . Bort fra meg , alle dere som gjør urett . »
42013028	Da skal dere gråte og skjære tenner , for dere skal se Abraham og Isak og Jakob og alle profetene samlet i Guds rike , mens dere selv er kastet utenfor .
42013029	Fra øst og vest og fra nord og sør skal mennesker komme og sitte til bords i Guds rike .
42013030	Noen av de siste skal da bli de første , og noen av de første skal bli de siste .
42013031	Nettopp da kom noen fariseere og sa til ham : « Du må komme deg bort herfra , for Herodes akter å drepe deg . »
42013032	Men han svarte : « Gå og si til den reven : I dag og i morgen driver jeg ut onde ånder og helbreder syke , og den tredje dagen er jeg ved målet .
42013033	Men i dag og i morgen og enda en dag må jeg være underveis , for det er ikke rett at en profet mister livet andre steder enn i Jerusalem .
42013034	Jerusalem , Jerusalem , du som slår profetene i hjel og steiner dem som blir sendt til deg ! Hvor ofte ville jeg ikke samle dine barn , som en høne samler kyllingene under sine vinger . Men dere ville ikke .
42013035	Så hør : Huset deres blir forlatt . Jeg sier dere : Dere skal ikke se meg før den dagen dere sier : Velsignet være han som kommer , i Herrens navn . »
42014001	En gang var Jesus gjest hos en rådsherre som var fariseer . Det var sabbat , og alle holdt øye med ham .
42014002	Da kom det til ham en mann som hadde vattersott ,
42014003	og Jesus spurte de lovkyndige og fariseerne : « Er det tillatt å helbrede på sabbaten eller ikke ? »
42014004	Men de tidde . Da tok han på mannen , helbredet ham og lot ham gå .
42014005	Og han sa til dem : « Dersom en av dere har en sønn eller en okse som faller i brønnen , vil han ikke da straks trekke dem opp , selv om det er sabbat ? »
42014006	De kunne ikke svare noe på dette .
42014007	Da han la merke til hvordan gjestene valgte seg ut de øverste plassene ved bordet , sa han til dem i en lignelse :
42014008	Når du blir bedt i selskap , så sett deg ikke øverst ved bordet . For kanskje er det innbudt en som er gjevere enn du ,
42014009	slik at verten som innbød dere begge , kommer og sier til deg : « Gi plass for denne gjesten ! » Da vil du med skam måtte gå og sette deg nederst .
42014010	Nei , når du er buden et sted , skal du ta plass nederst ved bordet , så verten kan komme og si til deg : « Venn , sett deg høyere opp ! » Da blir du hedret i alle gjestenes påsyn .
42014011	For den som setter seg selv høyt , skal settes lavt , og den som setter seg selv lavt , skal settes høyt .
42014012	Han sa også et ord til den som hadde innbudt ham : « Når du skal ha gjester , enten til middag eller kvelds , skal du ikke be venner og brødre og slektninger og rike naboer . For de kommer til å be deg igjen , og dermed får du gjengjeld .
42014013	Nei , når du skal holde selskap , så innby fattige og vanføre , lamme og blinde .
42014014	Da er du lykkelig , for de kan ikke gi deg noe igjen , men du skal få igjen for det når de rettferdige oppstår . »
42014015	En av gjestene som hørte dette , sa til ham : « Salig er den som får sitte til bords i Guds rike . »
42014016	Jesus sa : Det var en mann som ville holde et stort gjestebud , og han innbød mange .
42014017	Da tiden for gjestebudet kom , sendte han sin tjener av sted for å si til de innbudte : « Kom , nå er alt ferdig ! »
42014018	Men de begynte å unnskylde seg , den ene etter den andre . En sa : « Jeg har kjøpt et jordstykke og må ut og se på det . Vær så vennlig å ha meg unnskyldt . »
42014019	En annen sa : « Jeg har kjøpt fem par okser og skal ut og prøve dem . Vær så vennlig å ha meg unnskyldt . »
42014020	Og en tredje sa : « Jeg har nettopp giftet meg , så jeg kan ikke komme . »
42014021	Tjeneren kom tilbake og fortalte dette . Da ble hans herre harm og sa til ham : « Gå straks ut på byens gater og streder , og hent inn de fattige og vanføre og blinde og lamme . »
42014022	Snart kunne tjeneren melde : « Herre , det er gjort som du sa , men det er ennå plass . »
42014023	Da sa herren til tjeneren : « Gå ut på veiene og stiene og nød folk til å komme inn , så mitt hus kan bli fullt .
42014024	For det sier jeg dere : Ingen av dem som var innbudt , skal få være med i mitt gjestebud . »
42014025	En stor flokk fulgte nå med ham , og han vendte seg til dem og sa :
42014026	Om noen kommer til meg , må han sette dette høyere enn far og mor , hustru og barn , brødre og søstre , ja , sitt eget liv . Ellers kan han ikke være min disippel .
42014027	Den som ikke bærer sitt kors og følger etter meg , kan ikke være min disippel .
42014028	Dersom en av dere vil bygge et tårn , setter han seg ikke da først ned og regner ut hva det vil koste , for å se om han har penger nok til å fullføre det ?
42014029	For har han lagt grunnmuren , men makter ikke å gjøre tårnet ferdig , da vil alle som ser det , gjøre narr av ham
42014030	og si : « Denne mannen begynte å bygge , men klarte ikke å fullføre det . »
42014031	Eller hvis en konge vil dra i krig mot en annen konge , setter han seg ikke da først ned og tenker over om han med sine ti tusen mann er sterk nok til å møte den andre , som kommer mot ham med tjue tusen ?
42014032	Og er han ikke det , sender han menn av sted mens fienden ennå er langt borte , for å tinge om fred .
42014033	Således kan ingen av dere være min disippel uten at han oppgir alt han eier .
42014034	Salt er en god ting . Men om saltet mister sin kraft , kan det da bli til salt igjen ?
42014035	Det kan ikke brukes , verken i jord eller gjødsel ; det er bare til å kaste . Den som har ører å høre med , hør !
42015001	Tollerne og synderne holdt seg nær til Jesus for å høre ham .
42015002	Fariseerne og de skriftlærde ble forarget over dette og sa : « Denne mannen tar imot syndere og spiser sammen med dem . »
42015003	Da fortalte han dem denne lignelsen :
42015004	Dersom en av dere eier hundre sauer og mister én , lar han ikke da de nittini være igjen ute i marken og leter etter den som er kommet bort , til han finner den ?
42015005	Og når han finner den , blir han glad og legger den på skuldrene sine .
42015006	Straks han kommer hjem , kaller han sammen venner og naboer og sier : « Gled dere med meg , for jeg har funnet igjen den sauen som var kommet bort . »
42015007	Jeg sier dere : På samme måte blir det større glede i himmelen over én synder som vender om , enn over nittini rettferdige som ikke trenger omvendelse .
42015008	Eller om en kvinne har ti sølvmynter og mister én , tenner hun ikke da en lampe og feier i hele huset og leter nøye til hun finner den ?
42015009	Og når hun har funnet den , kaller hun sammen venninner og nabokoner og sier : « Gled dere med meg , for jeg har funnet det pengestykket jeg hadde mistet . »
42015010	På samme måte , sier jeg dere , blir det glede blant Guds engler over én synder som vender om .
42015011	Jesus sa : En mann hadde to sønner .
42015012	Den yngste sa til ham : « Far , gi meg den delen av formuen som faller på meg . » Han skiftet da sin eiendom mellom dem .
42015013	Ikke mange dager etter solgte den yngste sønnen alt sitt og drog til et land langt borte . Der sløste han bort alle pengene i et vilt liv .
42015014	Men da han hadde satt alt over styr , kom en svær hungersnød over landet , og han begynte å lide nød .
42015015	Han gikk da og tok arbeid hos en mann der i landet , og mannen sendte ham ut på markene for å gjete svin .
42015016	Han ønsket bare å få mette seg med de belgene som grisene åt , for ingen gav ham noe .
42015017	Da kom han til seg selv og sa : « Alle arbeidsfolkene hjemme hos min far har mat i overflod , mens jeg går her og sulter i hjel !
42015018	Jeg vil bryte opp og gå til min far og si : Far , jeg har syndet mot Himmelen og mot deg .
42015019	Jeg fortjener ikke lenger å være din sønn . Men la meg få være som en av leiekarene dine . »
42015020	Dermed brøt han opp og drog hjemover til sin far . Da han ennå var langt borte , fikk faren se ham , og han syntes inderlig synd på ham . Han løp sønnen i møte , kastet seg om halsen på ham og kysset ham .
42015021	Sønnen sa : « Far , jeg har syndet mot Himmelen og mot deg . Jeg fortjener ikke lenger å være din sønn . »
42015022	Men faren sa til tjenerne : « Skynd dere ! Finn fram de fineste klærne og ta dem på ham , gi ham ring på fingeren og sko på føttene .
42015023	Og hent gjøkalven og slakt den , så vil vi spise og glede oss .
42015024	For denne sønnen min var død og er blitt levende , han var kommet bort og er funnet igjen . » Og så begynte festen og gleden .
42015025	Imens var den eldste sønnen ute på marken . Da han gikk hjemover og nærmet seg gården , hørte han musikk og dans .
42015026	Han ropte på en av tjenerne og spurte hva som var på ferde .
42015027	« Din bror er kommet hjem , » svarte han , « og din far har slaktet gjøkalven fordi han har fått ham frisk hjem igjen . »
42015028	Da ble han sint og ville ikke gå inn . Faren kom ut og prøvde å overtale ham .
42015029	Men han svarte : « Her har jeg tjent deg i alle år , og aldri har jeg gjort imot det du sa ; men meg har du ikke gitt så mye som et kje så jeg kunne holde fest sammen med vennene mine .
42015030	Men straks denne sønnen din kommer hjem , han som har brukt opp pengene dine sammen med skjøger , da slakter du gjøkalven for ham ! »
42015031	Faren sa til ham : « Min sønn ! Du er alltid hos meg , og alt mitt er ditt .
42015032	Men nå skal vi holde fest og være glade . For han , din bror , var død og er blitt levende , han var kommet bort og er funnet igjen . »
42016001	Jesus sa til disiplene : Det var en gang en rik mann som hadde en forvalter . Av andre fikk han vite at denne forvalteren sløste bort formuen hans .
42016002	Han kalte ham da til seg og sa : « Hva er det jeg hører om deg ? Legg fram regnskap over driften , for du kan ikke lenger være forvalter hos meg . »
42016003	Mannen tenkte : « Hva skal jeg gjøre nå , når min herre tar stillingen fra meg ? Jeg er ikke sterk nok til å grave , og jeg skammer meg for å tigge .
42016004	Jo , nå vet jeg hva jeg vil gjøre for at folk skal ta imot meg i sine hjem når jeg blir avsatt . »
42016005	Han kalte til seg sin herres skyldnere , en etter en , og sa til den første : « Hvor mye skylder du min herre ? »
42016006	« Hundre fat olje , » svarte han . « Her har du ditt gjeldsbrev , » sa forvalteren , « sett deg ned med en gang og skriv femti . »
42016007	Så spurte han den neste : « Og du , hvor mye skylder du ? » « Hundre tønner hvete , » svarte han . « Her er ditt gjeldsbrev , » sa forvalteren , « skriv åtti . »
42016008	Herren gav den uærlige forvalteren lovord fordi han hadde stelt seg klokt , og han sa : Denne verdens barn er flinkere til å ordne seg med hverandre enn lysets barn .
42016009	Jeg sier dere : Bruk pengene , som det hefter så mye urett ved , til å vinne dere venner som kan ta imot dere i de evige boliger når pengene tar slutt .
42016010	Den som er tro i smått , er også tro i stort , og den som er uredelig i smått , er også uredelig i stort .
42016011	Om dere ikke er tro når det gjelder pengene , som det hefter urett ved , hvem vil da betro dere de virkelige verdier ?
42016012	Og dersom dere ikke viser troskap med det som hører andre til , hvem vil da gi dere noe til eget eie ?
42016013	En trell kan ikke tjene to herrer . Han vil hate den ene og elske den andre , eller holde seg til den ene og forakte den andre . Dere kan ikke tjene både Gud og Mammon .
42016014	Fariseerne , som var pengekjære , hørte alt dette , og de hånte Jesus .
42016015	Da sa han til dem : Dere vil ha folk til å tro at alt står rett til med dere , men Gud kjenner hjertene deres . Og det som er stort blant mennesker , er avskyelig for Gud .
42016016	Loven og profetene hadde sin tid inntil Johannes . Fra da av forkynnes evangeliet om Guds rike , og alle trenger seg inn i det med makt .
42016017	Før skal himmel og jord forgå , før en eneste tøddel i loven faller bort .
42016018	Den som skiller seg fra sin hustru og gifter seg med en annen , han begår ekteskapsbrudd . Og den som gifter seg med en fraskilt kvinne , han bryter ekteskapet .
42016019	Det var en rik mann som kledde seg i purpur og fineste lin og levde i fest og glede dag etter dag .
42016020	Men utenfor porten hans lå det en fattig mann som hette Lasarus , full av verkende sår .
42016021	Han ønsket bare å få mette seg med det som falt fra den rikes bord . Og hundene kom og slikket sårene hans .
42016022	Så døde den fattige , og englene bar ham til Abrahams fang . Den rike døde også og ble begravet .
42016023	Da han slo øynene opp i dødsriket , hvor han var i pine , så han Abraham langt borte og Lasarus ved hans side .
42016024	Han ropte : « Far Abraham , forbarm deg over meg og send Lasarus hit , så han kan dyppe fingertuppen i vann og svale tungen min . For jeg pines i denne flammen . »
42016025	Abraham svarte : « Husk , mitt barn , at du fikk dine goder mens du levde , og da fikk Lasarus det som var vondt . Nå trøstes han her , mens du er i pine .
42016026	Og dessuten er det en dyp kløft mellom oss og dere , slik at ingen kan komme herfra og over til dere , om de så ville , og ingen fra dere over til oss . »
42016027	Da sa den rike : « Så ber jeg deg , far , at du sender ham
42016028	til mine fem brødre hjemme hos min far for å advare dem , så ikke de også skal komme til dette pinens sted . »
42016029	Men Abraham sa : « De har Moses og profetene ; de får høre på dem . »
42016030	Han svarte : « Nei , far Abraham , men kommer det noen til dem fra de døde , vil de omvende seg . »
42016031	Abraham sa : « Hører de ikke på Moses og profetene , så lar de seg heller ikke overbevise om noen står opp fra de døde . »
42017001	Han sa til disiplene : « Det er ikke til å unngå at forførelser kommer , men ve den som de kommer fra !
42017002	Det ville være bedre for ham å bli kastet i havet med en kvernstein om halsen , enn at han skulle forføre en av disse små .
42017003	Ta dere i vare ! Dersom din bror gjør en synd , så tal ham til rette , og hvis han angrer , skal du tilgi ham .
42017004	Ja , om han forgår seg mot deg sju ganger på samme dag og sju ganger kommer til deg og sier : Jeg angrer , så tilgi ham . »
42017005	Apostlene sa til Herren : « Gi oss større tro . »
42017006	Herren svarte : « Om dere hadde tro som et sennepsfrø , kunne dere si til dette morbærtreet : Rykk deg opp og slå rot i havet ! Og det skulle lyde dere .
42017007	Hvis en av dere har en tjener som er ute og pløyer eller gjeter , vil han da si til ham når han kommer hjem fra markene : Kom nå og sett deg til bords ?
42017008	Nei , han vil si : Lag til kveldsmaten for meg , gjør deg så i stand og vart meg opp mens jeg spiser og drikker . Etterpå kan du selv få deg mat .
42017009	Takker han tjeneren for at han gjorde det han fikk beskjed om ? Nei !
42017010	På samme måte med dere . Når dere har gjort alt det som er pålagt dere , skal dere si : Vi er uverdige tjenere og har bare gjort det vi var skyldige å gjøre . »
42017011	På veien mot Jerusalem drog han gjennom grenselandet mellom Samaria og Galilea .
42017012	Da han skulle gå inn i en landsby , kom ti spedalske imot ham . De ble stående langt unna
42017013	og ropte : « Jesus , mester , miskunn deg over oss ! »
42017014	Da han fikk se dem , sa han : « Gå og vis dere for prestene ! » Og mens de var på vei dit , ble de rene .
42017015	Men én av dem kom tilbake da han merket at han var blitt frisk . Han priste Gud høylytt ,
42017016	kastet seg ned for Jesu føtter og takket ham . Denne mannen var en samaritan .
42017017	Jesus sa : « Ble ikke alle ti rene ? Hvor er da de ni ?
42017018	Var det ingen andre enn denne fremmede som vendte tilbake for å gi Gud æren ? »
42017019	Og han sa til ham : « Reis deg og gå hjem ! Din tro har frelst deg . »
42017020	En gang spurte fariseerne Jesus når Guds rike skulle komme . Han svarte : « Guds rike kommer ikke på en slik måte at en kan se det med øynene .
42017021	Ingen vil kunne si : Se her er det , eller : Der er det . For Guds rike er iblant dere . »
42017022	Til disiplene sa han : Det kommer en tid da dere skal lengte etter å få se en av Menneskesønnens dager , men ikke få oppleve det .
42017023	Folk skal si til dere : « Se der » , eller : « Se her er han » . Men gå ikke dit og følg ikke etter !
42017024	For likesom lynet , når det blinker , lyser fra himmelbryn til himmelbryn , slik skal det være når Menneskesønnen kommer til syne på sin dag .
42017025	Men først må han lide mye og bli forkastet av denne slekt .
42017026	Og som det gikk til i Noahs dager , slik skal det gå når Menneskesønnen kommer .
42017027	De spiste og drakk , giftet seg og ble giftet bort , like til den dag da Noah gikk inn i arken . Så kom flommen og gjorde ende på dem alle .
42017028	Eller som det gikk i Lots dager : De spiste og drakk , de kjøpte og solgte , plantet og bygde .
42017029	Men den dagen Lot gikk ut av Sodoma , regnet det ild og svovel fra himmelen og gjorde ende på dem alle .
42017030	Slik skal det også gå den dagen Menneskesønnen åpenbarer seg .
42017031	Om noen den dagen er oppe på taket og har sakene sine inne i huset , da må han ikke gå ned og hente dem , og den som er ute på marken , må ikke vende hjem igjen .
42017032	Tenk på Lots hustru !
42017033	Den som vil vinne sitt liv , skal miste det , men den som mister det , skal bevare det .
42017034	Jeg sier dere : Den natten skal det ligge to i samme seng ; den ene blir tatt med , den andre blir tilbake .
42017035	To kvinner skal male på samme kvern ; den ene blir tatt med , den andre blir tilbake .
42017036	To menn skal være ute på marken ; den ene blir tatt med , den andre blir tilbake .
42017037	Disiplene tok da til orde og spurte : « Hvor , Herre ? » Han svarte : « Der hvor åtselet er , vil gribbene samles . »
42018001	Han fortalte dem en lignelse om at de alltid skulle be og ikke gi opp :
42018002	I en by var det en dommer som ikke fryktet Gud og ikke tok hensyn til noe menneske .
42018003	I samme by var det en enke som stadig på ny kom til ham og sa : « Hjelp meg mot min motpart , så jeg kan få min rett . »
42018004	Lenge ville han ikke , men til slutt sa han til seg selv : « Enda jeg verken frykter Gud eller tar hensyn til noe menneske ,
42018005	får jeg hjelpe denne enken til hennes rett , slik som hun plager meg , ellers ender det vel med at hun flyr like i synet på meg . »
42018006	Og Herren sa : « Hør hva denne uhederlige dommeren sier !
42018007	Skulle så ikke Gud hjelpe sine utvalgte til deres rett , de som roper til ham dag og natt ? Er han sen til å hjelpe dem ?
42018008	Jeg sier dere : Han skal sørge for at de får sin rett , og det snart . Men når Menneskesønnen kommer , vil han da finne troen på jorden ? »
42018009	En annen lignelse fortalte han til noen som stolte på at alt stod rett til med dem , og så ned på andre :
42018010	To menn gikk opp til templet for å be . Den ene var fariseer og den andre toller .
42018011	Fariseeren stilte seg opp og bad slik : « Gud , jeg takker deg for at jeg ikke er som andre mennesker , som snyter , gjør urett og bryter ekteskapet , eller som den tolleren der .
42018012	Jeg faster to ganger i uken og gir tiende av alt jeg tjener . »
42018013	Tolleren stod langt nede og ville ikke engang løfte blikket mot himmelen , men slo seg for brystet og sa : « Gud , vær meg synder nådig ! »
42018014	Jeg sier dere : Tolleren gikk hjem rettferdig for Gud , den andre ikke . For den som setter seg selv høyt , skal settes lavt , og den som setter seg selv lavt , skal settes høyt .
42018015	De bar også spedbarna til Jesus for at han skulle røre ved dem . Da disiplene så det , ville de vise dem bort .
42018016	Men Jesus kalte dem til seg og sa : « La de små barn komme til meg , og hindre dem ikke ! For Guds rike hører slike til .
42018017	Sannelig , jeg sier dere : Den som ikke tar imot Guds rike likesom et lite barn , skal ikke komme inn i det . »
42018018	Et medlem av jødenes råd kom og spurte ham : « Gode mester , hva skal jeg gjøre for å få det evige liv ? »
42018019	Men Jesus sa til ham : « Hvorfor kaller du meg god ? Bare én er god — det er Gud .
42018020	Du kjenner budene : Du skal ikke bryte ekteskapet , du skal ikke slå i hjel , du skal ikke stjele , du skal ikke vitne falskt , du skal hedre din far og din mor . »
42018021	Han svarte : « Alt dette har jeg holdt fra jeg var ung . »
42018022	Da Jesus hørte det , sa han : « Det er én ting som mangler deg : Selg alt det du eier , og del pengene ut til de fattige . Da skal du få en skatt i himmelen . Kom så og følg meg ! »
42018023	Mannen ble meget bedrøvet da han hørte det , for han var svært rik .
42018024	Da Jesus så det , sa han : « Hvor vanskelig det er for dem som eier mye , å komme inn i Guds rike !
42018025	Det er lettere for en kamel å gå gjennom et nåløye enn det er for en rik å komme inn i Guds rike . »
42018026	« Hvem kan da bli frelst ? » sa de som hørte på .
42018027	Han svarte : « Det som er umulig for mennesker , er mulig for Gud . »
42018028	Da sa Peter : « Hva så med oss ? Vi har forlatt alt vårt og fulgt deg . »
42018029	Han svarte : « Sannelig , jeg sier dere : Enhver som har forlatt hus eller hustru eller søsken eller foreldre eller barn for Guds rikes skyld ,
42018030	skal få mangedobbelt igjen her i tiden , og i den kommende verden evig liv . »
42018031	Han tok de tolv til side og sa til dem : « Se , vi drar opp til Jerusalem , og alt det som profetene har skrevet om Menneskesønnen , skal gå i oppfyllelse .
42018032	Han skal overgis til hedningene og bli hånet og mishandlet og spyttet på ,
42018033	og de skal piske ham og slå ham i hjel . Og den tredje dagen skal han oppstå . »
42018034	Men de skjønte ikke noe av dette . Det var skjult for dem , og de forstod ikke hva han mente .
42018035	Da han nærmet seg Jeriko , satt en blind mann ved veien og tigget .
42018036	Mannen hørte at mye folk kom forbi , og spurte hva det var .
42018037	De svarte at det var Jesus fra Nasaret som gikk forbi .
42018038	Da ropte han : « Jesus , du Davids sønn , miskunn deg over meg ! »
42018039	De som gikk foran , skjente på ham og bad ham tie , men han ropte bare enda høyere : « Du Davids sønn , miskunn deg over meg ! »
42018040	Jesus stanset og bød at den blinde skulle føres til ham . Da han kom , spurte Jesus ham :
42018041	« Hva vil du jeg skal gjøre for deg ? » Han svarte : « Herre , la meg få synet ! »
42018042	Jesus sa til ham : « Bli seende ! Din tro har frelst deg . »
42018043	Straks kunne han se , og han gav seg i følge med Jesus og lovet Gud . Og hele folkemengden som så dette , lovpriste Gud .
42019001	Han kom til Jeriko og drog gjennom byen .
42019002	Der var det en mann som hette Sakkeus ; han var overtoller og svært rik .
42019003	Han ville gjerne se hvem Jesus var , men han var liten av vekst og kunne ikke komme til for folkemengden .
42019004	Da løp han i forveien og klatret opp i et morbærtre for å få se ham , på et sted hvor han måtte komme forbi .
42019005	Og da Jesus kom dit , så han opp og sa til ham : « Sakkeus , skynd deg ned ! For i dag vil jeg ta inn hos deg . »
42019006	Han skyndte seg da ned og tok imot ham med glede .
42019007	Men alle som så det , mumlet forarget og sa : « Han tar inn hos en syndig mann ! »
42019008	Men Sakkeus stod fram og sa til Herren : « Herre , halvdelen av alt jeg eier , vil jeg gi til de fattige , og har jeg presset penger av noen , skal han få firedobbelt igjen . »
42019009	Da sa Jesus : « I dag er frelse kommet til dette hus . For også han er en Abrahams sønn ,
42019010	og Menneskesønnen er kommet for å oppsøke det som var fortapt , og frelse det . »
42019011	Mens de nå hørte på , fortalte Jesus enda en lignelse ; for han var nær Jerusalem , og mange mente at Guds rike snart ville komme til syne .
42019012	Han sa : Det var en gang en mann av høy ætt som skulle dra til et land langt borte for å bli innsatt som konge og deretter vende tilbake .
42019013	Han kalte til seg ti av sine tjenere og gav hver av dem ett pund og sa : « Driv handel med disse pengene til jeg kommer igjen . »
42019014	Men hans landsmenn hatet ham og lot sendemenn dra etter ham for å si : « Vi vil ikke ha denne mannen til konge over oss . »
42019015	Da mannen var blitt konge og kom tilbake , kalte han til seg de tjenerne som hadde fått pengene , for å finne ut hvor mye de hadde tjent .
42019016	Den første kom fram og sa : « Herre , det pundet du gav meg , har kastet av seg ti pund . »
42019017	Han svarte : « Det er bra , du gode tjener . Fordi du har vært tro i smått , skal du få styre ti byer . »
42019018	Den andre kom og sa : « Herre , det pundet du gav meg , har gitt fem pund . »
42019019	Til ham sa kongen : « Du skal være herre over fem byer . »
42019020	Da kom det en som sa : « Herre , her er pundet ditt ! Jeg har hatt det liggende i et tørkle
42019021	fordi jeg var redd deg . For du er en streng mann , som tar ut penger som du ikke har satt inn , og høster det du ikke har sådd . »
42019022	Han svarte : « Etter dine egne ord dømmer jeg deg , du dårlige tjener ! Du visste at jeg er en streng mann , som tar ut det jeg ikke har satt inn , og høster det jeg ikke har sådd .
42019023	Hvorfor overlot du ikke da pengene mine til en som driver med utlån , så jeg kunne få dem igjen med renter når jeg kom tilbake ? »
42019024	Så sa han til sine menn : « Ta pundet fra ham og gi det til ham som har de ti ! »
42019025	« Herre , » sa de , « han har jo ti pund . »
42019026	« Ja , men jeg sier : Den som har , han skal få , og den som ikke har , skal bli fratatt selv det han har .
42019027	Men mine fiender som ikke ville ha meg til konge , skal dere føre hit og hogge ned for mine øyne . »
42019028	Da han hadde sagt dette , drog han videre på sin vei opp mot Jerusalem .
42019029	Og som han nærmet seg Betfage og Betania , ved den høyden som heter Oljeberget , sendte han to av disiplene av sted
42019030	og sa : « Gå inn i landsbyen som ligger foran dere ! Når dere kommer inn i den , skal dere finne en eselfole som står bundet , og som aldri noe menneske har sittet på . Løs den og før den hit !
42019031	Og om noen spør dere : Hvorfor løser dere den ? da skal dere svare : Herren har bruk for den . »
42019032	De to gikk av sted , og de fant det slik som han hadde sagt .
42019033	Da de løste folen , spurte de som eide den : « Hvorfor løser dere folen ? »
42019034	« Herren har bruk for den , » svarte de .
42019035	Så leide de folen til Jesus , la kappene sine på den og lot ham sette seg opp .
42019036	Og der han red fram , bredte folk kappene sine ut på veien .
42019037	Da han nærmet seg skråningen ned fra Oljeberget , begynte hele disippelflokken i sin glede å prise Gud høylytt for alle de mektige gjerninger de hadde sett . De ropte :
42019038	« Velsignet i Herrens navn være kongen , ¬ han som kommer ! Fred i himmelen og ære i det høyeste ! »
42019039	Noen fariseere som var med i folkemengden , sa til ham : « Mester , tal dine disipler til rette ! »
42019040	Men han svarte : « Jeg sier dere : Dersom de tier , skal steinene rope . »
42019041	Da han kom nærmere og så byen , gråt han over den
42019042	og sa : « Om også du på denne dagen hadde forstått hva som tjener til fred ! Men nå er det skjult for dine øyne .
42019043	Det skal komme dager da dine fiender kaster en voll opp omkring deg , omringer deg og trenger inn på deg fra alle kanter
42019044	og slår deg og dine innbyggere til jorden . Det skal ikke bli stein tilbake på stein i deg , fordi du ikke forstod at tiden var kommet da Herren gjestet deg . »
42019045	Så gikk Jesus inn på tempelplassen og gav seg til å jage ut dem som drev handel der .
42019046	Han sa til dem : « Det står skrevet : Mitt hus skal være et bønnens hus . Men dere har gjort det til en røverhule . »
42019047	Siden var han i templet hver dag og lærte folket . Overprestene og de skriftlærde og folkets ledende menn ville gjerne få ryddet ham av veien .
42019048	Men de fant ikke noen måte å gjøre det på , for mye folk holdt seg nær ham og hørte på ham .
42020001	En dag , mens han lærte folket på tempelplassen og forkynte evangeliet , kom overprestene og de skriftlærde til ham sammen med de eldste
42020002	og spurte : « Si oss : Med hvilken myndighet gjør du dette ? Eller hvem er det som har gitt deg en slik fullmakt ? »
42020003	Men Jesus sa til dem : « Jeg har også noe å spørre dere om . Si meg :
42020004	Var Johannes-dåpen fra himmelen eller fra mennesker ? »
42020005	De rådslo med hverandre og sa : « Om vi svarer : Fra himmelen , vil han si : Hvorfor trodde dere ham da ikke ?
42020006	Men om vi sier : Fra mennesker , da kommer mengden til å steine oss , for de er overbevist om at Johannes var en profet . »
42020007	Derfor svarte de at de ikke visste hvor den var fra .
42020008	Da sa Jesus til dem : « Så sier heller ikke jeg med hvilken myndighet jeg gjør dette . »
42020009	Så vendte han seg igjen til folket og fortalte denne lignelsen : « En mann plantet en vingård og forpaktet den bort til noen vindyrkere , mens han selv reiste ut av landet for lengre tid .
42020010	Da tiden kom , sendte han en tjener til forpakterne for å få sin del av avlingen . Men de slo ham og lot ham gå tomhendt bort .
42020011	Likevel sendte eieren en annen tjener ; men de slo ham også , hånte ham og lot ham gå tomhendt bort .
42020012	Han sendte en tredje , og ham slo de til blods og kastet ham ut .
42020013	Hva skal jeg nå gjøre ? tenkte eieren av vingården . Jo , jeg vil sende min egen kjære sønn . Ham vil de sikkert ha respekt for .
42020014	Men da vindyrkerne fikk se sønnen , samrådde de seg med hverandre og sa : Der har vi arvingen ! La oss slå ham i hjel , så blir arven vår .
42020015	Dermed kastet de ham ut av vingården og slo ham i hjel . Hva skal nå vingårdens herre gjøre med disse forpakterne ?
42020016	Han skal komme og gjøre ende på dem og overlate vingården til andre . » Da sa de som hadde hørt på : « Det må ikke skje ! »
42020017	Men han så på dem og sa : « Hva betyr da dette som står skrevet : Den steinen ¬ bygningsmennene vraket , er blitt hjørnestein .
42020018	Den som faller mot denne steinen , skal skade seg . Men den som steinen faller på , skal bli knust . »
42020019	De skriftlærde og overprestene ville gjerne legge hånd på ham med det samme , for de skjønte at det var dem han siktet til med denne lignelsen . Men de var redde for folket .
42020020	De holdt ham da under oppsikt og sendte noen ut for å spionere . De skulle gi seg ut for å være fromme menn og prøve å gripe ham i å si noe galt , så de kunne få overgitt ham til myndighetene og landshøvdingen .
42020021	De spurte ham : « Mester , vi vet at du taler og lærer rett . Du tar ikke hensyn til person eller rang , men lærer virkelig hva som er Guds vei .
42020022	Si oss : Er det tillatt å betale skatt til keiseren eller ikke ? »
42020023	Men han merket deres baktanker og sa til dem :
42020024	« Vis meg en denar ! Hvem har sitt bilde og sitt navn her ? » « Keiseren , » svarte de .
42020025	Da sa han til dem : « Så gi keiseren hva keiserens er , og Gud hva Guds er . »
42020026	De greide ikke å felle ham på noe han sa mens folk hørte på ; de bare undret seg over svaret og tidde .
42020027	Noen saddukeere kom til ham ; det er de som nekter at det er noen oppstandelse . De la fram for ham et spørsmål .
42020028	« Mester , » sa de , « Moses har gitt oss denne forskrift : Om en gift mann dør og ikke har barn , skal hans bror gifte seg med enken og gi sin bror etterkommere .
42020029	Nå var det sju brødre . Den eldste tok seg en hustru , men døde barnløs .
42020030	Den nest eldste giftet seg da med henne ,
42020031	så den tredje , og slik med alle sju ; men alle døde de barnløse .
42020032	Til sist døde også kvinnen .
42020033	Når de så oppstår , hvem av dem skal da ha henne som hustru ? Alle sju har jo vært gift med henne . »
42020034	Jesus svarte dem : « I denne verden tar de til ekte og tas til ekte .
42020035	Men de som blir funnet verdige til å være med i den kommende verden og oppstandelsen fra de døde , de tar ikke til ekte og tas ikke til ekte .
42020036	De kan jo ikke mer dø ; de er lik englene , og fordi de har fått del i oppstandelsen , er de Guds barn .
42020037	Men at de døde står opp , det har Moses også vist i fortellingen om tornebusken , når han kaller Herren for Abrahams Gud og Isaks Gud og Jakobs Gud .
42020038	Han er ikke en Gud for døde , men for levende . De lever alle for ham . »
42020039	Da sa noen av de skriftlærde : « Mester , du svarte rett . »
42020040	Og ingen våget å stille ham flere spørsmål .
42020041	Jesus spurte dem : « Hvordan kan en si at Messias er Davids sønn ?
42020042	For David selv sier jo i Salmenes bok : Herren sa til min herre : Sett deg ved min høyre hånd
42020043	til jeg får lagt dine fiender som skammel for dine føtter .
42020044	David kaller altså Messias for herre ; hvordan kan han da være Davids sønn ? »
42020045	Mens hele mengden hørte på , sa han til disiplene :
42020046	« Vokt dere for de skriftlærde ! De vil gjerne gå omkring i side kapper og liker at folk hilser dem på torget . De elsker å sitte fremst i synagogene og ha hedersplassene i selskaper .
42020047	De slår til seg enkers hus og holder lange bønner for syns skyld . Men de skal få så meget hardere dom . »
42021001	Han så opp og fikk se at de rike la sine gaver i tempelkisten .
42021002	Da la han merke til en fattig enke som la to småmynter .
42021003	Og han sa : « Sannelig , jeg sier dere : Denne fattige enken har gitt mer enn noen av de andre .
42021004	For alle de andre la gaver i kisten av sin overflod , men hun gav av sin fattigdom alt hun hadde å leve av . »
42021005	Det var noen som snakket om templet , hvor fint det var utsmykket med de vakre steinene og tempelgavene . Da sa Jesus :
42021006	« Det kommer en dag da det dere ser her , skal rives ned , så det ikke blir stein tilbake på stein . »
42021007	De spurte da : « Mester , når skal dette skje , og hva er tegnet på at det forestår ? »
42021008	Han svarte : Pass på at dere ikke blir ført vill ! For mange skal komme i mitt navn og si : « Det er meg » , og : « Tiden er nær » . Men følg dem ikke !
42021009	Og når dere hører om krig og opprør , så la dere ikke skremme ! For først må dette skje ; men det betyr ikke at enden kommer straks .
42021010	Og han fortsatte : Folk skal reise seg mot folk og rike mot rike ;
42021011	det skal bli kraftige jordskjelv , og mange steder pest og hungersnød , og det skal skje forferdelige ting og vise seg store tegn fra himmelen .
42021012	Men før alt dette skjer , skal de legge hånd på dere og forfølge dere , overgi dere til domstolen i synagogene og kaste dere i fengsel ; dere skal føres fram for konger og landshøvdinger for mitt navns skyld .
42021013	Da skal dere få vitne for dem .
42021014	Husk på at dere ikke behøver å tenke ut på forhånd hvordan dere skal forsvare dere .
42021015	For jeg vil gi dere ord og visdom som ingen av deres motstandere skal kunne motstå eller motsi .
42021016	Men dere skal bli angitt av foreldre og søsken , av slektninger og venner , og noen av dere skal bli drept .
42021017	Og dere skal hates av alle for mitt navns skyld ;
42021018	men dere skal ikke miste et hår på hodet .
42021019	Holder dere ut , skal dere nå fram til livet .
42021020	Når dere ser Jerusalem kringsatt av hærer , da skal dere vite at byen snart skal bli ødelagt .
42021021	Da må de som er i Judea , flykte opp i fjellene , de som er i byen , må komme seg ut , og de som er ute på landet , må ikke dra inn i byen .
42021022	For straffens tid er kommet , da alt som står skrevet , skal bli oppfylt .
42021023	Stakkars dem som venter barn og dem som gir bryst i de dager ! For det skal bli stor nød i landet ; vredesdommen skal ramme dette folk .
42021024	De skal falle for sverd og bli bortført som fanger til alle folkeslag . Og Jerusalem skal bli trådt under fot av andre folk inntil folkeslagenes tid er forbi .
42021025	Det skal vise seg tegn i sol og måne og stjerner , og på jorden skal folkene bli grepet av angst og fortvilelse når hav og brenning bruser .
42021026	Mennesker skal forgå av redsel og gru for det som kommer over jorden . For himmelrommets krefter skal rokkes .
42021027	Da skal de se Menneskesønnen komme i skyen med stor makt og herlighet .
42021028	Men når dette begynner å skje , da rett dere opp og løft hodet , for da er deres forløsning nær .
42021029	Han fortalte dem en lignelse : Se på fikentreet og alle de andre trærne !
42021030	Når dere ser at de springer ut , forstår dere at sommeren er nær .
42021031	Slik skal dere også , når dere ser at dette skjer , vite at Guds rike er nær .
42021032	Sannelig , jeg sier dere : Denne slekt skal ikke forgå før alt dette skjer .
42021033	Himmel og jord skal forgå , men mine ord skal aldri forgå .
42021034	Vær på vakt , og la dere ikke sløve av svir og drikk eller av livets bekymringer , så den dagen plutselig kommer over dere
42021035	som en snare . For den skal komme over alle dem som bor over hele jorden .
42021036	Våk hver tid og stund , og be om å få kraft til å komme velberget fra alt dette som skal hende , og bli stående for Menneskesønnen .
42021037	Om dagen var Jesus i templet og lærte folket , men om kvelden gikk han ut til den høyden som heter Oljeberget , og ble der natten over .
42021038	Og fra tidlig om morgenen flokket folk seg om ham på tempelplassen for å høre ham .
42022001	Det nærmet seg nå de usyrede brøds høytid , som også kalles påske .
42022002	Overprestene og de skriftlærde søkte etter en utvei til å få ryddet Jesus av veien , for de var redde for folket .
42022003	Da fór Satan inn i Judas , han som hadde tilnavnet Iskariot og var en av de tolv .
42022004	Han gikk av sted og snakket med overprestene og offiserene ved tempelvakten om hvordan han kunne utlevere ham til dem .
42022005	De ble glade og ble enige om å gi ham penger .
42022006	Judas godtok dette , og fra da av søkte han en anledning til å forråde Jesus en gang han ikke hadde mengden omkring seg .
42022007	Så kom den dagen under de usyrede brøds høytid da påskelammet skulle slaktes .
42022008	Jesus sendte Peter og Johannes av sted og sa : « Gå og gjør i stand for oss , så vi kan holde påskemåltid . »
42022009	De spurte : « Hvor vil du vi skal gjøre det i stand ? »
42022010	Han svarte : « Når dere kommer inn i byen , møter dere en mann som bærer en vannkrukke . Følg etter ham til det huset han går inn i ,
42022011	og si til eieren av huset : Mesteren spør : Hvor er rommet der jeg kan holde påskemåltid med mine disipler ?
42022012	Da skal han vise dere en sal ovenpå , med benker og puter . Der skal dere stelle i stand . »
42022013	De gikk da av sted og fant det slik som han hadde sagt , og de gjorde i stand til påskemåltidet .
42022014	Da tiden var inne , gikk Jesus til bords sammen med apostlene .
42022015	Og han sa til dem : « Jeg har lengtet inderlig etter å holde dette påskemåltidet med dere før jeg lider .
42022016	For jeg sier dere : Aldri skal jeg spise det mer før det har fått sin fullendelse i Guds rike . »
42022017	Så tok han en kalk , bad takkebønnen og sa : « Ta dette og del det mellom dere .
42022018	For jeg sier dere : Fra nå av skal jeg aldri mer drikke av vintreets frukt før Guds rike er kommet . »
42022019	Så tok han et brød , takket , brøt det , gav dem og sa : « Dette er mitt legeme , som gis for dere . Gjør dette til minne om meg . »
42022020	Likeså tok han kalken etter måltidet og sa : « Denne kalk er den nye pakt i mitt blod , som utøses for dere .
42022021	Men se : Han som forråder meg , har hånden på bordet sammen med meg .
42022022	For Menneskesønnen går bort , slik det er bestemt ; men ve det menneske som forråder ham ! »
42022023	Da begynte de å trette om hvem av dem det kunne være som skulle gjøre dette .
42022024	Nå ble det en strid mellom dem om hvem som skulle gjelde for å være den største .
42022025	Da sa han til dem : « Kongene er herrer over sine folk , og de som hersker over dem , kalles velgjørere .
42022026	Men slik er det ikke blant dere . Den største av dere skal være som den yngste , og lederen skal være som en tjener .
42022027	For hvem er størst , den som sitter til bords eller den som varter opp ? Er det ikke den som sitter til bords ? Men jeg er som en tjener blant dere .
42022028	Det er dere som har holdt ut sammen med meg i mine prøvelser .
42022029	Og nå overdrar jeg dere riket , likesom min Far har overdratt det til meg .
42022030	Derfor skal dere spise og drikke ved mitt bord i mitt rike og sitte på troner og herske over Israels tolv stammer .
42022031	Simon , Simon ! Satan har krevd å få sikte dere som hvete .
42022032	Men jeg bad for deg at din tro ikke måtte svikte . Og når du igjen vender om , da skal du styrke dine brødre . »
42022033	Peter sa : « Herre , med deg er jeg beredt til å gå både i fengsel og død . »
42022034	Men Jesus svarte : « Jeg sier deg , Peter : Før hanen galer i natt , skal du tre ganger ha nektet at du kjenner meg . »
42022035	Så sa han til dem : « Den gang jeg sendte dere av sted uten pung eller veske eller sko , manglet dere da noe ? » « Nei , ingenting , » svarte de .
42022036	« Men nå , » sa han , « må den som har pung , ta den med , likedan den som har en veske ; og den som ikke har noe sverd , får selge kappen sin og kjøpe seg et .
42022037	For jeg sier dere at det må oppfylles på meg , det ordet som står skrevet : Han ble regnet blant overtredere . For det som er bestemt om meg , skal nå skje . »
42022038	De sa da : « Herre , se her er to sverd . » « Det er nok ! » svarte han .
42022039	Så gikk han ut og tok veien til Oljeberget , som han pleide , og disiplene fulgte ham .
42022040	Da han kom dit , sa han til dem : « Be om at dere ikke må komme i fristelse ! »
42022041	Han gikk fra dem , så langt som et steinkast , og falt på kne og bad :
42022042	« Far , om du vil , så ta dette beger fra meg ! Men la din vilje skje , ikke min . »
42022043	Da viste en engel fra himmelen seg for ham og styrket ham .
42022044	Og han kom i dødsangst og bad enda mer inderlig , så svetten falt som bloddråper til jorden .
42022045	Da han reiste seg etter bønnen og kom tilbake til disiplene , fant han dem sovende , overveldet av sorg .
42022046	« Hvordan kan dere sove ? » sa han . « Reis dere , og be om at dere ikke må komme i fristelse ! »
42022047	Mens han ennå talte , kom det en stor flokk , og foran gikk han som hette Judas , en av de tolv . Han kom bort til Jesus for å kysse ham .
42022048	Da sa Jesus : « Judas , forråder du Menneskesønnen med et kyss ? »
42022049	De som var med Jesus , skjønte hva som ville skje , og spurte : « Herre , skal vi gripe til sverd ? »
42022050	Og en av dem hogg etter øversteprestens tjener , så det høyre øret ble kuttet av .
42022051	Men Jesus sa : « La være med det ! » Og han rørte ved tjenerens øre og leget det .
42022052	Så sa han til overprestene og offiserene ved tempelvakten og de eldste , de som var kommet for å gripe ham : « Dere har rykket ut med sverd og stokker , som om jeg var en røver .
42022053	Dag etter dag var jeg sammen med dere på tempelplassen uten at dere la hånd på meg . Men dette er deres time , nå er det mørket som rår . »
42022054	Da grep de ham og førte ham til øversteprestens hus . Peter fulgte etter , langt bak .
42022055	Midt inne på gårdsplassen var det tent et bål , og Peter slo seg ned blant dem som satt omkring det .
42022056	En tjenestepike fikk se ham der han satt i lysskjæret , og hun stirret på ham og sa : « Han der var også med ham . »
42022057	Men Peter nektet og sa : « Kvinne , jeg kjenner ham ikke ! »
42022058	Litt etter var det en annen som la merke til ham og sa : « Du er også en av dem . » « Nei , det er jeg ikke , » svarte Peter .
42022059	Men en times tid senere var det enda en som forsikret : « Jo visst var denne mannen også med ham ! Han er jo galileer . »
42022060	Men Peter svarte : « Menneske , jeg skjønner ikke hva du snakker om . » I det samme , før han ennå hadde talt ut , gol hanen .
42022061	Da vendte Herren seg og så på Peter , og Peter husket det Herren hadde sagt til ham : « Før hanen galer i natt , skal du fornekte meg tre ganger . »
42022062	Og han gikk ut og gråt bittert .
42022063	Mennene som holdt vakt over Jesus , gjorde narr av ham og slo ham ;
42022064	de dekket til ansiktet hans og sa : « Nå kan du være profet . Si hvem som slo deg ! »
42022065	Også på mange andre måter hånte de ham .
42022066	Da det ble dag , kom folkets eldste sammen til rådsmøte med overprestene og de skriftlærde . Jesus ble ført fram for dem ,
42022067	og de sa : « Er du Messias , så si det . » Men han svarte : « Selv om jeg sier det , vil dere ikke tro meg ,
42022068	og om jeg spør , vil dere ikke svare .
42022069	Men fra nå av skal Menneskesønnen sitte ved den mektige Guds høyre hånd . »
42022070	Da spurte de alle : « Du er altså Guds Sønn ? » Han svarte : « Dere sier selv at jeg er det . »
42022071	Da sa de : « Hva skal vi nå med vitnesbyrd ? Vi har jo selv hørt det av hans egen munn . »
42023001	Dermed brøt hele forsamlingen opp og førte ham til Pilatus .
42023002	Der begynte de å føre klagemål mot ham . De sa : « Vi har funnet at denne mannen fører vårt folk på avveier : Han sier at vi ikke skal betale skatt til keiseren , og gir seg ut for å være Messias , altså konge . »
42023003	Pilatus spurte ham : « Er du jødenes konge ? » « Det er dine ord , » svarte Jesus .
42023004	Da sa Pilatus til overprestene og til folkemengden : « Jeg finner ingen skyld hos denne mannen . »
42023005	Da tok de sterkere i : « Han oppvigler folket med sin lære over hele Judea ; han begynte i Galilea og er kommet helt hit . »
42023006	Da Pilatus hørte det , spurte han om mannen var galileer ,
42023007	og da han fikk vite at han hørte under Herodes , sendte han Jesus over til ham ; for Herodes var også i Jerusalem i de dagene .
42023008	Herodes ble svært glad da han fikk se Jesus , for han hadde hørt om ham og lenge ønsket å treffe ham . Nå håpet han å få se Jesus gjøre et tegn .
42023009	Han stilte ham mange spørsmål , men Jesus svarte ikke et ord .
42023010	Overprestene og de skriftlærde var der også og kom med sterke anklager mot ham .
42023011	Herodes viste ham sin forakt og gjorde narr av ham sammen med soldatene sine . Så la han en praktfull kappe om ham og sendte ham tilbake til Pilatus .
42023012	Den dagen ble Herodes og Pilatus venner ; tidligere hadde de ligget i fiendskap med hverandre .
42023013	Pilatus kalte da sammen overprestene , rådsmedlemmene og folket
42023014	og sa til dem : « Dere har ført denne mannen fram for meg og sagt at han oppvigler folket . Nå har jeg forhørt ham i deres nærvær og kan ikke se at han er skyldig i noe av det dere anklager ham for .
42023015	Det kan heller ikke Herodes , for han har sendt ham tilbake til oss . Han har altså ikke gjort noe som fortjener dødsstraff .
42023016	Jeg vil derfor la ham piske , og så sette ham fri . »
42023017	Men til høytiden måtte han gi dem en fange fri .
42023018	Da ropte de alle som én : « Bort med ham ! Gi Barabbas fri ! »
42023019	Barabbas var en mann som satt fengslet for opptøyer i byen og for mord .
42023020	Pilatus talte da igjen til dem , for han ville gjerne gi Jesus fri .
42023021	Men de ropte tilbake : « Korsfest ! Korsfest ham ! »
42023022	For tredje gang sa han til dem : « Hva ondt har han da gjort ? Jeg har ikke funnet ham skyldig i noe som kan straffes med døden . Jeg lar ham piske , og så gir jeg ham fri . »
42023023	Men de presset på og forlangte med høye rop at han skulle korsfestes . Og deres skrik fikk overtaket .
42023024	Pilatus bestemte da at det skulle bli som de krevde .
42023025	Han løslot den de bad om , han som var fengslet for opptøyer og mord . Men Jesus overgav han til det som de ville .
42023026	Så førte de ham bort . På veien tok de fatt i en mann som kom inn fra landet , Simon fra Kyréne , og tvang ham til å bære korset etter Jesus .
42023027	En stor folkemengde fulgte med , blant dem mange kvinner som jamret og gråt over ham .
42023028	Men Jesus snudde seg mot dem og sa : « Jerusalems døtre ! Gråt ikke over meg , men gråt over dere selv og deres barn .
42023029	For det kommer dager da folk skal si : Lykkelige er de barnløse , de kvinner som ikke føder og ikke gir bryst !
42023030	Da skal de si til fjellene : Fall over oss ! og til haugene : Skjul oss !
42023031	For gjør de slik med det grønne tre , hvordan skal det da gå med det tørre ? »
42023032	Også to andre , to forbrytere , ble ført bort for å henrettes sammen med ham .
42023033	Og da de kom til det stedet som heter Hodeskallen , korsfestet de både ham og forbryterne , den ene på høyre side av ham og den andre på venstre .
42023034	Men Jesus sa : « Far , tilgi dem , for de vet ikke hva de gjør . » Så kastet de lodd om klærne hans og delte dem mellom seg .
42023035	Folket stod og så på , men rådsherrene hånte ham . « Andre har han frelst , » sa de , « la ham nå frelse seg selv , dersom han er Guds Messias , den utvalgte . »
42023036	Også soldatene gjorde narr av ham ; de rakte eddikvin opp til ham
42023037	og sa : « Dersom du er jødenes konge , så frels deg selv ! »
42023038	For det var satt en innskrift over ham : « Dette er jødenes konge . »
42023039	En av forbryterne som hang der , spottet ham også og sa : « Er ikke du Messias ? Frels da deg selv og oss ! »
42023040	Men den andre bebreidet ham og sa : « Frykter du ikke Gud , enda du har samme dom over deg ?
42023041	For oss er dommen rettferdig , vi får bare igjen for det vi har gjort . Men han har ikke gjort noe galt . »
42023042	Og han sa : « Jesus , husk på meg når du kommer i ditt rike ! »
42023043	Jesus svarte : « Sannelig , jeg sier deg : I dag skal du være med meg i Paradis . »
42023044	Det var allerede den sjette time , og det ble da et mørke over hele landet helt til den niende time ,
42023045	fordi solen var formørket . Forhenget i templet revnet i to .
42023046	Og Jesus ropte med høy røst : « Far , i dine hender overgir jeg min ånd ! » Da han hadde sagt det , utåndet han .
42023047	Men da offiseren så det som hendte , priste han Gud og utbrøt : « Denne mannen var sannelig rettferdig ! »
42023048	Og alle som hadde samlet seg for å se på , slo seg for brystet da de så det som skjedde , og vendte hjem .
42023049	Men alle hans venner og kjente stod langt borte og så på . Blant dem var også de kvinnene som hadde fulgt ham fra Galilea .
42023050	Det var en rådsherre ved navn Josef , en god og rettskaffen mann ,
42023051	som ikke hadde vært med på det de andre hadde vedtatt og satt i verk . Han var fra Arimatea , en by i Judea , og var en av dem som ventet på at Guds rike skulle komme .
42023052	Han gikk til Pilatus og bad om å få Jesu legeme .
42023053	Og han tok det ned , svøpte det i et linklede og la ham i en grav som var hogd ut i bergveggen , og hvor ingen ennå var lagt .
42023054	Det var helgaften , like før sabbaten begynte .
42023055	De kvinnene som var kommet med ham fra Galilea , fulgte etter og så graven , og de så at han ble lagt der .
42023056	Deretter vendte de tilbake og gjorde i stand velluktende oljer og salver . På sabbaten holdt de seg i ro , som loven krevde .
42024001	Ved daggry den første dag i uken kom kvinnene til graven og hadde med seg de velluktende oljene som de hadde laget i stand .
42024002	Da så de at steinen var veltet bort fra graven ,
42024003	og de gikk inn , men fant ikke Herren Jesu legeme .
42024004	De visste ikke hva de skulle tro , men med ett stod det to menn hos dem i skinnende klær .
42024005	Kvinnene ble forferdet og bøyde seg med ansiktet mot jorden . Men de to sa til dem : « Hvorfor leter dere etter den levende blant de døde ?
42024006	Han er ikke her , han er oppstått . Husk hva han sa til dere mens han ennå var i Galilea :
42024007	Menneskesønnen skal overgis i syndige menneskers hender og korsfestes , og den tredje dagen skal han oppstå . »
42024008	Da husket de hans ord .
42024009	Og de vendte tilbake fra graven og fortalte alt dette til de elleve og til alle de andre .
42024010	Det var Maria Magdalena , Johanna og Maria , Jakobs mor , som sammen med de andre kvinnene fortalte dette til apostlene .
42024011	Men de mente det hele var løst snakk og trodde dem ikke .
42024012	Peter gikk ut og løp til graven , og da han bøyde seg inn i den , så han ikke annet enn linklærne . Han gikk da tilbake dit han bodde , og undret seg over det som hadde hendt .
42024013	Samme dag var to disipler på vei til en landsby som heter Emmaus , seksti stadier fra Jerusalem ,
42024014	og de samtalte om alt det som var skjedd .
42024015	Mens de nå snakket sammen og drøftet dette , kom Jesus selv og slo følge med dem .
42024016	Men det var noe som hindret dem i å se , så de ikke kjente ham igjen .
42024017	Han sa da til dem : « Hva er det dere går og snakker så ivrig om ? » De stanset og så bedrøvet opp ,
42024018	og den ene , som hette Kleopas , svarte : « Du må være den eneste tilreisende i Jerusalem som ikke vet hva som er hendt der i disse dager . »
42024019	« Hva da ? » spurte han . « Dette med Jesus fra Nasaret , » svarte de . « Han var en profet , mektig i ord og gjerning for Gud og hele folket .
42024020	Men våre overprester og rådsherrer utleverte ham og fikk ham dømt til døden og korsfestet ham .
42024021	Og vi som hadde håpet at det var han som skulle utfri Israel ! Men nå har det allerede gått tre dager siden dette hendte .
42024022	Likevel har noen kvinner som hører til hos oss , gjort oss forvirret . De gikk ut til graven tidlig i morges ,
42024023	men de fant ikke hans legeme . De kom tilbake og fortalte at de hadde sett et syn av engler som sa at han lever .
42024024	Da gikk noen av våre til graven , og de fant det slik som kvinnene hadde sagt ; men ham selv så de ikke . »
42024025	Da sa han til dem : « Så uforstandige dere er , og så trege til å tro alt det profetene har sagt !
42024026	Måtte ikke Messias lide dette og så gå inn til sin herlighet ? »
42024027	Deretter begynte han å utlegge for dem det som står om ham i alle skriftene , helt fra Moses av og hos alle profetene .
42024028	De nærmet seg nå den landsbyen de skulle til , og han lot som han ville dra videre .
42024029	Men de bad ham inntrengende : « Bli hos oss ! Det lir mot kveld , og dagen heller . » Da gikk han med inn og ble hos dem .
42024030	Og mens han satt til bords med dem , tok han brødet , bad takkebønnen , brøt det og gav dem .
42024031	Da ble øynene deres åpnet , så de kjente ham igjen ; men han ble usynlig for dem .
42024032	Da sa de til hverandre : « Brant ikke våre hjerter i oss da han talte til oss på veien og åpnet skriftene for oss ? »
42024033	Og de brøt opp med en gang og vendte tilbake til Jerusalem . De fant der de elleve og vennene deres samlet ,
42024034	og disse sa : « Herren er virkelig oppstått og har vist seg for Simon . »
42024035	Selv fortalte de to om det som hadde hendt på veien , og hvordan de hadde kjent ham igjen da han brøt brødet .
42024036	Mens de talte om dette , stod Jesus midt iblant dem og sa : « Fred være med dere ! »
42024037	De ble forskrekket og redde , for de trodde de så en ånd .
42024038	Men han sa til dem : « Hvorfor er dere forferdet , og hvorfor lar dere tvilen stige opp i dere ?
42024039	Se på mine hender og mine føtter ; det er meg . Ta på meg og se ! En ånd har da ikke kjøtt og ben , som dere ser at jeg har . »
42024040	Dermed viste han dem sine hender og føtter .
42024041	Men enda kunne de ikke tro for bare glede og undring . Da spurte han : « Har dere noe å spise ? »
42024042	De gav ham et stykke stekt fisk ,
42024043	og han tok det og spiste mens de så på .
42024044	Han sa til dem : « Det var dette jeg talte om da jeg ennå var sammen med dere og sa at alt måtte oppfylles som står skrevet om meg i Moseloven , hos profetene og i Salmene . »
42024045	Da åpnet han deres forstand så de kunne forstå skriftene ,
42024046	og sa til dem : « Slik står det skrevet : Kristus skal lide og stå opp fra de døde tredje dag ,
42024047	og i hans navn skal omvendelse og tilgivelse for syndene forkynnes for alle folkeslag ; dere skal begynne i Jerusalem .
42024048	Dere er vitner om dette .
42024049	Jeg sender over dere det som min Far har lovt . Men dere skal bli i byen til dere blir utrustet med kraft fra det høye . »
42024050	Så førte han dem ut mot Betania , og han løftet sine hender og velsignet dem .
42024051	Og mens han velsignet dem , skiltes han fra dem og ble tatt opp til himmelen .
42024052	De falt på kne og tilbad ham og vendte så tilbake til Jerusalem i stor glede .
42024053	Siden var de stadig i templet og lovpriste Gud .
43001001	I begynnelsen var Ordet . Ordet var hos Gud , og Ordet var Gud .
43001002	Han var i begynnelsen hos Gud .
43001003	Alt er blitt til ved ham ; uten ham er ikke noe blitt til av alt som er til .
43001004	I ham var liv , og livet var menneskenes lys .
43001005	Og lyset skinner i mørket , men mørket tok ikke imot det .
43001006	En mann stod fram , utsendt av Gud . Johannes var hans navn .
43001007	Han kom for å vitne ; han skulle vitne om lyset , så alle skulle komme til tro ved ham .
43001008	Det var ikke han som var lyset , men han skulle vitne om lyset .
43001009	Det sanne lys , som lyser for hvert menneske , kom nå til verden .
43001010	Han var i verden , og verden er blitt til ved ham , men verden kjente ham ikke .
43001011	Han kom til sitt eget , men hans egne tok ikke imot ham .
43001012	Alle som tok imot ham , dem gav han rett til å bli Guds barn — de som tror på hans navn .
43001013	De er ikke født av kjøtt og blod , ikke ved menneskers vilje og ikke ved manns vilje , men av Gud .
43001014	Og Ordet ble menneske og tok bolig iblant oss , og vi så hans herlighet , den herlighet som den enbårne Sønn har fra sin Far , full av nåde og sannhet .
43001015	Johannes vitner om ham og roper ut : « Det var om ham jeg sa : Han som kommer etter meg , er kommet foran meg , for han var til før meg . »
43001016	Av hans fylde har vi alle fått , nåde over nåde .
43001017	For loven ble gitt ved Moses , nåden og sannheten kom ved Jesus Kristus .
43001018	Ingen har noen gang sett Gud , men den enbårne , som er Gud , og som er i Faderens favn , han har vist oss hvem han er .
43001019	Dette er det vitnesbyrd Johannes gav da jødene sendte noen prester og levitter til ham fra Jerusalem for å spørre : « Hvem er du ? »
43001020	Da svarte han rett ut og bekjente åpent : « Jeg er ikke Messias . »
43001021	« Hvem er du da , » spurte de , « er du Elia ? » « Nei , det er jeg ikke , » svarte han . De spurte : « Er du profeten ? » « Nei , » sa han .
43001022	« Si oss da hvem du er , » sa de , « så vi kan ha et svar å gi dem som har sendt oss . Hva sier du om deg selv ? »
43001023	Han sa : « Jeg er en røst som roper i ødemarken : Gjør veien rett for Herren , som profeten Jesaja har sagt . »
43001024	Noen av de utsendte var fariseere ,
43001025	og de spurte : « Hvorfor døper du da , når du ikke er Messias eller Elia og heller ikke profeten ? »
43001026	Johannes svarte : « Jeg døper med vann . Men midt iblant dere står en dere ikke kjenner ,
43001027	han som kommer etter meg , han som jeg ikke er verdig til å løse sandalremmen for . »
43001028	Dette hendte i Betania på den andre siden av Jordan , der Johannes døpte .
43001029	Dagen etter ser han Jesus komme , og han sier : « Se , der er Guds lam , som bærer verdens synd .
43001030	Om ham var det jeg sa : Etter meg kommer en mann som er kommet foran meg , for han var til før meg .
43001031	Jeg visste heller ikke hvem han var , men for at han skal bli åpenbart for Israel , er jeg kommet og døper med vann . »
43001032	Og Johannes vitnet og sa : « Jeg så Ånden komme ned fra himmelen som en due , og den ble over ham .
43001033	Jeg visste heller ikke hvem han var , men han som sendte meg for å døpe med vann , sa til meg : Han du ser Ånden komme ned og bli over , han er det som døper med Den Hellige Ånd .
43001034	Og jeg har sett det , og dette er mitt vitnesbyrd : Han er Guds Sønn . »
43001035	Dagen etter stod Johannes der igjen sammen med to av sine disipler .
43001036	Da så han Jesus gå forbi og sa : « Se , der er Guds lam . »
43001037	De to disiplene hørte hva han sa og fulgte etter Jesus .
43001038	Jesus snudde seg og så at de fulgte ham , og han sa : « Hva vil dere ? » De svarte : « Rabbi , hvor bor du ? » Rabbi betyr lærer .
43001039	« Kom og se ! » sa Jesus . De gikk da med ham og så hvor han bodde , og de ble hos ham den dagen . Det var omkring den tiende time .
43001040	Andreas , Simon Peters bror , var en av de to som hadde hørt det Johannes sa , og som hadde fulgt etter Jesus .
43001041	Han traff nå først sin bror Simon og sa til ham : « Vi har funnet Messias . » Messias betyr Den Salvede .
43001042	Så førte han Simon til Jesus . Jesus så på ham og sa : « Du er Simon , sønn av Johannes . Du skal hete Kefas . » Kefas er det samme som Peter .
43001043	Dagen etter ville Jesus dra til Galilea . Da traff han Filip og sa til ham : « Følg meg ! »
43001044	Filip var fra Betsaida , den byen Peter og Andreas var fra .
43001045	Filip traff Natanael og sa til ham : « Vi har funnet ham som Moses har skrevet om i loven , og som også profetene har skrevet om : Det er Jesus fra Nasaret , Josefs sønn . »
43001046	« Kan det komme noe godt fra Nasaret ? » sa Natanael . Filip svarte : « Kom og se ! »
43001047	Jesus så Natanael komme og sa : « Se , det er en sann israelitt , en mann uten svik . »
43001048	« Hvor kjenner du meg fra ? » spurte Natanael . Jesus svarte : « Jeg så deg før Filip ropte på deg , da du satt under fikentreet . »
43001049	Da sa Natanael : « Rabbi , du er Guds Sønn , du er Israels konge . »
43001050	« Tror du fordi jeg sa at jeg så deg under fikentreet ? » sa Jesus . « Du skal få se større ting enn dette . »
43001051	Så sa han : « Sannelig , sannelig , jeg sier dere : Dere skal se himmelen åpnet og Guds engler stige opp og stige ned over Menneskesønnen . »
43002001	Den tredje dagen var det et bryllup i Kana i Galilea . Jesu mor var der ,
43002002	og Jesus og disiplene hans var også innbudt .
43002003	Da tok vinen slutt , og Jesu mor sa til ham : « De har ikke mer vin . »
43002004	« Kvinne , hva har du med mitt å gjøre ? » sa Jesus . « Min time er ennå ikke kommet . »
43002005	Men hans mor sa til tjenerne : « Det han sier dere , skal dere gjøre . »
43002006	Nå stod det noen vannkar av stein der , slik skikken var etter jødenes forskrifter om renselse . Det var seks kar , og hvert av dem tok to eller tre anker .
43002007	« Fyll karene med vann , » sa Jesus . Og tjenerne fylte dem til randen .
43002008	« Øs nå opp og bær det til kjøkemesteren , » sa han . De bar det til kjøkemesteren ,
43002009	og han smakte på vannet som var blitt til vin . Han visste ikke hvor den var kommet fra , men tjenerne som hadde øst opp vannet , visste det . Da bad han brudgommen komme
43002010	og sa : « Andre setter først fram den gode vinen , og når gjestene er drukne , kommer de med den dårlige . Men du har spart den gode vinen til nå . »
43002011	Dette sitt første tegn gjorde Jesus i Kana i Galilea . Han åpenbarte sin herlighet , og hans disipler trodde på ham .
43002012	Deretter drog han ned til Kapernaum , sammen med sin mor , sine brødre og sine disipler , og der ble de noen dager .
43002013	Det var nå like før jødenes påskefest , og Jesus drog opp til Jerusalem .
43002014	På tempelplassen traff han på dem som solgte okser , sauer og duer , og pengevekslerne som satt der .
43002015	Da laget han seg en svepe av tau og drev dem alle ut av helligdommen , og sauene og oksene deres med dem . Han strødde pengevekslernes penger utover , veltet bordene deres ,
43002016	og sa til dem som solgte duer : « Bort med dette , gjør ikke min Fars hus til en markedsplass ! »
43002017	Hans disipler mintes da det som står skrevet : Brennende iver for ditt hus skal fortære meg .
43002018	Da tok jødene til orde og spurte ham : « Kan du vise oss et tegn på at du har rett til å gjøre dette ? »
43002019	Jesus svarte : « Riv ned dette templet , og jeg skal reise det opp på tre dager . »
43002020	« I førtiseks år har de bygd på dette templet , og du vil reise det opp igjen på tre dager ? » sa de .
43002021	Men han talte om sitt legemes tempel .
43002022	Da han var stått opp fra de døde , husket disiplene at han hadde sagt dette , og de trodde Skriften og det ordet Jesus hadde sagt .
43002023	Mens han var i Jerusalem under påskefesten , kom mange til tro på hans navn , for de så de tegn han gjorde .
43002024	Men Jesus viste dem ingen fortrolighet , for han kjente dem alle .
43002025	Han trengte ikke andres vitnesbyrd om noe menneske , for han visste selv hva som bodde i mennesket .
43003001	Det var en mann blant fariseerne som hette Nikodemus , en av jødenes rådsherrer .
43003002	Han kom til Jesus om natten og sa : « Rabbi , vi vet at du er en lærer som er kommet fra Gud , for ingen kan gjøre de tegn du gjør , uten at Gud er med ham . »
43003003	Jesus svarte : « Sannelig , sannelig , jeg sier deg : Ingen kan se Guds rike hvis han ikke blir født på ny . »
43003004	« Hvordan kan en som er gammel , bli født ? » sa Nikodemus , « han kan da ikke komme inn i sin mors liv igjen og bli født ? »
43003005	Jesus svarte : « Sannelig , sannelig , jeg sier deg : Den som ikke blir født av vann og Ånd , kan ikke komme inn i Guds rike .
43003006	Det som er født av kjøtt , er kjøtt , men det som er født av Ånden , er ånd .
43003007	Undre deg ikke over at jeg sa at dere må fødes på ny .
43003008	Vinden blåser dit den vil , du hører den suser , men du vet ikke hvor den kommer fra og hvor den farer hen . Slik er det med den som er født av Ånden . »
43003009	« Hvordan kan dette skje ? » spurte Nikodemus .
43003010	Jesus svarte : « Du er en lærer for Israel og vet ikke det ?
43003011	Sannelig , sannelig , jeg sier deg : Vi taler om det vi vet , og vitner om det vi har sett , men dere tar ikke imot vårt vitnesbyrd .
43003012	Hvis dere ikke tror når jeg taler til dere om de jordiske ting , hvordan kan dere da tro når jeg taler om de himmelske ?
43003013	Ingen annen er steget opp til himmelen enn han som er steget ned fra himmelen ; det er Menneskesønnen , som er i himmelen .
43003014	Og likesom Moses løftet opp slangen i ørkenen , slik skal også Menneskesønnen løftes opp ,
43003015	for at hver den som tror på ham , skal ha evig liv .
43003016	For så høyt har Gud elsket verden at han gav sin Sønn , den enbårne , for at hver den som tror på ham , ikke skal gå fortapt , men ha evig liv .
43003017	Gud sendte ikke sin Sønn til verden for å dømme verden , men for at verden skulle bli frelst ved ham .
43003018	Den som tror på ham , blir ikke dømt . Den som ikke tror , er allerede dømt , fordi han ikke har trodd på Guds enbårne Sønns navn .
43003019	Og dette er dommen , at lyset er kommet til verden , og menneskene elsket mørket høyere enn lyset , fordi deres gjerninger var onde .
43003020	For den som gjør det onde , hater lyset og vil ikke komme til lyset , for at hans gjerninger ikke skal bli avslørt .
43003021	Men den som følger sannheten , kommer til lyset , for at det skal bli klart at hans gjerninger er gjort i Gud . »
43003022	Etter dette drog Jesus og hans disipler videre til Judea . Der ble han nå en tid sammen med dem og døpte .
43003023	Johannes døpte også , i Ainon ved Salim , der det var mye vann , og folk kom dit og ble døpt .
43003024	Dette var før Johannes ble kastet i fengsel .
43003025	Nå oppstod det en strid mellom disiplene til Johannes og en jøde om renselsen .
43003026	Disiplene gikk til Johannes og sa til ham : « Rabbi , den mannen som var sammen med deg på den andre siden av Jordan , og som du vitnet om , han døper nå , og alle går til ham . »
43003027	Johannes svarte : « Et menneske kan ikke få noe , om det ikke blir gitt ham fra himmelen .
43003028	Dere er selv mine vitner på at jeg sa : Jeg er ikke Messias , men jeg er sendt i forveien for ham .
43003029	Den som har bruden , han er brudgom . Men brudgommens venn som står og hører på ham , gleder seg over å høre brudgommens stemme . Denne glede er nå blitt min , helt og fullt .
43003030	Han skal vokse , jeg skal avta .
43003031	Han som kommer ovenfra , står over alle . Den som kommer fra jorden , er av jorden og taler jordisk . Han som kommer fra himmelen , står over alle .
43003032	Han vitner om det han har sett og hørt , men ingen tar imot hans vitnesbyrd .
43003033	Den som har tatt imot hans vitnesbyrd , har stadfestet at Gud taler sant .
43003034	Han som Gud har utsendt , taler ord fra Gud , for Gud gir Ånden i fullt mål .
43003035	Faderen elsker Sønnen , og alt har han gitt i hans hånd .
43003036	Den som tror på Sønnen , har evig liv . Den som er ulydig mot Sønnen , skal ikke se livet , men Guds vrede blir over ham . »
43004001	Fariseerne fikk vite at Jesus vant flere disipler og døpte flere enn Johannes .
43004002	I virkeligheten var det ikke Jesus som døpte , men disiplene hans .
43004003	Da Jesus fikk høre dette om fariseerne , forlot han Judea og drog igjen til Galilea .
43004004	Han måtte da reise gjennom Samaria ,
43004005	og han kom til en by som hette Sykar . Den ligger i nærheten av det jordstykket Jakob gav sin sønn Josef .
43004006	Der var Jakobs brønn . Jesus var trett etter vandringen , og han satte seg ned ved brønnen . Det var omkring den sjette time .
43004007	Da kommer en samaritansk kvinne for å hente vann . Jesus sier til henne : « La meg få drikke . »
43004008	Hans disipler var nå gått inn i byen for å kjøpe mat .
43004009	Hun sier : « Hvordan kan du som er jøde , be meg , en samaritansk kvinne , om å få drikke ? » Jødene omgås nemlig ikke samaritanerne .
43004010	Jesus svarte : « Kjente du Guds gave , og visste du hvem det er som ber deg om drikke , da hadde du bedt ham , og han hadde gitt deg levende vann . »
43004011	« Herre , » sa hun , « du har ikke noe å dra opp vann med , og brønnen er dyp . Hvor får du så det levende vann fra ?
43004012	Du er vel ikke større enn vår stamfar Jakob som gav oss brønnen og selv drakk av den , og like ens sønnene hans og buskapen ? »
43004013	Jesus svarte : « Den som drikker av dette vannet , blir tørst igjen .
43004014	Men den som drikker av det vann jeg vil gi ham , skal aldri mer tørste . Det vann jeg vil gi ham , skal bli en kilde i ham med vann som veller fram og gir evig liv . »
43004015	Kvinnen sier til ham : « Herre , gi meg dette vannet , så jeg ikke blir tørst igjen og slipper å gå hit og dra opp vann . »
43004016	Da sa Jesus til henne : « Gå og hent din mann , og kom så hit . »
43004017	« Jeg har ingen mann , » svarte kvinnen . « Med rette sier du at du ikke har noen mann , » sa Jesus ,
43004018	« for du har hatt fem menn , og den du nå har , er ikke din mann . Der snakket du sant . »
43004019	« Herre , jeg ser at du er en profet , » sa kvinnen .
43004020	« Våre forfedre har tilbedt Gud på dette fjellet , og dere sier at Jerusalem er det stedet hvor en skal tilbe . »
43004021	Jesus sier til henne : « Tro meg , kvinne , den tid kommer da dere verken skal tilbe Faderen på dette fjellet eller i Jerusalem .
43004022	Dere tilber det dere ikke kjenner , men vi tilber det vi kjenner , for frelsen kommer fra jødene .
43004023	Men den tid kommer , ja , den er nå , da de sanne tilbedere skal tilbe Faderen i ånd og sannhet . For slike tilbedere vil Faderen ha .
43004024	Gud er ånd , og den som tilber ham , må tilbe i ånd og sannhet . »
43004025	« Jeg vet at Messias kommer , » sa kvinnen — Messias er det samme som Kristus — « og når han kommer , skal han si oss alt . »
43004026	Jesus sier til henne : « Det er jeg , jeg som taler med deg . »
43004027	I det samme kom disiplene hans , og de undret seg over at han snakket med en kvinne . Men ingen av dem spurte hva han ville eller hvorfor han snakket med henne .
43004028	Kvinnen lot nå vannkrukken stå og gikk inn i byen og sa til folk :
43004029	« Kom og se en mann som har fortalt meg alt det jeg har gjort ! Han skulle vel ikke være Messias ? »
43004030	Da drog de ut av byen og kom til ham .
43004031	I mellomtiden sa disiplene til Jesus : « Rabbi , spis ! »
43004032	« Jeg har mat å spise som dere ikke vet om , » svarte han .
43004033	De sa til hverandre : « Har kanskje noen brakt ham mat ? »
43004034	Men Jesus sa til dem : « Min mat er å gjøre det han vil som har sendt meg , og fullføre hans verk .
43004035	Sier dere ikke selv : Ennå er det fire måneder til de høster inn . Men jeg sier dere : Løft blikket og se på markene , de står alt hvite mot høst .
43004036	Den som høster , får sin lønn og samler inn grøde for det evige liv , slik at den som sår og den som høster , kan glede seg sammen .
43004037	Her er det et sant ord at én sår , og en annen høster .
43004038	Jeg har sendt dere ut for å høste det dere ikke har arbeidet med . Andre har arbeidet , og dere har gått inn i deres arbeid . »
43004039	Mange av samaritanerne fra denne byen var kommet til tro på Jesus på grunn av det kvinnen sa da hun vitnet : « Han har sagt meg alt det jeg har gjort . »
43004040	Nå kom de til ham og bad ham bli hos dem , og han ble der to dager .
43004041	Mange flere trodde , da de fikk høre hans eget ord ,
43004042	og de sa til kvinnen : « Nå tror vi ikke lenger på grunn av det du sa . Vi har selv hørt ham , og vi vet at han virkelig er verdens frelser . »
43004043	Da de to dagene var gått , drog Jesus videre derfra til Galilea .
43004044	Han hadde selv sagt at en profet ikke blir aktet på sitt eget hjemsted .
43004045	Da han kom til Galilea , tok folket der vel imot ham , for de hadde sett alt det han hadde gjort i Jerusalem under høytiden . De hadde også vært der i høytiden .
43004046	Jesus kom nå igjen til Kana i Galilea , der han hadde gjort vann til vin . I Kapernaum bodde en kongelig embetsmann , og hans sønn var syk .
43004047	Da han fikk høre at Jesus var kommet fra Judea til Galilea , gikk han av sted og bad ham komme ned og gjøre sønnen hans frisk , for gutten var døden nær .
43004048	Jesus sa til ham : « Uten at dere ser tegn og under , tror dere ikke . »
43004049	« Herre , kom — før gutten min dør ! » sa mannen .
43004050	« Gå hjem , din sønn lever ! » sa Jesus til ham . Og mannen trodde Jesu ord og gikk av sted .
43004051	Da han ennå var på hjemveien , kom tjenerne og møtte ham , og de fortalte at gutten hans levde .
43004052	Han spurte dem når det var blitt bedre med ham . De sa : « I går ved den sjuende time gav feberen seg . »
43004053	Faren skjønte at det var skjedd akkurat da Jesus sa til ham : « Din sønn lever . » Og han kom til tro sammen med hele sin familie .
43004054	Dette sitt andre tegn gjorde Jesus da han kom fra Judea til Galilea .
43005001	Etter dette var det en av jødenes høytider , og Jesus drog opp til Jerusalem .
43005002	Ved Saueporten i Jerusalem ligger en dam som på hebraisk heter Betesda . Den er omgitt av fem bueganger ,
43005003	og der lå det en mengde syke : blinde , lamme , vanføre . De ventet på at vannet skulle bli rørt opp .
43005004	For en Herrens engel steg fra tid til annen ned i dammen og rørte opp vannet . Den første som steg ned i dammen etter at vannet var blitt rørt opp , ble frisk , hvilken sykdom han så led av .
43005005	Det var en mann der som hadde vært syk i trettiåtte år .
43005006	Jesus så ham ligge der og visste at han hadde vært syk lenge , og han sa til ham : « Vil du bli frisk ? »
43005007	Den syke svarte : « Herre , jeg har ingen som kan få meg ned i dammen når vannet er rørt opp . Og når så jeg kommer , er det alltid en annen som går uti før meg . »
43005008	Da sier Jesus til ham : « Stå opp , ta båren din og gå ! »
43005009	Og straks ble mannen frisk ; han tok båren og gikk . Men det var sabbat denne dagen ,
43005010	og jødene sa til ham som var blitt helbredet : « Det er sabbat , du har ikke lov til å bære båren . »
43005011	Han svarte : « Han som gjorde meg frisk , sa : Ta båren din og gå ! »
43005012	« Hvem er den mannen som sa at du skulle ta den og gå ? » spurte de .
43005013	Han som var blitt frisk , visste ikke hvem han var . For Jesus hadde trukket seg unna , fordi det var så mye folk der .
43005014	Senere traff Jesus mannen på tempelplassen og sa til ham : « Nå er du blitt frisk . Synd ikke mer , for at ikke noe verre skal hende deg . »
43005015	Mannen gikk , og han fortalte jødene at det var Jesus som hadde gjort ham frisk .
43005016	Fordi Jesus hadde gjort dette på sabbaten , begynte jødene å forfølge ham .
43005017	Men han sa til dem : « Min Far arbeider til denne dag ; også jeg arbeider . »
43005018	Etter dette var jødene enda mer oppsatt på å få ham drept ; ikke bare brøt han sabbaten , men han kalte også Gud sin egen far og gjorde seg dermed lik Gud .
43005019	Men Jesus tok til orde og sa til dem : Sannelig , sannelig , det sier jeg dere : Sønnen kan ikke gjøre noe av seg selv , men bare det han ser Faderen gjøre . Det Faderen gjør , det gjør også Sønnen .
43005020	For Faderen elsker Sønnen og viser ham alt det han selv gjør . Og han skal vise ham større gjerninger enn dette , så dere skal undre dere .
43005021	For likesom Faderen reiser opp de døde og gjør dem levende , slik gjør også Sønnen levende dem han vil .
43005022	Og Faderen dømmer ingen , men han har overgitt all dom til Sønnen ,
43005023	for at alle skal ære Sønnen slik de ærer Faderen . Den som ikke ærer Sønnen , ærer heller ikke Faderen som har sendt ham .
43005024	Sannelig , sannelig , jeg sier dere : Den som hører mitt ord og tror på ham som har sendt meg , han har evig liv og kommer ikke for dommen , men er gått over fra døden til livet .
43005025	Sannelig , sannelig , jeg sier dere : Den tid kommer , ja , den er nå , da de døde skal høre Guds Sønns røst , og de som hører , skal leve .
43005026	For likesom Faderen har liv i seg selv , har han også gitt Sønnen å ha liv i seg ,
43005027	og han har gitt ham myndighet til å holde dom , fordi han er Menneskesønnen .
43005028	Dere må ikke undre dere over dette , for den time kommer da alle de som er i gravene , skal høre hans røst .
43005029	De skal komme fram , og de som har gjort det gode , skal stå opp til livet , men de som har gjort det onde , skal stå opp til dom .
43005030	Jeg kan ikke gjøre noe av meg selv . Jeg hører , og etter det dømmer jeg , og min dom er rettferdig . For det er ikke min egen vilje jeg vil fremme , men hans vilje som har sendt meg .
43005031	Vitner jeg om meg selv , da er mitt vitnesbyrd ikke gyldig .
43005032	Men det er en annen som vitner om meg , og jeg vet at hans vitnesbyrd om meg er sant .
43005033	Dere sendte bud til Johannes , og han vitnet for sannheten .
43005034	Jeg tar ikke imot noe vitnesbyrd fra et menneske , men jeg sier dette for at dere skal bli frelst .
43005035	Johannes var et brennende og skinnende lys , og for en stund ville dere glede dere i lyset fra ham .
43005036	Men jeg har et sterkere vitnesbyrd enn det Johannes gav : de gjerninger Faderen har gitt meg å fullføre . De gjerninger jeg gjør , vitner om at Faderen har sendt meg .
43005037	Ja , Faderen som har sendt meg , han har selv vitnet om meg . Hans røst har dere aldri hørt , og hans skikkelse har dere ikke sett .
43005038	Hans ord har ingen plass i dere , for dere tror ikke på den han har sendt .
43005039	Dere gransker skriftene , fordi dere mener at dere har evig liv i dem — og nettopp de vitner om meg !
43005040	Men dere vil ikke komme til meg slik at dere kan ha liv .
43005041	Jeg tar ikke imot ære fra mennesker ,
43005042	men jeg kjenner dere og vet at dere ikke eier kjærligheten til Gud .
43005043	Jeg er kommet i min Fars navn , og dere tar ikke imot meg . Men om en annen kommer i sitt eget navn , så tar dere imot ham .
43005044	Hvordan kan dere tro , dere som gjerne vil ha ære av hverandre og ikke søker ære hos den eneste Gud ?
43005045	Tro ikke at jeg vil anklage dere hos Faderen . Den som anklager dere , er Moses , han som dere setter deres håp til .
43005046	Hadde dere trodd Moses , hadde dere også trodd meg . For det er om meg han har skrevet .
43005047	Hvis dere ikke tror hans skrifter , hvordan kan dere da tro mine ord ?
43006001	Senere drog Jesus over til den andre siden av Galilea-sjøen , som også kalles Tiberias-sjøen .
43006002	En stor folkemengde fulgte etter ham , fordi de så de tegn han gjorde ved å helbrede de syke .
43006003	Jesus gikk opp i fjellet , og der satte han seg ned sammen med sine disipler .
43006004	Påsken , jødenes høytid , var nær .
43006005	Da Jesus så opp og la merke til at en stor folkemengde kom til ham , sa han til Filip : « Hvor skal vi kjøpe brød , så alle disse kan få noe å spise ? »
43006006	Dette sa han for å prøve ham , for han visste selv hva han ville gjøre .
43006007	Filip svarte : « Brød for to hundre denarer er ikke nok til at hver av dem kan få et lite stykke . »
43006008	En annen av disiplene , Andreas , bror til Simon Peter , sa da til ham :
43006009	« Det er en liten gutt her , som har fem byggbrød og to fisker , men hva er det til så mange ? »
43006010	Da sa Jesus : « La folket sette seg ned . » Det var mye gress på stedet , og de satte seg ned . Tallet på mennene var omkring fem tusen .
43006011	Da tok Jesus brødene , bad takkebønnen og delte ut til dem mens de satt der , likeså av fiskene , så mye de ville ha .
43006012	Da de var blitt mette , sa han til disiplene : « Sank sammen de stykkene som er blitt til overs , slik at ingen ting går til spille . »
43006013	De gjorde det , og de fylte tolv kurver med stykker som var blitt igjen av de fem byggbrødene , etter at alle hadde spist .
43006014	Da folk så det tegnet som Jesus hadde gjort , sa de : « Dette er profeten som skal komme til verden ! »
43006015	Jesus forstod at de ville komme og føre ham bort med makt for å gjøre ham til konge . Derfor gikk han fra dem opp i fjellet , han alene .
43006016	Da det ble kveld , kom disiplene ned til sjøen
43006017	og gikk om bord i båten for å dra over til Kapernaum . Det var allerede mørkt , og Jesus var ennå ikke kommet ned til dem .
43006018	Sjøen gikk høyt , for det blåste en kraftig vind .
43006019	Da de hadde rodd tjuefem eller tretti stadier , så de at Jesus kom gående på sjøen og nærmet seg båten , og de ble grepet av frykt .
43006020	Men Jesus sa til dem : « Det er meg , vær ikke redde ! »
43006021	Da lot de ham komme opp i båten , og straks var den ved land der de skulle legge til .
43006022	Dagen etter var det ennå mange mennesker på den andre siden av sjøen . De hadde sett at det bare var én båt der og at Jesus ikke var gått om bord i den sammen med disiplene ; de hadde dratt bort alene .
43006023	Nå kom noen båter fra Tiberias og la til nær det stedet hvor Herren hadde bedt takkebønnen og de hadde spist brødet .
43006024	Da folk så at verken Jesus eller disiplene hans var der , gikk de i båtene og drog over til Kapernaum og lette etter Jesus der .
43006025	De fant ham da på den siden av sjøen og sa til ham : « Rabbi , når kom du hit ? »
43006026	Jesus svarte : « Sannelig , sannelig , det sier jeg dere : Dere søker meg fordi dere spiste av brødene og ble mette , ikke fordi dere har sett tegn .
43006027	Arbeid ikke for den mat som forgår , men for den mat som består og gir evig liv , den som Menneskesønnen vil gi dere . For på ham har Gud , Faderen , satt sitt segl . »
43006028	Da sa de til ham : « Hva er da de gjerninger Gud vil vi skal gjøre ? »
43006029	Jesus svarte : « Dette er den gjerning Gud vil dere skal gjøre : å tro på ham som Gud har sendt . »
43006030	« Hvilket tegn gjør du , så vi kan se det og tro på deg ? » spurte de . « Hva kan du gjøre ?
43006031	Våre fedre spiste manna i ørkenen , slik det står skrevet : Brød fra himmelen gav han dem å spise . »
43006032	Jesus svarte : « Sannelig , sannelig , jeg sier dere : Moses gav dere ikke brødet fra himmelen ; det er min Far som gir dere det sanne brød fra himmelen .
43006033	Guds brød er det brød som kommer ned fra himmelen og gir verden liv . »
43006034	Da sa de : « Herre , gi oss alltid dette brød . »
43006035	Jesus svarte : « Jeg er livets brød . Den som kommer til meg , skal ikke hungre , og den som tror på meg , skal aldri tørste .
43006036	Men jeg har sagt dere at dere har sett meg og likevel ikke tror .
43006037	Alle de som Faderen gir meg , kommer til meg , og den som kommer til meg , vil jeg så visst ikke støte bort .
43006038	For jeg er ikke kommet ned fra himmelen for å gjøre det jeg selv vil , men det han vil , som har sendt meg .
43006039	Og hans vilje er at jeg ikke skal miste noen av alle dem han har gitt meg , men reise dem opp på den siste dag .
43006040	For dette er min Fars vilje , at den som ser Sønnen og tror på ham , skal ha evig liv , og jeg skal reise ham opp på den siste dag . »
43006041	Jødene mumlet forarget fordi han sa : « Jeg er brødet som kommer ned fra himmelen . »
43006042	Og de spurte : « Er ikke dette Jesus , Josefs sønn ? Vi kjenner da både hans far og hans mor . Hvordan kan han si at han er kommet ned fra himmelen ? »
43006043	Jesus svarte : « Hold opp med denne murringen !
43006044	Ingen kan komme til meg uten at Faderen som har sendt meg , drar ham ; og jeg skal reise ham opp på den siste dag .
43006045	Det står skrevet hos profetene : Alle skal være opplært av Gud . Den som hører på Faderen og lærer av ham , kommer til meg .
43006046	Jeg sier ikke at noen har sett Faderen ; bare han som er fra Gud , har sett Faderen .
43006047	Sannelig , sannelig , jeg sier dere : Den som tror , har evig liv .
43006048	Jeg er livets brød .
43006049	Fedrene deres spiste manna i ørkenen , men de døde .
43006050	Det brødet som kommer ned fra himmelen , er slik at den som spiser av det , ikke dør .
43006051	Jeg er det levende brød som er kommet ned fra himmelen . Den som spiser av dette brød , skal leve til evig tid . Og det brød jeg vil gi , er mitt legeme som jeg gir til liv for verden . »
43006052	Nå ble det en strid mellom jødene , og de sa : « Hvordan kan han gi oss sitt legeme å spise ? »
43006053	Jesus sa da til dem : « Sannelig , sannelig , jeg sier dere : Hvis dere ikke spiser Menneskesønnens legeme og drikker hans blod , har dere ikke livet i dere .
43006054	Men den som spiser mitt legeme og drikker mitt blod , har evig liv , og jeg skal reise ham opp på den siste dag .
43006055	For mitt legeme er den sanne mat , og mitt blod er den sanne drikk .
43006056	Den som spiser mitt legeme og drikker mitt blod , blir i meg og jeg i ham .
43006057	Likesom Faderen , den levende , har sendt meg , og jeg har liv ved ham , slik skal også den som spiser meg , ha liv ved meg .
43006058	Dette er det brød som er kommet ned fra himmelen , ikke det fedrene spiste , de som døde . For den som spiser dette brød , skal leve i all evighet . »
43006059	Dette sa han da han lærte folket i synagogen i Kapernaum .
43006060	Mange av disiplene som hørte det , sa da : « Dette er harde ord ! Hvem kan høre på slikt ? »
43006061	Jesus visste med seg selv at disiplene hans var forarget , og han sa : « Synes dere dette er anstøtelig ?
43006062	Hva så når dere ser Menneskesønnen stige opp dit hvor han var før ?
43006063	Det er Ånden som gjør levende ; her kan mennesket intet utrette . De ord jeg har talt til dere , er ånd og liv .
43006064	Men det er noen av dere som ikke tror . » For Jesus visste fra første stund hvem som ikke trodde , og hvem som skulle forråde ham .
43006065	Og han la til : « Derfor sa jeg til dere at ingen kan komme til meg uten at det er gitt ham av Faderen . »
43006066	Etter dette trakk mange av hans disipler seg tilbake og gikk ikke lenger omkring sammen med ham .
43006067	Da spurte Jesus de tolv : « Vil også dere gå bort ? »
43006068	Men Simon Peter svarte : « Herre , hvem skal vi gå til ? Du har det evige livs ord ,
43006069	og vi tror og vet at du er Guds Hellige . »
43006070	Da sa Jesus : « Har jeg ikke utvalgt dere tolv ? Og en av dere er en djevel . »
43006071	Han tenkte på Judas , sønn av Simon Iskariot . For han skulle forråde Jesus , han som var en av de tolv .
43007001	Siden drog Jesus omkring i Galilea . Han ville ikke være i Judea , fordi jødene stod ham etter livet .
43007002	Det var like før løvhyttefesten , en av jødenes høytider .
43007003	Brødrene hans sa da til ham : « Dra bort herfra og reis til Judea , så også disiplene dine kan få se de gjerninger du gjør !
43007004	For ingen virker i det skjulte , hvis han vil bli kjent . Når du nå gjør slike gjerninger , så stå fram for all verden ! »
43007005	For heller ikke brødrene hans trodde på ham .
43007006	Jesus sa til dem : « Min tid er ennå ikke kommet , men for dere er det alltid den rette tid .
43007007	Verden kan ikke hate dere , men meg hater den , fordi jeg vitner om at dens gjerninger er onde .
43007008	Dere kan dra opp til høytiden ; jeg drar ikke , for min tid er ennå ikke kommet . »
43007009	Dette sa han til dem og ble selv igjen i Galilea .
43007010	Men etter at brødrene hans var dratt opptil høytiden , drog han også av sted , ikke åpenlyst , men uten at noen la merke til det .
43007011	Jødene lette etter ham under festen og spurte : « Hvor er han ? »
43007012	Og det ble hvisket mye om ham i mengden . Noen sa : « Han er en god mann . » « Nei , han fører folket vill ! » sa andre .
43007013	Ingen snakket åpent om ham , for de var redde for jødene .
43007014	Det var alt midt i høytiden da Jesus gikk opp på tempelplassen og begynte å undervise .
43007015	Jødene undret seg og sa : « Hvor har han sin lærdom fra , han som selv ikke har fått noen opplæring ? »
43007016	Jesus svarte : « Min lære er ikke min egen , den er fra ham som har sendt meg .
43007017	Den som vil gjøre hans vilje , skal kjenne om læren er av Gud , eller om jeg har den fra meg selv .
43007018	Den som taler ut fra seg selv , søker sin egen ære . Men den som søker ære for ham som har sendt ham , taler sant , og det er ikke urett i ham .
43007019	Har ikke Moses gitt dere loven ? Men ingen av dere holder loven . Hvorfor ønsker dere da å drepe meg ? »
43007020	« Du er besatt , » svarte de , « hvem er det som vil drepe deg ? »
43007021	Jesus svarte : « Én gjerning har jeg gjort , og dere undrer dere alle over den .
43007022	Moses har gitt dere omskjærelsen — det vil si , den skriver seg ikke fra Moses , men fra fedrene — og dere omskjærer , selv om det er sabbat .
43007023	Hvis nå et menneske blir omskåret på en sabbat for at ikke Moseloven skal bli brutt , kan dere da bli sinte på meg fordi jeg gjorde hele mannen frisk på en sabbat ?
43007024	Døm ikke etter det dere ser , men døm rettferdig ! »
43007025	Da sa noen av dem som bodde i Jerusalem : « Er ikke dette han som de vil drepe ?
43007026	Og nå står han og taler åpenlyst , og de sier ikke noe til ham . Kanskje rådsherrene virkelig er kommet til at han er Messias ?
43007027	Men vi vet jo hvor denne mannen kommer fra . Når Messias kommer , skal ingen vite hvor han er fra . »
43007028	Jesus lærte folket på tempelplassen , og nå ropte han ut : « Dere kjenner meg og vet hvor jeg kommer fra . Men jeg er ikke kommet av meg selv , og han som har sendt meg , er troverdig . Ham kjenner dere ikke .
43007029	Men jeg kjenner ham , for jeg kommer fra ham , og han har sendt meg . »
43007030	Da ville de gripe ham , men det var ingen som la hånd på ham , for hans time var ennå ikke kommet .
43007031	Blant folket var det mange som trodde på ham , og de sa : « Når Messias kommer , skal han da gjøre flere tegn enn denne mannen har gjort ? »
43007032	Fariseerne hørte at folket gikk og hvisket slik om ham , og overprestene og fariseerne sendte nå ut sine menn for å gripe ham .
43007033	Da sa Jesus : « Ennå en liten stund er jeg hos dere , så går jeg til ham som har sendt meg .
43007034	Dere skal søke meg , men ikke finne meg , for der jeg er , dit kan dere ikke komme . »
43007035	Jødene sa til hverandre : « Hvor vil han dra hen , siden vi ikke skal finne ham ? Vil han kanskje reise ut til våre landsmenn blant grekerne og preke for grekere ?
43007036	Hva mener han med det han sa : Dere skal søke meg og ikke finne meg , og der jeg er , dit kan dere ikke komme ? »
43007037	På den siste dag i høytiden , den store festdagen , stod Jesus fram og ropte : « Den som tørster , la ham komme til meg og drikke !
43007038	Den som tror på meg , fra hans indre skal det , som Skriften har sagt , renne strømmer av levende vann . »
43007039	Dette sa han om den Ånd de som trodde på ham , skulle få . For Ånden var ennå ikke kommet , fordi Jesus ennå ikke hadde fått del i herligheten .
43007040	Noen i folkemengden sa da de hørte hans ord : « Dette må være profeten . »
43007041	« Nei , det er Messias , » sa andre . Da sa noen : « Messias kommer vel ikke fra Galilea ?
43007042	Sier ikke Skriften at Messias skal være av Davids ætt og komme fra Betlehem , Davids hjemby ? »
43007043	Da ble det splittelse i folkemengden på grunn av ham .
43007044	Noen ville gripe ham , men det var ingen som la hånd på ham .
43007045	Vaktene kom nå tilbake til overprestene og fariseerne . « Hvorfor har dere ikke ført ham hit ? » spurte de .
43007046	De svarte : « Aldri har noe menneske talt slik som denne mannen . »
43007047	« Er dere også ført vill ? » sa fariseerne .
43007048	« Har kanskje noen av rådsherrene trodd på ham ? Eller noen av fariseerne ?
43007049	Men denne hopen som ikke kjenner loven — forbannet er den ! »
43007050	Nikodemus , en av deres egne , han som en gang før hadde kommet til Jesus , sa da :
43007051	« Vår lov dømmer vel ikke en mann før han er blitt forhørt , og en vet hva han har gjort ? »
43007052	« Er kanskje du også fra Galilea ? » svarte de . « Gransk etter , og du vil finne at ingen profet kommer fra Galilea . »
43007053	Så gikk de hjem hver til sitt ,
43008001	og Jesus gikk ut til Oljeberget .
43008002	Tidlig neste morgen kom han til templet igjen . Folkemengden samlet seg om ham , han satte seg ned og begynte å undervise dem .
43008003	Da kom de skriftlærde og fariseerne med en kvinne som var grepet i ekteskapsbrudd , og de stilte henne fram
43008004	og sa : « Mester , denne kvinnen er grepet på fersk gjerning i ekteskapsbrudd .
43008005	I loven har Moses påbudt at slike kvinner skal steines . Hva sier så du ? »
43008006	Dette sa de for å sette ham på prøve , så de kunne få noe å anklage ham for . Jesus bøyde seg ned og skrev på jorden med fingeren .
43008007	Men da de fortsatte å spørre , rettet han seg opp og sa : « Den av dere som er uten synd , kan kaste den første steinen på henne . »
43008008	Så bøyde han seg ned igjen og skrev på jorden .
43008009	Da de hørte dette , gikk de bort , den ene etter den andre , de eldste først . Til slutt var Jesus igjen alene med kvinnen som stod der .
43008010	Da rettet han seg opp og spurte : « Kvinne , hvor er de ? Har ingen fordømt deg ? »
43008011	Hun svarte : « Nei , Herre , ingen . » Da sa Jesus : « Heller ikke jeg fordømmer deg . Gå bort , og synd ikke mer fra nå av ! »
43008012	Igjen talte Jesus til folket og sa : « Jeg er verdens lys . Den som følger meg , skal ikke vandre i mørket , men ha livets lys . »
43008013	Fariseerne sa til ham : « Du vitner i egen sak , ditt vitnesbyrd er ikke gyldig . »
43008014	Jesus svarte : « Vitner jeg i egen sak , er mitt vitnesbyrd likevel sant , for jeg vet hvor jeg er kommet fra og hvor jeg går hen . Men dere vet ikke hvor jeg kommer fra og hvor jeg går hen .
43008015	Dere dømmer slik mennesker gjør , men jeg dømmer ingen .
43008016	Og om jeg dømmer , så er min dom gyldig . For jeg er ikke alene , men han som har sendt meg , er med .
43008017	Og i deres egen lov står det skrevet at et vitnesbyrd fra to mennesker skal gjelde som sant .
43008018	Jeg vitner om meg selv , og Faderen som har sendt meg , vitner også om meg . »
43008019	« Hvor er din far ? » spurte de . Jesus svarte : « Dere kjenner verken meg eller min Far . Hadde dere kjent meg , hadde dere også kjent min Far . »
43008020	Dette sa Jesus da han underviste ved tempelkisten . Men ingen grep ham , for hans time var ennå ikke kommet .
43008021	Igjen talte Jesus til dem : « Jeg går bort , og dere skal søke meg , men dere skal dø i deres synd . Dit jeg går , kan dere ikke komme . »
43008022	Jødene sa da : « Han vil vel ikke ta sitt eget liv , siden han sier : Dit jeg går , kan dere ikke komme ? »
43008023	Han sa til dem : « Dere er nedenfra , jeg er ovenfra . Dere er av denne verden , jeg er ikke av denne verden .
43008024	Jeg sa at dere skal dø i deres synder . For hvis dere ikke tror at « jeg er Han » , skal dere dø i deres synder . »
43008025	« Hvem er du ? » spurte de . « Hvorfor snakker jeg i det hele tatt med dere ? » sa Jesus .
43008026	« Jeg har mye å si om dere og dømme dere for . Men han som har sendt meg , taler sant , og det jeg har hørt av ham , det sier jeg til verden . »
43008027	De skjønte ikke at det var om Faderen han talte til dem .
43008028	Da sa Jesus : « Når dere får løftet Menneskesønnen opp , da skal dere forstå at « jeg er Han » , og at jeg ikke gjør noe av meg selv , men taler slik Faderen har lært meg .
43008029	Og han som har sendt meg , er med meg . Han har ikke latt meg være alene , for jeg gjør alltid det som er etter hans gode vilje . »
43008030	Da han sa dette , var det mange som trodde på ham .
43008031	Jesus sa da til de jøder som var kommet til tro på ham : « Hvis dere blir i mitt ord , er dere virkelig mine disipler .
43008032	Da skal dere kjenne sannheten , og sannheten skal gjøre dere fri . »
43008033	De sa til ham : « Vi er Abrahams ætt og har aldri vært noens treller . Hvordan kan du da si at vi skal bli fri ? »
43008034	Jesus svarte dem : « Sannelig , sannelig , det sier jeg dere : Den som gjør synd , er syndens trell .
43008035	En trell blir ikke i huset for alltid , men en sønn blir der for alltid .
43008036	Får Sønnen frigjort dere , da blir dere virkelig fri .
43008037	Jeg vet at dere er Abrahams ætt . Men dere vil drepe meg , for mitt ord får ikke rom hos dere .
43008038	Jeg taler om det jeg har sett hos Faderen , og dere gjør det dere har hørt hos deres far . »
43008039	« Vår far er Abraham , » sa de . Jesus svarte : « Var dere Abrahams barn , gjorde dere som Abraham .
43008040	Men dere vil drepe meg — en mann som har sagt dere sannheten , som han har hørt av Gud . Det gjorde ikke Abraham .
43008041	Dere gjør som deres egen far . » « Vi er ikke født i hor , » sa de . « Vi har én far , det er Gud . »
43008042	Jesus svarte : « Var Gud deres far , da hadde dere elsket meg . For jeg er utgått fra Gud og er kommet til dere . Jeg er ikke kommet av meg selv , men han har sendt meg .
43008043	Hvorfor skjønner dere ikke det språk jeg taler ? Fordi dere ikke tåler å høre mitt ord !
43008044	Dere har djevelen til far , og dere vil gjøre det deres far ønsker . Han har vært en morder fra begynnelsen og står ikke i sannheten ; det finnes ikke sannhet i ham . Når han lyver , taler han ut fra sitt eget , for han er en løgner og løgnens far .
43008045	Men jeg sier sannheten , og derfor tror dere meg ikke .
43008046	Hvem av dere kan vise at jeg har gjort synd ? Men når det er sannheten jeg sier , hvorfor tror dere meg da ikke ?
43008047	Den som er av Gud , hører Guds ord . Dere hører ikke , for dere er ikke av Gud . »
43008048	Da svarte jødene : « Har vi ikke rett når vi sier at du er en samaritan og en besatt ? »
43008049	« Jeg er ikke besatt , » sa Jesus , « men jeg ærer min Far , og dere viser meg forakt .
43008050	Jeg søker ikke min egen ære . Men det er en som gjør det , og han dømmer .
43008051	Sannelig , sannelig , jeg sier dere : Den som holder fast på mitt ord , skal aldri i evighet kjenne døden . »
43008052	Jødene svarte : « Du er besatt . Abraham er død , og likedan profetene , og du sier : Den som holder fast på mitt ord , skal aldri kjenne døden .
43008053	Du er vel ikke større enn vår far Abraham ? Både han og profetene er døde . Hvem gir du deg ut for å være ? »
43008054	Jesus svarte : « Hvis jeg ærer meg selv , er min ære ingen ting verd . Men det er min Far som ærer meg , han som dere kaller deres Gud .
43008055	Dere kjenner ham ikke , men jeg kjenner ham . Dersom jeg sa at jeg ikke kjente ham , var jeg en løgner , slik som dere . Men jeg kjenner ham og tar vare på hans ord .
43008056	Deres far Abraham jublet over å skulle oppleve min dag . Han fikk oppleve den og frydet seg . »
43008057	« Du er ennå ikke femti år og har sett Abraham ? » sa jødene .
43008058	Jesus svarte : « Sannelig , sannelig , jeg sier dere : Før Abraham var , er jeg . »
43008059	Da tok de opp steiner for å kaste på ham . Men Jesus skjulte seg for dem og forlot templet .
43009001	Da Jesus kom gående , så han en mann som var født blind .
43009002	Disiplene spurte da : « Rabbi , hvem er det som har syndet , han selv eller hans foreldre , siden han ble født blind ? »
43009003	Jesus svarte : « Verken han eller hans foreldre har syndet . Det skjedde for at Guds gjerninger skulle åpenbares på ham .
43009004	Så lenge det er dag , må vi gjøre hans gjerninger som har sendt meg . Det kommer en natt , da ingen kan arbeide .
43009005	Så lenge jeg er i verden , er jeg verdens lys . »
43009006	Da han hadde sagt dette , spyttet han på jorden og laget en deig og smurte den på mannens øyne .
43009007	Så sa han til ham : « Gå og vask deg i Siloa-dammen . » Siloa betyr utsendt . Mannen gikk dit og vasket seg , og han kom tilbake seende .
43009008	Naboene og de som før hadde sett ham sitte og tigge , sa da : « Er ikke dette han som satt og tigget ? »
43009009	Noen sa at det var han , andre sa : « Nei , han bare ligner . » Men han selv sa : « Det er meg . »
43009010	« Hvordan ble øynene dine åpnet ? » spurte de .
43009011	Han svarte : « En som heter Jesus , laget en deig av jord og smurte på øynene mine . Så sa han at jeg skulle gå til Siloa og vaske meg . Jeg gikk dit , og da jeg hadde vasket meg , kunne jeg se . »
43009012	« Hvor er denne mannen ? » sa de . « Jeg vet ikke , » svarte han .
43009013	Da førte de ham som hadde vært blind , til fariseerne .
43009014	Det var sabbat den dagen Jesus hadde laget deigen og åpnet øynene hans .
43009015	Fariseerne spurte også hvordan han hadde fått synet . Han svarte : « Han la en deig på øynene mine , jeg vasket meg , og nå ser jeg . »
43009016	Da sa noen av fariseerne : « Denne mannen er ikke fra Gud , siden han ikke holder sabbaten . » Andre sa : « Hvordan kan en syndig mann gjøre slike tegn som han ? » Det ble uenighet blant dem om dette .
43009017	Da spurte de igjen den blinde : « Hva mener du om ham , siden han har åpnet øynene dine ? » Han svarte : « Han er en profet . »
43009018	Jødene ville ikke tro at han hadde vært blind og fått synet , før de hadde fått tilkalt foreldrene hans . De sendte bud på dem
43009019	og spurte : « Er dette deres sønn , han dere sier er født blind ? Hvordan er det så gått til at han kan se ? »
43009020	Foreldrene svarte : « Vi vet at dette er vår sønn , og at han er født blind .
43009021	Men hvordan det er gått til at han nå kan se , vet vi ikke , og heller ikke hvem som har åpnet øynene hans . Spør ham selv , han er gammel nok til å svare for seg . »
43009022	De sa dette fordi de var redde for jødene . Jødene hadde alt bestemt at den som bekjente at Jesus var Messias , skulle utstøtes av synagogen .
43009023	Derfor sa foreldrene hans : « Han er gammel nok , spør ham selv . »
43009024	For annen gang kalte de til seg ham som hadde vært blind , og sa til ham : « Gi Gud ære og tilstå ! Vi vet at denne mannen er en synder . »
43009025	Han svarte : « Om han er en synder , det vet jeg ikke . Men én ting vet jeg : Jeg var blind , og nå ser jeg . »
43009026	« Hva gjorde han med deg , hvordan åpnet han øynene dine ? » spurte de .
43009027	« Jeg har jo allerede sagt det , og dere ville ikke høre på meg , » sa han . « Hvorfor vil dere høre det nå igjen ? Vil kanskje dere også bli hans disipler ? »
43009028	De skjelte ham ut og sa : « Du er hans disippel , vi er disipler av Moses .
43009029	Vi vet at Gud har talt til Moses , men vi vet ikke hvor denne mannen er fra . »
43009030	Han sa : « Det er da merkelig at dere ikke vet hvor han er fra , enda han har åpnet øynene mine .
43009031	Vi vet at Gud ikke hører på syndere , men bare på den som er gudfryktig og gjør hans vilje .
43009032	Så lenge verden har bestått , er det uhørt at noen har åpnet øynene på en blindfødt .
43009033	Var ikke denne mannen fra Gud , kunne han ingenting gjøre . »
43009034	« Du er født som en synder tvers igjennom , og du vil belære oss ? » sa de . Så kastet de ham ut .
43009035	Jesus fikk høre at de hadde kastet ham ut , og da han traff ham , spurte han : « Tror du på Menneskesønnen ? »
43009036	Mannen svarte : « Hvem er han , Herre , så jeg kan tro på ham ? »
43009037	Jesus svarte : « Du har sett ham , det er han som snakker med deg . »
43009038	« Jeg tror , Herre , » sa mannen og kastet seg ned for ham .
43009039	Da sa Jesus : « Til dom er jeg kommet til denne verden , så de som ikke ser , skal bli seende , og de som ser , skal bli blinde . »
43009040	Noen av fariseerne som stod der , hørte dette og sa til ham : « Vi er kanskje også blinde ? »
43009041	Jesus svarte : « Var dere blinde , hadde dere ingen skyld . Men nå sier dere at dere er seende , derfor er og blir dere skyldige . »
43010001	« Sannelig , sannelig , jeg sier dere : Den som ikke går inn til sauene gjennom døren , men klyver over et annet sted , han er en tyv og en røver .
43010002	Men den som kommer inn gjennom døren , er hyrde for sauene .
43010003	Vaktmannen åpner for ham , og sauene hører stemmen hans . Han kaller sine egne sauer ved navn og fører dem ut .
43010004	Og når han har fått ut alle sine , går han foran dem , og sauene følger ham , for de kjenner hans stemme .
43010005	Men en fremmed følger de ikke ; de flykter for ham , fordi de ikke kjenner stemmen til den fremmede . »
43010006	Denne lignelsen fortalte Jesus , men de skjønte ikke hva den betydde .
43010007	Da sa Jesus : « Sannelig , sannelig , jeg sier dere : Jeg er døren inn til sauene .
43010008	Alle de som er kommet før meg , er tyver og røvere , men sauene har ikke hørt på dem .
43010009	Jeg er døren . Den som går inn gjennom meg , skal bli frelst , og han skal gå inn og ut og finne beite .
43010010	Tyven kommer bare for å stjele , drepe og ødelegge . Jeg er kommet for at dere skal ha liv og overflod .
43010011	Jeg er den gode hyrde . Den gode hyrde gir sitt liv for sauene .
43010012	Men den som er leiekar og ikke hyrde , og som selv ikke eier sauene , han forlater dem og flykter når han ser ulven komme , og ulven kaster seg over dem og sprer flokken .
43010013	For han er bare leiekar og har ingen omsorg for sauene .
43010014	Jeg er den gode hyrde . Jeg kjenner mine , og mine kjenner meg ,
43010015	likesom Faderen kjenner meg og jeg kjenner Faderen . Jeg gir mitt liv for sauene .
43010016	Jeg har også andre sauer , som ikke hører til denne flokken . Også dem skal jeg lede ; de skal høre min røst , og det skal bli én hjord og én hyrde .
43010017	Faderen elsker meg fordi jeg gir mitt liv for siden å ta det tilbake .
43010018	Ingen har tatt mitt liv ; jeg gir det frivillig , for jeg har makt til å gi mitt liv og makt til å ta det igjen . Dette er det oppdrag jeg har fått av min Far . »
43010019	Nå ble det igjen uenighet blant jødene på grunn av det han hadde sagt .
43010020	Mange av dem sa : « Han er besatt og gal . Hvorfor hører dere på ham ? »
43010021	Andre sa : « Slik taler ikke en som er besatt . En ond ånd kan da ikke åpne øynene på blinde ! »
43010022	Nå kom den festen som ble feiret i Jerusalem til minne om tempelinnvielsen . Det var vinter .
43010023	Jesus gikk omkring i Salomos buegang på tempelplassen .
43010024	Jødene flokket seg om ham og spurte : « Hvor lenge vil du holde oss i uvisshet ? Er du Messias , så si oss det rett ut ! »
43010025	Jesus svarte : « Jeg har sagt dere det , men dere tror meg ikke . De gjerninger jeg gjør i min Fars navn , de vitner om meg .
43010026	Men dere tror meg ikke , for dere hører ikke til blant mine sauer .
43010027	Mine sauer hører min røst , jeg kjenner dem , og de følger meg .
43010028	Og jeg gir dem evig liv ; de skal aldri i evighet gå tapt , og ingen skal rive dem ut av min hånd .
43010029	Min Far som har gitt meg dem , er større enn alle , og ingen kan rive noen ut av min Fars hånd .
43010030	Jeg og Faderen er ett . »
43010031	Da tok jødene igjen opp steiner for å steine ham .
43010032	Jesus sa til dem : « Mange gode gjerninger som er fra Faderen , har jeg vist dere . Hvilken av dem er det dere vil steine meg for ? »
43010033	Jødene svarte : « For noen god gjerning steiner vi deg ikke , men for gudsbespottelse : Du som er et menneske , gjør deg til Gud . »
43010034	Jesus svarte : « Står det ikke skrevet i deres egen lov : Jeg har sagt : Dere er guder ?
43010035	De som Guds ord kom til , blir altså i loven kalt guder , og Skriften kan ikke settes ut av kraft .
43010036	Hvorfor sier dere da til ham som Gud har helliget og sendt til verden : Du spotter Gud , fordi jeg sa : Jeg er Guds Sønn ?
43010037	Hvis jeg ikke gjør min Fars gjerninger , så tro ikke på meg .
43010038	Men hvis jeg gjør dem , så tro i det minste gjerningene , om dere ikke tror meg . Da skal dere skjønne og innse at jeg er i Faderen og Faderen i meg . »
43010039	Da prøvde de igjen å gripe ham , men han slapp bort fra dem .
43010040	Jesus drog da igjen over til den andre siden av Jordan , til det stedet hvor Johannes hadde døpt . Der ble han en tid .
43010041	Mange kom til ham , og de sa : « Johannes gjorde ingen tegn , men alt det han sa om denne mannen , var sant . »
43010042	Og det var mange der som kom til tro på Jesus .
43011001	En mann som hette Lasarus , var blitt syk . Han var fra Betania , den byen der Maria og hennes søster Marta bodde .
43011002	Det var Maria som salvet Herren med fin salve og tørket føttene hans med sitt hår . Lasarus som ble syk , var hennes bror .
43011003	Søstrene sendte bud til Jesus og sa : « Herre , han som du er så glad i , er syk . »
43011004	Da Jesus fikk høre det , sa han : « Denne sykdommen betyr ikke døden . Den er til Guds ære ; den skal vise Guds Sønns herlighet . »
43011005	Jesus holdt meget av Marta og hennes søster og broren Lasarus .
43011006	Da han hadde fått høre at Lasarus var syk , ble han enda to dager der han var .
43011007	Deretter sa han til disiplene : « La oss dra tilbake til Judea . »
43011008	« Rabbi , nylig prøvde jødene å steine deg , og nå drar du dit igjen ? » sa disiplene .
43011009	Jesus svarte : « Har ikke dagen tolv timer ? Den som vandrer om dagen , snubler ikke , for han ser lyset i denne verden .
43011010	Men den som vandrer om natten , han snubler , fordi han ikke har lys i seg . »
43011011	Da han hadde sagt dette , sa han til dem : « Vår venn Lasarus er sovnet inn , men jeg skal gå og vekke ham . »
43011012	Da sa disiplene : « Herre , hvis han er sovnet , blir han nok frisk . »
43011013	Jesus mente at han var død , men de trodde han talte om vanlig søvn .
43011014	Da sa Jesus rett ut : « Lasarus er død .
43011015	Og for deres skyld er jeg glad for at jeg ikke var der , så dere kan tro . Men la oss gå til ham . »
43011016	Tomas , han som ble kalt Tvillingen , sa da til de andre disiplene : « Også vi går med , så vi kan dø sammen med ham . »
43011017	Da Jesus kom fram , fikk han vite at Lasarus alt hadde ligget fire dager i graven .
43011018	Betania ligger like ved Jerusalem , omtrent femten stadier fra byen ,
43011019	og mange av jødene var kommet til Marta og Maria for å trøste dem i sorgen over broren .
43011020	Da Marta hørte at Jesus kom , gikk hun for å møte ham ; Maria ble sittende hjemme .
43011021	Marta sa til Jesus : « Herre , hadde du vært her , var min bror ikke død .
43011022	Men også nå vet jeg at alt det du ber Gud om , vil han gi deg . »
43011023	« Din bror skal stå opp , » sier Jesus .
43011024	« Jeg vet at han skal stå opp i oppstandelsen på den siste dag , » sier Marta .
43011025	Jesus sier til henne : « Jeg er oppstandelsen og livet , den som tror på meg , skal leve om han enn dør .
43011026	Og hver den som lever og tror på meg , skal aldri i evighet dø . Tror du dette ? »
43011027	« Ja , Herre , » sier hun , « jeg tror at du er Messias , Guds Sønn , han som skal komme til verden . »
43011028	Da hun hadde sagt dette , gikk hun og kalte i all stillhet på sin søster Maria og sa til henne : « Mesteren er her og spør etter deg . »
43011029	Da Maria hørte det , stod hun straks opp og gikk ut til ham .
43011030	Jesus var ennå ikke kommet inn i byen , men var der Marta hadde møtt ham .
43011031	Jødene som var hjemme hos Maria for å trøste henne , så at hun brått reiste seg og gikk ut , og de fulgte etter , fordi de trodde at hun ville gå til graven for å gråte der .
43011032	Da nå Maria kom dit Jesus var , og fikk se ham , kastet hun seg ned for hans føtter og sa : « Herre , hadde du vært her , var min bror ikke død . »
43011033	Da Jesus så at både hun og alle jødene som fulgte henne , gråt , ble han opprørt og rystet ,
43011034	og han sa : « Hvor har dere lagt ham ? » « Herre , kom og se , » sa de .
43011035	Jesus gråt .
43011036	« Se , hvor han holdt av ham , » sa jødene .
43011037	Men noen av dem sa : « Kunne ikke han som har åpnet øynene på den blinde , også gjort at denne mannen ikke var død ? »
43011038	Jesus ble igjen opprørt og gikk bort til graven . Det var en hule , og en stein var lagt foran den .
43011039	Jesus sier : « Ta steinen bort ! » « Herre , » sier Marta , den dødes søster , « det lukter alt av ham ; han har jo ligget i graven i fire dager . »
43011040	Jesus sier til henne : « Sa jeg deg ikke at hvis du tror , skal du se Guds herlighet ? »
43011041	Så tok de bort steinen . Og Jesus løftet blikket mot himmelen og sa : « Far , jeg takker deg fordi du har hørt meg .
43011042	Jeg visste at du alltid hører meg . Men jeg sier dette for folkets skyld som står omkring , så de skal tro at du har sendt meg . »
43011043	Så ropte han med høy røst : « Lasarus , kom ut ! »
43011044	Da kom den døde ut , med liksvøp rundt hender og føtter og med et klede bundet over ansiktet . « Løs ham , og la ham gå , » sa Jesus .
43011045	Mange av jødene som var kommet til Maria og hadde sett det Jesus gjorde , kom til tro på ham .
43011046	Men noen gikk til fariseerne og fortalte hva han hadde gjort .
43011047	Da kalte overprestene og fariseerne Rådet sammen , og de sa : « Hva skal vi gjøre ? Denne mannen gjør mange tegn .
43011048	Lar vi ham holde på slik , vil snart alle tro på ham . Så kommer romerne og tar både det hellige sted og folket vårt . »
43011049	En av dem , Kaifas , han som var øversteprest det året , sa da : « Dere skjønner ingen ting .
43011050	Dere tenker ikke på at det er bedre for dere at ett menneske dør for folket enn at hele folket går til grunne . »
43011051	Dette sa han ikke av seg selv , men da han var øversteprest det året , talte han profetisk om at Jesus skulle dø for folket .
43011052	Ja , han skulle ikke bare dø for folket ; han skulle også samle til ett de Guds barn som er spredt omkring .
43011053	Fra denne dagen la de planer om å drepe ham .
43011054	Derfor gikk ikke Jesus åpenlyst omkring blant jødene , men drog vekk derfra ut til landet i nærheten av ødemarken , til en by som heter Efraim . Der ble han nå sammen med sine disipler .
43011055	Det var like før jødenes påskefest , og mange drog fra landet opp til Jerusalem før høytiden for å rense seg .
43011056	De lette etter Jesus og sa til hverandre mens de stod der på tempelplassen : « Hva tror dere ? Kommer han ikke til festen ? »
43011057	Overprestene og fariseerne hadde gitt påbud om at den som fikk vite hvor han var , skulle melde fra , så de kunne gripe ham .
43012001	Seks dager før påske kom Jesus til Betania der Lasarus bodde , han som Jesus hadde vakt opp fra de døde .
43012002	Der ble det holdt et gjestebud for ham . Marta vartet opp , og Lasarus satt med til bords .
43012003	Da kom Maria med et pund ekte , kostbar nardussalve , og med den salvet hun Jesu føtter og tørket dem med sitt hår . Hele huset ble fylt av duften .
43012004	Da sa Judas Iskariot , en av disiplene , han som siden forrådte ham :
43012005	« Hvorfor ble ikke denne salven solgt for tre hundre denarer og pengene gitt til de fattige ? »
43012006	Dette sa han ikke fordi han hadde omsorg for de fattige , men fordi han var en tyv . Det var han som hadde kassen , og han pleide å ta av det som ble lagt i den .
43012007	Men Jesus sa : « La henne være ! Hun har gjemt salven til den dag jeg skal begraves .
43012008	De fattige har dere alltid hos dere , men meg har dere ikke alltid . »
43012009	Det ble kjent i den store mengden av jøder som var samlet , at Jesus var i Betania . Nå kom de dit , ikke bare for hans skyld , men også for å se Lasarus som han hadde vakt opp fra de døde .
43012010	Da la overprestene opp planer om å drepe Lasarus også ,
43012011	for mange av jødene drog dit for hans skyld og kom til tro på Jesus .
43012012	Dagen etter ble det kjent i den store folkemengden som var kommet til festen , at Jesus var på vei inn i Jerusalem .
43012013	Da tok de palmegrener og gikk ham i møte , og de ropte : Hosianna ! Velsignet være han ¬ som kommer , ¬ i Herrens navn , han som er Israels konge !
43012014	Jesus fant et esel og satte seg opp på det , slik det står skrevet :
43012015	Frykt ikke , Sions datter ! Se , din konge kommer , ridende på en eselfole .
43012016	Dette skjønte ikke disiplene den gang , men da Jesus hadde fått del i herligheten , husket de at dette stod skrevet om ham , og at de hadde hilst ham slik .
43012017	Alle de som hadde vært til stede da han kalte Lasarus ut av graven og vakte ham opp fra de døde , vitnet om det de hadde sett .
43012018	Når folk drog ut for å møte ham , var det også fordi de hadde hørt at han hadde gjort dette tegnet .
43012019	Men fariseerne sa til hverandre : « Der ser dere at ingen ting nytter . All verden renner etter ham . »
43012020	Blant dem som var kommet til Jerusalem for å tilbe under høytiden , var det noen grekere .
43012021	De gikk til Filip , som var fra Betsaida i Galilea , og sa : « Herre , vi vil gjerne møte Jesus . »
43012022	Filip kom og fortalte det til Andreas , og Andreas og Filip gikk så og sa det til Jesus .
43012023	Jesus svarte : « Timen er kommet da Menneskesønnen skal bli forherliget .
43012024	Sannelig , sannelig , jeg sier dere : Hvis ikke hvetekornet faller i jorden og dør , blir det bare det ene korn . Men hvis det dør , bærer det rik frukt .
43012025	Den som elsker sitt liv , skal miste det , og den som hater sitt liv i denne verden , skal berge det og få evig liv .
43012026	Om noen vil tjene meg , må han følge meg , og der jeg er , skal også min tjener være . Den som tjener meg , skal få ære av Faderen .
43012027	Nå er min sjel fylt av angst . Men skal jeg så si : Far , frels meg fra denne stunden ? Nei , til denne stund skulle jeg komme .
43012028	Far , la ditt navn bli forherliget ! » Da lød det en røst fra himmelen : « Jeg har forherliget det , og skal igjen forherlige det . »
43012029	Mengden som stod omkring og hørte dette , sa at det hadde tordnet . Andre sa : « Det var en engel som talte til ham . »
43012030	Da sa Jesus til dem : « Denne røsten lød ikke for min skyld , men for deres .
43012031	Nå felles dommen over denne verden , nå skal denne verdens fyrste kastes ut .
43012032	Og når jeg blir løftet opp fra jorden , skal jeg dra alle til meg . »
43012033	Dette sa han for å gi til kjenne hva slags død han skulle få .
43012034	Noen i mengden sa da : « Vi har hørt at det står i loven at Messias skal leve for alltid . Hvordan kan du da si at Menneskesønnen skal bli løftet opp ? Hvem er denne Menneskesønnen ? »
43012035	Jesus svarte : « Ennå en liten stund er lyset hos dere . Dere må vandre mens dere ennå har lyset , så ikke mørket faller over dere . Den som vandrer i mørket , vet ikke hvor han går hen .
43012036	Tro på lyset mens dere ennå har lyset , så dere kan bli lysets barn . » Da Jesus hadde sagt dette , gikk han fra dem og skjulte seg for dem .
43012037	Enda han hadde gjort så mange tegn for øynene på dem , trodde de ikke på ham .
43012038	For dette ordet av profeten Jesaja skulle oppfylles : Herre , hvem trodde ¬ vårt budskap , for hvem ble Herrens makt ¬ åpenbart ?
43012039	Derfor kunne de ikke tro , for Jesaja har også sagt :
43012040	Han har blindet deres øyne og forherdet deres hjerte , for at de ikke skal se ¬ med øynene og forstå med hjertet og vende om , ¬ så jeg får lege dem .
43012041	Dette sa Jesaja fordi han så Jesu herlighet og talte om ham .
43012042	Likevel var det mange som trodde på ham , også av rådsherrene . Men på grunn av fariseerne bekjente de det ikke , for at de ikke skulle bli utstøtt av synagogen .
43012043	De ville heller ha ære av mennesker enn ære av Gud .
43012044	Men Jesus ropte ut : « Den som tror på meg , tror ikke på meg , men på ham som har sendt meg .
43012045	Og den som ser meg , ser ham som har sendt meg .
43012046	Jeg er kommet som lys til verden , for at den som tror på meg , ikke skal bli i mørket .
43012047	Den som hører mine ord og ikke tar vare på dem , dømmer ikke jeg . For jeg er ikke kommet for å dømme verden , men for å frelse verden .
43012048	Den som avviser meg og ikke tar imot mine ord , har likevel en dommer : Det ord jeg har talt , skal dømme ham på den siste dag .
43012049	For jeg har ikke talt ut fra meg selv , men Faderen som har sendt meg , han har gitt meg befaling om hva jeg skal si og tale .
43012050	Og jeg vet at det han vil med sin befaling , er evig liv . Det jeg taler , taler jeg slik Faderen har sagt meg . »
43013001	Det var like før påskehøytiden , og Jesus visste at hans time var kommet da han skulle gå bort fra denne verden til Faderen . Han hadde elsket sine egne som var i verden , og han elsket dem helt til det siste .
43013002	De holdt måltid . Djevelen hadde alt gitt Judas , sønn av Simon Iskariot , den tanken at han skulle forråde ham .
43013003	Jesus visste at Faderen hadde gitt alt i hans hånd , og at han var utgått fra Gud og gikk til Gud .
43013004	Da reiser han seg fra måltidet , legger av seg kappen , tar et linklede og binder det om seg .
43013005	Så heller han vann i et fat og begynner å vaske disiplenes føtter og tørker dem med linkledet som han hadde rundt livet .
43013006	Han kommer så til Simon Peter . Peter sier : « Herre , vasker du mine føtter ? »
43013007	Jesus svarte : « Det jeg gjør , forstår du ikke nå , men du skal forstå det siden . »
43013008	« Aldri skal du vaske mine føtter , » sier Peter . « Hvis jeg ikke vasker deg , har vi ikke lenger noe sammen , » svarte Jesus .
43013009	Da sier Peter : « Herre , vask ikke bare føttene , men også hendene og hodet ! »
43013010	Jesus svarte : « Den som er badet , er helt ren og trenger bare å vaske føttene . Dere er rene — men ikke alle . »
43013011	For han visste hvem som skulle forråde ham . Derfor sa han : « Dere er ikke alle rene . »
43013012	Da han hadde vasket føttene deres og tatt på seg kappen , satte han seg til bords igjen . Så sa han til dem : « Forstår dere hva jeg har gjort for dere ?
43013013	Dere kaller meg mester og herre , og dere gjør det med rette , for jeg er det .
43013014	Når jeg som er herren og mesteren , har vasket deres føtter , så må også dere vaske hverandres føtter .
43013015	Jeg har gitt dere et forbilde : Slik jeg har gjort mot dere , skal også dere gjøre .
43013016	Sannelig , sannelig , jeg sier dere : Tjeneren er ikke større enn sin herre , og utsendingen er ikke større enn han som har sendt ham .
43013017	Nå vet dere dette . Om dere også gjør det , priser jeg dere lykkelige .
43013018	Jeg snakker ikke om dere alle , for jeg vet hvem jeg har utvalgt . Men dette ord i Skriften må oppfylles : Den som spiser mitt brød , viste meg hælen .
43013019	Nå sier jeg dere dette før det skjer , for at dere , når det er skjedd , skal tro at « jeg er Han » .
43013020	Sannelig , sannelig , jeg sier dere : Den som tar imot en som jeg har sendt , tar imot meg . Og den som tar imot meg , tar imot ham som har sendt meg . »
43013021	Da Jesus hadde sagt dette , ble han rystet i sitt innerste og utbrøt : « Sannelig , sannelig , jeg sier dere : En av dere skal forråde meg . »
43013022	Disiplene så på hverandre ; de skjønte ikke hvem han mente .
43013023	En av dem , den disippel som Jesus hadde kjær , satt til bords ved siden av Jesus .
43013024	Simon Peter nikket til ham for at han skulle spørre hvem han mente .
43013025	Han lente seg da tilbake mot Jesus og sa : « Herre , hvem er det ? »
43013026	Jesus svarte : « Det er han som jeg gir det stykket jeg dypper nå . » Så dyppet han et stykke i fatet og gav det til Judas , sønn av Simon Iskariot .
43013027	Da Judas hadde fått stykket , fór Satan i ham . Jesus sier til ham : « Gjør det snart , det du vil gjøre . »
43013028	Ingen ved bordet skjønte hva han mente med dette .
43013029	Siden Judas hadde pengepungen , trodde noen at Jesus ville han skulle gå og kjøpe det de trengte til høytiden , eller at han skulle gi noe til de fattige .
43013030	Da Judas hadde fått stykket , gikk han straks ut . Det var natt .
43013031	Da han var gått , sa Jesus : « Nå ble Menneskesønnen forherliget , og Gud ble forherliget ved ham .
43013032	Og er Gud blitt forherliget ved ham , skal Gud også gi ham del i herligheten , og han skal gjøre det snart .
43013033	Mine barn ! Ennå en liten stund er jeg hos dere . Dere skal søke meg , men det jeg sa til jødene , sier jeg nå igjen til dere : Dit jeg går , kan dere ikke komme .
43013034	Et nytt bud gir jeg dere : Dere skal elske hverandre . Som jeg har elsket dere , skal dere elske hverandre .
43013035	Har dere kjærlighet til hverandre , da skal alle kunne se at dere er mine disipler . »
43013036	Simon Peter sier til ham : « Herre , hvor går du hen ? » Jesus svarte : « Dit jeg går , kan du ikke følge meg nå . Senere skal du følge meg . »
43013037	« Hvorfor kan jeg ikke følge deg nå ? » sier Peter . « Jeg vil gi livet mitt for deg . »
43013038	Jesus svarte : « Du vil gi livet for meg ? Sannelig , sannelig , jeg sier deg : Hanen skal ikke gale før du har fornektet meg tre ganger .
43014001	La ikke hjertet bli grepet av angst . Tro på Gud og tro på meg !
43014002	I min Fars hus er det mange rom . Var det ikke slik , hadde jeg sagt dere det . For jeg går for å gjøre i stand et sted for dere .
43014003	Og når jeg er gått bort og har gjort i stand et sted for dere , vil jeg komme tilbake og ta dere til meg , så dere skal være der jeg er .
43014004	Og dit jeg går , vet dere veien . »
43014005	Tomas sier til ham : « Herre , vi vet ikke hvor du går hen . Hvordan kan vi da vite veien ? »
43014006	Jesus sier : « Jeg er veien , sannheten og livet . Ingen kommer til Faderen uten ved meg .
43014007	Hadde dere kjent meg , da hadde dere også kjent min Far . Fra nå av kjenner dere ham og har sett ham . »
43014008	Da sier Filip : « Herre , vis oss Faderen , og det er nok for oss . »
43014009	Jesus svarer : « Kjenner du meg ikke , Filip , enda jeg har vært hos dere så lenge ? Den som har sett meg , har sett Faderen . Hvordan kan du da si : Vis oss Faderen ?
43014010	Tror du ikke at jeg er i Faderen og Faderen i meg ? De ord jeg sier til dere , har jeg ikke fra meg selv ; det er Faderen som er i meg og gjør sine gjerninger .
43014011	Tro meg når jeg sier at jeg er i Faderen og Faderen i meg . Om ikke for annet , så tro det for selve gjerningenes skyld .
43014012	Og sannelig , sannelig , jeg sier dere : Den som tror på meg , skal også gjøre de gjerninger jeg gjør . Ja , han skal gjøre større gjerninger enn dem , for nå går jeg til Faderen .
43014013	Det dere ber om i mitt navn , vil jeg gjøre , så Faderen skal bli forherliget gjennom Sønnen .
43014014	Dersom dere ber meg om noe i mitt navn , vil jeg gjøre det .
43014015	Dersom dere elsker meg , holder dere mine bud .
43014016	Og jeg vil be Faderen , og han skal gi dere en annen talsmann , som skal bli hos dere for alltid :
43014017	sannhetens Ånd . Verden kan ikke ta imot ham , for verden ser ham ikke og kjenner ham ikke . Men dere kjenner ham ; han blir hos dere og skal være i dere .
43014018	Jeg skal ikke la dere bli igjen som foreldreløse barn , jeg kommer til dere .
43014019	Om en liten stund ser ikke verden meg mer . Men dere ser meg , for jeg lever , og dere skal også leve .
43014020	Den dagen skal dere skjønne at jeg er i min Far , og at dere er i meg og jeg i dere .
43014021	Den som har mine bud og holder dem , han er det som elsker meg . Og den som elsker meg , skal elskes av min Far . Også jeg skal elske ham og åpenbare meg for ham . »
43014022	Judas , ikke Iskariot , sier til ham : « Herre , hva kommer det av at du vil åpenbare deg for oss og ikke for verden ? »
43014023	Jesus svarte : Den som elsker meg , vil holde fast på mitt ord , og min Far skal elske ham , og vi skal komme til ham og ta bolig hos ham .
43014024	Den som ikke elsker meg , holder ikke fast på mine ord . Og det ord dere hører , er ikke mitt , men Faderens , han som har sendt meg .
43014025	Dette har jeg sagt dere mens jeg ennå er hos dere .
43014026	Men talsmannen , Den Hellige Ånd , som Faderen skal sende i mitt navn , han skal lære dere alt og minne dere om alt det jeg har sagt dere .
43014027	Fred etterlater jeg dere , min fred gir jeg dere , ikke den fred som verden gir . La ikke hjertet bli grepet av angst og motløshet .
43014028	Dere hørte at jeg sa : Jeg går bort , og jeg kommer til dere igjen . Hvis dere elsket meg , var dere glade for at jeg går til Faderen , for han er større enn jeg .
43014029	Nå har jeg sagt dere dette før det skjer , for at dere skal tro når det skjer .
43014030	Jeg skal ikke si mye til dere etter dette , for denne verdens fyrste kommer . Han har ingen rett over meg ,
43014031	men verden skal nå skjønne at jeg elsker Faderen , og at jeg gjør som han har befalt meg . Stå opp , la oss gå herfra .
43015001	Jeg er det sanne vintre , og min Far er vingårdsmannen .
43015002	Hver gren på meg som ikke bærer frukt , tar han bort , og hver gren som bærer frukt , renser han så den skal bære mer .
43015003	Dere er alt rene på grunn av det ord jeg har talt til dere .
43015004	Bli i meg , så blir jeg i dere . Likesom grenen ikke kan bære frukt av seg selv , men bare hvis den blir på vintreet , slik kan heller ikke dere bære frukt hvis dere ikke blir i meg .
43015005	Jeg er vintreet , dere er grenene . Den som blir i meg og jeg i ham , han bærer mye frukt , men uten meg kan dere intet gjøre .
43015006	Den som ikke blir i meg , blir kastet utenfor som en gren og visner . Og grenene samles sammen og kastes på ilden , og de brenner .
43015007	Hvis dere blir i meg og mine ord blir i dere , da be om hva dere vil , og dere skal få det .
43015008	Når dere bærer mye frukt , blir min Far forherliget , og da er dere mine disipler .
43015009	Likesom Faderen har elsket meg , har jeg elsket dere . Bli i min kjærlighet !
43015010	Hvis dere holder mine bud , blir dere i min kjærlighet , likesom jeg har holdt min Fars bud og blir i hans kjærlighet .
43015011	Dette har jeg sagt dere , for at dere kan eie min glede , og deres glede kan være fullkommen .
43015012	Og dette er mitt bud : Dere skal elske hverandre som jeg har elsket dere .
43015013	Ingen har større kjærlighet enn den som gir sitt liv for sine venner .
43015014	Dere er mine venner hvis dere gjør det jeg befaler dere .
43015015	Jeg kaller dere ikke lenger tjenere , for tjeneren vet ikke hva hans herre gjør . Jeg kaller dere venner , for jeg har sagt dere alt jeg har hørt av min Far .
43015016	Dere har ikke utvalgt meg , men jeg har utvalgt dere og satt dere til å gå ut og bære frukt , frukt som varer . Da skal Faderen gi dere alt det dere ber om i mitt navn .
43015017	Dette er mitt bud til dere : Elsk hverandre !
43015018	Hvis verden hater dere , skal dere vite at den har hatet meg først .
43015019	Hadde dere vært av verden , hadde verden elsket sitt eget . Men dere er ikke av verden ; jeg har jo utvalgt dere fra verden . Derfor hater verden dere .
43015020	Husk at jeg sa : En tjener er ikke større enn sin herre . Har de forfulgt meg , vil de også forfølge dere . Har de holdt fast på mitt ord , vil de også holde fast på deres .
43015021	Alt dette vil de gjøre mot dere for mitt navns skyld , for de kjenner ikke ham som har sendt meg .
43015022	Var jeg ikke kommet , og hadde jeg ikke talt til dem , da hadde de vært uten skyld . Men nå har de ingen unnskyldning for sin synd .
43015023	Den som hater meg , hater også min Far .
43015024	Hadde jeg ikke gjort slike gjerninger blant dem som ingen annen har gjort , hadde de vært uten skyld . Men nå har de sett dem og hater både meg og min Far .
43015025	Men det ord som står i deres egen lov , skulle oppfylles : De hatet meg uten grunn .
43015026	Når talsmannen kommer , han som jeg skal sende dere fra Faderen , sannhetens Ånd som utgår fra Faderen , da skal han vitne om meg .
43015027	Men også dere skal vitne , for dere har vært hos meg fra begynnelsen av .
43016001	Dette har jeg sagt for at dere ikke skal bli ført til fall .
43016002	De skal utstøte dere av synagogen . Ja , det kommer en tid da enhver som slår dere i hjel , skal tro at han utfører en tjeneste for Gud .
43016003	Det skal de gjøre fordi de verken kjenner Faderen eller meg .
43016004	Dette har jeg sagt dere for at dere , når den tiden kommer , skal huske at jeg sa det .
43016005	Nå går jeg til ham som har sendt meg , men ingen av dere spør : « Hvor går du hen ? »
43016006	For sorg har fylt deres hjerter , fordi jeg har sagt dette .
43016007	Men jeg sier dere sannheten : Det er det beste for dere at jeg går bort . For dersom jeg ikke går bort , kommer ikke talsmannen til dere . Men går jeg bort , da kan jeg sende ham til dere .
43016008	Og når han kommer , skal han gå i rette med verden og vise den hva som er synd , rett og dom :
43016009	Synden er at de ikke tror på meg ,
43016010	retten får jeg , fordi jeg går til Faderen så dere ikke lenger ser meg ,
43016011	dommen er at denne verdens fyrste er dømt .
43016012	Ennå har jeg mye å si dere , men dere kan ikke bære det nå .
43016013	Men når han kommer , sannhetens Ånd , skal han veilede dere til den fulle sannhet . For han skal ikke tale ut fra seg selv , men si det han hører , og kunngjøre dere det som skal komme .
43016014	Han skal forherlige meg , for han skal ta av det som er mitt , og forkynne det for dere .
43016015	Alt det Faderen har , er mitt . Derfor sa jeg at han skal ta av det som er mitt , og forkynne det for dere .
43016016	Om en liten stund ser dere meg ikke , og om en liten stund igjen skal dere se meg .
43016017	Da sa noen av disiplene hans til hverandre : « Hva mener han med dette at vi om en liten stund ikke ser ham , og så igjen om en liten stund skal se ham , og at han går til Faderen ?
43016018	Hva betyr dette : om en liten stund ? Vi skjønner ikke hva han taler om . »
43016019	Jesus visste at de ville spørre ham , og han sa : « Snakker dere om det jeg sa : Om en liten stund ser dere meg ikke , og om en liten stund igjen skal dere se meg ?
43016020	Sannelig , sannelig , jeg sier dere : Dere skal gråte og klage , men verden skal glede seg . Dere skal sørge , men sorgen skal bli forvandlet til glede .
43016021	Når en kvinne skal føde , er hun engstelig , for hennes tid er kommet . Men når barnet er født , har hun glemt smertene , i sin glede over at et menneske er kommet til verden .
43016022	Slik er det også med dere . Nå er dere bedrøvet , men jeg skal se dere igjen , og deres hjerte skal bli fylt av glede , og ingen skal ta gleden fra dere .
43016023	På den dagen skal dere ikke ha mer å spørre meg om . Sannelig , sannelig , jeg sier dere : Hvis dere ber Faderen om noe , skal han gi dere det i mitt navn .
43016024	Hittil har dere ikke bedt om noe i mitt navn . Be , og dere skal få , så deres glede kan være fullkommen .
43016025	Det jeg nå har sagt til dere , er gåtefull tale . Det kommer en tid da jeg ikke skal tale til dere i gåter , men åpent forkynne dere om Faderen .
43016026	Den dagen skal dere be i mitt navn . Jeg sier ikke at jeg skal be Faderen for dere ;
43016027	for han selv elsker dere , fordi dere har elsket meg og trodd at jeg er utgått fra Gud .
43016028	Jeg er utgått fra Faderen og kommet til verden . Jeg forlater verden igjen og går til Faderen . »
43016029	Disiplene hans sier : « Nå taler du rett ut , du taler ikke i gåter .
43016030	Nå forstår vi at du vet alt , og du har ikke bruk for at noen stiller deg spørsmål . Derfor tror vi at du er utgått fra Gud . »
43016031	Jesus svarte : « Tror dere nå ?
43016032	Den tid kommer , ja , den er der nå , da dere skal bli spredt og gå hver til sitt og la meg bli igjen alene . Men jeg er ikke alene , for Faderen er med meg .
43016033	Dette har jeg sagt dere for at dere skal ha fred i meg . I verden har dere trengsler . Men vær frimodige , jeg har seiret over verden ! »
43017001	Da Jesus hadde sagt dette , løftet han blikket mot himmelen og sa : Far , timen er kommet . La din Sønn bli forherliget , så Sønnen kan forherlige deg .
43017002	For du har gitt ham makt over alt som heter menneske , for at han skal gi evig liv til alle som du har gitt ham .
43017003	Og dette er det evige liv at de kjenner deg , den eneste sanne Gud , og ham du har utsendt , Jesus Kristus .
43017004	Jeg har forherliget deg på jorden da jeg fullførte den gjerning du gav meg å gjøre .
43017005	Og nå ber jeg at du , Far , vil gi meg den herlighet som jeg hadde hos deg før verden ble til .
43017006	Jeg har åpenbart ditt navn for de mennesker du gav meg fra verden . De var dine , og du gav meg dem , og de har holdt fast på ditt ord .
43017007	Nå vet de at alt det du har gitt meg , er fra deg .
43017008	For jeg har gitt dem de ord du gav meg , og de har tatt imot dem . Nå vet de i sannhet at jeg er utgått fra deg , og de har trodd at du har sendt meg .
43017009	Jeg ber for dem . Jeg ber ikke for verden , men for dem som du har gitt meg , for de er dine .
43017010	Alt mitt er ditt , og det som er ditt , er mitt , og jeg er forherliget gjennom dem .
43017011	Jeg blir ikke lenger i verden , men de er i verden , og jeg går til deg . Hellige Far , bevar dem i ditt navn , det navn du har gitt meg , så de kan være ett , likesom vi er ett .
43017012	Da jeg var hos dem , bevarte jeg dem i ditt navn , det navn du har gitt meg . Jeg voktet dem , og ingen av dem gikk fortapt , uten den ene som hørte fortapelsen til , så Skriften skulle bli oppfylt .
43017013	Nå kommer jeg til deg . Men dette sier jeg mens jeg er i verden , for at de kan eie min glede i fullt mål .
43017014	Jeg har gitt dem ditt ord . Men verden har lagt dem for hat , for de er ikke av verden , likesom jeg ikke er av verden .
43017015	Jeg ber ikke om at du skal ta dem ut av verden , men at du skal bevare dem fra det onde .
43017016	De er ikke av verden , likesom jeg ikke er av verden .
43017017	Hellige dem i sannheten ; ditt ord er sannhet .
43017018	Likesom du har sendt meg til verden , har jeg sendt dem til verden .
43017019	Jeg innvier meg for dem , så de også skal være innviet ved sannheten .
43017020	Jeg ber ikke bare for dem , men også for dem som ved deres ord kommer til tro på meg .
43017021	Jeg ber at de alle må være ett , likesom du , Far , er i meg og jeg i deg . Slik skal også de være i oss , for at verden skal tro at du har sendt meg .
43017022	Jeg har gitt dem den herlighet du har gitt meg , for at de skal være ett , likesom vi er ett :
43017023	jeg i dem og du i meg , så de helt og fullt kan være ett . Da vil verden skjønne at du har sendt meg , og at du har elsket dem slik du har elsket meg .
43017024	Far , jeg vil at der jeg er , skal de som du har gitt meg , være hos meg , så de får se min herlighet , som du har gitt meg fordi du elsket meg før verdens grunnvoll ble lagt .
43017025	Rettferdige Far , verden har ikke kjent deg , men jeg har kjent deg , og disse vet nå at du har sendt meg .
43017026	Jeg har kunngjort dem ditt navn og skal gjøre det igjen , for at den kjærlighet du har hatt til meg , kan være i dem , og jeg selv kan være i dem .
43018001	Da Jesus hadde sagt dette , gikk han ut sammen med sine disipler . De gikk over Kedron-bekken og inn i en hage som lå der .
43018002	Judas , han som forrådte ham , kjente også til stedet , for Jesus og disiplene hadde ofte kommet sammen der .
43018003	Judas hentet nå vaktstyrken og noen av overprestenes og fariseernes menn , og de kom dit med fakler , lamper og våpen .
43018004	Jesus visste om alt det som skulle skje med ham . Han gikk fram og spurte dem : « Hvem leter dere etter ? »
43018005	« Jesus fra Nasaret , » svarte de . « Det er meg , » sier Jesus . Forræderen Judas var også der sammen med dem .
43018006	Da Jesus sa : « Det er meg » , vek de tilbake og falt til jorden .
43018007	Igjen spurte han : « Hvem leter dere etter ? » « Jesus fra Nasaret , » sa de .
43018008	« Jeg har sagt dere at det er meg , » sa Jesus . « Leter dere etter meg , så la disse andre gå ! »
43018009	Slik skulle det ord bli oppfylt som han hadde sagt : « Av dem du gav meg , har jeg ikke mistet en eneste . »
43018010	Simon Peter hadde et sverd , og nå trakk han sverdet , hogg etter øversteprestens tjener og kuttet det høyre øret av ham . Tjeneren hette Malkus .
43018011	Men Jesus sa til Peter : « Stikk sverdet i sliren ! Skulle jeg ikke drikke det beger Faderen har gitt meg ? »
43018012	Soldatene , offiseren og jødenes menn grep nå Jesus og bandt ham
43018013	og førte ham først til Annas . Han var svigerfar til Kaifas , som var øversteprest det året .
43018014	Det var Kaifas som hadde gitt jødene det råd at det beste var at ett menneske døde for folket .
43018015	Simon Peter og en annen disippel fulgte etter Jesus . Denne andre disippelen kjente øverstepresten , og han kom inn på gårdsplassen foran øversteprestens bolig sammen med Jesus ,
43018016	mens Peter ble stående utenfor ved porten . Disippelen som kjente øverstepresten , gikk ut og snakket med tjenestepiken som holdt vakt ved porten , så Peter fikk komme inn .
43018017	Da sa tjenestepiken til Peter : « Er du også en av disiplene til denne mannen ? » « Nei , » svarte han , « det er jeg ikke . »
43018018	Det var kaldt , og tjenerne og vaktene hadde tent en kullild og stod og varmet seg . Peter ble også stående der og varme seg sammen med dem .
43018019	Øverstepresten spurte nå Jesus ut om hans disipler og om hans lære .
43018020	Jesus svarte : « Jeg har talt åpent og fritt til alle . Alltid har jeg undervist i synagoger og i templet , der alle jøder kommer sammen ; i det skjulte har jeg ikke talt .
43018021	Men hvorfor spør du meg ? Spør heller dem som har hørt meg , hva jeg har talt til dem . De vet hva jeg har sagt . »
43018022	En av vaktene som stod der , gav ham da et slag i ansiktet og sa : « Er det slik du svarer øverstepresten ? »
43018023	Jesus sa til ham : « Har jeg sagt noe galt , så før bevis for det ! Men var det rett , det jeg sa , hvorfor slår du meg da ? »
43018024	Annas sendte ham så bundet til øverstepresten Kaifas .
43018025	Imens stod Simon Peter og varmet seg . Da sa de til ham : « Er du også en av disiplene hans ? » Men han nektet og sa : « Nei , det er jeg ikke . »
43018026	En av øversteprestens tjenere , en slektning av ham som Peter hadde hogd øret av , sier : « Så ikke jeg deg i hagen sammen med ham ? »
43018027	Men Peter nektet igjen . Og straks gol hanen .
43018028	Så førte de Jesus fra Kaifas til landshøvdingens borg . Det var tidlig på morgenen . Selv gikk de ikke inn i borgen ; de ville ikke bli urene , for da kunne de ikke spise påskemåltidet .
43018029	Pilatus gikk da ut til dem og sa : « Hva er anklagen som dere fremfører mot denne mannen ? »
43018030	De svarte : « Var ikke denne mannen en forbryter , hadde vi ikke overgitt ham til deg . »
43018031	« Ta ham dere , og døm ham etter deres egen lov ! » sa Pilatus . Men jødene svarte : « Vi har ikke rett til å henrette noen . »
43018032	Slik skulle det ord gå i oppfyllelse som Jesus hadde sagt for å gi til kjenne hva slags død han skulle få .
43018033	Pilatus gikk da inn i borgen igjen , kalte Jesus fram for seg og sa : « Er du jødenes konge ? »
43018034	Jesus svarte ham : « Sier du dette av deg selv , eller har andre sagt deg det ? »
43018035	« Er vel jeg jøde ? » sa Pilatus . « Ditt eget folk og overprestene har overgitt deg til meg . Hva er det du har gjort ? »
43018036	Jesus svarte : « Mitt rike er ikke av denne verden . Var mitt rike av denne verden , hadde mine menn kjempet for meg , så jeg ikke skulle bli overgitt til jødene . Men mitt rike er ikke herfra . »
43018037	« Så er du da konge ? » sa Pilatus . « Du sier det , » sa Jesus . « Jeg er konge . For å vitne om sannheten er jeg født , og derfor er jeg kommet til verden . Hver den som er av sannheten , hører min røst . »
43018038	« Hva er sannhet ? » sa Pilatus . Deretter gikk han igjen ut til jødene og sa til dem : « Jeg finner ingen skyld hos denne mannen .
43018039	Men det er jo vanlig at jeg gir dere en mann fri til påske . Vil dere at jeg skal frigi jødenes konge ? »
43018040	Da ropte de igjen : « Ikke ham , men Barabbas ! » Men Barabbas var en røver .
43019001	Pilatus grep nå Jesus og lot ham piske .
43019002	Soldatene flettet en krone av torner og satte den på hans hode , og de la en purpurkappe om ham .
43019003	Så trådte de fram for ham og sa : « Vær hilset , du jødenes konge ! » Og de slo ham i ansiktet .
43019004	Pilatus gikk igjen ut av borgen og sa til jødene : « Jeg fører ham nå ut til dere for at dere skal forstå at jeg ikke finner noen skyld hos ham . »
43019005	Så kom Jesus ut , og han bar tornekronen og purpurkappen . Og Pilatus sa til dem : « Se det mennesket ! »
43019006	Men da overprestene og deres menn fikk se ham , ropte de : « Korsfest ! Korsfest ! » Pilatus sa : « Korsfest ham dere ! Jeg finner ingen skyld hos ham . »
43019007	Jødene svarte : « Vi har en lov , og etter loven er han skyldig til å dø , fordi han har gjort seg selv til Guds Sønn . »
43019008	Da Pilatus hørte dette , ble han enda mer redd .
43019009	Og han gikk inn i borgen igjen og sa til Jesus : « Hvor er du fra ? » Men Jesus gav ham ikke noe svar .
43019010	« Svarer du meg ikke ? » sa Pilatus . « Vet du ikke at jeg har makt til å gi deg fri og makt til å korsfeste deg ? »
43019011	Jesus svarte : « Du hadde ingen makt over meg dersom den ikke var gitt deg ovenfra . Derfor har han som har utlevert meg til deg , større skyld . »
43019012	Etter dette forsøkte Pilatus å gi ham fri . Men jødene ropte : « Gir du denne mannen fri , er du ikke keiserens venn . Den som gjør seg selv til konge , setter seg opp mot keiseren . »
43019013	Da Pilatus hørte dette , førte han Jesus ut av borgen og satte seg på dommersetet , som stod på et sted som heter Helleplassen , på hebraisk Gabbata .
43019014	Det var helgaften før påske , omkring den sjette time . Pilatus sier da til jødene : « Se , her står deres konge ! »
43019015	Men de ropte : « Bort med ham , bort med ham ! Korsfest ham ! » « Skal jeg korsfeste deres konge ? » spurte Pilatus . « Vi har ingen annen konge enn keiseren , » sa overprestene .
43019016	Da overgav han Jesus til dem , for at han skulle korsfestes .
43019017	Så førte de Jesus bort . Han bar selv sitt kors og gikk ut til det stedet som heter Hodeskallen , på hebraisk Golgata .
43019018	Der korsfestet de ham , og sammen med ham to andre , en på hver side og Jesus mellom dem .
43019019	Pilatus hadde skrevet en innskrift og satt på korset . Den lød : Jesus fra Nasaret , jødenes konge .
43019020	Mange av jødene leste denne innskriften , for stedet der Jesus ble korsfestet , lå nær byen , og innskriften var på hebraisk , latin og gresk .
43019021	Jødenes overprester sa da til Pilatus : « Skriv ikke jødenes konge , men at han sa : Jeg er jødenes konge . »
43019022	Pilatus svarte : « Det jeg skrev , det skrev jeg . »
43019023	Da soldatene hadde korsfestet Jesus , tok de klærne hans og delte dem mellom seg . Hver av de fire soldatene fikk en del . De tok også kjortelen , som var uten sømmer , vevd i ett stykke ovenfra og helt ned .
43019024	Da sa de til hverandre : « La oss ikke rive den i stykker , men kaste lodd om hvem som skal ha den . » Slik skulle dette skriftordet bli oppfylt : De delte mine klær mellom seg og kastet lodd om min kappe . Dette gjorde soldatene .
43019025	Ved Jesu kors stod hans mor , morens søster , Maria som var gift med Klopas , og Maria Magdalena .
43019026	Da Jesus så sin mor og ved siden av henne den disippel han hadde kjær , sa han til sin mor : « Kvinne , det er din sønn . »
43019027	Deretter sa han til disippelen : « Det er din mor . » Fra den stund tok disippelen henne hjem til seg .
43019028	Jesus visste nå at alt var fullbrakt , og for at Skriften skulle bli oppfylt , sa han : « Jeg tørster . »
43019029	Det stod et kar der med eddikvin . De fylte en svamp med den , satte svampen på en isopstilk og holdt den opp til munnen hans .
43019030	Da Jesus hadde fått eddikvinen , sa han : « Det er fullbrakt ! » Så bøyde han hodet og oppgav sin ånd .
43019031	Det var helgaften , og de døde måtte ikke bli hengende på korset over sabbaten , for denne sabbaten var en stor høytidsdag . Jødene bad derfor Pilatus om at bena måtte brytes på dem , og likene bli tatt ned .
43019032	Soldatene kom da og brøt bena først på den ene og så på den andre som var blitt korsfestet sammen med Jesus .
43019033	Da de kom til Jesus , så de at han alt var død , og de brøt ikke hans ben .
43019034	Men en av soldatene stakk ham i siden med et spyd , og straks kom det ut blod og vann .
43019035	Og den som har sett det , han har vitnet om det , og hans vitnesbyrd er sant . Han vet at han taler sant , så også dere skal tro .
43019036	Dette skjedde for at det skriftordet skulle gå i oppfyllelse : Ikke et ben ¬ skal brytes på ham .
43019037	Og et annet skriftord sier : De skal se på ham ¬ som de har gjennomboret .
43019038	Josef fra Arimatea bad nå Pilatus om tillatelse til å ta ned Jesu legeme . Josef var disippel av Jesus , men i hemmelighet , fordi han var redd for jødene . Pilatus gav ham lov , og han kom og tok legemet ned .
43019039	Også Nikodemus var der , han som kom til Jesus om natten . Han hadde med seg en blanding av myrra og aloë , omkring hundre pund .
43019040	De tok da Jesu legeme og svøpte det i linklær med den velluktende salven i , slik det er jødisk skikk når noen begraves .
43019041	Der hvor Jesus var blitt korsfestet , var det en hage og i den en ny grav , som ingen ennå var blitt lagt i .
43019042	Der la de nå Jesus , fordi det var helgaften for jødene , og graven var så nær .
43020001	Tidlig om morgenen den første dag i uken , mens det ennå var mørkt , kom Maria Magdalena til graven . Da så hun at steinen foran graven var tatt bort .
43020002	Hun løp av sted og kom til Simon Peter og til den andre disippelen , han som Jesus hadde kjær , og hun sa : « De har tatt Herren bort fra graven , og vi vet ikke hvor de har lagt ham . »
43020003	Da gikk Peter og den andre disippelen av sted ut til graven .
43020004	De løp sammen , men den andre disippelen løp fortere enn Peter og kom først fram til graven .
43020005	Han bøyde seg inn og så linklærne ligge der , men han gikk ikke inn i graven .
43020006	Simon Peter kom nå etter , og han gikk inn . Han så linklærne som lå der ,
43020007	og kledet som Jesus hadde hatt over hodet . Det lå ikke sammen med linklærne , men sammenrullet på et sted for seg selv .
43020008	Da gikk også den andre disippelen inn , han som var kommet først til graven . Han så og trodde .
43020009	Hittil hadde de ikke forstått det Skriften sier , at han skulle stå opp fra de døde .
43020010	Disiplene gikk så hjem .
43020011	Men Maria ble stående og gråte like utenfor graven . Gråtende bøyde hun seg fram og så inn i graven ,
43020012	og fikk se to engler i skinnende hvite klær som satt der Jesu legeme hadde ligget , en ved hodet og en ved føttene .
43020013	« Hvorfor gråter du , kvinne ? » sa de . Hun svarte : « De har tatt min Herre bort , og jeg vet ikke hvor de har lagt ham . »
43020014	I det samme snudde hun seg og så Jesus stå der , men hun skjønte ikke at det var han .
43020015	« Hvorfor gråter du , kvinne ? » sier Jesus . « Hvem leter du etter ? » Hun trodde at det var gartneren , og sier til ham : « Herre , hvis du har tatt ham bort , så si meg hvor du har lagt ham , så skal jeg ta ham med meg . »
43020016	« Maria , » sa Jesus . Da snudde hun seg og sa til ham på hebraisk : « Rabbuni » — det betyr mester .
43020017	Jesus sier til henne : « Rør meg ikke , for jeg er ennå ikke fart opp til Faderen . Men gå til mine brødre og si til dem at jeg farer opp til ham som er min Far og Far for dere , min Gud og deres Gud . »
43020018	Da gikk Maria Magdalena av sted og sa til disiplene : « Jeg har sett Herren ! » Og hun fortalte dem hva han hadde sagt til henne .
43020019	Det var om kvelden samme dag , den første dag i uken . Av frykt for jødene hadde disiplene stengt dørene der de var samlet . Da kom Jesus ; han stod midt iblant dem og sa : « Fred være med dere . »
43020020	Og da han hadde sagt det , viste han dem sine hender og sin side . Disiplene ble glade da de så Herren .
43020021	Igjen sa han til dem : « Fred være med dere . Likesom Faderen har sendt meg , sender jeg dere . »
43020022	Så åndet han på dem og sa : « Ta imot Den Hellige Ånd .
43020023	Dersom dere tilgir noen deres synder , da er de tilgitt . Dersom dere fastholder dem for noen , da er de fastholdt . »
43020024	Tomas , en av de tolv , han som ble kalt Tvillingen , var ikke sammen med de andre disiplene da Jesus kom .
43020025	« Vi har sett Herren , » sa de til ham . Men han sa : « Dersom jeg ikke får se naglemerket i hendene hans og får legge fingeren i det og stikke hånden i hans side , vil jeg ikke tro . »
43020026	Åtte dager senere var disiplene igjen samlet , og Tomas var sammen med dem . Da kom Jesus mens dørene var lukket ; han stod midt iblant dem og sa : « Fred være med dere . »
43020027	Så sier han til Tomas : « Kom med fingeren din , og se mine hender , og kom med hånden og stikk den i min side . Vær ikke vantro , men troende ! »
43020028	« Min Herre og min Gud ! » sa Tomas .
43020029	Jesus sier til ham : « Fordi du har sett meg , tror du . Salige er de som ikke ser og likevel tror . »
43020030	Jesus gjorde også mange andre tegn for disiplenes øyne , som det ikke er skrevet om i denne boken .
43020031	Men disse er skrevet ned for at dere skal tro at Jesus er Messias , Guds Sønn , og for at dere ved troen skal ha liv i hans navn .
43021001	Siden åpenbarte Jesus seg igjen for disiplene ved Tiberias-sjøen . Det gikk slik til :
43021002	Simon Peter , Tomas , som ble kalt Tvillingen , Natanael fra Kana i Galilea , Sebedeus-sønnene og to andre av disiplene hans var sammen der .
43021003	Simon Peter sa til de andre : « Jeg drar ut og fisker . » « Vi kommer også med , » sa de . De gikk av sted og steg i båten , men den natten fikk de ingen ting .
43021004	Da morgenen kom , stod Jesus på stranden , men disiplene visste ikke at det var han .
43021005	« Dere har vel ikke noe fisk , barn ? » sa Jesus til dem . « Nei , » svarte de .
43021006	« Kast noten ut på høyre side av båten , så skal dere få fisk , » sa Jesus . De kastet noten ut , og nå klarte de ikke å dra den opp , så mye fisk hadde de fått .
43021007	Da sa den disippelen som Jesus hadde kjær , til Peter : « Det er Herren . » Da Simon Peter hørte at det var Herren , bandt han kappen om seg — den hadde han tatt av seg — og kastet seg i sjøen .
43021008	De andre disiplene kom etter i båten og drog noten med fisken etter seg . De var ikke langt fra land , bare omkring to hundre alen .
43021009	Da de var kommet i land , så de en kullild der med fisk og brød .
43021010	« Kom hit med noen av de fiskene dere fikk , » sa Jesus til dem .
43021011	Simon Peter gikk da om bord i båten og trakk noten i land . Den var full av stor fisk , et hundre og femtitre i alt . Men enda det var så mange , revnet ikke noten .
43021012	Jesus sa til dem : « Kom og få mat . » Ingen av disiplene våget å spørre ham : « Hvem er du ? » Men de visste at det var Herren .
43021013	Så gikk Jesus fram , tok brødet og gav dem , og likeså fisken .
43021014	Dette var tredje gang Jesus åpenbarte seg for disiplene etter at han var stått opp fra de døde .
43021015	Da de var ferdige med måltidet , sier Jesus til Simon Peter : « Simon , sønn av Johannes , elsker du meg mer enn de andre her ? » Han svarte : « Ja , Herre , du vet at jeg har deg kjær . » Jesus sier til ham : « Fø mine lam ! »
43021016	Igjen , for annen gang sier han : « Simon , sønn av Johannes , elsker du meg ? » « Ja , Herre , du vet at jeg har deg kjær , » svarte Peter . Jesus sier : « Vær hyrde for mine sauer ! »
43021017	Så sier han for tredje gang : « Simon , sønn av Johannes , har du meg kjær ? » Peter ble bedrøvet over at Jesus for tredje gang spurte om han hadde ham kjær , og han sa : « Herre , du vet alt ; du vet at jeg har deg kjær . » Jesus sier til ham : « Fø mine sauer !
43021018	Sannelig , sannelig , jeg sier deg : Da du var ung , bandt du beltet om deg og gikk dit du selv ville . Men når du blir gammel , skal du strekke ut dine hender , og en annen skal binde beltet om deg og føre deg dit du ikke vil . »
43021019	Dette sa han for å gi til kjenne hva slags død han skulle ære Gud med . Da han hadde sagt dette , sa han til Peter : « Følg meg ! »
43021020	Peter snudde seg og så at den disippel som Jesus hadde kjær , fulgte etter . Det var han som hadde lent seg tilbake mot Jesus ved måltidet og spurt : « Herre , hvem er det som skal forråde deg ? »
43021021	Da nå Peter fikk se ham , sa han til Jesus : « Herre , hva skal så skje med ham ? »
43021022	Jesus svarte : « Om jeg vil at han skal leve til jeg kommer , hva angår det deg ? Følg du meg ! »
43021023	Det ord kom senere ut blant brødrene : « Denne disippelen skal ikke dø . » Men Jesus hadde ikke sagt at han ikke skulle dø , men han sa : « Om jeg vil at han skal leve til jeg kommer , hva angår det deg ? »
43021024	Det er denne disippelen som vitner om disse ting og som har skrevet dette , og vi vet at hans vitnesbyrd er sant .
43021025	Men også mye annet har Jesus gjort . Skulle det skrives ned , hver enkelt ting , tror jeg ikke hele verden ville romme alle de bøker som da måtte skrives .
44001001	I min første bok , Teofilus , skrev jeg om alt det Jesus gjorde og lærte fra begynnelsen av
44001002	og til den dag han ble tatt opp til himmelen , etter at han ved Den Hellige Ånd hadde gitt sine påbud til de apostler han hadde utvalgt .
44001003	Han stod fram for dem etter sin lidelse og død og gav dem mange klare bevis for at han levde ; i førti dager viste han seg for dem og talte om det som har med Guds rike å gjøre .
44001004	En gang han spiste sammen med dem , sa han : « Dere skal ikke forlate Jerusalem , men vente på det som Faderen har lovt og som jeg har talt om .
44001005	For Johannes døpte med vann , men dere skal om noen få dager døpes med Den Hellige Ånd . »
44001006	Mens de var samlet , spurte de ham : « Herre , vil du på den tid gjenreise riket for Israel ? »
44001007	Han svarte : « Det er ikke deres sak å kjenne de tider og stunder Faderen har fastsatt av sin egen makt .
44001008	Men dere skal få kraft når Den Hellige Ånd kommer over dere , og dere skal være mine vitner i Jerusalem og hele Judea , i Samaria og like til jordens ender . »
44001009	Da han hadde sagt dette , ble han løftet opp mens de så på , og en sky skjulte ham for øynene deres .
44001010	Da de stod og stirret opp mot himmelen og så etter ham idet han drog bort , stod med ett to menn i hvite klær foran dem
44001011	og sa : « Galileere , hvorfor står dere og ser opp mot himmelen ? Denne Jesus som ble tatt opp til himmelen fra dere , han skal komme igjen på samme måte som dere har sett ham fare opp til himmelen . »
44001012	Da vendte de tilbake til Jerusalem fra den høyden som heter Oljeberget og ligger en sabbatsreise fra Jerusalem .
44001013	Inne i byen gikk de opp på den salen hvor de pleide å holde til . Det var Peter og Johannes , Jakob og Andreas , Filip og Tomas , Bartolomeus og Matteus , Jakob , sønn av Alfeus , Simon seloten og Judas , sønn av Jakob .
44001014	Alle disse holdt sammen og var utholdende i bønn ; også kvinnene og Maria , Jesu mor , og hans brødre var med dem .
44001015	På den tid stod Peter fram blant brødrene , som var samlet ; det var omkring hundre og tjue mennesker . Han sa :
44001016	« Brødre , det måtte gå i oppfyllelse , det skriftordet som Den Hellige Ånd talte gjennom David om Judas , han som viste vei for dem som grep Jesus .
44001017	Han var regnet med blant oss og var satt til den samme tjeneste .
44001018	For de pengene han fikk som lønn for ugjerningen sin , kjøpte han en åker . Men han falt hodestups og revnet , og alle innvollene hans veltet ut .
44001019	Alle som bor i Jerusalem , fikk vite om dette , og de kaller åkeren på sitt eget språk Hakeldama , som betyr Blodåkeren .
44001020	For det står skrevet i Salmenes bok : La hans gård ligge øde , ingen skal bo der , og videre : En annen skal få hans tilsynsembete .
44001021	Nå er det noen her som var sammen med oss hele den tid Herren Jesus gikk inn og ut blant oss ,
44001022	fra han ble døpt av Johannes og til den dag han ble tatt opp fra oss . En av disse menn må sammen med oss være vitne om hans oppstandelse . »
44001023	To menn ble kalt fram , Josef Barsabbas med tilnavnet Justus , og Mattias .
44001024	Så bad de : « Herre , du som kjenner alles hjerter , vis oss hvem av disse to du har utvalgt
44001025	til å ha den tjeneste og det apostelembete som Judas forlot for å gå til sitt sted . »
44001026	De kastet lodd mellom dem , og loddet falt på Mattias . Fra nå av ble han regnet som apostel sammen med de elleve .
44002001	Da pinsedagen kom , var de alle samlet .
44002002	Med ett kom det et brus fra himmelen som når det blåser en sterk storm , og det fylte huset hvor de satt .
44002003	Tunger likesom av ild kom til syne , og de delte seg og satte seg på hver enkelt av dem .
44002004	Da ble de alle fylt av Den Hellige Ånd , og de begynte å tale i andre tungemål etter som Ånden gav dem å forkynne .
44002005	I Jerusalem bodde det fromme jøder fra all verdens land .
44002006	En stor mengde samlet seg da de hørte denne lyden , og de ble helt forvirret ; for hver enkelt hørte sitt eget språk bli talt .
44002007	Forskrekket og forundret spurte de : « Er de ikke galileere , alle disse som taler ?
44002008	Hvordan henger det sammen at enhver av oss hører dem tale på vårt eget morsmål ?
44002009	Vi er partere og medere og elamitter , folk fra Mesopotamia , Judea og Kappadokia , fra Pontos og Asia ,
44002010	Frygia og Pamfylia , fra Egypt og Libyaområdet mot Kyréne ,
44002011	vi er jøder eller har gått over til jødedommen og har flyttet hit fra Roma , kretere og arabere — og vi hører dem tale om Guds storverk på våre egne språk . »
44002012	De visste ikke hva de skulle tro , og forvirret spurte de hverandre : « Hva er dette for noe ? »
44002013	Men noen gjorde narr og sa : « De har drukket søt vin og er fulle . »
44002014	Da trådte Peter fram sammen med de elleve , tok til orde og talte til dem : Jødiske menn og alle dere som bor i Jerusalem ! La meg kunngjøre for dere det som her skjer . Hør nå på det jeg sier !
44002015	Disse mennene er ikke fulle som dere tror . Det er jo bare den tredje time på dagen .
44002016	Men her skjer det som profeten Joel talte om :
44002017	I de siste dager skal det skje , ¬ sier Gud : Jeg vil utøse min Ånd ¬ over alle mennesker . Sønner og døtre hos dere ¬ skal tale profetiske ord , de unge menn skal ha syner , og de gamle blant dere ¬ ha drømmer .
44002018	Selv over mine treller ¬ og trellkvinner vil jeg i de dager utøse ¬ av min Ånd , og de skal tale profetisk .
44002019	Jeg lar jærtegn vise seg ¬ oppe på himmelen og tegn nede på jorden : blod , ild og røkskyer .
44002020	Solen skal forvandles ¬ til mørke , og månen blir som blod , før Herrens dag kommer , ¬ den store og strålende .
44002021	Og hver den som påkaller ¬ Herrens navn , skal bli frelst .
44002022	Israelitter , hør disse ord ! Jesus fra Nasaret var en mann Gud utpekte for dere gjennom de mektige gjerninger , under og tegn som Gud lot ham gjøre blant dere , og som dere selv kjenner til .
44002023	Han ble utlevert til dere slik Gud på forhånd hadde bestemt og visste om , og ved hjelp av menn som ikke kjenner Guds lov , naglet dere ham til korset og drepte ham .
44002024	Men Gud reiste ham opp og løste ham fra dødens veer . Det var jo ikke mulig for døden å holde ham fast .
44002025	For David sier om ham : Jeg hadde alltid mine øyne ¬ vendt mot Herren , for han er ved min ¬ høyre side , for at jeg ikke skal vakle .
44002026	Derfor gledet mitt hjerte seg , ¬ og min tunge jublet , og selv mitt legeme ¬ skal bo med håp .
44002027	For du skal ikke la min sjel ¬ bli i dødsriket og ikke la din Hellige gå ¬ til grunne .
44002028	Du har lært meg å kjenne ¬ livets veier , og du skal fylle meg med glede ¬ for ditt åsyn .
44002029	Brødre , la meg tale fritt og åpent til dere om vår stamfar David . Han døde og ble begravet , og den dag i dag har vi hans grav hos oss .
44002030	Men han var en profet og visste at Gud med ed hadde lovt å sette en av hans etterkommere på hans trone .
44002031	Derfor så han inn i fremtiden og talte om at Messias skulle oppstå . Han er det som ikke ble i dødsriket , og det er hans legeme som ikke skulle gå til grunne .
44002032	Gud oppreiste denne Jesus , og vi er alle vitner om det .
44002033	Han ble opphøyd til Guds høyre hånd og mottok av Faderen Den Hellige Ånd som var lovt oss , og utøste den . Dette er det dere ser og hører .
44002034	For David fór ikke opp til himmelen , men han sier : Herren sa til min herre : Sett deg ved min høyre hånd
44002035	til jeg får lagt dine fiender som skammel for dine føtter .
44002036	Så skal hele Israels folk vite for visst : Denne Jesus som dere korsfestet , har Gud gjort både til Herre og Messias .
44002037	Da de hørte dette , stakk det dem i hjertet , og de sa til Peter og de andre apostlene : « Hva skal vi gjøre , brødre ? »
44002038	Peter svarte dem : « Vend om og la dere døpe i Jesu Kristi navn , hver og en av dere , så dere får tilgivelse for syndene , og dere skal få Den Hellige Ånds gave .
44002039	For løftet gjelder dere og deres barn og alle som er langt borte , så mange som Herren vår Gud kaller på . »
44002040	Også med mange andre ord vitnet han for dem , og han formante dem : « La dere frelse fra denne vrange slekt . »
44002041	De som tok imot hans budskap , ble døpt , og den dagen ble rundt tre tusen lagt til menigheten .
44002042	Trofast holdt de seg til apostlenes lære og samfunnet , til brødsbrytelsen og bønnene .
44002043	Det kom frykt over hver og en , og mange under og tegn ble gjort av apostlene .
44002044	Alle som var blitt troende , holdt sammen og hadde alt felles .
44002045	De solgte sine eiendommer og annet gods og delte ut til alle etter som enhver trengte det .
44002046	De holdt sammen , og hver dag samlet de seg trofast på tempelplassen ; i hjemmene brøt de brødet , og de spiste sammen med oppriktig og inderlig glede .
44002047	De lovet Gud , og alle satte pris på dem . Hver dag ble nye mennesker frelst , og Herren la dem til menigheten .
44003001	Peter og Johannes gikk en dag opp til templet ved den niende time , som er bønnetime .
44003002	En mann som hadde vært lam hele sitt liv , ble hver dag båret dit opp og satt ved den tempelporten som kalles Fagerporten . Der tigget han almisser av dem som gikk inn på tempelplassen .
44003003	Da han så Peter og Johannes på vei inn , bad han om en almisse .
44003004	De så fast på ham , og Peter sa : « Se på oss ! »
44003005	Han gjorde det og håpet de ville gi ham noe .
44003006	Men Peter sa : « Sølv eller gull har jeg ikke , men det jeg har , vil jeg gi deg . I Jesu Kristi , nasareerens navn befaler jeg deg : Reis deg og gå ! »
44003007	Og han grep hans høyre hånd og reiste ham opp . Straks fikk han styrke i føttene og anklene ,
44003008	han sprang opp , kunne stå og gikk så omkring . Han fulgte dem inn på tempelplassen , hvor han snart gikk , snart sprang , mens han lovpriste Gud .
44003009	Og alle så ham løpe omkring og prise Gud .
44003010	De kjente ham igjen og visste at det var han som pleide å sitte ved Fagerporten og tigge om almisser , og de ble fylt av undring og forferdelse over det som var hendt ham .
44003011	Mannen holdt seg nær Peter og Johannes , og mengden stimlet sammen om dem i Salomos buegang og var full av undring .
44003012	Da Peter så det , talte han til folket : Israelitter , hvorfor er dere forundret over dette ? Hvorfor stirrer dere på oss , som om det var vår egen kraft eller fromhet som gjorde at denne mannen kan gå ?
44003013	Nei , Abrahams og Isaks og Jakobs Gud , våre fedres Gud , har opphøyd sin tjener Jesus i herlighet . Dere utleverte ham og fornektet ham for Pilatus , som hadde besluttet å gi ham fri .
44003014	Dere fornektet Den Hellige og Rettferdige og bad om å få løslatt en morder .
44003015	Men livets høvding drepte dere , han som Gud reiste opp fra de døde ; det er vi vitner om .
44003016	Fordi vi tror på Jesu navn , har dette navn gitt styrke til denne mannen som dere ser og kjenner . Den tro vi får gjennom dette navn , gav ham full førlighet igjen , slik dere alle kan se .
44003017	Jeg vet nok , brødre , at dere handlet i uvitenhet , akkurat som deres rådsherrer .
44003018	Men slik oppfylte Gud det han på forhånd hadde latt alle profetene forkynne , at hans Messias skulle lide .
44003019	Gjør derfor bot og vend om , så skal deres synder bli strøket ut .
44003020	Da skal Herren gi tider med lindring , og han skal sende den Messias som er bestemt for dere , Jesus .
44003021	Han skal være i himmelen inntil den tid kommer da alt det gjenopprettes som Gud har talt om fra eldgamle dager gjennom sine hellige profeter .
44003022	Moses sa : Herren Gud skal sende dere en profet som meg , en av deres egne brødre . Og dere skal høre på alt han sier til dere .
44003023	Men hver og en som ikke hører på denne profet , skal bli utryddet av folket .
44003024	Alle profetene som har talt , helt fra Samuel av , har forkynt det som skjer i disse dager .
44003025	Dere er profetenes barn og har del i den pakt som Gud gav deres fedre da han sa til Abraham : I din ætt skal alle jordens slekter velsignes .
44003026	Gud sendte sin tjener først til dere , for å velsigne dere når hver og en vender om fra sine onde gjerninger .
44004001	Mens de ennå talte til folket , kom plutselig prestene , sammen med sjefen for tempelvakten og saddukeerne .
44004002	De var oppbrakt over at de lærte folket og forkynte de dødes oppstandelse fordi Jesus var oppstått .
44004003	De arresterte dem og satte dem i fengsel natten over , for det var allerede blitt sent .
44004004	Men mange av dem som hadde hørt budskapet , kom til tro , og tallet på menn steg til rundt fem tusen .
44004005	Neste dag samlet jødenes rådsherrer seg i Jerusalem sammen med de eldste og de skriftlærde .
44004006	Øverstepresten Annas var der og Kaifas , Johannes og Aleksander sammen med de andre av øversteprestens slekt .
44004007	De lot apostlene bli ført fram og forhørte dem : « Hvilken kraft og hvilket navn gav dere makt til å gjøre dette ? »
44004008	Da ble Peter fylt av Den Hellige Ånd og svarte dem : « Folkets rådsherrer og eldste !
44004009	Når vi i dag blir forhørt på grunn av en velgjerning mot en syk mann , og spurt hvorledes han ble helbredet ,
44004010	så skal dere alle og hele Israels folk vite dette : Denne mannen står frisk foran dere i kraft av Jesu Kristi , nasareerens navn , han som dere korsfestet , men som Gud reiste opp fra de døde .
44004011	Han er den steinen ¬ dere bygningsmenn vraket , men som er blitt hjørnestein .
44004012	Det er ikke frelse i noen annen , for i hele verden er det blant mennesker ikke gitt noe annet navn som vi kan bli frelst ved . »
44004013	De undret seg over å se den frimodighet Peter og Johannes viste , for de forstod at de var ulærde lekfolk . De visste også at de hadde vært sammen med Jesus .
44004014	Og da de så mannen som var helbredet , stå der sammen med dem , kunne de ikke si imot .
44004015	De sendte dem ut av rettssalen og begynte å rådslå sammen :
44004016	« Hva skal vi gjøre med disse menneskene ? De har gjort et åpenbart under ; det er klart for alle som bor i Jerusalem , og vi kan ikke nekte det .
44004017	Men dette må ikke få lov til å bre seg mer blant folk , og derfor skal vi true dem til ikke å tale til noe menneske mer i dette navn . »
44004018	De kalte dem inn igjen og påla dem å holde helt opp med å forkynne og lære i Jesu navn .
44004019	Men Peter og Johannes svarte dem : « Dere får selv avgjøre om det etter Guds vilje er rett å lyde dere mer enn ham .
44004020	Men vi kan ikke la være å tale om det vi har sett og hørt . »
44004021	De truet dem da enda mer , men lot dem gå . For de fant det ikke mulig å straffe dem så lenge hele folket priste Gud for det som var skjedd .
44004022	Mannen som var blitt helbredet ved dette under , var jo over førti år .
44004023	Etter at de var løslatt , gikk de til sine egne og fortalte hva overprestene og de eldste hadde sagt .
44004024	Da de andre hørte det , forenet de seg alle i bønn til Gud og sa : « Herre , du som skapte himmelen og jorden og havet og alt som er i dem ,
44004025	du talte ved Den Hellige Ånd gjennom din tjener David , vår far , og lot ham si : Hvorfor raste folkeslagene ? Hvorfor la folkene ¬ unyttige planer ?
44004026	Jordens konger trådte fram , og fyrstene slo seg sammen mot Herren og hans Salvede .
44004027	Ja , i sannhet slo de seg sammen i denne by mot din hellige tjener Jesus , ham som du salvet , både Herodes og Pontius Pilatus sammen med hedningene og Israels stammer ,
44004028	for å gjøre det du i din makt og etter din plan hadde bestemt skulle skje .
44004029	Og nå , Herre , hold øye med truslene deres og la dine tjenere forkynne ditt ord med frimodighet .
44004030	Rekk ut din hånd , så det skjer helbredelser og tegn og under ved din hellige tjener Jesu navn . »
44004031	Da de hadde bedt , skalv stedet der de var samlet , og de ble alle fylt av Den Hellige Ånd , og de talte Guds ord med frimodighet .
44004032	Hele flokken av troende var ett i hjerte og sinn , og ingen kalte det han eide for sitt eget ; de hadde alt felles .
44004033	Med stor kraft bar apostlene fram vitnesbyrdet om Herren Jesu oppstandelse , og stor nåde var over dem alle .
44004034	Ingen av dem led nød , for de som eide jord eller hus , solgte det og kom med pengene
44004035	og la dem for apostlenes føtter . Enhver fikk så tildelt det han trengte .
44004036	Det var en levitt fra Kypros som hette Josef , av apostlene også kalt Barnabas — navnet betyr trøstens sønn .
44004037	Han eide en åker ; den solgte han , kom med pengene og la dem for apostlenes føtter .
44005001	En mann som hette Ananias , og hans kone Saffira solgte en eiendom .
44005002	Men noe av pengene stakk han til side , og konen visste om det ; det han la fram for apostlene , var bare en del av summen .
44005003	Da sa Peter : « Ananias , hvorfor har Satan fylt ditt hjerte , så du kan lyve for Den Hellige Ånd og stikke til side noe av det du fikk for jorden din ?
44005004	Kunne du ikke ha beholdt den ? Den var jo din . Og når du så hadde solgt , bestemte du ikke selv over pengene ? Hvordan kunne du finne på å gjøre dette ? Du har ikke løyet for mennesker , men for Gud . »
44005005	Men da Ananias hørte det , falt han om og døde . Og redsel grep alle som hørte om det .
44005006	Noen unge menn kom og svøpte inn den døde ; de bar ham bort og begravet ham .
44005007	Omkring tre timer senere kom hans kone inn , og hun visste ikke om det som var skjedd .
44005008	Peter spurte henne : « Var dette alt dere fikk for jorden ? » Hun svarte : « Ja , dette er alt . »
44005009	Da sa Peter til henne : « Hvordan kunne dere bli enige om å utfordre Herrens Ånd ? Hør , utenfor døren kommer nå de som har begravet din mann ; de skal også bære deg ut . »
44005010	Straks seg hun sammen ved føttene hans og døde . De unge mennene kom inn og fant henne død , og de bar henne ut og begravet henne der mannen lå .
44005011	Men hele menigheten og alle som hørte om det , ble grepet av frykt .
44005012	Mange tegn og under ble gjort blant folket ved apostlenes hender . Og alle de troende holdt sammen og møttes i Salomos buegang .
44005013	Ingen andre våget å være sammen med dem , men folket satte dem høyt .
44005014	Flere og flere som trodde på Herren , sluttet seg nå til , menn og kvinner i stort antall .
44005015	De bar til og med de syke ut på gatene og la dem på senger og bårer , for at iallfall skyggen av Peter kunne falle på dem når han gikk forbi .
44005016	Også fra byene rundt Jerusalem kom det mengder av folk som bar med seg syke og slike som var besatt av urene ånder , og alle ble helbredet .
44005017	Øverstepresten og alle som var på hans side , det er saddukeerpartiet , ble fylt av forbitrelse og grep nå inn .
44005018	De arresterte apostlene og kastet dem i byfengslet .
44005019	Men en Herrens engel åpnet fengselsportene om natten , førte dem ut og sa :
44005020	« Gå og still dere opp på tempelplassen og forkynn for folket hele budskapet om livet . »
44005021	Disse ord fikk dem til å gå til templet tidlig neste morgen , og der lærte de folket . Imens kalte øverstepresten og hans tilhengere sammen Rådet , hele Israels eldsteråd . Så sendte de bud til fengslet for å hente apostlene .
44005022	Men da vaktene kom , fant de dem ikke i fengslet . De vendte tilbake og meldte :
44005023	« Vi fant fengslet forsvarlig stengt , og vokterne stod ved portene . Men da vi låste opp , fant vi ingen der inne . »
44005024	Denne meldingen gjorde sjefen for tempelvakten og overprestene forvirret , og de spurte seg selv hva dette kunne bli til .
44005025	I det samme kom det en og meldte : « De mennene dere satte i fengsel , står nå på tempelplassen og lærer folket . »
44005026	Vaktsjefen og vaktene drog da av sted og hentet dem , men uten å bruke makt ; de var redde for å bli steinet av folket .
44005027	De tok dem med seg og førte dem fram for Rådet . Så begynte øverstepresten å forhøre dem :
44005028	« Vi påla dere strengt ikke å lære i dette navn . Og nå har dere spredt læren deres over hele Jerusalem og vil gjøre oss ansvarlig for denne mannens død . »
44005029	Men Peter og de andre apostlene svarte : « En skal lyde Gud mer enn mennesker .
44005030	Våre fedres Gud oppreiste Jesus , han som dere hengte på et tre og drepte .
44005031	Ham har Gud opphøyd og satt ved sin høyre hånd som frelser og høvding , for å gi Israel omvendelse og syndstilgivelse .
44005032	Vi er vitner om alt dette , vi og Den Hellige Ånd som Gud gav dem som lyder ham . »
44005033	Da de hørte det , ble de rasende og bestemte seg for å rydde dem av veien .
44005034	Men da reiste det seg en mann i Rådet , fariseeren Gamaliel , en lovlærer som hele folket satte høyt . Han bad dem føre apostlene ut en liten stund
44005035	og grep så ordet : « Israelitter , tenk dere godt om før dere gjør noe med disse menn .
44005036	For en tid siden trådte Teudas fram ; han gav seg ut for å være noe stort , og omkring fire hundre mann sluttet seg til ham . Men han ble drept , og alle tilhengerne hans ble spredt og forsvant .
44005037	Etter ham , på folketellingens tid , kom galileeren Judas , som fikk folk med seg på et opprør . Også han omkom , og alle som fulgte ham , ble spredt .
44005038	Og nå sier jeg dere : La disse mennene være , la dem gå . For er dette en sak og et tiltak som bare er menneskeverk , blir det ingenting av det .
44005039	Men er det av Gud , da kan dere ikke stoppe dem . Pass dere , ellers kan det vise seg at dere kjemper mot Gud . » De fulgte hans råd
44005040	og kalte inn igjen apostlene , som ble pisket og fikk forbud mot å tale i Jesu navn . Så lot de dem gå .
44005041	De forlot Rådet og gledet seg over at de var funnet verdige til å bli vanæret for Jesu navns skyld .
44005042	Både i templet og i hjemmene fortsatte de dag etter dag å lære og forkynne evangeliet om Jesus som Messias .
44006001	På denne tid , da tallet på disipler stadig økte , kom de gresktalende jøder med klager mot de hebraisktalende , fordi deres enker ikke ble tilgodesett ved den daglige utdelingen .
44006002	De tolv kalte da sammen alle disiplene og sa : « Det ville være galt om vi forsømte forkynnelsen av Guds ord for å ta oss av utdelingen av mat .
44006003	Brødre , velg nå ut blant dere sju menn som har godt ord på seg og er fylt av Ånd og visdom ; dem vil vi sette til denne oppgaven .
44006004	Men vi skal vie oss til bønnen og Ordets tjeneste . »
44006005	Dette forslaget ble godt mottatt av hele forsamlingen . Og de valgte Stefanus , en mann fylt av tro og Hellig Ånd , og Filip , Prokorus , Nikanor , Timon , Parmenas og Nikolaus , en proselytt fra Antiokia .
44006006	Disse ble ført fram for apostlene , som bad og la hendene på dem .
44006007	Guds ord nådde stadig flere , og tallet på disipler i Jerusalem økte sterkt . Også en mengde prester ble lydige mot troen .
44006008	Stefanus var fylt av nåde og kraft og gjorde store under og tegn blant folket .
44006009	Da opptrådte noen fra den såkalte synagoge for frigitte og for kyreneere og aleksandrinere . Sammen med jøder fra Kilikia og Asia begynte de å diskutere med Stefanus .
44006010	Men de kunne ikke stå seg mot den visdom og Ånd som hans ord var båret av .
44006011	Da fikk de i hemmelighet forledet noen til å påstå : « Vi har hørt ham tale spottende ord mot Moses og Gud . »
44006012	Slik hisset de opp folket , de eldste og de skriftlærde ; de gikk mot ham , grep ham og slepte ham for Rådet .
44006013	Der førte de fram falske vitner som sa : « Denne mannen holder ikke opp med å tale mot det hellige sted og mot loven .
44006014	Vi hørte ham si at denne Jesus fra Nasaret skal rive ned helligdommen og forandre de skikker vi har fra Moses . »
44006015	Alle som var til stede i Rådet , stirret på ham og så at ansiktet hans var som en engels ansikt .
44007001	Da spurte øverstepresten : « Er dette sant ? »
44007002	Og Stefanus svarte : Hør på meg , brødre og fedre ! Herlighetens Gud viste seg for vår far Abraham mens han bodde i Mesopotamia , før han slo seg ned i Karan .
44007003	Han sa til ham : Dra bort fra ditt land og din slekt til det land jeg vil vise deg .
44007004	Da reiste han fra Kaldeerlandet og bosatte seg i Karan , og etter at hans far var død , lot Gud ham flytte derfra til dette landet dere nå bor i .
44007005	Han gav ham ikke noen egen jord der , ikke så mye som en fotsbredd , men han lovte at han og hans ætt skulle få overta landet til odel og eie , enda han ikke hadde barn .
44007006	Og Gud sa til ham at hans ætt skulle leve som innflyttere i et fremmed land , hvor de skulle være treller og lide vondt i fire hundre år .
44007007	Men det folk de skal trelle for , vil jeg dømme , sa Gud , og så skal de dra ut og holde gudstjeneste på dette sted .
44007008	Siden gav Gud ham omskjærelsens pakt , og han ble far til Isak og omskar ham på den åttende dag . Isak ble far til Jakob , og Jakob til de tolv stamfedre .
44007009	Fedrene ble misunnelige på Josef og solgte ham til Egypt . Men Gud var med ham
44007010	og reddet ham gjennom alle vanskeligheter . Han lot ham vinne gunst og ry for visdom hos farao , egypterkongen , og denne satte ham til å styre Egypt og hele sitt hus .
44007011	Så rammet hungersnød hele Egypt og Kanaan , og nøden var stor . Våre fedre fikk ikke tak i mat .
44007012	Da Jakob hørte at det skulle være korn i Egypt , sendte han våre fedre dit for første gang .
44007013	Andre gangen de kom , gav Josef seg til kjenne for sine brødre , og farao fikk vite om Josefs slekt .
44007014	Da sendte Josef bud etter sin far Jakob og hele familien ; syttifem mennesker var det han kalte til seg .
44007015	Så reiste Jakob ned til Egypt , og der døde både han og våre fedre .
44007016	De ble ført til Sikem og lagt i den graven Abraham hadde kjøpt av Hamors sønner i Sikem og betalt med sølv .
44007017	Tiden nærmet seg da Gud skulle innfri det løfte han hadde gitt Abraham , og folket hadde vokst og var blitt tallrikt i Egypt .
44007018	En ny konge kom til makten i Egypt , og han kjente ikke Josef .
44007019	Han fór med list mot vårt folk , mishandlet våre fedre og tvang dem til å sette ut spedbarna sine så de ikke skulle leve opp .
44007020	På den tid ble Moses født . Han var et vakkert barn og behaget Gud . Tre måneder ble han oppfostret i farens hus .
44007021	Så ble han satt ut , men faraos datter fant ham og oppdrog ham som en sønn .
44007022	Slik ble Moses opplært i all egyptisk visdom , og han utmerket seg både i tale og handling .
44007023	Da han hadde fylt førti år , fikk han lyst til å se hvordan det gikk hans brødre , israelittene .
44007024	Og da han så en som ble mishandlet og led urett , forsvarte han ham og slo egypteren i hjel , så mannen fikk sin rett .
44007025	Han trodde at hans landsmenn skulle forstå at Gud ville bruke ham til å redde dem , men de skjønte det ikke .
44007026	Neste dag støtte han på to menn som sloss , og han prøvde å forlike dem og sa : « Menn , dere er jo brødre ! Hvordan kan dere gjøre ondt mot hverandre ? »
44007027	Men han som hadde gjort urett mot sin landsmann , skubbet ham til side og sa : « Hvem har satt deg til høvding og dommer over oss ?
44007028	Du vil kanskje slå meg i hjel , slik du gjorde med egypteren i går ? »
44007029	Dette svaret fikk Moses til å flykte , og han slo seg ned som innflytter i Midjan , hvor han ble far til to sønner .
44007030	Da førti år var gått , viste en engel seg for ham i ørkenen ved Sinai-fjellet , i flammen fra en brennende tornebusk .
44007031	Moses så dette synet og undret seg . Da han gikk nærmere for å se etter , lød Herrens stemme :
44007032	Jeg er dine fedres Gud , Abrahams og Isaks og Jakobs Gud . Men Moses skalv av redsel og våget ikke å se opp .
44007033	Da sa Herren til ham : Ta dine sko av deg ! For det stedet du står på , er hellig jord .
44007034	Jeg har sett hvordan mitt folk blir mishandlet i Egypt , og har hørt deres klage , og jeg har steget ned for å befri dem . Kom , for nå sender jeg deg til Egypt .
44007035	Denne Moses som de fornektet da de sa : Hvem har gjort deg til leder og dommer ? — nettopp ham sendte Gud som leder og redningsmann , og til hjelp skulle han ha engelen som viste seg for ham i tornebusken .
44007036	Moses var det som førte dem ut og gjorde under og tegn i Egypt , ved Rødehavet og førti år i ørkenen .
44007037	Han var det som sa til Israels barn : Gud skal sende dere en profet som meg , en av deres egne brødre .
44007038	Denne Moses var sammen både med engelen som talte til ham fra Sinai-fjellet , og med våre fedre da de var forsamlet i ørkenen . Han mottok levende ord for å gi dem til oss .
44007039	Men våre fedre ville ikke lyde ham . De avviste ham og ønsket seg tilbake til Egypt
44007040	og sa til Aron : « Lag oss guder som kan gå foran oss . For vi vet ikke hvor det er blitt av denne Moses som førte oss ut av Egypt . »
44007041	På den tid laget de kalven og ofret til denne avguden og jublet over et verk av menneskehender .
44007042	Men Gud vendte seg fra dem og lot dem tilbe himmelens hær , slik det står skrevet i profetenes bok : Bar dere fram for meg ¬ slaktoffer og gaver de førti år i ørkenen , ¬ Israels ætt ?
44007043	Nei , Moloks telt bar dere på og guden Romfas stjerne , bilder dere laget ¬ for å tilbe dem . Men jeg vil flytte dere ¬ bortenfor Babylon .
44007044	I ørkenen hadde våre fedre vitnesbyrdets telt . Han som talte til Moses , hadde gitt befaling om det ; Moses skulle lage det etter det forbilde han fikk se .
44007045	Våre fedre overtok det , og under Josva førte de det med seg inn i det land de fikk i eie etter de folkeslag som Gud drev bort foran dem . Slik var det inntil Davids dager .
44007046	Han fant nåde hos Gud , og han bad om å få finne en bolig for Jakobs ætt .
44007047	Det ble Salomo som bygde et hus for Gud .
44007048	Men Den Høyeste bor ikke i noe som er bygd av menneskehånd . For slik taler profeten :
44007049	Himmelen er min trone , og jorden er en skammel ¬ for mine føtter . Hva slags hus kan dere bygge ¬ for meg , sier Herren , eller hvor er stedet ¬ jeg kan hvile ?
44007050	Har ikke min hånd skapt ¬ alt dette ?
44007051	Stivnakker som dere er , og uomskåret både på hjerte og ører ! Alltid står dere Den Hellige Ånd imot , som deres fedre , så også dere .
44007052	Har det noen gang vært en profet som fedrene deres ikke forfulgte ? De drepte dem som forut forkynte at Den Rettferdige skulle komme . Og nå har dere forrådt og myrdet ham ,
44007053	dere som fikk loven overgitt ved påbud fra engler , men ikke har holdt den .
44007054	Da de hørte dette , ble de så forbitret at de skar tenner mot ham .
44007055	Men Stefanus var fylt av Den Hellige Ånd og rettet blikket mot himmelen , og der så han Guds herlighet og Jesus stå ved Guds høyre hånd .
44007056	Da sa han : « Jeg ser himmelen åpen og Menneskesønnen stå ved Guds høyre hånd . »
44007057	Men da skrek de høyt og holdt seg for ørene , og alle som en stormet de mot ham .
44007058	De drev ham foran seg utenfor byen og steinet ham . Vitnene la klærne sine ved føttene til en ung mann som hette Saulus .
44007059	Mens de steinet Stefanus , bad han og sa : « Herre Jesus , ta imot min ånd . »
44007060	Så falt han på kne og ropte med kraftig stemme : « Herre , tilregn dem ikke denne synd . » Med disse ord sovnet han inn i døden .
44008001	Saulus var enig i mordet på ham . Samme dag brøt det løs en kraftig forfølgelse mot menigheten i Jerusalem . Alle unntatt apostlene ble spredt omkring i Judea og Samaria .
44008002	Noen gudfryktige menn begravet Stefanus og holdt en stor dødsklage over ham .
44008003	Men Saulus gikk løs på menigheten . Han trengte seg inn i hjemmene og slepte ut både menn og kvinner og fikk dem kastet i fengsel .
44008004	De som var spredt omkring , drog rundt og forkynte evangeliet .
44008005	Filip kom ned til hovedstaden i Samaria , og der forkynte han Kristus .
44008006	Og alle som en fulgte oppmerksomt med når de hørte Filip tale og så de tegnene han gjorde .
44008007	For mange hadde urene ånder som fór ut av dem med høye skrik , og mange lamme og halte ble helbredet .
44008008	Det var stor glede der i byen .
44008009	En mann ved navn Simon holdt til i byen og drev med trolldom , slik at samaritanerne var helt overveldet av dette . Han påstod at han var noe stort .
44008010	Alle var opptatt av ham , og både små og store sa : « Han er Guds kraft , den som kalles den store . »
44008011	De sluttet opp om ham , fordi han i lang tid hadde gjort inntrykk på dem med trolldomskunstene sine .
44008012	Men nå trodde de Filip som forkynte evangeliet om Guds rike og Jesu Kristi navn , og de lot seg døpe , både menn og kvinner .
44008013	Simon selv kom også til troen , og etter sin dåp holdt han seg stadig til Filip og var overveldet av de tegn og mektige gjerninger som han så .
44008014	Apostlene i Jerusalem fikk nå høre at Samaria hadde tatt imot Guds ord , og de sendte Peter og Johannes dit ned .
44008015	De kom ned og bad for dem at de skulle få Den Hellige Ånd .
44008016	For Ånden var ennå ikke kommet over dem , de var bare døpt til Herren Jesu navn .
44008017	Nå la de hendene på dem , og de fikk Den Hellige Ånd .
44008018	Men da Simon så at Ånden ble gitt ved at apostlene la hendene på dem , tilbød han dem penger
44008019	og sa : « Gi også meg denne makt , slik at den jeg legger hendene på , får Den Hellige Ånd ! »
44008020	Men Peter sa til ham : « Måtte både du og pengene dine forgå , du som tror at du kan kjøpe Guds gave for penger !
44008021	Du har ingen lodd eller del i dette , for ditt hjerte er ikke oppriktig mot Gud .
44008022	Omvend deg fra denne ondskapen din , og be til Herren at han må tilgi deg at du kunne tenke på noe slikt .
44008023	For jeg ser at du er full av bitter galle og fanget i ondskap . »
44008024	Da sa Simon : « Dere må gå i forbønn for meg hos Herren , så jeg ikke skal bli rammet av det dere har sagt . »
44008025	Etter at de hadde båret fram sitt vitnesbyrd og talt Herrens ord , vendte de tilbake til Jerusalem , og underveis forkynte de evangeliet i mange av Samarias landsbyer .
44008026	En Herrens engel talte til Filip og sa : « Gjør deg klar og dra sørover på veien fra Jerusalem til Gasa . » Dette er en øde strekning .
44008027	Filip gjorde seg i stand og drog av sted . Da kom en etiopisk hoffmann , som hadde vært i Jerusalem for å tilbe Gud . Han var en høy embetsmann som hadde tilsyn med skattkammeret hos den etiopiske dronning Kandake .
44008028	Nå var han på vei hjem og satt i sin vogn og leste profeten Jesaja .
44008029	Da sa Ånden til Filip : « Gå bort til vognen og hold deg tett opp til den . »
44008030	Filip sprang bort , og da han hørte at han leste profeten Jesaja , spurte han : « Forstår du det du leser ? »
44008031	« Hvordan skal jeg kunne forstå , » sa han , « når ingen forklarer det for meg ? » Så bad han Filip komme opp i vognen og sette seg ved siden av ham .
44008032	Det stykke i Skriften han holdt på å lese , var dette : Lik sauen som føres bort ¬ for å slaktes , lik lammet som tier ¬ når det klippes , åpnet han ikke sin munn .
44008033	Da han var fornedret , ble dommen over ham ¬ opphevet . Hvem kan fortelle ¬ om hans ætt ? For hans liv er tatt bort ¬ fra jorden .
44008034	Hoffmannen sa da til Filip : « Si meg , hvem er det profeten taler om her ? Er det om seg selv eller om en annen ? »
44008035	Da begynte Filip å tale , og ut fra dette skriftsted forkynte han evangeliet om Jesus for ham .
44008036	Mens de kjørte langs veien , kom de til et sted hvor det var vann , og hoffmannen sa : « Her er vann . Er det noe til hinder for at jeg blir døpt ? »
44008037	Filip svarte : « Hvis du tror av hele ditt hjerte , kan det skje . » Da sa han : « Jeg tror at Jesus Kristus er Guds sønn . »
44008038	Så lot han vognen stanse , og begge to steg ned i vannet , både Filip og hoffmannen , og Filip døpte ham .
44008039	Da de steg opp av vannet , rykket Herrens Ånd Filip bort , og hoffmannen så ham ikke lenger . Han fortsatte lykkelig sin reise .
44008040	Men Filip ble sett igjen i Asjdod , og han forkynte evangeliet i alle byene han reiste gjennom , helt fram til Cæsarea .
44009001	Saulus raste fremdeles mot Herrens disipler og truet dem på livet . Han gikk til øverstepresten
44009002	og bad om brev til synagogene i Damaskus med fullmakt til å føre alle han fant som hørte til « veien » , i lenker til Jerusalem , både menn og kvinner .
44009003	Da han var underveis og nærmet seg Damaskus , strålte plutselig et lys fra himmelen omkring ham .
44009004	Han falt til jorden og hørte en røst si til ham : « Saul , Saul , hvorfor forfølger du meg ? »
44009005	Han spurte : « Hvem er du , Herre ? » Og svaret lød : « Jeg er Jesus , han som du forfølger .
44009006	Men reis deg nå og gå inn i byen . Der skal det bli sagt deg hva du skal gjøre . »
44009007	Mennene som fulgte ham , stod der målløse ; de hørte røsten , men så ingen .
44009008	Saulus reiste seg opp , men da han åpnet øynene , kunne han ikke se . De måtte ta ham i hånden og leie ham inn til Damaskus .
44009009	I tre dager satt han der blind , og han verken spiste eller drakk .
44009010	I Damaskus bodde en disippel som hette Ananias . Herren kalte på ham i et syn : « Ananias ! » Han svarte : « Her er jeg , Herre . »
44009011	Og Herren sa : « Gå bort i den gaten som kalles Den rette , og i huset hvor Judas bor , skal du spørre etter Saulus fra Tarsus . For han ber .
44009012	Og han har hatt et syn og sett en mann som heter Ananias komme og legge hendene på ham , så han kan få synet igjen . »
44009013	Men Ananias svarte : « Herre , jeg har hørt mange fortelle om denne mannen og alt det onde han har gjort mot dine hellige i Jerusalem .
44009014	Og han er kommet hit med fullmakt fra overprestene for å fengsle alle som påkaller ditt navn . »
44009015	Men Herren sa til ham : « Du skal gå . For jeg har utvalgt ham som mitt redskap til å bære mitt navn fram for folkeslag og konger og for Israels folk .
44009016	Og jeg skal vise ham alt han må lide for mitt navns skyld . »
44009017	Da gikk Ananias , og han kom inn i huset , la sine hender på ham og sa : « Saul , min bror ! Herren har sendt meg , Jesus som viste seg for deg på veien hit ; han vil at du skal få synet igjen og bli fylt av Den Hellige Ånd . »
44009018	Straks var det som om skjell falt fra øynene hans , og han kunne se . Han gjorde seg klar og ble døpt .
44009019	Så spiste han og kom til krefter . Han ble noen dager hos disiplene i Damaskus ,
44009020	hvor han straks forkynte Jesus i synagogene og sa : « Han er Guds Sønn . »
44009021	Alle som hørte på , ble meget forundret og sa : « Er det ikke han som i Jerusalem ville utrydde alle som påkaller dette navn ? Kom han ikke hit for å arrestere dem og føre dem til overprestene ? »
44009022	Men Saulus fikk stadig større kraft , og han brakte jødene i Damaskus ut av fatning ved å vise klart at Jesus er Messias .
44009023	Etter en tid la jødene planer om å drepe ham .
44009024	Men Saulus fikk høre om dette . Døgnet rundt holdt de vakt , også ved byportene , for å få slått ham i hjel .
44009025	Men en natt fikk hans disipler ham ut ved å fire ham ned langs muren i en kurv .
44009026	Da han kom til Jerusalem , forsøkte han å slutte seg til disiplene . Men alle var redd ham og trodde ikke han var noen disippel .
44009027	Barnabas tok ham da med seg til apostlene . Og han fortalte dem hvorledes Saulus på veien hadde sett Herren , som hadde talt til ham , og hvorledes han i Damaskus fritt og åpent hadde forkynt i Jesu navn .
44009028	Etter dette gikk han inn og ut hos dem i Jerusalem og forkynte frimodig i Herrens navn .
44009029	Han talte og diskuterte med de gresktalende jøder , men de forsøkte å få ham drept .
44009030	Da brødrene fikk vite det , brakte de ham til Cæsarea og sendte ham videre til Tarsus .
44009031	Menigheten hadde nå fred over hele Judea og Galilea og Samaria . Den ble bygd opp og levde i ærefrykt for Herren , og den vokste , styrket av Den Hellige Ånd .
44009032	Peter drog omkring overalt og kom også ned til de hellige i Lod .
44009033	Der traff han på en mann som hette Æneas . Han var lam og hadde ligget til sengs i åtte år .
44009034	Peter sier til ham : « Æneas , Jesus Kristus helbreder deg . Stå opp og re sengen din ! » Straks reiste han seg opp .
44009035	Alle som bodde i Lod og Saron , så ham , og de vendte om til Herren .
44009036	I Jaffa bodde en kvinnelig disippel som hette Tabita , på gresk Dorkas . Hun gjorde mye godt og tok seg av de fattige .
44009037	Men nettopp på denne tiden ble hun syk og døde . De hadde vasket henne og lagt henne i et rom ovenpå .
44009038	Lod ligger i nærheten av Jaffa , og disiplene fikk høre at Peter oppholdt seg der . De sendte da to menn av sted for å be ham komme til dem med en eneste gang .
44009039	Peter gjorde seg klar og ble med dem . Da han kom fram , førte de ham ovenpå , der alle enkene samlet seg gråtende rundt ham . De viste fram skjortene og kappene Dorkas hadde sydd mens hun ennå var blant dem .
44009040	Peter sendte alle ut , knelte ned og bad . Så snudde han seg mot den døde og sa : « Tabita , reis deg ! » Hun åpnet øynene , så på Peter og satte seg opp .
44009041	Han rakte henne hånden og hjalp henne opp . Så kalte han de hellige og enkene inn og viste henne fram for dem lys levende .
44009042	Dette ble kjent over hele Jaffa , og mange kom til tro på Herren .
44009043	Peter ble boende ganske lenge i Jaffa hos en mann som hette Simon og var garver .
44010001	I Cæsarea bodde en mann ved navn Kornelius , som var offiser ved Den italiske bataljon .
44010002	Han var en from mann , og både han og familien hørte til dem som trodde på jødenes Gud . Han gav ofte almisser til folket og bad stadig til Gud .
44010003	En dag omkring den niende time hadde han et syn . Han så tydelig en Guds engel som kom inn til ham og sa : « Kornelius ! »
44010004	Kornelius stirret forferdet på ham og sa : « Hva vil du , herre ? » Engelen svarte ham : « Dine bønner og almisser har steget opp til Gud , så han er blitt minnet om deg .
44010005	Nå skal du sende noen menn til Jaffa for å hente en mann ved navn Simon , også kalt Peter .
44010006	Han er gjest hos garveren Simon , som bor i et hus nede ved sjøen . »
44010007	Da engelen som talte til ham , var borte , tilkalte han to tjenere og en gudfryktig soldat , en av hans oppassere .
44010008	Han forklarte dem saken og sendte dem av sted til Jaffa .
44010009	Dagen etter , mens de var underveis og nærmet seg Jaffa , gikk Peter opp på taket for å be ; det var ved den sjette time .
44010010	Han ble sulten og ville spise . Da de holdt på å lage maten , kom han i henrykkelse og fikk et syn .
44010011	Han så at himmelen hadde åpnet seg , og at noe dalte ned ; det så ut som en stor duk som ble senket ned mot jorden etter de fire hjørnene .
44010012	I den var alle slags dyr som lever på jorden , firbente , krypdyr og himmelens fugler .
44010013	Og en røst talte til ham : « Peter , ta for deg , slakt og spis . »
44010014	Men Peter svarte : « Det kan jeg ikke , Herre . For jeg har aldri spist noe vanhellig og urent . »
44010015	For annen gang talte røsten til ham : « Det som Gud har sagt er rent , må ikke du kalle urent . »
44010016	Dette hendte tre ganger , og så ble duken tatt opp til himmelen igjen .
44010017	Mens Peter ennå var usikker på hva dette synet skulle bety , kom utsendingene fra Kornelius . De hadde spurt seg fram til Simons hus og stod nå foran porten .
44010018	De ropte inn og spurte om Simon med tilnavnet Peter var gjest der .
44010019	Peter tenkte fremdeles på synet da Ånden sa : « Tre menn spør etter deg .
44010020	Skynd deg og gå ned ; du skal følge med dem uten å betenke deg , for jeg har sendt dem . »
44010021	Peter gikk ned til mennene og sa : « Det er meg dere spør etter . Hvorfor er dere kommet hit ? »
44010022	De svarte : « Vi er sendt av offiseren Kornelius , en rettskaffen og gudfryktig mann som hele det jødiske folk har bare godt å si om . Han har fått et budskap fra en hellig engel som sa at han skulle hente deg til sitt hus og høre hva du har å si . »
44010023	Så bad Peter dem inn , og de var hans gjester . Neste dag gav han seg på vei sammen med dem , og noen av brødrene fra Jaffa fulgte med .
44010024	Dagen etter nådde de Cæsarea . Kornelius ventet på dem og hadde bedt sammen sine slektninger og nærmeste venner .
44010025	Da Peter skulle gå inn , kom Kornelius ham i møte og kastet seg for føttene hans og tilbad ham .
44010026	Men Peter reiste ham opp og sa : « Reis deg , jeg er også bare et menneske . »
44010027	Peter samtalte med ham mens de gikk inn , og han så at mange mennesker hadde samlet seg .
44010028	Han sa til dem : « Dere vet at det er forbudt for en jøde å være sammen med eller besøke noen fra et annet folk . Men Gud har vist meg at jeg ikke har lov å si at noe menneske er vanhellig eller urent .
44010029	Da jeg ble budsendt , kom jeg derfor uten å gjøre innvendinger . Men nå spør jeg : Hvorfor har dere sendt bud på meg ? »
44010030	Kornelius sa da : « På denne tid for fire dager siden , altså ved den niende time , var jeg hjemme og bad . Med ett stod en mann i lysende klær foran meg
44010031	og sa : Kornelius , Gud har hørt din bønn og er blitt minnet om dine almisser .
44010032	Send bud til Jaffa og be Simon med tilnavnet Peter komme hit . Han er gjest hos garveren Simon som bor nede ved sjøen .
44010033	Med en gang sendte jeg bud etter deg , og det var vennlig av deg å komme . Nå er vi alle samlet for Guds ansikt og vil høre alt som Herren har pålagt deg å si . »
44010034	Peter begynte da å tale : Nå forstår jeg virkelig at Gud ikke gjør forskjell på folk ,
44010035	men tar imot enhver som frykter ham og gjør rett , hva folkeslag han enn tilhører .
44010036	Dere kjenner det ord han sendte til Israels barn med evangeliet om fred ved Jesus Kristus , han som er alles Herre .
44010037	Dere vet om det som begynte i Galilea etter at Johannes hadde forkynt sin dåp , og som siden spredte seg over hele Judea ,
44010038	nemlig at Jesus fra Nasaret ble salvet av Gud med Hellig Ånd og kraft , og at han gikk omkring overalt og gjorde godt og helbredet alle som var underkuet av djevelen , for Gud var med ham .
44010039	Og vi er vitner om alt han gjorde rundt omkring i jødenes land og i Jerusalem , han som de hengte på et tre og drepte .
44010040	Men Gud reiste ham opp på den tredje dag og lot ham tre synlig fram ,
44010041	ikke for hele folket , men for de vitner Gud i forveien hadde utvalgt , for oss som spiste og drakk sammen med ham etter at han var stått opp fra de døde .
44010042	Og han bød at vi skulle forkynne for folket og vitne at han er den som Gud har satt til dommer over levende og døde .
44010043	Om ham vitner alle profetene og sier at alle som tror på ham , skal få tilgivelse for syndene ved hans navn .
44010044	Mens Peter fremdeles talte , kom Den Hellige Ånd over alle som hørte Ordet .
44010045	De troende jøder som var kommet dit sammen med Peter , var forferdet over at Den Hellige Ånds gave ble utøst også over hedningene .
44010046	For de hørte dem tale i tunger og prise Gud . Da sa Peter :
44010047	« Disse har fått Den Hellige Ånd like så vel som vi . Kan noen da nekte dem vannet og hindre at de blir døpt ? »
44010048	Så bød han at de skulle døpes i Jesu Kristi navn . Etterpå bad de ham bli hos dem noen dager .
44011001	Apostlene og brødrene omkring i Judea fikk nå høre at også hedningene hadde tatt imot Guds ord .
44011002	Da Peter kom opp til Jerusalem , bebreidet de omskårne ham og sa :
44011003	« Du tok inn hos uomskårne og spiste sammen med dem . »
44011004	Da begynte Peter å forklare alt for dem fra først til sist :
44011005	Jeg var i byen Jaffa . Mens jeg bad , kom jeg i henrykkelse og fikk et syn . Noe dalte ned , akkurat som en stor duk som ble senket ned fra himmelen etter de fire hjørnene , og den kom helt ned til meg .
44011006	Jeg stirret på den og så nøye etter , og da fikk jeg se jordens firbente dyr , ville dyr , krypdyr og himmelens fugler .
44011007	Så hørte jeg også en røst si til meg : « Peter , ta for deg , slakt og spis . »
44011008	Jeg svarte : « Det kan jeg ikke , Herre , for aldri er noe vanhellig og urent kommet inn i min munn . »
44011009	For annen gang lød røsten fra himmelen : « Det som Gud har sagt er rent , må ikke du kalle urent . »
44011010	Dette hendte tre ganger , og alt ble tatt opp til himmelen igjen .
44011011	I det samme stod tre menn utenfor huset hvor jeg bodde , de var utsendt til meg fra Cæsarea .
44011012	Ånden sa til meg at jeg skulle dra sammen med dem uten å betenke meg . Disse seks brødrene reiste også med , og vi kom inn i mannens hus .
44011013	Han fortalte oss hvorledes han i sitt eget hus hadde sett en engel som sa : « Send bud til Jaffa og be Simon med tilnavnet Peter komme hit .
44011014	Han skal tale ord til deg som gir deg og alle dine frelse . »
44011015	Og da jeg begynte å tale , kom Den Hellige Ånd over dem likesom over oss i begynnelsen .
44011016	Da husket jeg Herrens ord , at han sa : « Johannes døpte med vann , men dere skal døpes med Den Hellige Ånd . »
44011017	Når Gud har gitt dem den samme gave som vi fikk da vi kom til tro på Herren Jesus Kristus , hvem er da jeg , så jeg skulle kunne hindre Gud ?
44011018	Da de hørte dette , slo de seg til ro , og de priste Gud og sa : « Så har da Gud også latt hedningene få vende om og vinne livet ! »
44011019	Under den forfølgelse som brøt løs på grunn av Stefanus , var noen av de fordrevne kommet så langt som til Fønikia , Kypros og Antiokia . Men de hadde forkynt Ordet bare for jøder .
44011020	Noen av dem , folk fra Kypros og Kyréne , kom til Antiokia , hvor de også talte til grekere og forkynte evangeliet om Herren Jesus .
44011021	Og Herrens hånd var med dem , slik at mange kom til tro og vendte om til Herren .
44011022	Det som var skjedd , kom også menigheten i Jerusalem for øre , og de sendte Barnabas til Antiokia .
44011023	Da han kom dit og fikk se Guds nådes gjerning , ble han glad , og han oppfordret alle til å holde fast ved Herren av hele sitt hjerte .
44011024	For han var en god mann , fylt av Den Hellige Ånd og tro . Og en stor mengde mennesker ble vunnet for Herren .
44011025	Han drog så til Tarsus for å oppsøke Saulus ,
44011026	som han fant og tok med seg til Antiokia . Et helt år var de sammen i menigheten der og gav mange mennesker opplæring i troen . Det var i Antiokia disiplene for første gang ble kalt kristne .
44011027	På den tid kom noen profeter fra Jerusalem til Antiokia .
44011028	En av dem , som hette Agabus , stod fram og varslet ved Ånden at en stor hungersnød skulle ramme hele verden . Det var den som kom under keiser Claudius .
44011029	Da ble disiplene enige om at enhver av dem skulle gi så mye han kunne avse , for å hjelpe de brødrene som bodde i Judea .
44011030	Dette gjorde de , og de sendte gaven med Barnabas og Saulus til de eldste .
44012001	På den tid lot kong Herodes noen av menigheten gripe og fór hardt fram mot dem .
44012002	Jakob , bror av Johannes , ble henrettet med sverd .
44012003	Da Herodes merket at jødene likte dette , gikk han videre og arresterte også Peter . Det var i de usyrede brøds høytid .
44012004	Etter at han var tatt , ble han satt i fengsel , hvor fire vaktskift på fire mann hver ble satt til å holde vakt over ham . Etter påske ville Herodes så føre ham fram for folket .
44012005	Peter ble da sittende i fengslet , og imens bad menigheten inderlig til Gud for ham .
44012006	Natten før Herodes skulle føre ham fram , lå Peter og sov mellom to soldater . Han var bundet med to lenker , og fengslet ble bevoktet av vaktposter som stod utenfor døren .
44012007	Med ett stod en Herrens engel der , og et lys strålte i rommet . Han vekket Peter med et puff i siden og sa : « Skynd deg , stå opp ! » Da falt lenkene av hendene hans ,
44012008	og engelen sa til ham : « Ta på deg beltet og sandalene dine . » Da han hadde gjort det , sa engelen : « Kast kappen om deg og følg etter meg . »
44012009	Og han fulgte etter ham ut . Han forstod ikke at engelen og det som hendte , var noe virkelig , men trodde det var et syn .
44012010	De passerte første og annen vakt og kom til jernporten som fører ut til byen . Den åpnet seg av seg selv , de gikk ut og fortsatte nedover den første gaten . Der forsvant engelen plutselig for ham .
44012011	Peter kom til seg selv igjen og sa : « Nå forstår jeg at Herren virkelig sendte sin engel for å fri meg fra Herodes ’ hånd og berge meg fra det jødefolket nå går og venter på . »
44012012	Da dette var blitt klart for Peter , gikk han til huset hvor Maria bodde , mor til Johannes med tilnavnet Markus . Mange var kommet sammen der for å be .
44012013	Han banket på ytterdøren , og en tjenestepike som hette Rode , kom for å lukke opp .
44012014	Da hun kjente igjen Peters stemme , glemte hun av bare glede å åpne døren , men sprang inn og fortalte at Peter stod utenfor .
44012015	« Du er fra sans og samling ! » sa de til henne . Men da hun holdt på sitt , sa de : « Det må være hans engel . »
44012016	Imens fortsatte Peter å banke . Da de åpnet og så ham , ble de ute av seg av undring .
44012017	Han gjorde tegn med hånden at de skulle være stille , og fortalte hvorledes Herren hadde ført ham ut av fengslet . Så sa han : « La Jakob og brødrene få vite dette . » Deretter gikk han igjen og drog til et annet sted .
44012018	Om morgenen ble det stort oppstyr blant soldatene : Hvor var det blitt av Peter ?
44012019	Herodes ettersøkte ham , og da han ikke ble funnet , holdt han forhør over vaktpostene og befalte at de skulle føres bort og henrettes . Selv drog han fra Judea og ned til Cæsarea for å være der .
44012020	Herodes hadde lenge vært forbitret på befolkningen i Tyrus og Sidon . Disse ble nå enige om å vende seg til ham . Da de hadde greid å få kongens kammerherre , Blastus , på sin side , bad de om fred , for de fikk sine forsyninger fra kongens områder .
44012021	På en fastsatt dag tok Herodes på seg sitt kongelige skrud , satte seg på en ærestribune og talte til folket .
44012022	Mengden hyllet ham og ropte : « Her taler en gud , ikke et menneske . »
44012023	Øyeblikkelig slo en Herrens engel ham fordi han ikke hadde gitt Gud æren . Han ble oppspist av ormer og døde .
44012024	Men Guds ord hadde fremgang og spredte seg vidt omkring .
44012025	Barnabas og Saulus utførte sitt oppdrag i Jerusalem og tok med seg Johannes med tilnavnet Markus da de drog derfra .
44013001	I menigheten i Antiokia var det noen profeter og lærere : Barnabas og Simeon med tilnavnet Niger , Lukius fra Kyréne , Manaen , pleiebror til fyrst Herodes , og dessuten Saulus .
44013002	En gang de holdt gudstjeneste og fastet , sa Den Hellige Ånd : « Ta ut Barnabas og Saulus for meg , så de kan gå til den oppgave jeg har kalt dem til . »
44013003	Etter faste og bønn la de sine hender på dem og lot dem reise .
44013004	Da de nå var blitt sendt ut av Den Hellige Ånd , drog de til Seleukia , og derfra seilte de til Kypros .
44013005	Der kom de til Salamis , hvor de forkynte Guds ord i jødenes synagoger . De hadde Johannes med seg som hjelper .
44013006	De drog tvers over øya helt til Pafos , og der støtte de på en jødisk trollmann og falsk profet som hette Barjesus ,
44013007	og som holdt til hos guvernøren Sergius Paulus . Denne var en forstandig mann , og han bad Barnabas og Saulus til seg fordi han ønsket å høre Guds ord .
44013008	Men Elymas , trollmannen — navnet hans betyr det — motarbeidet dem og forsøkte å få guvernøren bort fra troen .
44013009	Da ble Saulus , som også hette Paulus , fylt av Den Hellige Ånd . Han så skarpt på ham
44013010	og sa : « Du djevelens sønn , full av all slags svindel og bedrag , en fiende av alt som er rett , skal du aldri slutte med å fordreie Herrens rette veier ?
44013011	Nå legger Herren sin hånd på deg , så du en tid skal være blind og ikke se solen . » Straks ble det svart for øynene på ham , og han famlet omkring og lette etter noen som kunne leie ham .
44013012	Da guvernøren så det som skjedde , ble han helt overveldet av Herrens lære og kom til troen .
44013013	Paulus og hans følge seilte fra Pafos og kom til Perge i Pamfylia . Der forlot Johannes dem og reiste tilbake til Jerusalem .
44013014	De andre drog videre fra Perge og kom til Antiokia i Pisidia , hvor de gikk inn og satte seg i synagogen på sabbaten .
44013015	Etter at det var lest fra loven og profetene , sendte synagogeforstanderne noen ned til dem med denne hilsen : « Brødre , har dere et ord til formaning for folket , så tal ! »
44013016	Paulus reiste seg , gav et tegn med hånden og sa : Israelittiske menn og dere andre som tror på Gud , hør på meg !
44013017	Han som er Israels-folkets Gud , utvalgte våre fedre . Han gjorde dem til et stort folk da de levde som innflyttere i Egypt , og han førte dem ut derfra med løftet arm .
44013018	Han sørget for dem omkring førti år i ørkenen .
44013019	Han utryddet sju folk i Kanaan og lot dem overta landet deres .
44013020	Dette varte omtrent fire hundre og femti år . Deretter gav han dem dommere , helt til profeten Samuel .
44013021	Så bad de om en konge , og Gud gav dem Saul , sønn av Kisj , en mann av Benjamins stamme , og han var konge i førti år .
44013022	Gud avsatte ham og gjorde David til deres konge . Han fikk dette vitnesbyrd av Gud : Jeg har funnet David , Isais sønn , en mann etter mitt hjerte , en som skal utføre alt det jeg vil .
44013023	Av hans ætt lot Gud en frelser for Israel stå fram , slik han hadde lovt , og det er Jesus .
44013024	Før han trådte fram , hadde Johannes forkynt omvendelsens dåp for hele Israels folk .
44013025	Da Johannes stod ved slutten av sitt verk , sa han : « Jeg er ikke den dere tror jeg er . Men etter meg kommer en som jeg ikke er verdig til å løse sandalremmen for . »
44013026	Brødre , dere som er av Abrahams ætt , og dere andre som tror på Gud ! Det er til oss ordet om denne frelse er blitt sendt .
44013027	For de som bor i Jerusalem , og lederne deres skjønte ikke hvem han var og forstod ikke profetenes ord som blir lest hver sabbat , men de dømte ham og oppfylte dermed profetordene .
44013028	De kunne ikke finne noe grunnlag for dødsdom , men likevel bad de Pilatus om å henrette ham .
44013029	Og da de hadde fullbyrdet alt som står skrevet om ham , tok de ham ned fra korset og la ham i en grav .
44013030	Men Gud reiste ham opp fra de døde ,
44013031	og han viste seg i mange dager for dem som hadde fulgt ham fra Galilea opp til Jerusalem . De er nå hans vitner for folket .
44013032	Og nå bringer vi dere det gode budskap , at det løfte som ble gitt fedrene våre ,
44013033	har Gud oppfylt for oss , deres barn , da han oppreiste Jesus . Slik står det jo skrevet i den annen salme : Du er min sønn , jeg har født deg i dag .
44013034	Men at han reiste ham opp fra de døde så han aldri skal gå til grunne , det har han sagt slik : Jeg vil oppfylle for dere de hellige og ubrytelige løfter til David .
44013035	Og et annet sted sier han : Du skal ikke la din Hellige gå til grunne .
44013036	David var en tjener for Guds plan så lenge han levde . Så døde han og ble gravlagt hos sine fedre og gikk til grunne .
44013037	Men han som Gud oppreiste , gikk ikke til grunne .
44013038	Og nå skal dere vite , brødre , at ved ham blir tilgivelse for syndene forkynt dere . Det Moseloven ikke kunne frikjenne dere for ,
44013039	det skal enhver som tror , bli frikjent for på grunn av ham .
44013040	Ta dere nå i akt , så ikke det profetene har sagt , skal hende med dere :
44013041	Se , dere som er fulle ¬ av forakt , dere skal undre dere ¬ og bli til intet . For en gjerning skal jeg gjøre ¬ i deres dager , en gjerning dere ikke ¬ ville tro om dere fikk den fortalt .
44013042	Da de gikk ut , ble de oppfordret til å tale om dette neste sabbat .
44013043	Og da folk gikk fra hverandre , var det mange som fulgte dem , både jøder og hedninger som hadde sluttet seg til jødenes tro . Paulus og Barnabas snakket med dem og la dem på hjerte at de måtte holde fast ved Guds nåde .
44013044	Neste sabbat strømmet nesten hele byen til for å høre Guds ord .
44013045	Da jødene så alle disse menneskene , ble de egget til iver , og med hånlige ord motsa de det Paulus forkynte .
44013046	Paulus og Barnabas sa da rett ut : « Det var nødvendig å forkynne Guds ord til dere først . Men siden dere avviser det og selv ikke finner dere verdige til det evige liv , så går vi nå til hedningene .
44013047	For dette er Herrens befaling til oss : Jeg har satt deg til et lys ¬ for folkeslag , for at du skal bringe frelse ¬ helt til jordens ende . »
44013048	Da hedningene hørte dette , gledet de seg og lovpriste Herrens ord , og alle som var bestemt til evig liv , kom til troen .
44013049	Herrens ord ble spredt over hele området .
44013050	Men jødene fikk hisset opp de fornemme kvinnene blant dem som trodde på jødenes Gud , og også byens ledende menn , og det kom i gang en forfølgelse mot Paulus og Barnabas , som ble fordrevet fra egnen .
44013051	De ristet da støvet av føttene mot dem og drog til Ikonium .
44013052	Men disiplene ble fylt av glede og Den Hellige Ånd .
44014001	Også i Ikonium gikk de til jødenes synagoge , og de talte slik at en stor mengde jøder og grekere kom til troen .
44014002	Men de jøder som ikke ville tro , fikk satt opp hedningene og gjort dem fiendtlig stemt mot brødrene .
44014003	Likevel ble de der en tid og forkynte med frimodig tillit til Herren , som selv vitnet for sitt nådeord ved de tegn og under som han lot skje ved deres hender .
44014004	Byens befolkning ble delt i to , noen var for jødene , andre holdt med apostlene .
44014005	Hedningene og jødene med sine ledere bestemte seg nå for å mishandle dem og steine dem .
44014006	Da de fikk rede på det , flyktet de til Lykaonia , til byene Lystra og Derbe og egnen der omkring .
44014007	Der forkynte de evangeliet .
44014008	I Lystra var det en mann som var lam i føttene . Han hadde vært vanfør fra fødselen og aldri kunnet gå .
44014009	Denne mannen hørte Paulus forkynne . Paulus så nøye på ham , og da han skjønte at han hadde tro så han kunne bli helbredet ,
44014010	ropte han : « Reis deg opp , og stå på føttene dine ! » Da sprang han opp og gikk omkring .
44014011	Folkemassen så hva Paulus hadde gjort , og satte i å rope på lykaonisk : « Gudene er blitt som mennesker og er kommet ned til oss . »
44014012	Og de kalte Barnabas for Zevs og Paulus for Hermes , siden det var han som førte ordet .
44014013	Presten ved Zevs-templet like utenfor byen kom til byporten med okser og blomsterkranser og ville ofre sammen med folkemengden .
44014014	Men da apostlene Barnabas og Paulus hørte det , flerret de kappene sine , løp fram i mengden
44014015	og ropte : « Hva er det dere finner på , folk ? Vi er jo alminnelige mennesker akkurat som dere . Og vi forkynner at dere må vende om fra disse avgudene som ingen ting duger , til den levende Gud , han som skapte himmel og jord og havet og alt som er i dem .
44014016	Han tillot nok i tidligere tider alle folkeslagene å gå sine egne veier ,
44014017	men han lot sine velgjerninger vitne om seg . Fra himmelen sendte han regn og grøde i rett tid , han har gitt dere føde og fylt hjertene med glede . »
44014018	Med slike ord klarte de så vidt å hindre folk i å ofre til dem .
44014019	Men da kom det noen jøder fra Antiokia og Ikonium . De fikk mengden over på sin side , så de steinet Paulus . Deretter slepte de ham utenfor byen og trodde han var død .
44014020	Men disiplene slo ring om ham , og han kom seg opp og gikk inn i byen . Neste dag drog han med Barnabas til Derbe .
44014021	De forkynte evangeliet i denne byen og vant mange disipler . Så reiste de tilbake til Lystra , videre til Ikonium og derfra til Antiokia .
44014022	De styrket disiplene , oppfordret dem til å holde fast ved troen og sa : « Vi må gå inn i Guds rike gjennom mange trengsler . »
44014023	I hver menighet valgte de ut eldste for dem ; og under bønn og faste overgav de dem til den Herre de trodde på .
44014024	Så reiste de gjennom Pisidia og kom til Pamfylia .
44014025	De forkynte Ordet i Perge og drog så ned til Attalia .
44014026	Derfra seilte de tilbake til Antiokia , hvor de en gang var blitt overgitt til Guds nåde for å fullføre den oppgave som nå var avsluttet .
44014027	Da de var tilbake her , samlet de menigheten og fortalte hva Gud hadde brukt dem til , og at han hadde åpnet troens dør for hedningene .
44014028	Her ble de en lang tid sammen med disiplene .
44015001	Det kom noen folk ned fra Judea og begynte å lære brødrene : « Hvis dere ikke følger den skikken vi har fra Moses , og lar dere omskjære , kan dere ikke bli frelst . »
44015002	Paulus og Barnabas kom da i heftig strid og diskusjon med dem . Det ble så besluttet at Paulus og Barnabas og noen av de andre skulle reise opp til Jerusalem og drøfte spørsmålet med apostlene og de eldste .
44015003	Menigheten sendte dem av sted , og de reiste gjennom Fønikia og Samaria hvor de berettet om hedningenes omvendelse til stor glede for alle brødrene .
44015004	Da de var kommet fram til Jerusalem , ble de mottatt av menigheten , apostlene og de eldste , og de fortalte om alt det Gud hadde brukt dem til .
44015005	Men noen troende fra fariseerpartiet stod fram og hevdet : « De må omskjæres og pålegges å holde Moseloven . »
44015006	Apostlene og de eldste kom så sammen for å drøfte saken .
44015007	Etter en heftig diskusjon reiste Peter seg og sa til dem : « Brødre , dere vet at Gud for lenge siden utvalgte meg blant dere , så hedningene av min munn skulle få høre evangeliets ord og komme til tro .
44015008	Og Gud som kjenner menneskets hjerte , viste at han godtar dem ved at de fikk Den Hellige Ånd likesom vi .
44015009	Han gjorde ikke noen forskjell på oss og dem , for ved troen renset han deres hjerter .
44015010	Hvorfor utfordrer dere da Gud og legger på disiplenes nakke et åk som verken våre fedre eller vi har orket å bære ?
44015011	Nei , vi tror at vi blir frelst av Herren Jesu nåde , på samme måte som de . »
44015012	Da ble hele forsamlingen stille , og de hørte på Barnabas og Paulus som fortalte om alle de tegn og under Gud hadde latt dem gjøre blant hedningene .
44015013	Etter at de hadde talt , grep Jakob ordet og sa : « Brødre , hør på meg !
44015014	Simeon har forklart hvorledes Gud for lenge siden sørget for å vinne seg et folk av hedninger som skal ære hans navn .
44015015	Og dette stemmer med profetenes ord , slik det står skrevet :
44015016	Deretter vil jeg komme ¬ tilbake og gjenreise Davids ¬ falne hytte . Det som er revet ned , ¬ skal jeg bygge opp , jeg reiser det på ny ,
44015017	for at resten av menneskene ¬ skal søke Herren , alle folkeslag som mitt navn ¬ er nevnt over . Så sier Herren , ¬ han som gjør dette ,
44015018	det som er kjent ¬ fra evighet av .
44015019	Derfor mener jeg at vi ikke skal lage vanskeligheter for de hedninger som vender om til Gud .
44015020	Men vi skal skrive til dem at de skal holde seg borte fra det som er besmittet av avgudene , og fra hor , fra kjøtt av kvalte dyr og fra blod .
44015021	For Moses har fra uminnelige tider hatt sine forkynnere i alle byer , og han blir lest i synagogene hver sabbat . »
44015022	Da vedtok apostlene og de eldste , sammen med hele menigheten , å utpeke noen menn som skulle sendes til Antiokia sammen med Paulus og Barnabas . Det ble Judas , også kalt Barsabbas , og Silas , to ansette menn blant brødrene .
44015023	Med dem sendte de følgende brev : Deres brødre apostlene og de eldste sender sin hilsen til brødrene av hedensk ætt i Antiokia , Syria og Kilikia .
44015024	Vi har fått høre at noen fra oss har forvirret dere med sine ord og gjort dere urolige . Men vi har ikke gitt dem noe oppdrag .
44015025	Så er vi blitt enige om og har besluttet å velge noen menn som vi sender sammen med våre kjære brødre Barnabas og Paulus .
44015026	Det er menn som har våget livet for vår Herre Jesu Kristi navn .
44015027	Vi sender da Judas og Silas , som også muntlig skal meddele det som brevet sier .
44015028	Den Hellige Ånd og vi har besluttet ikke å legge noen annen byrde på dere enn de helt nødvendige ting ,
44015029	at dere holder dere borte fra hedensk offerkjøtt , fra blod , fra kjøtt av kvalte dyr og fra hor . Om dere passer dere for slikt , vil det gå dere godt . Lev vel .
44015030	Så sendte de dem av sted , og de kom til Antiokia . De kalte menigheten sammen og overbrakte brevet .
44015031	Da det var blitt lest , gledet alle seg over den trøst det gav .
44015032	Judas og Silas som selv var profeter , talte mange ganger til brødrene og oppmuntret og styrket dem .
44015033	De ble der en tid , og med ønske om fred lot brødrene dem reise tilbake til dem som hadde sendt dem .
44015034	Men Silas fant at han burde bli der .
44015035	Paulus og Barnabas ble en tid i Antiokia , der de sammen med mange andre lærte og forkynte Herrens ord .
44015036	Da det var gått en tid , sa Paulus til Barnabas : « La oss dra tilbake og besøke brødrene i alle de byene hvor vi har forkynt Herrens ord , for å se hvordan det går dem . »
44015037	Barnabas ønsket å ta med seg Johannes med tilnavnet Markus .
44015038	Men Paulus mente at han som hadde forlatt dem i Pamfylia og ikke gått med dem i arbeidet der , ikke skulle være med nå .
44015039	Det ble så skarp strid mellom dem at de skilte lag . Barnabas tok med seg Markus og seilte til Kypros ,
44015040	mens Paulus valgte å ta med Silas . Så drog han av sted etter at brødrene hadde overgitt ham til Herrens nåde .
44015041	Han la veien gjennom Syria og Kilikia og styrket menighetene der .
44016001	Han kom da også fram til Derbe og Lystra . Der var det en disippel som hette Timoteus . Hans mor var en kristen jøde og faren greker .
44016002	Brødrene i Lystra og Ikonium hadde bare godt å si om ham .
44016003	Paulus ønsket å ha ham med seg på reisen , og han omskar ham av hensyn til de jødene som bodde i disse strøk . Alle visste nemlig at hans far var greker .
44016004	De reiste så fra by til by , og de forskrifter apostlene og de eldste i Jerusalem hadde vedtatt , overleverte de til brødrene med påbud om at de skulle følge dem .
44016005	Menighetene ble styrket i troen og vokste i tall for hver dag .
44016006	Den Hellige Ånd hindret dem i å forkynne Ordet i Asia ; derfor fortsatte de gjennom Frygia og Galatialandet .
44016007	Da de var i nærheten av Mysia , prøvde de å dra videre til Bitynia , men Jesu Ånd gav dem ikke lov .
44016008	De drog da gjennom Mysia og kom ned til Troas .
44016009	Om natten hadde Paulus et syn . Han så en makedonier som stod og kalte på ham og bad : « Kom over til Makedonia og hjelp oss ! »
44016010	Da han hadde hatt dette synet , forsøkte vi straks å komme til Makedonia ; for vi skjønte at Gud hadde kalt oss til å forkynne evangeliet der .
44016011	Vi stakk til sjøs i Troas med kurs for Samotrake og kom dagen etter til Neapolis .
44016012	Derfra bar det videre til Filippi , som er romersk koloni og en viktig by i provinsen Makedonia . I denne byen ble vi noen dager .
44016013	På sabbatsdagen gikk vi utenfor byporten , ned til en elv hvor vi mente det var et bønnested . Her satte vi oss ned og talte til kvinnene som var samlet .
44016014	En av dem hette Lydia , en kvinne fra byen Tyatira , som handlet med purpurtøy ; hun hørte til dem som trodde på jødenes Gud . Og Herren åpnet hennes hjerte så hun hørte på det Paulus sa .
44016015	Sammen med hele sin familie ble hun døpt , og hun bad oss : « Kom og bo i mitt hjem , så sant dere mener at jeg tror på Herren . » Og hun nødde oss til det .
44016016	En gang vi var på vei til bønnestedet , møtte vi en slavinne som var besatt av en spådomsånd . Hennes herrer tjente gode penger på at hun spådde .
44016017	Hun fulgte etter Paulus og oss mens hun ropte og skrek : « Disse folkene er tjenere for Den Høyeste Gud , og de forkynner dere veien til frelse . »
44016018	Dette gjentok seg flere dager . Da ble Paulus sint , snudde seg og sa til ånden : « Jeg befaler deg i Jesu Kristi navn : Far ut av henne . » Og den forlot henne på timen .
44016019	Da herrene hennes forstod at det ikke var mer fortjeneste å håpe på , grep de Paulus og Silas og trakk dem med seg for byretten som holdt til på torget .
44016020	De førte dem fram for byens embetsmenn og sa : « Disse mennene lager bråk i byen vår . De er jøder ,
44016021	og forkynner skikker vi ikke har lov til å godta eller følge , vi som er romerske borgere . »
44016022	Folkemengden deltok også i angrepene på dem , og embetsmennene lot klærne rive av dem og befalte at de skulle piskes .
44016023	De fikk mange slag og ble satt i fengsel , og fangevokteren fikk ordre om å vokte dem godt .
44016024	Da han hadde fått denne ordren , tok han dem inn i det innerste fangehullet og satte føttene deres fast i blokken .
44016025	Ved midnattstid holdt Paulus og Silas bønn og sang lovsanger til Gud , mens fangene lyttet til dem .
44016026	Med ett kom et jordskjelv så kraftig at grunnmuren i fengslet ristet . Straks sprang alle dørene opp , og alles lenker falt av .
44016027	Fangevokteren fór opp av søvne og så at fengselsdørene stod åpne . Han grep et sverd og ville drepe seg , fordi han trodde fangene var rømt .
44016028	Men av all sin kraft ropte Paulus til ham : « Ikke gjør deg selv noe vondt ! Vi er her alle sammen . »
44016029	Han bad da om å få lys , løp inn og falt skjelvende ned for Paulus og Silas .
44016030	Så førte han dem utenfor og sa : « Hva skal jeg gjøre , gode herrer , for å bli frelst ? »
44016031	De svarte : « Tro på Herren Jesus , så skal du og dine bli frelst . »
44016032	Og de forkynte Herrens ord for ham og alle i hans familie .
44016033	I denne sene nattetime tok han dem med seg og vasket sårene deres , og han ble straks døpt med alle sine .
44016034	Så tok han dem hjem og gav dem mat , og han gledet seg med hele sin familie over å ha fått troen på Gud .
44016035	Da det var blitt dag , sendte embetsmennene rettsbetjentene av sted med denne ordre : « Løslat mennene ! »
44016036	Fangevokteren meldte fra om dette til Paulus og sa : « Byens embetsmenn sender beskjed om at dere skal løslates . Kom nå ut og dra bort med fred . »
44016037	Men Paulus svarte : « Enda vi er romerske borgere , er vi uten lov og dom blitt pisket offentlig og så kastet i fengsel . Og nå skal vi altså sendes bort i all hemmelighet . Nei takk ! De får selv komme og føre oss ut . »
44016038	Rettsbetjentene brakte dette svaret til embetsmennene , som ble skremt da de fikk vite at de var romerske borgere .
44016039	Da kom de selv , og de bad om unnskyldning , fulgte dem ut av fengslet og bad dem reise fra byen .
44016040	Etter at de hadde forlatt fengslet , gikk de til Lydia . Her traff de brødrene og satte mot i dem . Så drog de sin vei .
44017001	De reiste gjennom Amfipolis og Apollonia og kom til Tessalonika . Der var det en jødisk synagoge ,
44017002	og Paulus gikk dit som han pleide . Tre sabbater på rad talte han med dem ut fra skriftene .
44017003	Han tolket dem og forklarte at Messias måtte lide og stå opp fra de døde , og sa : « Det er Jesus , han jeg forkynner for dere , som er Messias . »
44017004	Noen av dem ble overbevist og sluttet seg til Paulus og Silas . Det gjorde også en stor gruppe grekere av dem som trodde på jødenes Gud , og en god del fornemme kvinner .
44017005	Dette gjorde jødene forbitret , og de fikk med seg noen av pøbelen på torget og laget et oppløp som satte byen på ende . De stormet mot Jasons hus og lette etter dem for å trekke dem ut i folkemengden .
44017006	Da de ikke fant dem , slepte de Jason og noen av brødrene med seg til dommerne og ropte : « Disse folkene som oppvigler hele verden , er nå også kommet hit ,
44017007	og Jason har tatt imot dem . Alle handler de stikk imot keiserens befalinger , for de påstår at en annen er konge , nemlig Jesus . »
44017008	Både folkemengden og dommerne ble oppskremt da de hørte dette ,
44017009	og Jason og de andre fikk ikke gå før de hadde stilt en pengesum som sikkerhet .
44017010	Så snart det ble natt , sendte brødrene Paulus og Silas til Berøa . Da de var kommet dit , gikk de til jødenes synagoge .
44017011	Jødene der var mer høysinnet enn de i Tessalonika , og de tok imot Ordet med all velvilje og gransket skriftene daglig for å se om det stemte .
44017012	Mange av dem kom til troen , og det samme gjorde ganske mange fremstående greske kvinner og mange greske menn .
44017013	Men da jødene i Tessalonika fikk greie på at Paulus forkynte Guds ord også i Berøa , kom de dit og hisset opp folkemengden og laget bråk .
44017014	Straks sendte brødrene Paulus av gårde for at han skulle dra ned til kysten , mens Silas og Timoteus ble igjen .
44017015	De som gikk med Paulus , fulgte ham til Aten og drog så tilbake med beskjed til Silas og Timoteus om å komme til ham så snart som mulig .
44017016	Mens Paulus ventet på dem i Aten , ble han rystet over å se at byen var full av avgudsbilder .
44017017	Han talte i synagogen med jødene og dem som trodde på jødenes Gud , og med dem han hver dag traff på torget .
44017018	Noen av de epikureiske og stoiske filosofer diskuterte også med ham , og noen sa : « Hva er det egentlig denne pratmakeren sier ? » Men andre mente : « Han er visst en som forkynner fremmede guder . » Det var fordi han forkynte evangeliet om Jesus og oppstandelsen .
44017019	De tok da Paulus med seg og førte ham opp på Areopagos og sa : « Kan vi få vite hva det er for slags ny lære du kommer med ?
44017020	For det er merkverdige ting vi hører , og vi vil gjerne vite hva det egentlig dreier seg om . »
44017021	Verken atenerne eller utlendingene som bor der , bruker tiden til noe annet enn å fortelle og høre siste nytt .
44017022	Da stod Paulus fram midt på Areopagos og sa : Atenske menn ! Jeg ser at dere på alle måter er svært religiøse .
44017023	For da jeg gikk omkring og så på deres helligdommer , fant jeg et alter med denne innskrift : « For en ukjent Gud » . Det som dere tilber uten å kjenne , det forkynner jeg dere .
44017024	Gud , han som skapte verden og alt som er i den , han som er herre over himmel og jord , han bor ikke i templer reist av menneskehender .
44017025	Heller ikke trenger han noe av det menneskers hender kan tjene ham med . Det er jo han som gir alle liv og ånde og alle ting .
44017026	Han lot alle folkeslag , som stammer fra ett menneske , bo over hele jorden , og han satte faste tider for dem og bestemte grensene for deres områder .
44017027	Dette gjorde han for at de skulle søke Gud , om de kanskje kunne føle og finne ham . Han er jo ikke langt borte fra en eneste en av oss .
44017028	For det er i ham vi lever , beveger oss og er til , som også noen av deres diktere sier : « For vi er hans slekt . »
44017029	Fordi vi altså er Guds slekt , må vi ikke tenke at guddommen ligner et bilde av gull eller sølv eller stein , formet av menneskers kunst eller tanke .
44017030	Disse uvitenhetens tider har Gud båret over med , men nå befaler han alle mennesker hvor de enn er , at de må vende om .
44017031	For han har fastsatt en dag da han skal dømme verden med rettferdighet , og har til dette bestemt en mann . Det har han gjort troverdig for alle ved å oppreise ham fra de døde .
44017032	Men da de hørte om oppstandelse fra de døde , gjorde noen narr av ham , men andre sa : « Vi hører deg gjerne tale mer om dette en annen gang . »
44017033	Så gikk Paulus fra dem .
44017034	Men det var noen som sluttet seg til ham og kom til tro . Blant dem var Dionysios fra Areopagos-rådet og en kvinne som hette Damaris og noen andre .
44018001	Deretter forlot han Aten og kom til Korint .
44018002	Her traff han en jøde som hette Akvilas , født i Pontos . Sammen med sin kone Priskilla var han nylig kommet fra Italia på grunn av keiser Claudius ’ påbud om at alle jøder skulle forlate Roma . Paulus besøkte dem ,
44018003	og fordi de hadde samme håndverk , ble han boende hos dem , og de arbeidet sammen . De var nemlig teltmakere av fag .
44018004	Hver sabbat hadde han samtaler i synagogen og overbeviste både jøder og grekere .
44018005	Da Silas og Timoteus kom ned fra Makedonia , viet Paulus seg helt til forkynnelsen og vitnet for jødene at Jesus var Messias .
44018006	Men de sa imot og hånte ham , og han ristet da støvet av sine klær og sa til dem : « Deres blod skal komme over deres egne hoder . Jeg har ingen skyld . Fra nå av går jeg til hedningene . »
44018007	Dermed gikk han sin vei og tok inn i huset hos en mann ved navn Titius Justus som trodde på jødenes Gud . Huset hans lå rett ved siden av synagogen .
44018008	Synagogeforstanderen Krispus kom til tro på Herren sammen med hele sin familie , og mange andre i Korint som hørte ham , kom til tro og ble døpt .
44018009	Og Herren sa til Paulus i et syn om natten : « Vær ikke redd ! Du skal ikke tie , men tale .
44018010	Jeg er med deg , og ingen skal røre deg eller gjøre deg noe vondt , for jeg har mange i denne byen som er av mitt folk . »
44018011	Så ble han der halvannet år og lærte dem Guds ord .
44018012	Mens Gallio var guvernør i Akaia , slo jødene seg sammen mot Paulus og trakk ham for retten .
44018013	« Denne mannen , » sa de , « overtaler folk til å dyrke Gud på en måte som er i strid med loven . »
44018014	Paulus skulle nettopp til å gripe ordet da Gallio sa til jødene : « Hadde det dreid seg om en forbrytelse eller en kjeltringstrek , da hadde jeg grunn til å høre tålmodig på dere , jøder .
44018015	Men er det strid om lære og om navn og deres egen lov , da får dere selv ordne opp . Jeg vil ikke dømme i slike saker . »
44018016	Så jaget han dem bort fra retten .
44018017	Alle grep da fatt i synagogeforstanderen Sostenes og julte ham opp like foran dommersetet . Men Gallio brydde seg ikke det minste om det .
44018018	Paulus ble der ennå en tid . Så tok han farvel med brødrene og seilte til Syria sammen med Priskilla og Akvilas . I Kenkreæ klipte han først håret ; for han hadde et løfte på seg .
44018019	Da de kom til Efesos , skilte Paulus lag med de andre og gikk til synagogen for å tale med jødene .
44018020	Disse bad ham om å bli der lenger , men det sa han nei til .
44018021	Da han tok farvel , sa han til dem : « Om Gud vil , kommer jeg til dere en annen gang . » Så seilte han ut fra Efesos
44018022	og nådde fram til Cæsarea . Og da han hadde vært oppe og hilst på menigheten , drog han til Antiokia .
44018023	Her ble han en tid , men reiste så ut igjen . Han drog gjennom Galatia-landet og Frygia og styrket alle disiplene .
44018024	Til Efesos kom nå en jøde ved navn Apollos som var født i Aleksandria . Han var en dyktig taler og godt kjent i skriftene .
44018025	Apollos hadde fått undervisning i Herrens vei , og brennende av iver forkynte og lærte han rett og riktig om det som gjaldt Jesus . Men han kjente bare til Johannes-dåpen .
44018026	Han talte fritt og åpent i synagogen , og der fikk Priskilla og Akvilas høre ham . De tok seg av ham og gav ham grundigere kjennskap til Guds vei .
44018027	Da han ønsket å reise til Akaia , oppmuntret brødrene ham og skrev til disiplene at de måtte ta imot ham . Han kom dit og ble til stor hjelp for dem som ved Guds nåde var blitt troende .
44018028	For han satte jødene ettertrykkelig til veggs når han i åpen diskusjon beviste fra skriftene at Jesus var Messias .
44019001	Mens Apollos var i Korint , reiste Paulus gjennom innlandet og kom til Efesos . Der støtte han på noen disipler
44019002	og spurte dem : « Fikk dere Den Hellige Ånd da dere kom til troen ? » Men de svarte : « Vi har ikke engang hørt at det er noen Hellig Ånd . »
44019003	« Hva slags dåp er dere døpt med ? » spurte han . De sa : « Johannes ’ dåp . »
44019004	Da sa Paulus : « Johannes døpte med omvendelsens dåp , men sa til folket at de skulle tro på den som kom etter ham , og det er Jesus . »
44019005	De hørte på dette og lot seg døpe til Herren Jesu navn .
44019006	Da Paulus la hendene på dem , kom Den Hellige Ånd over dem , og de talte i tunger og profeterte .
44019007	Det var omkring tolv menn i alt .
44019008	Han gikk så til synagogen , og der talte han i tre måneder med stor frimodighet , førte samtaler med folk og overbeviste dem om Guds rike .
44019009	Noen gjorde seg harde og ville ikke tro , men snakket nedsettende om « veien » mens alle hørte på . Da brøt Paulus med dem og skilte disiplene ut , og siden holdt han hver dag samtaler i Tyrannus-skolen .
44019010	Dette fortsatte han med i to år , slik at alle som bodde i Asia , fikk høre Herrens ord , jøder så vel som grekere .
44019011	Gud lot helt uvanlige under skje ved Paulus ’ hender .
44019012	Det hendte til og med at folk tok tørklær og arbeidstøy som han hadde brukt , og la på de syke . Da slapp sykdommen taket , og de onde ånder fór ut av dem .
44019013	Noen jøder som reiste rundt som åndemanere , forsøkte også å nevne Herren Jesu navn over dem som var besatt av onde ånder , og sa : « Jeg besverger dere ved den Jesus som Paulus forkynner . »
44019014	Sju sønner av den jødiske øversteprest Skevas drev på med dette .
44019015	Men den onde ånd svarte dem : « Jesus kjenner jeg , og jeg vet hvem Paulus er , men hvem er dere ? »
44019016	Mannen som var besatt av den onde ånden , fór løs på dem , overmannet dem alle og mishandlet dem , så de rømte nakne og forslåtte ut av huset .
44019017	Dette ble kjent blant alle som bodde i Efesos , både jødene og grekerne , så det kom frykt over alle , og Herren Jesu navn ble prist .
44019018	Mange av dem som var blitt troende , kom for å bekjenne og fortelle hva de hadde gjort .
44019019	Og ikke så få av dem som hadde drevet med svartekunster , kom med bøkene sine og brente dem mens alle så på . Man regnet ut verdien av dem og kom til 50 000 sølvpenger .
44019020	På denne måten hadde Herrens ord veldig fremgang og fikk stor makt .
44019021	Etter det som nå var fullført , bestemte Paulus seg til å dra gjennom Makedonia og Akaia og videre til Jerusalem . « Når jeg har vært der , » sa han , « må jeg også besøke Roma . »
44019022	Han sendte to av sine medhjelpere til Makedonia , Timoteus og Erastus , mens han selv ble i Asia ennå en tid .
44019023	På denne tid oppstod det alvorlige uroligheter på grunn av Herrens vei .
44019024	En sølvsmed ved navn Demetrius laget Artemis-templer i sølv og skaffet håndverkerne gode inntekter .
44019025	Han kalte sammen disse og de arbeiderne som drev med dette , og sa : « Godtfolk , dere vet at vår velstand kommer fra dette arbeidet .
44019026	Men nå ser og hører dere selv at ikke bare her i Efesos , men nesten over hele Asia har denne Paulus overtalt og villedet store folkemasser når han sier at guder som er laget av menneskehender , ikke er guder i det hele tatt .
44019027	Det er fare for at vårt yrke får dårlig ord på seg . Verre er at templet til vår store gudinne Artemis kan bli regnet for lite og ingenting , og hun som hele Asia og hele verden dyrker , kan miste sin høyhet . »
44019028	De ble rasende over å høre dette og satte i å rope : « Stor er efesernes Artemis ! »
44019029	Uroen bredte seg over hele byen , og alle som en stormet av sted til teatret og slepte med seg de to makedonierne Gaius og Aristark som hørte til Paulus ’ følge .
44019030	Paulus ville selv gå inn i folkemassen , men disiplene hindret ham i det .
44019031	Noen av rådsherrene for provinsen Asia , som var hans venner , sendte også bud til ham at han ikke måtte våge seg inn i teatret .
44019032	Mengden var nå i full forvirring ; de ropte og skrek i munnen på hverandre , og de fleste visste ikke engang hvorfor de var kommet sammen .
44019033	Jødene skjøv fram en mann som hette Aleksander , og noen av mengden forklarte saken for ham . Aleksander gav tegn med hånden at han ville holde en forsvarstale til folket .
44019034	Men da de skjønte at han var jøde , skrek de alle i kor i to samfulle timer : « Stor er efesernes Artemis ! »
44019035	Byskriveren klarte endelig å få ro i folkemassen og sa : « Efesere , vet ikke alle mennesker at efesernes by er tempelvokter for den store Artemis og hennes bilde , som er kommet ned fra himmelen ?
44019036	Dette kan ingen benekte , og derfor bør dere nå være rolige og ikke gjøre noe overilet .
44019037	For dere har ført hit disse mennene som verken er tempelrøvere eller har hånet vår gudinne .
44019038	Men hvis Demetrius og håndverkerne hans vil reise sak mot noen , så har vi vanlige rettsmøter , og vi har våre guvernører , slik at de kan stevne hverandre .
44019039	Og har dere andre krav å legge fram , så la den lovlige folkeforsamling avgjøre saken .
44019040	For vi risikerer å bli anklaget for opprør etter det som har hendt i dag . Og vi har ingen ting å vise til når vi kreves til regnskap for dette oppstyret . » Med disse ordene fikk han oppløst forsamlingen .
44019041	
44020001	Da uroen hadde lagt seg , kalte Paulus disiplene sammen . Han satte mot i dem og tok farvel , før han forlot dem for å dra til Makedonia .
44020002	På reisen gjennom dette området oppmuntret han de troende med mange ord . Han kom så til Hellas .
44020003	Da han hadde vært der i tre måneder , ville han reise videre til Syria , men en jødisk sammensvergelse fikk ham til å vende tilbake gjennom Makedonia .
44020004	Sammen med ham reiste Sopatros fra Berøa , sønn av Pyrrus , videre Aristark og Sekundus fra Tessalonika og Gaius fra Derbe , dessuten Timoteus , og fra Asia Tykikus og Trofimus .
44020005	Disse reiste i forveien og ventet på oss i Troas .
44020006	Men vi selv seilte noen få dager etter de usyrede brøds høytid fra Filippi og traff dem fem dager senere i Troas , hvor vi ble en uke .
44020007	Den første dag i uken var vi samlet for å bryte brødet , og Paulus talte til dem , og han holdt på helt til midnatt siden han skulle reise neste dag .
44020008	Det var mange lamper i den salen ovenpå hvor vi var samlet .
44020009	En ung gutt som hette Eutykus , satt i vinduet . Da Paulus talte så lenge , falt han i dyp søvn . Mens han satt og sov , falt han ut av vinduet fra tredje etasje . Han var død da de tok ham opp .
44020010	Men Paulus gikk ned , la seg over ham og slo armene rundt ham . « Vær ikke urolige , » sa han . « Det er liv i ham . »
44020011	Så gikk han opp igjen , brøt brødet og spiste , og talte igjen lenge , helt til det lysnet . Da drog han av sted .
44020012	Gutten brakte de hjem i live , og det var til stor trøst for dem .
44020013	Vi gikk i forveien til skipet og seilte til Assos , der vi skulle ta Paulus om bord . Han hadde bestemt det slik , for han ville dra dit til fots .
44020014	Da han møtte oss i Assos , tok vi ham om bord og kom til Mitylene .
44020015	Dagen etter seilte vi derfra og kom på høyde med Kios . Neste dag fortsatte vi til Samos og nådde dagen derpå til Milet .
44020016	For Paulus hadde bestemt at han ville seile utenom Efesos for ikke å bli heftet i Asia . Han skyndte på for om mulig å være i Jerusalem til pinsedagen .
44020017	Fra Milet sendte han bud til Efesos og kalte til seg menighetens eldste .
44020018	Da de var kommet , talte han til dem : Dere vet hvordan jeg har opptrådt hos dere hele den tid som er gått fra første dag jeg kom til Asia .
44020019	Jeg har tjent Herren i all ydmykhet og med tårer i alle de prøvelser jødene har ført over meg med sine onde planer .
44020020	Ingen ting av det som kunne gagne dere , har jeg holdt tilbake , men jeg har forkynt og lært dere dette både offentlig og i hjemmene .
44020021	Jeg har vitnet både for jøder og grekere om omvendelsen til Gud og troen på vår Herre Jesus .
44020022	Og nå drar jeg til Jerusalem , bundet av Ånden . Hva som skal møte meg der , vet jeg ikke ,
44020023	men Den Hellige Ånd vitner for meg i by etter by og varsler om lenker og vanskeligheter som venter .
44020024	Men for meg er liv eller død ikke verd å snakke om , bare jeg kan fullføre løpet og den tjeneste jeg fikk av Herren Jesus : å vitne om evangeliet om Guds nåde .
44020025	Og nå vet jeg at alle dere , som jeg har levd blant og forkynt riket for , aldri mer skal se meg .
44020026	Derfor erklærer jeg for dere på denne dag at jeg er uten skyld om noen forspiller sitt liv ,
44020027	for jeg har på ingen måte unnlatt å forkynne hele Guds plan og vilje .
44020028	Ta vare på dere selv og på hele den hjord som Den Hellige Ånd har satt dere som tilsynsmenn for . Vær hyrder for Guds menighet , som han vant ved sitt eget blod .
44020029	For jeg vet at når jeg har dratt bort , vil glupske ulver trenge inn hos dere , og de skåner ikke hjorden .
44020030	Og blant dere selv skal noen menn stå fram og fare med vrang lære for å trekke disiplene med seg .
44020031	Våk derfor og husk på at jeg natt og dag i tre år ikke holdt opp med å formane hver eneste en med tårer .
44020032	Og nå overgir jeg dere til Gud og hans nådeord , som kan oppbygge dere og gi dere arven sammen med alle dem som er blitt helliget .
44020033	Jeg har aldri vært ute etter sølv eller gull eller klær fra noen .
44020034	Dere vet at med disse mine hender har jeg vært med og skaffet meg og mine medarbeidere det vi trengte .
44020035	Alltid har jeg vist at vi må arbeide på denne måten og ta oss av de svake . For vi husker de ord Herren Jesus selv sa : Det er en større lykke å gi enn å få .
44020036	Da han sluttet å tale , knelte han ned sammen med dem alle og bad .
44020037	De brast alle i gråt og falt Paulus om halsen og kysset ham .
44020038	Mest bedrøvet var de over hans ord om at de aldri skulle se ham igjen . Så fulgte de ham til skipet .
44021001	Da vi hadde revet oss løs fra dem , stakk vi til sjøs og seilte direkte til Kos , neste dag til Rhodos og derfra til Patara .
44021002	Her fant vi et skip som skulle over til Fønikia . Vi gikk om bord og la ut igjen .
44021003	Vi fikk Kypros i sikte og passerte sør for øya med kurs for Syria . I Tyrus la vi til land fordi skipet skulle losse .
44021004	Vi oppsøkte disiplene og ble der en uke . Drevet av Ånden advarte de Paulus mot å reise opp til Jerusalem .
44021005	Da vi hadde tilbrakt disse dagene der , brøt vi opp og drog videre . Alle fulgte oss ut av byen , også kvinner og barn . På stranden knelte vi og bad .
44021006	Så tok vi farvel med hverandre , og vi gikk om bord i skipet , mens de drog hjem til sitt .
44021007	Fra Tyrus nådde vi fram til Ptolemais , hvor sjøreisen var slutt . Vi hilste på brødrene og ble hos dem en dag .
44021008	Neste dag brøt vi opp og drog til Cæsarea , hvor vi tok inn hos evangelisten Filip , som var en av de sju . Hos ham ble vi boende .
44021009	Han hadde fire ugifte døtre som hadde profetisk gave .
44021010	Vi slo oss til her for flere dager , og da kom det ned fra Judea en profet som hette Agabus .
44021011	Han oppsøkte oss og tok beltet til Paulus , og med det bandt han føttene og hendene sine . Så sa han : « Dette sier Den Hellige Ånd : Slik skal jødene i Jerusalem binde den mann som eier dette belte og utlevere ham til hedningene . »
44021012	Da vi hørte dette , formante både vi og stedets folk Paulus og sa at han ikke måtte reise opp til Jerusalem .
44021013	Men han svarte : « Hvorfor skal dere gråte og gjøre det vanskelig for meg ? Selv er jeg jo villig , ikke bare til å bli bundet , men også til å dø i Jerusalem for vår Herre Jesu navn . »
44021014	Vi klarte ikke å overtale ham og slo oss til ro og sa : « Herrens vilje skje ! »
44021015	Da disse dagene var gått , gjorde vi oss klar og drog opp til Jerusalem .
44021016	Sammen med oss reiste også noen av disiplene fra Cæsarea , som tok oss med til Mnason fra Kypros , en av de aller første disipler . Hos ham skulle vi bo .
44021017	Brødrene tok imot oss med glede da vi kom til Jerusalem .
44021018	Dagen etter gikk Paulus sammen med oss til Jakob , hvor alle de eldste var samlet .
44021019	Han hilste på dem og fortalte så utførlig om det Gud hadde gjort blant hedningene gjennom hans tjeneste .
44021020	De priste Gud for det de fikk høre , men sa til ham : « Du vet , bror , at mange tusen jøder er kommet til troen , og alle holder de strengt på loven .
44021021	Nå har de fått høre om deg at du lærer de jøder som bor blant hedningene , å vende seg fra Moses , og sier at de ikke skal omskjære sine barn og ikke leve etter våre skikker .
44021022	Hva kan vi gjøre ? Det vil bli alminnelig kjent at du er kommet .
44021023	Derfor skal du gjøre det vi nå sier deg . Vi har fire menn her som har avlagt et løfte .
44021024	Disse fire skal du ta med deg og la deg rense sammen med dem . Du skal ta på deg utgiftene for dette , så de kan klippe håret igjen , slik det er påbudt . Dermed vil alle skjønne at det ikke er noe i det de har hørt om deg , og at du selv lever slik at du holder loven .
44021025	Når det gjelder de hedningkristne , har vi skrevet til dem og gitt beskjed om at de skal holde seg borte fra hedensk offerkjøtt , fra blod , fra kjøtt av kvalte dyr og fra hor . »
44021026	Paulus tok mennene med seg og lot seg rense sammen med dem dagen etter . Så gikk han til templet for å melde fra når renselsestiden utløp og offeret for hver enkelt av dem skulle bæres fram .
44021027	De sju dagene var nesten gått da noen jøder fra Asia fikk se ham på tempelplassen . De hisset opp hele folkemassen , grep fatt i ham
44021028	og skrek : « Israelitter , kom og hjelp ! Her er mannen som taler overalt og til alle mot folket og loven og dette hellige sted . Nå har han til og med tatt med seg grekere inn i helligdommen og vanhelliget dette sted . »
44021029	De hadde nemlig før sett efeseren Trofimus sammen med ham i byen og trodde nå at Paulus hadde tatt ham med seg til templet .
44021030	Uroen spredte seg over hele byen , og folk stimlet sammen . De grep Paulus og trakk ham ut fra tempelplassen , og med en gang ble portene stengt .
44021031	De holdt nesten på å slå ham i hjel da kommandanten for garnisonen fikk melding om at hele Jerusalem stod på ende .
44021032	Øyeblikkelig løp han med soldater og offiserer ned mot mengden . Da de så kommandanten og soldatene , holdt de opp med å slå Paulus .
44021033	Kommandanten gikk fram og lot folkene sine gripe Paulus og gav ordre til at han skulle bindes med to lenker . Så spurte han hvem han var , og hva han hadde gjort .
44021034	Men i folkemassen ropte noen ett , andre noe annet , og da det ikke var mulig å få skikkelig beskjed i alt levenet , befalte han at Paulus skulle føres inn i borgen .
44021035	De kom til trappen , men her måtte soldatene bære ham fordi mengden presset så voldsomt på .
44021036	For hele folkemassen fulgte etter og skrek : « Drep ham ! »
44021037	De skulle til å gå inn i borgen da Paulus sa til kommandanten : « Får jeg lov å si deg noe ? » Han svarte : « Kan du gresk ?
44021038	Du er altså ikke den egypteren som for en tid siden laget opprør og førte de fire tusen knivstikkerne ut i ørkenen ? »
44021039	Men Paulus sa : « Jeg er en jøde fra Tarsus i Kilikia og borger av denne ansette by . Jeg ber deg , gi meg lov til å tale til folket . »
44021040	Det fikk han lov til , og Paulus stilte seg på trappen og gav tegn med hånden til folket . Da det ble helt stille , talte han til dem på hebraisk :
44022001	« Brødre og fedre , hør hva jeg har å si til mitt forsvar ! »
44022002	Da de hørte at han talte på hebraisk , ble det enda stillere . Han fortsatte :
44022003	Jeg er en jøde , født i Tarsus i Kilikia , men oppvokst her i byen . Ved Gamaliels føtter fikk jeg grundig opplæring i fedrenes lov , og jeg har brent for Guds sak som dere alle gjør det i dag .
44022004	Jeg har arrestert og latt fengsle både menn og kvinner , ja , til døden har jeg forfulgt tilhengerne av denne lære .
44022005	Det kan både øverstepresten og hele Rådet bekrefte . De gav meg brev til brødrene i Damaskus , og jeg reiste dit for å føre dem som var der , i lenker til Jerusalem og få dem straffet .
44022006	Men da jeg var underveis og nærmet meg Damaskus ved middagstid , strålte plutselig et lys fra himmelen opp rundt meg .
44022007	Jeg falt til jorden og hørte en røst si til meg : « Saul , Saul , hvorfor forfølger du meg ? »
44022008	Jeg spurte : « Hvem er du , Herre ? » Da sa han til meg : « Jeg er Jesus fra Nasaret , han som du forfølger . »
44022009	De som var sammen med meg , så lyset , men hørte ikke røsten som talte til meg .
44022010	« Hva skal jeg gjøre , Herre ? » spurte jeg . Og Herren sa til meg : « Reis deg opp og gå inn i Damaskus . Der skal du få beskjed om alt du er utsett til å gjøre . »
44022011	På grunn av det blendende lyset kunne jeg ikke se , og de som var med meg , leide meg ved hånden så jeg kom inn i Damaskus .
44022012	Der var det en mann ved navn Ananias , som gudfryktig holdt seg til loven , og som alle jødene på stedet bare hadde godt å si om .
44022013	Han kom og stilte seg foran meg og sa : « Saul , bror , bli seende ! » I samme stund kunne jeg se ham .
44022014	Han sa til meg : « Våre fedres Gud har utvalgt deg til å kjenne hans vilje , til å se Den Rettferdige og til å høre hans egen røst .
44022015	For du skal være hans vitne overfor alle mennesker om det du har sett og hørt .
44022016	Hvorfor nøler du ? Kom og la deg døpe og få dine synder vasket bort , idet du påkaller hans navn . »
44022017	Da jeg hadde vendt tilbake til Jerusalem og bad i templet , kom jeg i henrykkelse .
44022018	Jeg så ham , og han sa til meg : « Skynd deg ut av Jerusalem så fort du kan , for de kommer ikke til å ta imot ditt vitnesbyrd om meg . »
44022019	Men jeg sa til ham : « Herre , de vet jo selv at jeg fikk kastet i fengsel dem som trodde på deg , og lot dem piske rundt om i synagogene .
44022020	Og da blodet rant fra Stefanus , ditt vitne , var jeg selv til stede . Jeg var enig med dem som drepte ham , og passet klærne deres . »
44022021	Men Herren sa : « Dra bort herfra , for jeg vil sende deg ut til hedningfolkene . »
44022022	Så langt hørte de på ham , men nå begynte de å rope : « Få denne bort fra jordens overflate ! Han bør ikke få leve ! »
44022023	De skrek og viftet med kappene sine og kastet støv opp i luften .
44022024	Da befalte kommandanten at han skulle føres inn i borgen , og at han skulle forhøres og piskes , så de kunne få vite grunnen til at de skrek slik mot ham .
44022025	Men da de spente ham fast for å piske ham , spurte Paulus offiseren som var til stede : « Har dere lov til å piske en romersk borger som ikke engang har fått dom ? »
44022026	Da offiseren hørte det , gikk han til kommandanten og meldte : « Mannen er jo romersk borger . Hva er det du tenker på ? »
44022027	Kommandanten gikk da selv til Paulus og sa : « Si meg , er du romersk borger ? » « Ja , » svarte han .
44022028	Kommandanten sa : « Det kostet meg mange penger å få den borgerretten . » « Men jeg er født til min , » svarte Paulus .
44022029	De som skulle forhøre ham , trakk seg da raskt unna . Og kommandanten ble engstelig da han forstod at han hadde lagt en romersk borger i lenker .
44022030	Neste dag ville han ha klar beskjed om hva jødene anklaget ham for . Han løste ham derfor fra lenkene og befalte at overprestene og hele Rådet skulle møtes . Så hentet han Paulus og førte ham fram for dem .
44023001	Paulus så rett på rådsmedlemmene og sa : « Brødre , det er med helt god samvittighet for Gud jeg har levd mitt liv like til i dag . »
44023002	Øverstepresten Ananias gav da ordre til dem som stod nærmest om å slå ham på munnen .
44023003	Da sa Paulus til ham : « Gud skal slå deg , du kalkede vegg ! Du sitter her og skal dømme meg etter loven , og så bryter du loven ved å befale at jeg skal bli slått . »
44023004	De som stod der , sa : « Skjeller du ut Guds øversteprest ? »
44023005	« Brødre , jeg visste ikke at han er øversteprest , » sa Paulus , « for det står skrevet : Du skal ikke bruke skjellsord mot en høvding i ditt folk . »
44023006	Paulus visste at den ene del av Rådet var saddukeere og den annen fariseere , og han ropte til dem : « Brødre , jeg er en fariseer fra en familie av fariseere ! Og jeg står anklaget for håpet om de dødes oppstandelse . »
44023007	Da han sa dette , ble det strid mellom fariseere og saddukeere , og forsamlingen ble splittet .
44023008	For saddukeerne hevder at det ikke er noen oppstandelse , og at det heller ikke finnes engler og ånder , mens fariseerne tror på begge deler .
44023009	Nå begynte de å skrike i munnen på hverandre , og noen av de skriftlærde fra fariseerpartiet reiste seg og protesterte . « Vi finner ikke noe galt hos denne mannen . Tenk om det var en ånd eller en engel som talte til ham . »
44023010	Striden ble så voldsom at kommandanten fryktet for at de skulle rive Paulus i stykker . Han befalte soldatene å gå ned og føre Paulus bort og ta ham inn i borgen .
44023011	Natten etter stod Herren foran ham og sa : « Vær frimodig ! Slik du har vitnet om meg i Jerusalem , skal du også vitne i Roma . »
44023012	Neste morgen laget jødene en sammensvergelse mot Paulus ; de sverget på at de verken ville spise eller drikke før de hadde drept ham .
44023013	Over førti mann var med i denne sammensvergelsen .
44023014	Disse gikk til overprestene og de eldste og sa : « Vi har sverget på at vi ikke vil smake mat , før vi har drept Paulus .
44023015	Nå må dere og Rådet anmode kommandanten om å sende ham til dere igjen . Lat som om dere vil granske saken hans nøyere . Så skal vi holde oss klar til å drepe ham før han når fram . »
44023016	Imidlertid fikk søstersønnen til Paulus nyss om dette bakholdet , og han gikk opp i borgen og fortalte Paulus om det .
44023017	Paulus sendte bud på en av offiserene og sa : « Før denne unge gutten til kommandanten , for han har noe å melde ham . »
44023018	Han tok ham da med seg og førte ham til kommandanten og sa : « Fangen Paulus kalte på meg og bad meg føre denne unge gutten til deg . Han har noe å si deg . »
44023019	Da tok kommandanten ham i armen , førte ham avsides og spurte : « Hva har du å fortelle meg ? »
44023020	Han svarte : « Jødene har avtalt at de i morgen skal be deg bringe Paulus ned til Rådet . De skal late som om de vil granske saken hans nøyere .
44023021	Men du må ikke la deg overtale av dem . For mer enn førti mann av dem ligger på lur etter ham . De har sverget på at de verken skal spise eller drikke før de har drept ham . Nå holder de seg klar og venter på at du skal si ja . »
44023022	Kommandanten lot gutten gå , men gav streng beskjed : « Du må ikke røpe for noen at du har fortalt meg dette . »
44023023	Han kalte til seg et par av offiserene og sa : « Sørg for at 200 soldater er klar til å dra til Cæsarea etter den tredje time i natt . Ta med 70 ryttere og 200 lettvæpnede menn ,
44023024	og skaff ridedyr så de kan få Paulus trygt fram til landshøvdingen Feliks . »
44023025	Så skrev han et brev med følgende innhold :
44023026	Claudius Lysias hilser den høyt ærede landshøvding Feliks .
44023027	Denne mannen hadde jødene grepet , og de holdt på å slå ham i hjel da jeg kom med soldatene . Jeg fikk vite at han var romersk borger og reddet ham .
44023028	Så førte jeg ham ned til deres Råd fordi jeg ville ha rede på hvorfor de anklaget ham .
44023029	Jeg fant ut at anklagen dreide seg om spørsmål i forbindelse med deres lov og ikke gjelder noe som fortjener dødsstraff eller fengsel .
44023030	Men da jeg har fått melding om at det er laget en sammensvergelse mot mannen , sender jeg ham til deg . Jeg har også gitt anklagerne beskjed om at de får vende seg til deg i denne saken .
44023031	Soldatene utførte ordren og tok Paulus med seg for å bringe ham til Antipatris om natten .
44023032	Dagen etter vendte de tilbake til borgen , mens rytterne drog videre med ham .
44023033	Da de nådde Cæsarea , leverte de brevet til landshøvdingen og førte Paulus fram for ham .
44023034	Han leste det og spurte hvilken provins han kom fra . Da han fikk rede på at det var Kilikia ,
44023035	sa han : « Jeg skal forhøre deg når dine anklagere er kommet . » Så gav han ordre om at han skulle sitte i varetekt i slottsborgen til Herodes .
44024001	Fem dager senere ankom øverstepresten Ananias sammen med en del av de eldste og en advokat ved navn Tertullus . De skulle legge anklagen mot Paulus fram for landshøvdingen .
44024002	Han ble kalt fram , og Tertullus begynte sin anklagetale : « Høyt ærede Feliks . Takket være deg hersker ro og orden overalt , og dette folket har fått bedre kår på grunn av ditt kloke styre .
44024003	I dyp takknemlighet erkjenner vi dette alltid og overalt .
44024004	Jeg skal ikke bry deg lenge , men ber om at du et øyeblikk vil høre på oss med din vanlige velvilje .
44024005	Den mannen der har vist seg å være den rene pest . Han skaper uro blant alle jødene rundt i verden og er leder for nasareer-sekten .
44024006	Han har til og med forsøkt å vanhellige templet , og det var der vi grep ham . Vi ville dømme ham etter vår lov ,
44024007	men da kom kommandanten Lysias til , rev ham med vold og makt ut av våre hender og førte ham bort
44024008	og befalte anklagerne å gå til deg . Nå kan du selv forhøre ham om alt dette og bli klar over hva det er vi anklager ham for . »
44024009	Jødene støttet ham og sa at slik var det .
44024010	Landshøvdingen gav da tegn til Paulus , som grep ordet og sa : Jeg vet at du har vært dommer for dette folket i mange år . Derfor forsvarer jeg meg med frimodighet .
44024011	Du kan lett få bekreftet at det ikke er mer enn tolv dager siden jeg reiste opp til Jerusalem for å tilbe der .
44024012	Og ingen så meg diskutere med noen eller oppvigle folk , verken i templet , i synagogene eller ute i byen .
44024013	De kan da heller ikke bevise det de anklager meg for .
44024014	Men én ting tilstår jeg : Jeg dyrker fedrenes Gud ved å følge den veien som de kaller en sektlære . For jeg tror alt som er skrevet i loven og profetene ,
44024015	og jeg har det samme håp til Gud som disse har : At rettferdige og urettferdige en gang skal stå opp fra de døde .
44024016	Derfor bestreber jeg meg på alltid å ha ren samvittighet for Gud og mennesker .
44024017	Etter flere års forløp kom jeg for å overbringe en gave til hjelp for mitt folk og for å ofre .
44024018	Da var det de fant meg i templet , hvor jeg hadde latt meg rense — uten at det var blitt sammenstimling eller uro .
44024019	Noen jøder fra Asia så meg , og de burde ha møtt fram for deg og kommet med anklager om de hadde hatt noen .
44024020	Eller så får disse her si hva de fant meg skyldig i da jeg stod for Rådet .
44024021	For det kan da vel ikke være den ene setning jeg ropte da jeg stod foran dem : « Det er på grunn av de dødes oppstandelse jeg står anklaget her i dag . »
44024022	Feliks hadde godt kjennskap til « veien » , og han utsatte saken og sa : « Når kommandanten Lysias kommer , skal jeg ta saken opp til doms . »
44024023	Han gav offiseren ordre om at Paulus skulle holdes i mild varetekt , og ingen av hans egne måtte hindres i å være ham til hjelp .
44024024	Noen dager senere kom Feliks og hadde med seg sin kone Drusilla , som var jøde . Han lot Paulus hente og hørte på mens han talte om troen på Jesus Kristus .
44024025	Men da han snakket om å gjøre det som er rett , om å være avholdende og om den kommende dom , ble Feliks skremt og sa : « Det er nok for i dag . Gå , men når jeg får tid , skal jeg tilkalle deg igjen . »
44024026	Samtidig håpet han å få penger av Paulus . Derfor sendte han stadig bud etter ham og samtalte med ham .
44024027	Så gikk det to år , og Feliks fikk Porkius Festus til sin etterfølger . Feliks ville gjerne innynde seg hos jødene og lot Paulus bli sittende i fengslet .
44025001	Tre dager etter at Festus var kommet til provinsen , drog han fra Cæsarea og opp til Jerusalem .
44025002	Overprestene og jødenes ledere kom da til ham med søksmål mot Paulus . Og de bad ham
44025003	gjøre dem den tjeneste å sende Paulus til Jerusalem . De ville nemlig legge seg i bakhold og drepe ham underveis .
44025004	Men Festus svarte at Paulus skulle holdes i varetekt i Cæsarea , og at han selv snart skulle tilbake dit .
44025005	« De av dere kan bli med som har myndighet til å legge fram anklagen , » sa han , « om det da er noe galt ved mannen . »
44025006	Han hadde ikke vært der mer enn åtte — ti dager før han reiste ned til Cæsarea igjen . Neste dag tok han plass på dommersetet og befalte at Paulus skulle føres fram .
44025007	Han kom inn , og jødene som var kommet ned fra Jerusalem , stilte seg rundt ham og fremførte mange alvorlige beskyldninger som de ikke kunne bevise .
44025008	Men Paulus forsvarte seg og sa : « Jeg har ikke på noen måte forbrutt meg , verken mot jødenes lov , mot templet eller mot keiseren . »
44025009	Festus ville gjerne stå seg godt med jødene , og han sa derfor til Paulus : « Er du villig til å reise opp til Jerusalem og få saken avgjort der , med meg som dommer ? »
44025010	Men Paulus svarte : « For keiserens domstol står jeg , og her har jeg rett til å få dom . Mot jødene har jeg ikke gjort noe galt . Det vet du meget vel .
44025011	Hvis jeg har begått en forbrytelse og gjort noe som fortjener dødsstraff , ber jeg ikke om å få slippe å dø . Men hvis det ikke er noe i det de anklager meg for , da kan ingen utlevere meg til dem . Jeg innanker min sak for keiseren . »
44025012	Festus drøftet saken med sine rådgivere og erklærte : « Du har anket til keiseren , du skal reise til keiseren . »
44025013	Noen dager senere kom kong Agrippa og Berenike til Cæsarea for å besøke Festus .
44025014	Da de hadde vært der noen dager , la Festus saken mot Paulus fram for kongen . « Jeg har en mann her , » sa han , « som Feliks etterlot som fange .
44025015	Da jeg drog til Jerusalem , gikk overprestene og jødenes eldste til søksmål mot ham og bad om å få ham dømt .
44025016	Jeg svarte dem at det ikke er romersk sedvane å utlevere noen som er anklaget , før han personlig har møtt anklagerne og fått anledning til å forsvare seg mot klagen .
44025017	Så kom de sammen her , og jeg lot dem ikke vente lenge ; allerede dagen etter inntok jeg dommersetet og befalte at mannen skulle føres fram .
44025018	Anklagerne stilte seg rundt ham , men de kom ikke med noen beskyldninger om forbrytelser , slik jeg hadde tenkt meg .
44025019	Det de anførte mot ham , gjaldt noen stridsspørsmål i deres egen religion og noe om en viss Jesus som er død , men som Paulus påstod er i live .
44025020	Jeg visste ikke hvordan jeg skulle ta denne saken og spurte om han kunne tenke seg å reise til Jerusalem for å få saken pådømt der .
44025021	Men Paulus anket og ville sitte i varetekt inntil Hans Majestet kan avgjøre saken . Derfor befalte jeg at han skulle bli sittende til jeg får sendt ham til keiseren . »
44025022	Agrippa sier til Festus : « Jeg skulle selv ha lyst til å høre denne mannen . » « I morgen den dag skal du få høre ham , » svarte han .
44025023	Neste dag kom Agrippa og Berenike i full stas og toget inn i rettssalen sammen med de militære sjefer og byens fremste menn . På ordre av Festus ble Paulus ført inn .
44025024	Og Festus talte : « Kong Agrippa og alle dere som er til stede her ! Foran dere ser dere den mann som har fått hele den jødiske befolkning til å vende seg til meg både i Jerusalem og her . De har høylytt forlangt at han ikke måtte få leve lenger .
44025025	Jeg ble klar over at han ikke hadde gjort noe som fortjener dødsstraff . Men han har selv anket til Hans Majestet , og jeg har besluttet å sende ham dit .
44025026	Imidlertid har jeg ikke sikre opplysninger å skrive til Hans Majestet . Derfor fører jeg ham fram for dere , i første rekke for deg , kong Agrippa , så jeg etter forhøret kan vite hva jeg skal skrive .
44025027	For jeg synes det er meningsløst å oversende en fange uten å gjøre rede for anklagen mot ham . »
44026001	Agrippa sa da til Paulus : « Du har tillatelse til å legge fram saken din . » Paulus hevet hånden og begynte sitt forsvar :
44026002	Kong Agrippa , jeg priser meg lykkelig at det er for deg jeg i dag skal forsvare meg mot alt det jødene anklager meg for ,
44026003	ikke minst fordi du kjenner godt alle jødenes skikker og stridsspørsmål . Derfor ber jeg deg om å høre tålmodig på meg .
44026004	Alle jøder kjenner til mitt liv , for jeg har helt fra barndommen levd blant mitt folk og i Jerusalem .
44026005	Derfor vet de også , hvis de bare ville si det , at jeg fra første stund har levd som fariseer og hørt til den strengeste retning i vår religion .
44026006	Og nå står jeg anklaget fordi jeg har satt mitt håp til det løfte Gud gav våre fedre ,
44026007	det som vårt tolvstammefolk selv håper å få se oppfylt — derfor dyrker de Gud utrettelig dag og natt . På grunn av dette håp , konge , blir jeg anklaget av jøder .
44026008	Og hvorfor holdes det for utrolig blant dere at Gud oppvekker døde ?
44026009	Jeg mente selv en gang at det var en plikt av all kraft å bekjempe nasareeren Jesu navn .
44026010	Det gjorde jeg også i Jerusalem . Jeg fikk fullmakt fra overprestene og kastet mange av de hellige i fengsel , og var det tale om å henrette dem , stemte jeg for .
44026011	Rundt omkring i synagogene fikk jeg dem ofte straffet for å tvinge dem til å spotte , og i mitt raseri forfulgte jeg dem helt til byer i utlandet .
44026012	Mens dette stod på , reiste jeg en gang til Damaskus med myndighet og fullmakt fra overprestene .
44026013	Underveis , konge , så jeg midt på dagen et lys fra himmelen , klarere enn solen , stråle opp omkring meg og dem som var med meg .
44026014	Vi falt alle til jorden , og jeg hørte en røst si til meg på hebraisk : « Saul , Saul , hvorfor forfølger du meg ? Det blir hardt for deg å stampe mot brodden . »
44026015	Jeg spurte : « Hvem er du , Herre ? » Og Herren sa : « Jeg er Jesus , han som du forfølger .
44026016	Men reis deg nå og stå på dine ben . For jeg har vist meg for deg for å utvelge deg til tjener og til vitne , både om det du har sett av meg og om det du siden skal få se .
44026017	Fra ditt folk skal jeg redde deg , og fra folkeslagene som jeg sender deg til .
44026018	Du skal åpne deres øyne , så de vender om fra mørke til lys , fra Satans makt og til Gud , for at de skal få tilgivelse for syndene og arverett sammen med dem som er blitt helliget ved å tro på meg . »
44026019	Derfor , kong Agrippa , har jeg ikke vært ulydig mot det himmelske syn .
44026020	Men jeg har forkynt , først i Damaskus og Jerusalem , så i hele Judea og for folkeslagene , at de må gjøre bot og vende om til Gud og gjøre gjerninger som svarer til omvendelsen .
44026021	Dette er grunnen til at jødene grep meg i templet og forsøkte å drepe meg .
44026022	Men til denne dag har Gud hjulpet meg , så jeg har vitnet for høy og lav , og jeg har ikke sagt annet enn det profetene og Moses sa skulle hende ,
44026023	at Messias skulle lide og være den første som stod opp fra de døde , og deretter skulle han forkynne lyset for folket og for folkeslagene .
44026024	Da han kom til dette punkt i forsvarstalen , ropte Festus høyt : « Du er fra sans og samling , Paulus ! All lærdommen din driver deg fra forstanden . »
44026025	Paulus svarte : « Ærede Festus , jeg er ikke fra forstanden , for alt jeg sier , er sant og vel betenkt .
44026026	Kongen kjenner til alle disse ting , og til ham taler jeg rett ut . Jeg er overbevist om at ikke noe av dette er gått ham forbi ; det er jo ikke skjedd i en avkrok .
44026027	Kong Agrippa , tror du på profetene ? Jeg vet at du tror . »
44026028	Agrippa sa til Paulus : « Det er like før du overtaler meg til å bli en kristen . »
44026029	Og Paulus svarte : « Jeg ønsker til Gud at både du og alle som hører meg i dag , nå eller senere må bli som jeg , bare uten disse lenkene . »
44026030	Så reiste kongen seg og samtidig landshøvdingen og Berenike med hele deres følge .
44026031	Da de var kommet ut , snakket de med hverandre og sa : « Den mannen har ikke gjort noe som fortjener dødsstraff eller fengsel . »
44026032	Og Agrippa sa til Festus : « Han kunne ha vært løslatt om han ikke hadde anket til keiseren . »
44027001	Da det var avgjort at vi skulle seile til Italia , ble Paulus og noen andre fanger overlatt til en offiser ved navn Julius fra Den keiserlige bataljon .
44027002	Vi gikk om bord i et skip fra Adramyttium , som skulle til havnene i Asia , og seilte så ut . Sammen med oss var makedonieren Aristark fra Tessalonika .
44027003	Dagen etter gikk vi inn til Sidon , og Julius behandlet Paulus vennlig og gav ham lov til å besøke sine venner og nyte godt av deres omsorg .
44027004	Vi stakk til sjøs igjen og seilte i le av Kypros fordi vi hadde vinden imot .
44027005	Så satte vi over havstykket utenfor Kilikia og Pamfylia og kom til Myra i Lykia .
44027006	Der fant offiseren et skip fra Aleksandria som skulle til Italia , og han satte oss om bord i det .
44027007	I flere dager gikk det smått framover , og vi klarte så vidt å komme på høyde med Knidos . Vinden hindret oss i å komme videre , og vi holdt derfor ned under Kreta ved Salmone-neset .
44027008	Dette klarte vi så vidt å runde og kom til et sted som heter Godhavn , like ved byen Lasea .
44027009	Vi hadde brukt lang tid , og det var ikke lenger trygt å ferdes på sjøen , da det allerede var etter fastedagen . Paulus advarte dem derfor
44027010	og sa : « Jeg ser at å seile videre vil bety ulykke og tap av last og skip , ja , fare for våre liv . »
44027011	Men offiseren stolte mer på kapteinen og eieren av skipet enn på det Paulus sa .
44027012	Og da det var en dårlig havn for vinteropplag , holdt de fleste på at de skulle seile derfra og forsøke å nå Føniks for å ligge vinteren over der . Denne havnen på Kreta er åpen mot sørvest og nordvest .
44027013	Da det nå blåste opp en svak sønnavind , mente de at de kunne gjennomføre planen , og de lettet anker og seilte langs Kreta nær land .
44027014	Men ganske snart kom en virvelstorm kastende inne fra øya , den de kaller nordostvinden .
44027015	Skipet ble feid av gårde , og det var ikke mulig å holde det opp mot vinden , så vi gav opp og lot oss drive .
44027016	Da vi kom i le av en liten øy som heter Klauda , klarte vi så vidt å redde skipsbåten .
44027017	Etter at de hadde fått den om bord , tok de nødutstyret i bruk og surret skipet med tau . Nå var de redde for å falle av mot Syrtebukten , derfor lot de drivankeret gå , og slik drev de .
44027018	Men stormen raste videre , og neste dag begynte de å kaste lasten over bord .
44027019	Den tredje dagen kastet de med egne hender skipsutstyret i sjøen .
44027020	Vi hadde nå verken sett sol eller stjerner på flere dager , og da det kraftige uværet fortsatte , svant etter hvert alt håp om redning .
44027021	Nå hadde de ikke fått mat i seg på lenge , og Paulus gikk bort til dem og sa : « Dere skulle hørt på meg og ikke reist fra Kreta , så hadde dere vært spart for både ulykken og tapet .
44027022	Men nå ber jeg dere være ved godt mot . Ikke en eneste av dere skal miste livet , men skipet går tapt .
44027023	For i natt stod en engel for meg fra den Gud jeg tilhører og tjener , og han sa :
44027024	Frykt ikke , Paulus . Du kommer til å stå for keiseren , og alle som reiser sammen med deg , har Gud gitt deg .
44027025	Vær derfor ved godt mot . For jeg har den tro til Gud at det vil gå slik som det er sagt meg .
44027026	Vi kommer til å strande på en eller annen øy . »
44027027	Vi hadde nå drevet omkring på Adriaterhavet i fjorten døgn , da sjøfolkene midt på natten fikk kjenning av land .
44027028	De loddet og fant tjue favner . Litt lenger inne loddet de igjen og fant femten favner .
44027029	De var redde for å gå på et skjær og kastet fire ankere fra akterstavnen og ønsket bare at det måtte bli dag .
44027030	Sjøfolkene forsøkte å rømme skipet , og de satte skipsbåten på vannet , mens de lot som de ville sette ankere fra baugen .
44027031	Da sa Paulus til offiseren og soldatene : « Hvis ikke disse blir om bord , kan dere ikke bli reddet . »
44027032	Da kappet soldatene tauene som holdt båten , og lot den drive av .
44027033	Mens de ventet på at det skulle bli dag , oppfordret Paulus alle til å spise . « Dere har gått uten mat i fjorten dager og ventet og har ikke fått det minste i livet .
44027034	Derfor råder jeg dere nå til å spise ; det er nødvendig for at dere skal bli reddet . Ingen av dere skal miste så mye som et hår på hodet . »
44027035	Dette sa han , og så tok han et brød , takket Gud mens alle hørte på , brøt det i stykker og spiste .
44027036	Alle fikk nå nytt mot , og de tok også selv mat til seg .
44027037	Vi var i alt 276 mennesker om bord .
44027038	Da de var blitt mette , hev de kornlasten på sjøen for å lette skipet .
44027039	Dagen brøt fram . Men de drog ikke kjensel på kysten . De så en bukt med flat strand , og der ville de prøve å sette skipet på grunn .
44027040	De kappet alle ankerne og lot dem gå , og samtidig løste de surringene på rorene . Så satte de forseilet og stod inn mot land med vinden .
44027041	De drev inn mot en sandbanke med dypt vann på begge sider , og der rente de skipet på grunn . Forstavnen boret seg dypt ned og ble stående helt fast , mens akterskipet etter hvert ble slått i stykker av brenningene .
44027042	Soldatene ville nå drepe fangene , for at ikke noen skulle legge på svøm og rømme .
44027043	Men offiseren ville redde Paulus og hindret dem i planen . Han gav ordre til at de som kunne svømme , først skulle kaste seg over bord og komme seg i land .
44027044	Så skulle de andre komme etter , noen på planker og andre på vrakrester . På denne måten kom alle velberget i land .
44028001	Da vi var reddet , fikk vi greie på at øya hette Malta .
44028002	Innbyggerne der var svært hjelpsomme mot oss . De tok seg av oss alle sammen og tente et bål , for det regnet , og det var kaldt .
44028003	Paulus hadde sanket sammen en haug med kvister og lagt på bålet . Da krøp en orm ut på grunn av heten , og den bet seg fast i hånden hans .
44028004	Da innbyggerne så dyret henge ned fra hånden hans , sa de til hverandre : « Den mannen er sikkert en morder , siden rettferdighetens gudinne ikke lar ham leve , enda han er reddet fra havet . »
44028005	Men Paulus ristet ormen av seg og inn i ilden uten å ha mén av det .
44028006	De ventet bare at han skulle hovne opp eller straks falle død om . Da de hadde ventet lenge uten å se at det skjedde noe uvanlig med ham , slo de helt om og sa at han måtte være en gud .
44028007	I nærheten av dette stedet lå det et gods som den fremste mannen på øya eide , han hette Publius . Han tok vennlig imot oss som sine gjester i tre dager .
44028008	Far til Publius lå akkurat da syk , plaget av feber og dysenteri . Paulus gikk inn til ham , bad og la sine hender på ham og helbredet ham .
44028009	Etter dette kom også de andre på øya som var syke , og de ble helbredet .
44028010	De gjorde stor ære på oss , og da vi reiste , forsynte de oss med det vi trengte .
44028011	Tre måneder senere seilte vi videre med et skip som hadde ligget i vinteropplag på øya . Det var fra Aleksandria og hadde tvillingene som skipsmerke .
44028012	Vi anløp Syrakus , hvor vi lå tre dager ,
44028013	og seilte videre derfra langs kysten fram til Regium . Dagen etter fikk vi sønnavind og nådde Puteoli på to dager .
44028014	Her støtte vi på brødre , som bad oss bli hos dem en uke . Og så kom vi til Roma .
44028015	Brødrene der hadde fått høre om oss og møtte oss helt ute ved Forum Appii og Tres Tabernæ . Paulus takket Gud da han så dem , og fikk nytt mot .
44028016	Da vi var kommet inn i Roma , fikk Paulus tillatelse til å bo privat sammen med den soldaten som skulle overvåke ham .
44028017	Tre dager senere kalte han sammen de ledende menn blant jødene . Da de var samlet , sa han til dem : « Brødre , jeg har ikke gjort noe galt mot vårt folk eller mot fedrenes skikker , og likevel kommer jeg som en fange fra Jerusalem , hvor jeg ble utlevert til romerne .
44028018	De forhørte meg og ville løslate meg , fordi jeg ikke hadde gjort noe som fortjente dødsstraff .
44028019	Men jødene satte seg imot det , og da ble jeg tvunget til å innanke min sak for keiseren , uten at det betyr at jeg anklager mitt folk .
44028020	Av denne grunn har jeg bedt dere komme hit , for at jeg kan treffe dere og snakke med dere . For jeg bærer disse lenker på grunn av Israels håp . »
44028021	De svarte : « Vi har ikke fått noe brev om deg fra Judea . Heller ikke er noen av brødrene kommet hit for å melde fra eller gi beskjed om at det er noe galt med deg .
44028022	Men vi vil gjerne høre av deg hva for meninger du har . For vi vet i alle fall så meget om denne sekten at den overalt støter på motstand . »
44028023	De avtalte en dag med ham og kom dit hvor han bodde ; de var enda flere enn første gang . Han forklarte alt for dem og vitnet om Guds rike . Ut fra Moseloven og profetene forsøkte han å overbevise dem om Jesus , fra tidlig morgen til sent på kveld .
44028024	Noen av dem lot seg overbevise av hans ord , mens andre var vantro .
44028025	De kunne ikke bli enige og gikk fra hverandre , mens Paulus sa dette ene ord : « Det var rett , det som Den Hellige Ånd talte gjennom profeten Jesaja til deres fedre :
44028026	Gå og si til dette folket : Dere skal høre og høre ¬ og ikke forstå , se og se og ikke skjelne .
44028027	For dette folks hjerte ¬ er blitt sløvt . Ørene deres er blitt ¬ tunghørte , og øynene har de lukket til , så de ikke ser ¬ med øynene , ikke hører med ørene , ikke forstår med hjertet , og ikke vender om , så jeg får lege dem .
44028028	Så skal dere vite at denne Guds frelse er sendt til folkeslagene , og de skal høre . »
44028029	Da han hadde sagt dette , gikk jødene bort mens de diskuterte heftig med hverandre .
44028030	To hele år levde Paulus i huset han hadde leid seg inn i , og han tok imot alle som kom til ham .
44028031	Han forkynte Guds rike og lærte frimodig om Herren Jesus Kristus uten at noen hindret ham .
45001001	Paulus , Jesu Kristi tjener , som er kalt til apostel og utvalgt til å forkynne Guds evangelium , hilser de kristne i Roma .
45001002	Dette evangelium har Gud på forhånd gitt løfte om gjennom sine profeter i hellige skrifter ,
45001003	evangeliet om hans Sønn , Jesus Kristus , vår Herre , som menneske kommet av Davids ætt ,
45001004	ved hellighets Ånd innsatt som Guds mektige Sønn da han stod opp fra de døde .
45001005	Ved ham har jeg fått nåde og apostelembete , for at jeg i alle folkeslag skal føre mennesker til lydighet og tro , til ære for hans navn .
45001006	Blant dem er også dere , som er kalt til å høre Jesus Kristus til .
45001007	Jeg hilser dere alle , som er elsket av Gud , dere hellige som er kalt av ham . Nåde være med dere og fred fra Gud , vår Far , og Herren Jesus Kristus !
45001008	Først av alt takker jeg min Gud ved Jesus Kristus for dere alle , for i hele verden blir det talt om deres tro .
45001009	Gud selv , som jeg tjener av hele mitt hjerte ved å forkynne evangeliet om hans Sønn , er mitt vitne på at jeg stadig nevner dere i mine bønner .
45001010	Jeg ber om at det endelig en gang må lage seg slik at jeg kan komme til dere , om Gud vil .
45001011	For jeg lengter etter å se dere , så jeg kan gi dere del i en Åndens gave for å styrke dere .
45001012	Eller rettere sagt : Sammen skal både jeg og dere få nytt mot ved den tro som vi har felles .
45001013	Dere skal vite , brødre , at jeg ofte har satt meg fore å komme til dere , men jeg er blitt hindret helt til nå . Også hos dere ville jeg gjerne høste frukt av mitt arbeid , likesom blant de andre folkeslag .
45001014	For jeg står i gjeld både til grekere og andre folkeslag , til lærd og ulærd .
45001015	Derfor er det jeg ønsker å forkynne evangeliet også for dere i Roma .
45001016	For jeg skammer meg ikke over evangeliet . Det er en Guds kraft til frelse for alle som tror , jøde først og så greker .
45001017	For i det åpenbares Guds rettferdighet , av tro og til tro , slik det står skrevet : Den rettferdige skal leve ved tro .
45001018	Guds vredesdom åpenbarer seg fra himmelen over all ugudelighet og urett hos mennesker som holder sannheten nede i urett .
45001019	For det en kan vite om Gud , ligger åpent for dem ; Gud selv har åpenbart det .
45001020	For hans usynlige vesen , både hans evige kraft og hans guddommelighet , har menneskene helt fra skapelsen av kunnet se og erkjenne av hans gjerninger . Derfor har de ingen unnskyldning .
45001021	De kjente Gud , men likevel gav de ham ikke den ære og takk som Gud skal ha . Med sine tanker endte de i tomhet , og det ble mørkt i deres uforstandige hjerter .
45001022	De sier de er kloke , men de endte i dårskap ,
45001023	og istedenfor å gi den uforgjengelige Gud ære dyrket de bilder av forgjengelige mennesker , fugler , firbente dyr og krypdyr .
45001024	Derfor gav Gud dem urenheten i vold , så de i sitt hjertes begjær skulle vanære kroppen sin .
45001025	For de har byttet ut Guds sannhet med løgn og æret og dyrket det skapte istedenfor Skaperen , han som er priset i evighet . Amen .
45001026	Derfor overgav Gud dem til vanærende lidenskaper . Kvinnene gav seg hen til unaturlig kjønnsliv istedenfor det naturlige .
45001027	På samme måte sluttet mennene å ha naturlig samliv med kvinner og brente i begjær etter hverandre . Menn drev utukt med menn , og de måtte selv ta straffen for at de var kommet slik på avveier .
45001028	Fordi de ikke brydde seg om å ha kunnskap om Gud , overgav Gud dem til deres egen sviktende dømmekraft , så de gjør slikt som ikke sømmer seg .
45001029	De er fulle av all slags urett , umoral , pengejag og ondskap , av misunnelse , mordlyst , strid , svik og falskhet .
45001030	De farer med sladder og baktalelse , hater Gud og bruker vold , er overmodige og skryter og finner på all slags ondt , de er ulydige mot foreldre ,
45001031	uforstandige , upålitelige , ukjærlige og ubarmhjertige .
45001032	De vet at Guds lov sier at de som gjør slikt , fortjener å dø . Men ikke bare gjør de dette selv ; de roser også andre som gjør det .
45002001	Derfor har du ingen unnskyldning , du menneske som dømmer , hvem du så er . For når du dømmer en annen , fordømmer du deg selv . Du gjør jo det samme selv ,
45002002	og vi vet at Guds dom med rette rammer dem som gjør slikt .
45002003	Men når du dømmer dem som gjør dette , og selv gjør det samme , mener du da at du skal unngå Guds dom ?
45002004	Eller forakter du hans uendelig store godhet , overbærenhet og tålmodighet ? Skjønner du ikke at Guds godhet driver deg til omvendelse ?
45002005	Med ditt harde og ubotferdige sinn samler du opp vrede som skal komme over deg på vredens dag , når Gud åpenbarer sin rettferdige dom .
45002006	Han skal lønne enhver etter det han har gjort :
45002007	De som utrettelig gjør det gode og søker ære , herlighet og uforgjengelighet , skal få evig liv .
45002008	Men de som bare tenker på seg selv , som lar seg lede av uretten og er ulydige mot sannheten , har vrede og harme i vente .
45002009	Trengsel og angst skal komme over hvert menneske som gjør det onde , jøde først og så greker .
45002010	Men herlighet , ære og fred skal den få som gjør det gode , jøde først og så greker .
45002011	For Gud gjør ikke forskjell på folk .
45002012	Alle de som syndet uten å ha loven , skal gå fortapt uten loven . Og alle de som syndet og hadde loven , skal dømmes etter loven .
45002013	For ikke de som hører lovens ord , blir rettferdige for Gud , men de som gjør det loven sier , skal godtas som rettferdige .
45002014	For når hedninger som ikke har loven , av naturen gjør det den sier , er de sin egen lov , enda de ikke har loven .
45002015	De viser med dette at lovens krav står skrevet i deres hjerter . Om det vitner også deres egen samvittighet , når deres tanker enten anklager eller forsvarer dem .
45002016	Dette skal bli klart den dagen Gud ved Jesus Kristus dømmer det som skjuler seg i menneskene , slik jeg har forkynt i mitt evangelium .
45002017	Og nå , du som kaller deg jøde : Du stoler på loven og er stolt av din Gud ,
45002018	du kjenner hans vilje og kan avgjøre hva som er det rette , fordi du er opplært i loven .
45002019	Du er viss på at du kan veilede de blinde , være et lys for dem som er i mørket ,
45002020	oppdra de uforstandige og være lærer for de umodne , fordi du i loven har det fullkomne uttrykk for kunnskap og sannhet .
45002021	Du som vil være lærer for andre , lærer du ikke deg selv ? Du som forkynner at en ikke skal stjele , stjeler du selv ?
45002022	Du sier at en ikke skal bryte ekteskapet , men gjør du det selv ? Du avskyr avgudene , men plyndrer du templene deres ?
45002023	Du som er så stolt av loven , du vanærer Gud ved å bryte loven .
45002024	Det står skrevet : På grunn av dere blir Guds navn spottet blant hedningene .
45002025	Omskjærelsen gagner deg nok , men bare hvis du holder loven . Dersom du bryter loven , er du som en uomskåret .
45002026	Men hvis en som er uomskåret , holder lovens bud , skal han ikke da regnes som omskåret , enda han ikke er det ?
45002027	Den som i det ytre er uomskåret , men som holder loven , skal dømme deg . For du bryter loven , enda du har lovens bokstav og er omskåret .
45002028	Rett jøde er ikke den som er jøde i det ytre , og den rette omskjærelse skjer ikke i det ytre , på kroppen .
45002029	Jøde er den som er jøde i det indre , og omskåret er den som er omskåret på hjertet , ikke etter lovens bokstav , men ved Ånden . Han får sin ros av Gud , ikke av mennesker .
45003001	Hvilket fortrinn har da jøden , eller hva gagn er det i omskjærelsen ?
45003002	Mye , på alle måter ! Først og fremst at Guds ord ble betrodd dem .
45003003	Men hva så om noen av dem har vist seg utro ? Kan deres utroskap oppheve Guds troskap ?
45003004	Slett ikke ! La det stå fast at Gud taler sannhet , men hvert menneske er en løgner . Slik står det skrevet : For at du skal få rett når du taler , og vinne når du fører sak .
45003005	Men dersom vår urett bare fremhever Guds rettferdighet , hva skal vi da si ? Er det ikke , menneskelig talt , urettferdig av Gud å la vreden ramme oss ?
45003006	Slett ikke ! Hvordan skulle Gud ellers kunne dømme verden ?
45003007	Men dersom min løgn enda klarere viser at Gud taler sant , og dette blir til hans ære , hvorfor skal jeg da dømmes som en synder ?
45003008	Skal vi ikke da like godt gjøre det onde så det gode kan komme ? Det er noen som håner oss og sier at det er dette vi lærer . De skal få den dom de fortjener .
45003009	Hva skal vi da si til dette ? Står saken bedre for oss jøder enn for andre ? Nei , på ingen måte ! Vi har jo allerede anklaget både jøder og grekere for at de alle er under syndens makt .
45003010	For det står skrevet : Det finnes ikke én som er ¬ rettferdig , ikke en eneste .
45003011	Det finnes ikke én som er ¬ forstandig , ikke én som søker Gud .
45003012	Alle er kommet på avveier , alle er fordervet , det finnes ikke én ¬ som gjør det gode , ikke en eneste .
45003013	Deres strupe er ¬ som en åpen grav , de har falske ord på tungen , under leppene har de ¬ ormegift ,
45003014	i munnen forbannelser ¬ og harde ord .
45003015	De er raske på foten ¬ når de vil utøse blod ,
45003016	ødeleggelse og elendighet ¬ følger i deres spor .
45003017	Fredens vei kjenner de ikke ,
45003018	og frykt for Gud vet de ikke av .
45003019	Vi vet at alt det som loven sier , gjelder dem som har loven , for at hver munn skal tie og hele verden stå skyldig for Gud .
45003020	Ikke noe menneske blir rettferdig for Gud på grunn av gjerninger som loven krever . Ved loven lærer vi synden å kjenne .
45003021	Men nå er Guds rettferdighet blitt åpenbart uavhengig av loven . Om den vitner loven og profetene .
45003022	Dette er Guds rettferdighet som gis ved troen på Jesus Kristus , til alle som tror . Her er det ingen forskjell ,
45003023	for alle har syndet , og de har ingen del i Guds herlighet .
45003024	Men ufortjent og av hans nåde blir de erklært rettferdige på grunn av forløsningen i Kristus Jesus .
45003025	Ham har Gud stilt synlig fram for at han ved sitt eget blod skulle være et sonoffer — for dem som tror . Slik ville Gud vise sin rettferdighet . For tidligere hadde han i sitt tålmod båret over med de syndene som var begått .
45003026	Men i vår tid ville han vise sin rettferdighet , både at han selv er rettferdig , og at han erklærer den rettferdig som tror på Jesus .
45003027	Hvor er så det vi kan rose oss av ? All ros er utelukket ! Etter hvilken lov ? Gjerningenes lov ? Nei , etter troens lov .
45003028	For vi mener at mennesket blir rettferdig for Gud ved tro , uten lovgjerninger .
45003029	Eller er Gud kanskje bare jødenes Gud ? Er han ikke Gud også for de andre folk ? Jo , også for dem ,
45003030	så sant som Gud er én . Og han vil rettferdiggjøre de omskårne på grunn av tro og de uomskårne ved deres tro .
45003031	Opphever vi så loven ved troen ? Slett ikke ! Vi stadfester loven .
45004001	Hva skal vi da si om Abraham , vår stamfar ? Hva oppnådde han ?
45004002	Dersom han ble rettferdig for Gud på grunn av sine gjerninger , da hadde han jo noe å rose seg av . Men for Gud hadde han ikke det .
45004003	Hva sier Skriften ? Abraham trodde Gud , og derfor regnet Gud ham som rettferdig .
45004004	Den som gjør et arbeid , får lønn etter fortjeneste , ikke av nåde .
45004005	Annerledes er det med den som ikke har gjerninger , men som tror på ham som erklærer den ugudelige rettferdig . Han får rettferdigheten tilregnet fordi han tror .
45004006	Slik priser også David et menneske salig når Gud tilregner det rettferdighet uten at det har noen gjerninger :
45004007	Salige er de som har fått sine overtredelser ¬ tilgitt og sine synder skjult .
45004008	Salig er det menneske som Herren ikke ¬ tilregner synd .
45004009	Gjelder så denne saligprisningen bare de omskårne eller også de uomskårne ? Vi sa at Abraham ble regnet som rettferdig fordi han trodde .
45004010	Hvordan skjedde det ? Var det før eller etter at han ble omskåret ? Det skjedde før han ble omskåret .
45004011	Og omskjærelsen fikk han som et tegn som skulle bekrefte den rettferdighet av tro som han hadde før han ble omskåret . Slik skulle han bli far til alle uomskårne som har troen , så rettferdigheten kan tilregnes dem .
45004012	Men han skulle også bli far til de omskårne , når de ikke bare har omskjærelsen , men også går i vår far Abrahams fotspor og eier den tro han hadde før han var omskåret .
45004013	For det var ikke ved loven Abraham eller hans ætt fikk det løfte at han skulle bli arving til verden , men ved den rettferdighet en får ved tro .
45004014	Hvis det er de som holder seg til loven , som er arvinger , da er jo troen gjort til intet og løftet satt ut av kraft .
45004015	Loven fremkaller Guds vrede , men hvor det ikke er lov , er det heller ikke noe lovbrudd .
45004016	Derfor fikk han løftet fordi han trodde , så alt skulle være av nåde . Da kan løftet stå fast for hele hans ætt , ikke bare for dem som har loven , men også for dem som har samme tro som Abraham . Han er jo far til oss alle ,
45004017	slik det står skrevet : Jeg har gjort deg til far for mange folk . I Guds øyne er han vår far , for han trodde på den Gud som gjør de døde levende og byr det som ikke er , å bli til .
45004018	Selv om alt håp var ute , holdt Abraham fast på håpet og trodde , og derfor ble han far til mange folkeslag , som det var sagt ham : Så tallrik skal din ætt bli .
45004019	Han var jo snart hundre år , men han vaklet ikke i troen da han tenkte på sin egen kropp som var uten kraft , og på Saras døde morsliv .
45004020	Han var ikke vantro så han tvilte på Guds løfte , men ble sterk i troen og gav Gud ære .
45004021	For han var overbevist om at det Gud hadde lovt , hadde han også makt til å gjøre .
45004022	Derfor ble han regnet som rettferdig .
45004023	Det var ikke bare for hans skyld at dette ble skrevet om ham .
45004024	Det gjelder også oss . Vi skal få rettferdigheten tilregnet når vi tror på ham som reiste Jesus , vår Herre , opp fra de døde ,
45004025	han som ble overgitt til døden for våre synder og oppreist for at vi skulle bli rettferdige for Gud .
45005001	Da vi altså er blitt rettferdige ved tro , har vi fred med Gud ved vår Herre Jesus Kristus .
45005002	Gjennom ham har vi også ved troen fått adgang til den nåde vi står i , og vi priser oss lykkelige fordi vi har det håp at vi skal få del i Guds herlighet .
45005003	Ja , ikke bare det , vi priser oss lykkelige også over våre trengsler . For vi vet at trengslene gir utholdenhet ,
45005004	utholdenheten gir et prøvet sinn , og det prøvede sinn får håp .
45005005	Og håpet skuffer ikke , for Guds kjærlighet er utøst i våre hjerter ved Den Hellige Ånd som han har gitt oss .
45005006	Da vi ennå var svake , døde Kristus til fastsatt tid for ugudelige .
45005007	Selv for en rettskaffen mann ville vel neppe noen gå i døden . Eller kanskje ville noen våge livet for en som er god .
45005008	Men Gud viser sin kjærlighet til oss ved at Kristus døde for oss da vi ennå var syndere .
45005009	Når vi nå er blitt rettferdige ved Kristi blod , hvor mye mer skal vi ikke da gjennom ham bli frelst fra vreden !
45005010	Da vi ennå var Guds fiender , ble vi forsonet med ham ved hans Sønns død . Når vi nå er forsonet , hvor mye mer skal vi ikke da bli frelst ved hans liv .
45005011	Ja , ikke bare det , vi priser oss lykkelige i Gud , ved vår Herre Jesus Kristus , han som har gitt oss forsoningen .
45005012	La oss sammenligne dette med det som skjedde da synden kom inn i verden . Synden kom på grunn av ett menneske , og med den kom døden . Og døden rammet alle mennesker , fordi alle syndet .
45005013	Synden var i verden også før loven kom . Og selv om synden ikke blir regnet som synd der det ikke er noen lov ,
45005014	hersket likevel døden fra Adam til Moses også over dem som ikke hadde begått noe lovbrudd slik som Adam . Adam står her som et motstykke til ham som skulle komme .
45005015	Men det er likevel annerledes med Guds nådes gave enn med Adams fall . På grunn av den enes fall måtte mange mennesker dø . Men Guds nåde er uendelig mye større : Den er en gave , og den gis til de mange i rikt mål på grunn av det ene menneske Jesu Kristi nåde .
45005016	Og det er annerledes med gaven enn med den enes synd . For dommen over én mann førte til fordømmelse , men nådens gave førte til frifinnelse , enda det var mange som hadde falt .
45005017	Døden fikk herredømme på grunn av et eneste menneskes fall . Hvor mye mer skal da ikke de eie livet og få herredømme ved den ene , Jesus Kristus , de som tar imot Guds store nåde og rettferdighetens gave .
45005018	Altså , likesom én manns fall ble til fordømmelse for alle mennesker , så fører én manns rettferdige gjerning til frifinnelse og liv for alle .
45005019	Likesom de mange ble syndere på grunn av det ene menneskes ulydighet , skal nå de mange stå som rettferdige på grunn av den enes lydighet .
45005020	Loven kom til for å gjøre fallet større . Men der synden var stor , ble nåden enda større .
45005021	Og som synden har hersket der døden var , skal nåden herske gjennom rettferdigheten og gi evig liv ved Jesus Kristus , vår Herre .
45006001	Hva skal vi da si ? Skal vi fortsette å synde , for at nåden kan bli enda større ?
45006002	Slett ikke ! Vi som døde bort fra synden , hvordan kan vi fremdeles leve i den ?
45006003	Eller vet dere ikke at alle vi som ble døpt til Kristus Jesus , ble døpt til hans død ?
45006004	Vi ble altså begravet med ham da vi ble døpt med denne dåp til døden , for at vi skal leve det nye livet , likesom Kristus ble reist opp fra de døde ved Faderens veldige kraft .
45006005	Har vi vokst sammen med Kristus i en død som er lik hans , skal vi også være ett med ham i en oppstandelse som er lik hans .
45006006	Vi vet at vårt gamle menneske ble korsfestet med ham , for at det legeme som er under synden , skulle gjøres til intet og vi ikke lenger være slaver under synden .
45006007	For synden har ikke lenger noen rett over den som er død .
45006008	Er vi døde med Kristus , tror vi også at vi skal leve med ham .
45006009	Vi vet at når Kristus er oppreist fra de døde , så dør han ikke mer , for døden har ikke lenger makt over ham .
45006010	Gjennom sin død gjorde han opp med synden , én gang for alle . Det liv han lever , er et liv for Gud .
45006011	På samme måte skal dere regne dere som døde for synden , men som levende for Gud i Kristus Jesus .
45006012	La altså ikke synden herske i deres dødelige legeme , så dere følger dets lyster .
45006013	Og still ikke lemmene til rådighet for synden , som våpen for urett . Men still dere selv til tjeneste for Gud , så dere bruker lemmene for ham , som våpen for det som er rett . Dere var jo døde og har fått liv .
45006014	Synden skal ikke herske over dere , for dere står ikke under loven , men under nåden .
45006015	Hva så ? Skal vi synde , fordi vi ikke er under loven , men under nåden ? Slett ikke !
45006016	Dere vet at når dere går i tjeneste hos noen og adlyder ham , da blir dere hans slaver . Dere blir enten slaver under synden , og det fører til død , eller under den lydighet som fører til rettferdighet .
45006017	Men Gud være takk ! Før var dere slaver under synden , men nå er dere av hjertet blitt lydige mot den lære som ble overgitt til dere .
45006018	Dere ble frigjort fra synden og er blitt slaver for det som er rett og godt —
45006019	jeg bruker et bilde fra dagliglivet fordi dere er skrøpelige mennesker . Før stilte dere lemmene deres til tjeneste for umoral og urett , og det førte bare til enda mer urett . Men nå skal dere stille lemmene til tjeneste for det som er rett , så dere kan bli hellige .
45006020	Den gang dere var slaver under synden , var dere ikke bundet av det som er rett .
45006021	Hva slags frukt høstet dere av det ? Slikt som dere nå skammer dere over , for det fører til død .
45006022	Men nå er dere frigjort fra synden og er blitt tjenere for Gud , og frukten av det blir helliggjørelse og til slutt det evige liv .
45006023	Syndens lønn er døden , men Guds nådes gave er evig liv i Kristus Jesus , vår Herre .
45007001	Dere kjenner loven , brødre , og vet at den bestemmer over et menneske bare så lenge det lever .
45007002	En gift kvinne er etter loven bundet til sin mann så lenge han lever . Men dersom mannen dør , er hun løst fra loven som bandt henne .
45007003	Så lenge mannen lever , gjelder hun som ekteskapsbryter hvis hun gifter seg med en annen . Men dersom mannen dør , er hun fri fra loven og bryter ikke ekteskapet om hun gifter seg med en annen .
45007004	Slik er det også med dere , brødre . Fordi Kristus døde , er også dere døde og står ikke under loven ; dere tilhører en annen , han som stod opp fra de døde , og vi skal bære frukt for Gud .
45007005	Så lenge vi var i vår syndige natur , ble syndene og lidenskapene vakt til live av loven og virket i lemmene våre , så vi gjorde det som fører til død .
45007006	Men nå er vi løst fra loven , fordi vi er døde fra loven som bandt oss . Vi tjener Gud i et nytt liv , i Ånden , og ikke som før etter bokstaven .
45007007	Hva skal vi så si ? Er loven synd ? Slett ikke ! Men uten loven ville jeg ikke ha visst av synden . Jeg ville ikke ha visst hva begjær er , dersom loven ikke sa : Du skal ikke begjære .
45007008	Synden benyttet seg av budet og vakte all slags begjær i meg , for uten lov er synden død .
45007009	Jeg levde en gang uten lov . Da budet kom , fikk synden liv ,
45007010	men jeg døde . Slik viste det seg at det som skulle gi liv , førte til død for meg .
45007011	For synden benyttet seg av budet og bedrog og drepte meg med det .
45007012	Så er da loven hellig , og budet er hellig , rett og godt .
45007013	Men er da det som er godt , blitt til død for meg ? Slett ikke ! Det var synden som gjorde det . Den brukte det gode til å føre meg i døden , og slik skulle det bli klart hvordan synden virkelig er . Gjennom budet skulle synden bli over all måte syndig .
45007014	Vi vet at loven er av Ånden , men jeg er et avmektig menneske , solgt til synden .
45007015	For jeg skjønner ikke hva jeg selv gjør . Det jeg vil , gjør jeg ikke , og det jeg avskyr , det gjør jeg .
45007016	Men gjør jeg det jeg ikke vil , da gir jeg loven rett i at den er god .
45007017	Så er det i virkeligheten ikke jeg som gjør det , men synden som bor i meg .
45007018	For jeg vet at i meg , det vil si slik jeg er i meg selv , bor det ikke noe godt . Viljen har jeg , men å gjøre det gode makter jeg ikke .
45007019	Det gode som jeg vil , gjør jeg ikke , og det onde som jeg ikke vil , det gjør jeg .
45007020	Men gjør jeg det jeg ikke vil , er det ikke jeg som gjør det , men synden som bor i meg .
45007021	Jeg finner altså at denne loven gjelder for meg : Jeg vil gjøre det gode , men kan ikke annet enn å gjøre det onde .
45007022	Mitt indre menneske sier med glede ja til Guds lov ,
45007023	men jeg merker en annen lov i mine lemmer . Den kjemper mot loven i mitt sinn og tar meg til fange under syndens lov som virker i lemmene .
45007024	Jeg ulykkelige menneske ! Hvem skal fri meg fra dette dødens legeme ?
45007025	Gud være takk ved Jesus Kristus , vår Herre ! Så tjener jeg altså Guds lov med mitt sinn , men syndens lov slik jeg er av naturen .
45008001	Så er det da ingen fordømmelse for dem som er i Kristus Jesus .
45008002	For Åndens lov som gir liv , har i Kristus Jesus gjort meg fri fra syndens og dødens lov .
45008003	Det som var umulig for loven fordi den var maktesløs på grunn av menneskets onde natur , det gjorde Gud . For syndens skyld sendte han sin egen Sønn i syndige menneskers skikkelse og holdt dom over synden i vår natur .
45008004	Slik skulle lovens krav bli oppfylt i oss som ikke lar oss lede av vår onde natur , men av Ånden .
45008005	De som lever etter sin syndige natur , er bare opptatt av det som hører mennesker til . Men de som lever etter Ånden , er opptatt av det som hører Ånden til .
45008006	For det mennesker av naturen trakter etter , fører til død , men det Ånden vil , leder til liv og fred .
45008007	Det menneskene av naturen trakter etter , betyr fiendskap mot Gud , for vår onde natur bøyer seg ikke for Guds lov , ja , den kan ikke gjøre det .
45008008	Slik menneskene er i seg selv , kan de ikke være etter Guds vilje .
45008009	Men dere er ikke i den syndige natur ; dere er i Ånden , så sant Guds Ånd bor i dere . Den som ikke har Kristi Ånd , hører ham ikke til .
45008010	Dersom Kristus bor i dere , er nok kroppen død på grunn av synden , men ånden er levende fordi dere er rettferdige for Gud .
45008011	Han reiste Jesus opp fra de døde , og dersom hans Ånd bor i dere , skal han som reiste Kristus opp , også gi deres dødelige legeme liv ved den Ånd som bor i dere .
45008012	Derfor , brødre , skylder vi ikke den onde natur noe , så vi skulle leve etter den .
45008013	For hvis dere lever etter den , må dere dø . Men hvis dere ved Ånden dreper kroppens onde gjerninger , skal dere leve .
45008014	Alle som drives av Guds Ånd , de er Guds barn .
45008015	Dere har ikke fått trelldommens ånd , så dere igjen skulle være redde . Dere har fått barnekårets Ånd som gjør at vi roper : « Abba , Far ! »
45008016	Ånden selv vitner sammen med vår ånd og sier at vi er Guds barn .
45008017	Men er vi barn , da er vi også arvinger . Vi er Guds arvinger og Kristi medarvinger , så sant vi lider med ham ; så skal vi også få del i herligheten sammen med ham .
45008018	Jeg mener at det vi må lide her i tiden , ikke er for noe å regne mot den herlighet som en gang skal åpenbares og bli vår .
45008019	Alt som er skapt , venter med lengsel på at Guds barn skal åpenbares i herlighet .
45008020	For det som er skapt , ble lagt under forgjengelighet , ikke frivillig , men på grunn av ham som gjorde det slik . Likevel var det håp ,
45008021	for det skapte skal bli frigjort fra trelldommen under forgjengeligheten og få del i den frihet som Guds barn skal eie i herligheten .
45008022	Vi vet at alt som er skapt , stønner og lider som i fødselsveer helt til denne dag .
45008023	Og ikke bare det , men også vi som har fått Ånden , den første frukt av den kommende høst , vi sukker med oss selv og lengter etter den dag da vårt legeme blir fridd ut , og vi blir Guds barn helt og fullt .
45008024	For i håpet er vi frelst . Et håp som en alt ser oppfylt , er ikke noe håp . Hvordan kan noen håpe på det han ser ?
45008025	Men hvis vi håper på noe vi ikke ser , da venter vi med tålmodighet .
45008026	På samme måte kommer også Ånden oss til hjelp i vår svakhet . For vi vet ikke hva vi skal be om for å be rett , men Ånden selv går i forbønn for oss med sukk som ikke kan uttrykkes i ord .
45008027	Og Gud som gransker hjertene , vet hva Ånden vil ; for det Ånden ber om for de hellige , er etter Guds vilje .
45008028	Vi vet at alle ting tjener til det gode for dem som elsker Gud , dem han har kalt etter sin frie vilje .
45008029	Dem som han på forhånd har vedkjent seg , har han også på forhånd bestemt til å bli formet etter hans Sønns bilde , så han skulle være den førstefødte blant mange søsken .
45008030	Og dem som han på forhånd har bestemt til dette , har han også kalt . Dem som han har kalt , har han også erklært rettferdige , og dem som han har erklært rettferdige , har han også gitt herlighet .
45008031	Hva skal vi så si til dette ? Er Gud for oss , hvem er da mot oss ?
45008032	Han som ikke sparte sin egen Sønn , men gav ham for oss alle , kan han gjøre noe annet enn å gi oss alle ting sammen med ham ?
45008033	Hvem kan anklage dem som Gud har utvalgt ? Gud er den som frikjenner ,
45008034	hvem kan da fordømme ? Kristus Jesus døde , ja , mer enn det , han stod opp og sitter ved Guds høyre hånd , og han går i forbønn for oss .
45008035	Hvem kan skille oss fra Kristi kjærlighet ? Nød , angst , forfølgelse , sult , nakenhet , fare eller sverd ?
45008036	Det står skrevet : For din skyld drepes vi ¬ dagen lang , vi regnes som slaktesauer .
45008037	Men i alt dette vinner vi full seier ved ham som har elsket oss .
45008038	For jeg er viss på at verken død eller liv , verken engler eller krefter , verken det som nå er eller det som kommer , eller noen makt ,
45008039	verken det som er i det høye eller i det dype , eller noen annen skapning skal kunne skille oss fra Guds kjærlighet i Kristus Jesus , vår Herre .
45009001	Det jeg nå sier , er sannhet ; jeg lyver ikke ! For jeg taler i troen på Kristus , og min egen samvittighet bekrefter det i Den Hellige Ånd .
45009002	Jeg har en stor sorg i hjertet , noe som alltid piner meg .
45009003	Jeg skulle selv gjerne være forbannet og skilt fra Kristus , var det bare til hjelp for mine brødre og landsmenn .
45009004	De er jo israelitter , dem tilhører barnekåret , Guds herlighet og paktene , deres er loven , tempeltjenesten og løftene ,
45009005	dem tilhører fedrene , og fra dem er Kristus kommet som menneske , han som er Gud over alle ting , lovet i all evighet . Amen .
45009006	Med dette vil jeg ikke ha sagt at Guds ord har slått feil . For ikke alle israelitter tilhører virkelig Israel ,
45009007	og ikke alle Abrahams etterkommere er Abrahams barn . Det står jo : Gjennom Isak skal du få en ætt som kalles din .
45009008	Dette betyr at den naturlige avstamning ikke gjør noen til Guds barn . Det er de som er barn i kraft av løftet , som skal regnes som Abrahams ætt .
45009009	For det var jo et løfte han fikk : Neste år på denne tid kommer jeg til deg , og da skal Sara ha en sønn .
45009010	Og dette er ikke alt . Rebekka fikk to sønner med én mann , Isak , vår stamfar .
45009011	Før de var født , da de verken hadde gjort godt eller ondt , sa Gud til henne : Den eldste skal tjene den yngste . Guds plan og utvelgelse skulle stå fast ,
45009012	og den er ikke avhengig av menneskers gjerninger , men bare av ham som kaller .
45009013	Det står jo skrevet : Jeg hadde Jakob kjær , men Esau hadde jeg uvilje mot .
45009014	Hva skal vi si til dette ? Er Gud urettferdig ? Slett ikke !
45009015	Han sier til Moses : Jeg viser miskunn mot den jeg miskunner meg over , og er barmhjertig mot den jeg forbarmer meg over .
45009016	Så kommer det altså ikke an på den som vil eller anstrenger seg , men på Gud som viser miskunn .
45009017	For Skriften sier til farao : Jeg lot deg stå fram for å vise min makt på deg og for å la mitt navn bli forkynt over hele jorden .
45009018	Altså viser han miskunn mot den han vil , og forherder den han vil .
45009019	Da vil du vel innvende : « Hva har han da å bebreide oss ? Hvem kan da stå imot hans vilje ? »
45009020	Men hvem er du , menneske , som tar til gjenmæle mot Gud ? Kan det som er formet , si til ham som formet det : « Hvorfor gjorde du meg slik ? »
45009021	Er ikke pottemakeren herre over leiren , så han av det samme materiale kan lage både et fint og et simpelt kar ?
45009022	Og enda Gud ville vise sin vrede og kunngjøre sin makt , har han tålmodig båret over med de kar som var under vreden , de som var laget for å gå til grunne .
45009023	Han gjorde det for å kunngjøre hvor rik hans herlighet er for de kar som han ville vise miskunn , og som var gjort ferdige for herligheten .
45009024	Også oss har han kalt til å være slike kar , ikke bare blant jødene , men også blant de andre folk .
45009025	Slik sier han det hos Hosea : Dem som ikke er mitt folk , vil jeg kalle mitt folk , og henne jeg ikke elsket , vil jeg kalle min elskede .
45009026	Og på samme sted ¬ hvor det ble sagt til dem : Dere er ikke mitt folk , der skal de bli kalt ¬ den levende Guds barn .
45009027	Og Jesaja roper ut over Israel : Om Israel var så tallrikt ¬ som havets sand , skal bare en rest bli frelst .
45009028	Det Herren har sagt , ¬ skal han gjøre på jorden ; han begrenser , ¬ men fullfører det .
45009029	Og som Jesaja før har sagt : Hadde ikke Herren , ¬ Allhærs Gud , latt en ætt bli igjen for oss , da var vi blitt som Sodoma , da lignet vi Gomorra .
45009030	Hva skal vi da si ? Jo , hedningene som ikke strevde etter å få rettferdighet , de har vunnet rettferdighet , det vil si rettferdigheten av tro .
45009031	Israel strakte seg etter loven med dens rettferdighet , men de nådde ikke opp til loven .
45009032	Hvorfor ikke ? Fordi de holdt seg til gjerninger , ikke til tro . De støtte mot snublesteinen ,
45009033	slik det står skrevet : Se , jeg legger på Sion ¬ en snublestein og en klippe til fall . Men den som tror på ham , skal ikke bli til skamme .
45010001	Brødre , av hele mitt hjerte ønsker jeg og ber til Gud at de må bli frelst .
45010002	For det vitnesbyrd må jeg gi dem at de brenner for Guds sak , men uten forstand .
45010003	De kjenner ikke Guds rettferdighet , men vil bygge opp sin egen rettferdighet , og derfor har de ikke bøyd seg under rettferdigheten fra Gud .
45010004	Kristus er lovens ende , så hver den som tror , blir rettferdig for Gud .
45010005	Moses skriver om den rettferdighet loven gir : Den som holder loven , skal leve ved den .
45010006	Men rettferdigheten av tro sier : Tenk ikke med deg selv : Hvem skal fare opp til himmelen ? — det vil si for å hente Kristus ned —
45010007	eller : Hvem skal stige ned i avgrunnen ? — det vil si for å hente Kristus opp fra de døde .
45010008	Men hva sier den ? Ordet er deg nær , i din munn og i ditt hjerte . Det er troens ord , det som vi forkynner .
45010009	For hvis du bekjenner med din munn at Jesus er Herre , og tror i ditt hjerte at Gud har oppreist ham fra de døde , skal du bli frelst .
45010010	Med hjertet tror vi så vi blir rettferdige for Gud , med munnen bekjenner vi så vi blir frelst .
45010011	Skriften sier : Ingen som tror på ham , skal bli til skamme .
45010012	For her er det ikke forskjell på jøde og greker . Alle har den samme Herre , og han er rik nok for alle som påkaller ham .
45010013	Hver den som påkaller Herrens navn , skal bli frelst .
45010014	Men hvordan kan de påkalle en de ikke tror på ? Hvordan kan de tro på en som de ikke har hørt om ? Og hvordan kan de høre dersom ingen forkynner ?
45010015	Og hvordan kan noen forkynne hvis de ikke er utsendt ? Det står jo skrevet : Hvor herlig lyder fottrinnene av dem som bringer godt budskap !
45010016	Men ikke alle var lydige mot evangeliet . Jesaja sier : Herre , hvem trodde vårt budskap ?
45010017	Så kommer da troen av det budskapet en hører , og budskapet kommer av Kristi ord .
45010018	Har de ikke hørt ? kunne en spørre . Jo , sannelig : Deres røst er nådd ut ¬ over hele jorden , deres ord til verdens ende .
45010019	Men kanskje Israel ikke har forstått , vil noen si . For det første sier Moses : Jeg vil egge dere til misunnelse ¬ mot dem som ikke er et folk , gjøre dere harme ¬ på et uforstandig folk .
45010020	Og Jesaja går så langt at han sier : Jeg ble funnet av dem ¬ som ikke søkte meg , og åpenbarte meg for dem som ikke spurte etter meg .
45010021	Men til Israel sier han : Hele dagen rakte jeg hendene ut til et ulydig og gjenstridig folk .
45011001	Jeg spør da : Har Gud forkastet sitt folk ? Slett ikke ! For også jeg er israelitt , av Abrahams ætt og Benjamins stamme .
45011002	Gud har ikke forkastet sitt folk , det folk han hadde vedkjent seg . Vet dere ikke hva Skriften sier i fortellingen om Elia , der han står fram for Gud og anklager Israel ?
45011003	Herre , dine profeter har de drept , og dine altere har de revet ned . Jeg er den eneste som er igjen , og nå står de meg etter livet .
45011004	Men hva er Guds svar til ham ? Jeg har holdt sju tusen mann igjen som ikke har bøyd kne for Ba’al .
45011005	På samme måte er det også i vår tid blitt en rest igjen som Gud har valgt ut av nåde .
45011006	Og er det av nåde , er det ikke på grunn av gjerninger . Ellers ville jo nåden ikke være noen nåde .
45011007	Hva så ? Det Israel strever etter , har de ikke oppnådd , men de utvalgte har oppnådd det . De andre er blitt forherdet ,
45011008	slik det står skrevet : Gud har gitt dem ¬ en sløvet ånd , øyne som ikke ser ¬ og ører som ikke hører , helt til denne dag .
45011009	Og David sier : La deres bord bli en snare ¬ og felle , så de snubler og får sin straff .
45011010	La det bli mørkt for øynene ¬ på dem , så de ikke kan se , og la deres rygg være bøyd ¬ for alltid .
45011011	Så spør jeg : Snublet de for at de skulle falle ? Slett ikke ! Nei , ved at de falt kom frelsen til de andre folk , og så skulle jødene bli misunnelige på dem .
45011012	Når deres fall har ført til rikdom for verden og tapet av dem er blitt til rikdom for de andre folk , hvor mye mer skal det ikke da bety at de kommer med i fullt tall ?
45011013	Jeg sier dette til dere som tilhører hedningfolkene . Så sant som jeg er hedningenes apostel , setter jeg min tjeneste høyt ;
45011014	jeg gjør det med det håp at jeg kan gjøre mine landsmenn misunnelige og frelse noen av dem .
45011015	Er det blitt til forsoning for verden at de ble forkastet , hva må det ikke føre til at de blir godtatt ? Jo , liv av døde !
45011016	Er det første brødet hellig , er hele deigen hellig . Er roten hellig , er grenene det også .
45011017	Noen av grenene er nå brukket av , og du som var en vill oljekvist , er blitt podet inn blant grenene og har fått del i sevjen fra roten .
45011018	Men innbill deg ikke at du er bedre enn grenene . Gjør du det , så husk at det ikke er du som bærer roten , men roten som bærer deg !
45011019	Du sier kanskje : « Grenene ble brukket av for at jeg skulle bli podet inn . »
45011020	Javel , men de ble brukket av på grunn av vantro , og du blir stående på grunn av tro . Vær ikke overmodig , men frykt Gud !
45011021	Sparte han ikke de naturlige grenene , skal han heller ikke spare deg .
45011022	Så ser du altså at Gud er både god og streng . Streng er han mot dem som er falt , men mot deg er han god , dersom du holder fast på hans godhet . Ellers skal du også bli hogd av .
45011023	Men også de andre skal bli podet inn , dersom de ikke holder fast på sin vantro . Gud har makt til å pode dem inn igjen .
45011024	Du ble hogd løs fra et vilt oliventre og mot naturens orden podet inn på det gode treet . Hvor mye mer skal ikke de naturlige grenene bli podet inn på sitt eget oliventre , de som av naturen hører til der ?
45011025	Brødre , jeg vil si dere en hemmelighet , så dere ikke skal ha for store tanker om deres egen forstand : En del av Israel er blitt forherdet , inntil folkeslagene er kommet inn i fullt tall .
45011026	På denne måten skal hele Israel bli frelst , slik det står skrevet : Fra Sion skal ¬ redningsmannen komme , han skal ta bort ¬ all ugudelighet fra Jakob ,
45011027	og dette er den pakt ¬ jeg vil slutte med dem når jeg tar bort deres synder .
45011028	På grunn av evangeliet er de blitt Guds fiender , for at dere skal få frelsen . Men på grunn av utvelgelsen er de elsket av Gud — for fedrenes skyld .
45011029	For Gud angrer ikke sine nådegaver og sin utvelgelse .
45011030	Dere var en gang ulydige mot Gud , men nå har dere fått miskunn , fordi de andre var ulydige .
45011031	På samme måte har de nå vært ulydige , men den miskunn dere har fått , skal føre til at de nå får miskunn .
45011032	Gud la alle under ulydigheten for å kunne miskunne seg over alle .
45011033	Å , dyp av rikdom og visdom og innsikt hos Gud ! Hvor uransakelige ¬ hans dommer er , og hvor ufattelige hans veier !
45011034	Hvem kjente Herrens tanke , eller hvem var hans rådgiver ?
45011035	Hvem gav ham noe først , så han skulle få vederlag ?
45011036	Fra ham og ved ham og til ham ¬ er alle ting . Ham være ære i evighet ! ¬ Amen .
45012001	Ved Guds barmhjertighet formaner jeg dere , brødre , til å bære legemet fram som et levende og hellig offer som er til Guds behag . Det skal være deres åndelige gudstjeneste .
45012002	Og la dere ikke lenger prege av den nåværende verden , men la dere forvandle ved at sinnet fornyes , så dere kan dømme om hva som er Guds vilje : det gode , det som er til hans behag , det fullkomne .
45012003	I kraft av den nåde jeg har fått , sier jeg til hver enkelt av dere : Gjør deg ikke større tanker enn du bør , men bruk din forstand og vær sindig ! Hver og en skal holde seg til det mål av tro som Gud har gitt ham .
45012004	Vi har ett legeme , men mange lemmer , og alle lemmene har forskjellige oppgaver .
45012005	På samme måte er vi alle ett legeme i Kristus , men hver for oss er vi hverandres lemmer .
45012006	Vi har forskjellige nådegaver , alt etter den nåde Gud har gitt oss . Den som har profetisk gave , skal bruke den slik som troen tilsier ;
45012007	den som har diakontjeneste , skal ta seg av sin tjeneste . Den som er lærer , skal ta seg av læren ,
45012008	og den som rettleder , skal ta seg av dette ; den som gir av det han eier , skal gjøre det av et udelt hjerte . Den som er forstander , skal være det med iver , og den som gjør barmhjertighet , skal gjøre det med glede .
45012009	Vis oppriktig kjærlighet , avsky det onde og hold dere til det gode .
45012010	Elsk hverandre inderlig som søsken , sett de andre høyere enn dere selv .
45012011	Vær ivrige og bli ikke slappe , vær brennende i Ånden , tjen Herren !
45012012	Vær glade i håpet , tålmodige i trengselen , utholdende i bønnen .
45012013	Vær med å hjelpe kristne som lider nød , og legg vinn på gjestfrihet .
45012014	Velsign dem som forfølger dere , velsign , og forbann ikke .
45012015	Gled dere med de glade og gråt med dem som gråter .
45012016	Vis enighet , streb ikke etter det som er høyt , men hold dere gjerne til det lave , og vær ikke selvkloke .
45012017	Gjengjeld ikke ondt med ondt , legg vinn på å gjøre det som er rett for alle mennesker .
45012018	Hold fred med alle , om det er mulig , så langt det står til dere .
45012019	Ta ikke hevn , mine venner , men overlat straffen til Gud . For det står skrevet : Straffen hører meg til , jeg skal gjengjelde , sier Herren .
45012020	Men det står også : Er din uvenn sulten , ¬ så la ham få mat , er han tørst , ¬ så la ham få drikke . Gjør du det , samler du ¬ glødende kull på hans hode .
45012021	La deg ikke overvinne av det onde , men overvinn det onde med det gode !
45013001	Enhver skal være lydig mot de myndigheter han har over seg . Det finnes ingen myndigheter som ikke er fra Gud , og de som er ved makten , er innsatt av Gud .
45013002	Den som setter seg opp mot dem , står derfor imot Guds ordning , og de som gjør det , skal få sin dom .
45013003	De styrende er ikke til skrekk for den gode gjerning , men for den onde . Vil du slippe å frykte myndighetene , så gjør det gode , og du skal få ros av dem .
45013004	Styremakten er en Guds tjener , til beste for deg . Gjør du det onde , har du grunn til å være redd . Det er jo ikke for ingen ting at den bærer sverd . Den er Guds tjener som skal fullbyrde hans straff over den som gjør det onde .
45013005	Derfor er det nødvendig å underordne seg , ikke bare av frykt for straffen , men også for samvittighetens skyld .
45013006	Dere betaler jo også skatt . Og myndighetene er Guds tjener og er satt til å ta seg av dette .
45013007	Oppfyll deres forpliktelser mot alle . Betal skatt til den som skal ha skatt , og toll til den som skal ha toll . Vis respekt for den som har krav på respekt , og gi ære til den dere skylder ære .
45013008	Bli ingen noe skyldig , annet enn det å elske hverandre . Den som elsker sin neste , har oppfylt loven .
45013009	For budene : Du skal ikke bryte ekteskapet , Du skal ikke slå i hjel , Du skal ikke stjele , Du skal ikke begjære , eller hvilket bud det kan være , de sammenfattes i dette : Du skal elske din neste som deg selv .
45013010	Den som har kjærlighet , gjør ikke noe ondt mot sin neste . Derfor er kjærligheten oppfyllelsen av loven .
45013011	Dere vet hvilken tid det nå er : Timen er kommet da dere må våkne opp av søvnen , for frelsen er oss nærmere nå enn da vi kom til tro .
45013012	Natten er snart slutt , dagen er nær . La oss da legge av mørkets gjerninger og ta på oss lysets våpen .
45013013	La oss leve sømmelig som ved høylys dag ; ikke i festing og fyll , hor og utskeielser , i strid og misunnelse .
45013014	Men kle dere i Herren Jesus Kristus , og vær ikke så opptatt av kroppen at det vekkes begjær .
45014001	Ta imot den som er svak i troen , uten å gjøre dere til dommere over hans tanker .
45014002	Én har tro til å spise alt , den svake spiser bare grønnsaker .
45014003	Den som spiser , skal ikke se ned på den som ikke gjør det . Og den som lar være å spise , skal ikke dømme den som gjør det . Gud har jo tatt imot ham .
45014004	Hvem er du som dømmer en annens tjener ? Om han står eller faller , blir en sak mellom ham og hans herre . Og han skal bli stående , for Herren har makt til å holde ham oppe .
45014005	Én holder den ene dagen for å være viktigere enn den andre , en annen mener at alle dager er like . Men enhver skal være fullt overbevist om sitt syn .
45014006	Den som legger vekt på bestemte dager , gjør det for Herren , og den som spiser , gjør det for Herren ; han takker jo Gud . Og den som ikke spiser , gjør det for Herren og takker Gud .
45014007	For ingen av oss lever for seg selv , og ingen dør for seg selv .
45014008	Om vi lever , så lever vi for Herren , og om vi dør , så dør vi for Herren . Enten vi da lever eller dør , hører vi Herren til .
45014009	Derfor døde Kristus og ble levende igjen , for at han skulle være Herre over både levende og døde .
45014010	Men du , hvorfor dømmer du din bror , eller hvorfor ser du ned på din bror ? Vi skal alle fram for Guds domstol ,
45014011	for det står skrevet : Så sant jeg lever , ¬ sier Herren , for meg skal hvert kne ¬ bøye seg , og hver tunge skal love Gud .
45014012	Så skal altså hver enkelt av oss avlegge regnskap for seg selv .
45014013	La oss altså ikke dømme hverandre ! Fell heller den dom at ingen må få sin bror til å snuble og falle .
45014014	I troen på Herren Jesus vet jeg , ja , er fullt viss på at ingenting er urent i seg selv . Men for den som mener at noe er urent , er det urent .
45014015	Og hvis du sårer din bror med det du spiser , handler du ikke i kjærlighet . Den som Kristus døde for , må du ikke føre i fortapelse med det du spiser .
45014016	La ikke det gode dere eier , bli utsatt for spott .
45014017	For Guds rike består ikke i mat og drikke , men i rettferdighet , fred og glede i Den Hellige Ånd .
45014018	Den som tjener Kristus på denne måten , er til behag for Gud og aktes av mennesker .
45014019	Så la oss gjøre det vi kan for å bevare freden og bygge opp fellesskapet .
45014020	Ødelegg ikke Guds verk på grunn av mat . Alt er nok rent , men det blir noe ondt for den som spiser og kjenner det som et fall .
45014021	Derfor er det riktig ikke å spise kjøtt eller drikke vin eller gjøre andre ting som fører din bror til fall .
45014022	Den tro du har , skal du ha for deg selv , for Guds ansikt . Salig er den som ikke fører dom over seg selv med det han velger .
45014023	Men den som er i tvil når han spiser , han er dømt , fordi han ikke gjør det i tro . Alt som ikke skjer i tro , er synd .
45015001	Vi som er sterke , må bære svakhetene hos dem som er svake , og ikke bare tenke på oss selv .
45015002	Hver og en av oss skal tenke på sin neste og gjøre det som er til beste for ham , og som tjener til å bygge opp .
45015003	For Kristus tenkte ikke på seg selv ; han oppfylte det som står skrevet : På meg falt hånsordene fra dem som håner deg .
45015004	Og alt som før er skrevet , er skrevet for at vi skal lære av det : Vi skal ha håp gjennom det tålmod og den trøst som skriftene gir .
45015005	Måtte Gud selv , som er kilden til tålmod og trøst , hjelpe dere til å vise enighet , etter Jesu Kristi vilje .
45015006	Da kan dere enig og samstemmig prise Gud , vår Herre Jesu Kristi Far .
45015007	Ta derfor imot hverandre , slik Kristus har tatt imot oss , til Guds ære .
45015008	Jeg sier dere at Kristus ble en tjener for de omskårne for å vise at det Gud har sagt , er sant , og for å stadfeste de løfter som var gitt til fedrene .
45015009	Men de andre folk skal prise Gud for hans miskunn , slik det står skrevet : Derfor vil jeg prise deg ¬ blant folkene og lovsynge ditt navn .
45015010	Videre heter det : Gled dere , folkeslag , ¬ sammen med hans folk .
45015011	Og igjen : Lovsyng Herren , alle folk , pris ham , alle stammer .
45015012	Og Jesaja sier : Isais rotskudd skal komme , han som reiser seg ¬ for å herske over folkene , til ham skal folkeslagene sette ¬ sitt håp .
45015013	Måtte håpets Gud fylle dere med all glede og fred i troen , så dere kan bli rike på håp ved Den Hellige Ånds kraft .
45015014	Mine brødre , jeg tviler ikke på at dere er fylt av godhet og selv har kunnskap nok , slik at dere også kan rettlede hverandre .
45015015	Likevel har jeg til dels skrevet nokså skarpt for å minne dere om det dere før har hørt . Jeg gjør det i kraft av den nåde Gud har gitt meg :
45015016	å være Kristi Jesu prest blant folkeslagene . Min hellige tjeneste er å forkynne evangeliet , så folkeslagene blir et offer som Gud gjerne tar imot , innviet ved Den Hellige Ånd .
45015017	I Kristus Jesus kan jeg være stolt og glad fordi jeg har denne tjeneste for Gud .
45015018	Men jeg våger ikke å tale om annet enn det som Kristus har gjort gjennom meg for å føre folkeslagene fram til lydighet . Dette har jeg fått gjøre i ord og handling ,
45015019	ved kraften i tegn og under , ved Åndens kraft . Så har jeg da fullført forkynnelsen av Kristi evangelium fra Jerusalem av og helt rundt til Illyria .
45015020	Jeg har alltid satt min ære i å forkynne evangeliet der Kristi navn ikke er kjent , for at jeg ikke skal bygge på en grunnvoll som andre har lagt .
45015021	Det står skrevet : De som ikke har fått ¬ budskap om ham , ¬ skal se , og de som ikke har hørt , ¬ skal forstå .
45015022	Det er dette som gang på gang har hindret meg i å komme til dere .
45015023	Men nå har jeg gjort det jeg skulle i landene her , og jeg har i flere år ønsket å komme til dere
45015024	og så dra videre til Spania . Jeg håper at jeg skal få se dere på gjennomreisen , og at dere vil utruste meg for reisen dit , når jeg først har fått glede meg en stund over samværet med dere .
45015025	Men nå drar jeg til Jerusalem med hjelpen til de hellige der .
45015026	Menighetene i Makedonia og Akaia har bestemt at de vil samle inn en gave til de fattige blant de hellige i Jerusalem .
45015027	De har selv bestemt dette og står jo også i gjeld til dem . De skylder å hjelpe dem med materielle goder når de selv , som hedninger , har fått del i deres åndelige goder .
45015028	Når jeg så har avsluttet dette og har overbrakt frukten av innsamlingen , vil jeg reise til Spania ; jeg legger da veien om dere .
45015029	Og jeg vet at når jeg kommer til dere , vil jeg komme med en rikdom av Kristi velsignelse .
45015030	Jeg ber dere , brødre , ved vår Herre Jesus Kristus og ved den kjærlighet som Ånden gir : Kjemp sammen med meg ved å be for meg til Gud .
45015031	Be om at jeg må bli berget fra de vantro i Judea , og om at den hjelpen jeg bringer , må bli godt mottatt av de hellige i Jerusalem .
45015032	Da vil jeg kunne komme til dere med glede , om Gud vil , og få hvile ut sammen med dere .
45015033	Fredens Gud være med dere alle ! Amen .
45016001	Jeg anbefaler vår søster Føbe for dere ; hun gjør tjeneste i menigheten i Kenkreæ .
45016002	Ta imot henne i Herrens navn , slik det sømmer seg for kristne . Gi henne den hjelp hun kan trenge å få av dere , for hun har selv tatt seg av mange , også meg .
45016003	Hils Priska og Akvilas , mine medarbeidere i Kristi Jesu tjeneste .
45016004	De våget sitt eget liv for å redde meg . Det har ikke bare jeg , men alle de hedningkristne menigheter grunn til å takke dem for .
45016005	Hils også menigheten som samles hjemme hos dem . Hils min kjære Epainetos , han var den første som ble vunnet i Asia .
45016006	Hils Maria som har arbeidet så mye for dere .
45016007	Hils Andronikus og Junias , mine landsmenn , som har sittet i fengsel sammen med meg . De har et godt navn blant apostlene , og de ble kristne før meg .
45016008	Hils Ampliatus , min kjære kristne venn .
45016009	Hils Urbanus , vår medarbeider i Kristi tjeneste , og min kjære Stakys .
45016010	Hils Apelles , han som har stått sin prøve som kristen . Hils Aristobolus og hans familie .
45016011	Hils min landsmann Herodion . Hils de kristne i Narkissos ’ familie .
45016012	Hils Tryfena og Tryfosa som arbeider for Herren . Hils den kjære Persis , som har arbeidet så mye for Herren .
45016013	Hils Rufus , Herrens utvalgte , og hans mor , hun har vært som en mor også for meg .
45016014	Hils Asynkritos , Flegon , Hermes , Patrobas , Hermas og de brødrene som er sammen med dem .
45016015	Hils Filologus , Julia , Nerevs og hans søster , likeså Olympas og alle de hellige som er sammen med dem .
45016016	Hils hverandre med hellig kyss . Alle Kristi menigheter hilser dere .
45016017	Jeg formaner dere , brødre : Hold øye med dem som skaper splittelse og fører andre til fall ved å gå imot den lære dere har tatt imot . Hold dere unna dem .
45016018	Den slags mennesker tjener ikke vår Herre Jesus Kristus , men sin egen mage . Med fine ord og talemåter fører de godtroende folk på avveier .
45016019	Men alle har hørt om den lydighet dere viser , og derfor gleder jeg meg over dere . Jeg vil at dere skal være kloke i det gode , men enfoldige i det onde .
45016020	Måtte fredens Gud snart knuse Satan under føttene på dere ! Vår Herre Jesu nåde være med dere !
45016021	Timoteus , min medarbeider , og mine landsmenn Lukius , Jason og Sosipater hilser dere .
45016022	Jeg , Tertius , som har skrevet ned brevet , hilser dere i Herrens navn .
45016023	Gaius , som er vert for meg og for hele menigheten , hilser dere . Erastus , byens regnskapsfører , og vår bror Kvartus hilser dere .
45016024	Vår Herre Jesu Kristi nåde være med dere alle ! Amen .
45016025	Lovet være Gud , han som har makt til å styrke dere med mitt evangelium , budskapet om Jesus Kristus , ut fra åpenbaringen av den hemmelighet som har vært holdt skjult fra evige tider ,
45016026	men som nå er kommet for dagen . Ved de profetiske skrifter og etter den evige Guds befaling er den blitt kunngjort for alle folkeslag for å føre dem til lydighet og tro .
45016027	Ham , den eneste vise Gud , være ære ved Jesus Kristus i all evighet ! Amen .
46001001	Paulus , som etter Guds vilje er kalt til Jesu Kristi apostel , og vår bror Sostenes
46001002	hilser Guds menighet i Korint , dere som er helliget ved Kristus Jesus , dere hellige som er kalt ; vi hilser også alle som på hvert enkelt sted påkaller vår Herre Jesu Kristi navn — han som er deres og vår Herre .
46001003	Nåde være med dere og fred fra Gud , vår Far , og Herren Jesus Kristus !
46001004	Jeg takker alltid Gud for dere , for den nåde han har gitt dere i Kristus Jesus .
46001005	I ham har dere fått en rikdom på alle gaver , både tale og kunnskap ;
46001006	vitnesbyrdet om Kristus har da også fått sikkert feste hos dere .
46001007	Derfor mangler dere ikke noen nådegave , mens dere venter på at vår Herre Jesus Kristus skal åpenbare seg .
46001008	Han skal også befeste dere inntil enden kommer , så dere kan stå uangripelige på vår Herre Jesu Kristi dag .
46001009	Gud er trofast , han som har kalt dere til samfunn med sin Sønn , Jesus Kristus , vår Herre .
46001010	Brødre , jeg formaner dere i vår Herre Jesu Kristi navn at dere må vise enighet . La det ikke være splittelse blant dere , men la alt komme i rett stand , så dere har samme syn og samme tanke .
46001011	For det er blitt meg fortalt , mine brødre , av Kloes folk , at det er stridigheter blant dere .
46001012	Jeg sikter til at noen av dere sier : « Jeg holder meg til Paulus » , andre : « jeg til Apollos » , « jeg til Kefas » og « jeg til Kristus » .
46001013	Er da Kristus blitt delt ? Var det kanskje Paulus som ble korsfestet for dere ? Eller ble dere døpt til Paulus ’ navn ?
46001014	Jeg takker Gud for at jeg ikke har døpt noen andre av dere enn Krispus og Gaius ,
46001015	slik at ingen skal si at dere ble døpt til mitt navn .
46001016	Jeg har riktignok også døpt Stefanas og hans familie . Ellers vet jeg ikke om at jeg har døpt noen .
46001017	Kristus har ikke utsendt meg for å døpe , men for å forkynne evangeliet , og det ikke med talekunst og visdom , for at ikke Kristi kors skal miste sin kraft .
46001018	For ordet om korset er dårskap for dem som går fortapt , men for oss som blir frelst , er det Guds kraft .
46001019	For det står skrevet : Jeg vil ødelegge ¬ de vises visdom , og de klokes klokskap ¬ vil jeg gjøre til intet .
46001020	Hva da med den som er vis eller skriftlærd eller er en forsker i denne verden ? Har ikke Gud vist at verdens visdom er uforstand ?
46001021	For da verden ikke brukte visdommen til å kjenne Gud gjennom Guds visdom , besluttet Gud å frelse dem som tror , ved den dårskap vi forkynner .
46001022	For jøder spør etter tegn , og grekere søker visdom ,
46001023	men vi forkynner en korsfestet Kristus . For jøder er dette anstøtelig og for hedninger uforstand ,
46001024	men for dem som er kalt , både jøder og grekere , er Kristus Guds kraft og Guds visdom .
46001025	For Guds uforstand er forstandigere enn menneskers visdom , og Guds svakhet er sterkere enn menneskers styrke .
46001026	Brødre , tenk på hvem dere selv er , dere som ble kalt : ikke mange vise , menneskelig talt , og ikke mange med makt eller av fornem ætt .
46001027	Men det som går for å være uforstandig i verden , utvalgte Gud seg for å gjøre de vise til skamme . Det som regnes som svakt i verden , utvalgte Gud seg for å gjøre det sterke til skamme .
46001028	Det som står lavt i verden , det som blir foraktet , det som ingenting er , det utvalgte Gud seg for å gjøre til intet det som er noe ,
46001029	for at ikke noe menneske skal rose seg overfor Gud .
46001030	Dere er hans verk ved Kristus Jesus , han som er blitt vår visdom fra Gud , vår rettferdighet , helliggjørelse og forløsning ,
46001031	for at den som roser seg , skal rose seg av Herren , slik det står skrevet .
46002001	Da jeg kom til dere , brødre , var det ikke med fremragende talekunst eller visdom jeg forkynte Guds vitnesbyrd .
46002002	For jeg hadde bestemt at jeg ikke ville vite av noe annet hos dere enn Jesus Kristus og ham korsfestet .
46002003	Svak , redd og skjelvende opptrådte jeg hos dere .
46002004	Jeg la ikke fram mitt ord og mitt budskap med overtalende argumenter og visdomslære , men med Ånd og kraft som bevis .
46002005	For jeg ville ikke at deres tro skulle bygge på menneskelig visdom , men på Guds kraft .
46002006	Likevel forkynner også vi en visdom , for dem som er modne . Det er en visdom som ikke hører denne verden og denne verdens herskere til , de som går til grunne .
46002007	Nei , vi taler Guds visdom , som er en hemmelighet ; den var skjult , men før tidenes begynnelse hadde Gud bestemt den til å føre oss fram til herligheten .
46002008	Denne visdom har ingen av verdens herskere kjent til . Hadde de kjent den , ville de ikke ha korsfestet herlighetens Herre .
46002009	Men det står skrevet : Det intet øye så , og intet øre hørte , det som ikke kom opp i noe menneskes tanke , alt det Gud har gjort ferdig for dem som elsker ham ,
46002010	— dette har Gud åpenbart for oss ved sin Ånd . For Ånden utforsker alle ting , også dybdene i Gud .
46002011	Hvem vet hva som bor i et menneske , uten menneskets egen ånd ? Slik vet heller ingen annen enn Guds Ånd hva som bor i Gud .
46002012	Vi har ikke fått verdens ånd , men den Ånd som er fra Gud , for at vi skal forstå hva Gud i sin nåde har gitt oss .
46002013	Og om dette taler vi , ikke med ord som menneskelig visdom har lært oss , men med ord vi har lært av Ånden . For det som hører Ånden til , tolker vi med ord som hører Ånden til .
46002014	Men slik et menneske er i seg selv , tar det ikke imot det som hører Guds Ånd til . For ham er det uforstand , og han kan ikke fatte det ; det kan bare bedømmes på åndelig vis .
46002015	Men et Åndens menneske kan dømme om alle ting , men selv kan han ikke bedømmes av noen annen .
46002016	For : hvem kjente Herrens forstand så han kan gi ham råd ? Men vi har Kristi forstand .
46003001	Likevel kunne jeg ikke tale til dere , brødre , som til mennesker som lever ved Ånden . Jeg måtte tale som til mennesker slik de er av naturen , som til umodne kristne .
46003002	Melk gav jeg dere , ikke fast føde , for det kunne dere ikke tåle . Ja , dere kan det ennå ikke ,
46003003	for det er jo fremdeles deres egen natur som rår i dere . Når det hersker misunnelse og strid blant dere , er dere ikke da mennesker med samme natur som alle andre og lever som de ?
46003004	Når én sier : « Jeg holder meg til Paulus » og en annen : « Jeg til Apollos » , er dere ikke da som alle andre mennesker ?
46003005	Hva er da Apollos , og hva er Paulus ? Tjenere som hjalp dere til tro ! Begge gjorde vi det Herren hadde satt oss til .
46003006	Jeg plantet , Apollos vannet ; men Gud gav vekst .
46003007	Derfor er de ikke noe , verken den som planter eller den som vanner , men bare Gud som gir vekst .
46003008	Den som planter og den som vanner , er ett , men de skal få lønn hver etter sitt eget arbeid .
46003009	For vi er Guds medarbeidere , og dere er Guds åkerland , Guds bygning .
46003010	I kraft av den nåde Gud har gitt meg , har jeg lagt grunnvollen som en klok byggmester ; andre bygger videre på den . Men enhver må se til hvordan han bygger .
46003011	Ingen kan legge noen annen grunnvoll enn den som er lagt , Jesus Kristus .
46003012	Om nå noen bygger på grunnvollen med gull , sølv , edelstener , eller med tre , høy eller halm ,
46003013	så skal det en gang vise seg hva slags arbeid hver enkelt har gjort . Dommens dag skal gjøre det klart , for den åpenbarer seg med ild , og ilden skal prøve hvordan den enkeltes verk er .
46003014	Om det noen har bygd , blir stående , skal han få sin lønn .
46003015	Dersom hans verk brenner opp , må han lide tapet . Selv skal han bli frelst , men da som gjennom ild .
46003016	Vet dere ikke at dere er Guds tempel , og at Guds Ånd bor i dere ?
46003017	Dersom noen ødelegger Guds tempel , skal Gud ødelegge ham . For Guds tempel er hellig , og dette tempel er dere .
46003018	Ingen må bedra seg selv ! Hvis noen regner seg for å være vis i denne verden , la ham da bli uforstandig , for at han kan bli virkelig vis .
46003019	For denne verdens visdom er uforstand i Guds øyne . For det står skrevet : Han fanger de vise ¬ i deres egen list ,
46003020	og : Herren kjenner de vises tanker og vet at de er intet verd .
46003021	Derfor må ingen rose seg av å være tilhenger av noe menneske . For alt hører dere til ,
46003022	enten det er Paulus , Apollos eller Kefas , verden , liv eller død , det som nå er eller det som kommer — alt er deres .
46003023	Men dere hører Kristus til , og Kristus hører Gud til .
46004001	Så skal dere da se på oss som Kristi tjenere og forvaltere av Guds hemmeligheter .
46004002	Nå kreves det av forvaltere at de viser troskap .
46004003	Men for meg betyr det ingen ting om jeg blir dømt av dere eller i det hele av noen menneskelig domstol . Jeg er heller ikke min egen dommer .
46004004	For selv om jeg ikke vet om noe galt jeg har gjort , er jeg dermed ikke frikjent . Herren er den som dømmer meg .
46004005	Døm derfor ikke før tiden , før Herren kommer . Han skal bringe fram i lyset det som er skjult i mørket , og avsløre alt det menneskene har hatt i sinne . Da skal Gud gi enhver den ros han har fortjent .
46004006	Brødre , nå har jeg brukt meg selv og Apollos som eksempel , for at dere kan lære ikke å gå ut over det som er skrevet , så ingen blir hovmodig og tar parti for den ene mot den andre .
46004007	Hvem gir deg rang framfor andre ? Hva har du som du ikke har fått ? Og har du fått noe , hvorfor skryter du , som om du ikke hadde fått det ?
46004008	Men dere er allerede mette ! Dere er alt blitt rike , ja , dere er alt blitt konger . Vi er det ikke . Jeg skulle ønske at dere alt var konger , så vi kunne herske sammen med dere !
46004009	For meg ser det ut som om Gud har satt oss apostler aller nederst . Vi er blitt som dødsdømte , er blitt et skuespill for verden , både for engler og mennesker .
46004010	Vi er de uforstandige , for Kristi skyld . Dere er de kloke kristne . Vi er svake , dere er sterke . Dere er ansett , vi blir foraktet .
46004011	Til denne dag har vi måttet tåle sult og tørst , mangle klær , bli mishandlet , vi drar hjemløse fra sted til sted ,
46004012	og vi strever for å livberge oss med det arbeid vi gjør med våre hender . Vi velsigner når vi blir utskjelt , tåler det når vi blir forfulgt ,
46004013	og svarer med vennlighet når vi blir hånet . Vi er blitt som utskudd i verden , som avfall for alle — til denne dag .
46004014	Jeg skriver ikke dette for å føre skam over dere , men for å vise dere til rette , som barn jeg er glad i .
46004015	For om dere som kristne har tusen lærere , har dere ikke mange fedre . Det var jeg som ble deres far i Kristus Jesus da jeg gav dere evangeliet .
46004016	Så sier jeg : Ha meg som forbilde !
46004017	Og derfor var det jeg sendte Timoteus til dere , min kjære og trofaste sønn i troen på Herren ; han skal minne dere om min vei i Kristus Jesus , slik som jeg lærer overalt , i alle menighetene .
46004018	Noen av dere er blitt overlegne , fordi de tror at jeg ikke kommer tilbake .
46004019	Men jeg kommer snart — hvis Herren vil . Da får jeg lære å kjenne den kraft disse overlegne folkene har , ikke deres ord .
46004020	For Guds rike består ikke i ord , men i kraft .
46004021	Hva vil dere ? Skal jeg komme til dere med riset eller med kjærlighet og mildhet ?
46005001	Rett ut sagt : En hører om hor blant dere , og det i en form som ikke engang hedningene tåler , nemlig at en mann lever med sin fars hustru .
46005002	Og dere er stolte ! Dere burde ha kjent sorg og fått bort den som har gjort dette .
46005003	Jeg er ikke hos dere nå , men i ånden er jeg nær , og min dom over den skyldige har jeg alt felt , som om jeg selv var til stede :
46005004	Dere skal samles i Herren Jesu navn , og jeg skal være til stede i ånden , og vår Herre Jesu kraft er med oss .
46005005	Da skal dette menneske overgis til Satan , slik at kroppen hans blir ødelagt , men ånden kan bli frelst på Herrens dag .
46005006	Dere har sannelig ikke noe å være stolte av ! Vet dere ikke at litt surdeig syrer hele deigen ?
46005007	Rens ut den gamle surdeigen , så dere kan være en ny deig ! Dere er jo som usyret brød . For vårt påskelam er slaktet , Kristus .
46005008	Så la oss holde høytid , ikke med gammel surdeig av ondskap og synd , men med renhets og sannhets usyrede brød .
46005009	Jeg skrev i brevet til dere at dere ikke skal ha noe å gjøre med folk som lever i hor .
46005010	Jeg mente ikke alle i denne verden som driver hor eller som er pengegriske , ransmenn eller avgudsdyrkere . Da måtte dere jo gå ut av verden .
46005011	Det jeg mente , var at dere ikke skal omgås en som går for å være en kristen bror , men lever i hor eller er pengegrisk , dyrker avguder , er en spotter , en drukkenbolt eller en ransmann . Et slikt menneske skal dere heller ikke spise sammen med .
46005012	Hva har jeg med å dømme dem som står utenfor ? Er det ikke de som er innenfor dere skal dømme ?
46005013	De som står utenfor , skal Gud dømme . Få da den onde bort fra dere !
46006001	Når en av dere har en sak mot en bror , hvordan kan han våge å legge den fram for hedninger og ikke for de hellige ?
46006002	Vet dere ikke at de hellige skal dømme verden ? Og dersom verden skal dømmes av dere , er dere da ikke i stand til å dømme i småsaker ?
46006003	Vet dere ikke at vi skal dømme engler ? Da må dere kunne dømme i saker som angår dette liv .
46006004	Men når dere har slike saker , hvordan kan dere sette folk som menigheten ser ned på , til å være dommere ?
46006005	Dette er en skam for dere ! Finnes det da ikke en eneste blant dere som har visdom og kan ordne opp i saker mellom brødre ?
46006006	Nei , bror fører sak mot bror , og det for vantro dommere .
46006007	Allerede det at dere har rettssaker mot hverandre , er et nederlag for dere . Hvorfor lider dere ikke heller urett ? Hvorfor ikke heller lide et tap ?
46006008	Men dere gjør urett og lar andre lide tap — til og med brødre .
46006009	Vet dere ikke at de som gjør urett , ikke skal arve Guds rike ? Ta ikke feil ! Verken de som lever i hor , avgudsdyrkere , ekteskapsbrytere eller menn som ligger med menn eller lar seg bruke til dette ,
46006010	verken tyver , pengegriske , drukkenbolter , spottere eller ransmenn skal arve Guds rike .
46006011	Slik var noen av dere en gang . Men nå er dere blitt vasket rene , dere er blitt helliget , ja , rettferdige for Gud i Herren Jesu Kristi navn og ved vår Guds Ånd .
46006012	Jeg har lov til alt , men ikke alt gagner . Jeg har lov til alt , men jeg skal ikke la noe få makt over meg .
46006013	Maten er til for magen , og magen for maten . Ja , men Gud skal gjøre slutt på dem begge ! Legemet er ikke til for hor ; det er for Herren , og Herren er for legemet .
46006014	Gud reiste Herren opp fra de døde , og ved sin kraft skal han også reise oss opp .
46006015	Vet dere ikke at deres legemer er Kristi lemmer ? Vil du da ta Kristi lemmer og gjøre dem til en skjøges lemmer ? Det må ikke skje !
46006016	Eller vet dere ikke at den som holder seg til en skjøge , blir ett legeme med henne ? Det er sagt : « De to skal være ett . »
46006017	Men den som holder seg til Kristus , blir én ånd med ham .
46006018	Hold dere borte fra hor ! All synd som et menneske ellers gjør , er utenfor kroppen . Men den som driver hor , synder mot sin egen kropp .
46006019	Vet dere ikke at deres legemer er et tempel for Den Hellige Ånd som er i dere , og som dere har fått av Gud ? Dere tilhører ikke lenger dere selv :
46006020	Dere er kjøpt , og prisen betalt . Bruk da legemet til Guds ære !
46007001	Når det gjelder det dere skrev om , så er det godt for en mann ikke å røre en kvinne .
46007002	Men for å unngå hor skal enhver mann ha sin kone og enhver kvinne sin mann .
46007003	Både mann og kone skal gi den andre det de skylder hverandre .
46007004	Det er ikke konen selv , men mannen som rår over hennes kropp . Like ens rår ikke mannen selv , men konen over hans kropp .
46007005	Dere skal ikke nekte hverandre samliv , hvis dere da ikke er blitt enige om det for en tid , for å leve i bønn . Kom så sammen igjen , for at ikke Satan skal friste dere fordi dere ikke makter å leve avholdende .
46007006	Dette er ment som en tillatelse , ikke som et påbud .
46007007	Jeg skulle ønske at alle var som jeg . Men enhver har sin egen nådegave fra Gud , den ene slik , den andre slik .
46007008	Til de ugifte og enkene sier jeg : Det er godt for dem om de fortsetter å være som jeg .
46007009	Men dersom de ikke kan være avholdende , bør de gifte seg . For det er bedre å gifte seg enn å brenne av begjær .
46007010	Til dem som er gift , har jeg dette påbudet , ikke fra meg selv , men fra Herren : En kvinne skal ikke skille seg fra sin mann .
46007011	Men hvis hun skiller seg , skal hun leve ugift , eller forlike seg med mannen . Og en mann skal ikke skille seg fra sin kone .
46007012	Til de andre sier jeg — dette er mine egne ord , ikke Herrens : Dersom en kristen bror har en kone som ikke er troende , og hun gjerne vil bli hos ham , skal han ikke skille seg fra henne .
46007013	Og dersom en kvinne har en mann som ikke er troende , og han gjerne vil bli hos henne , skal hun ikke skille seg fra mannen .
46007014	For den ikke-troende mann blir helliget gjennom sin kone , og den ikketroende kone blir helliget gjennom den kristne bror . Ellers ville barna deres være urene , men nå er de hellige .
46007015	Men hvis den ikke-troende part vil skilles , så la ham gjøre det . I slike tilfelle er ikke en kristen mann eller kvinne bundet . Gud har kalt oss til fred .
46007016	Vet du , kvinne , om du kan redde din mann ? Og vet du , mann , om du kan redde din kone ?
46007017	Likevel skal enhver bli på den plass i livet som Herren har tildelt ham , den han hadde da Gud kalte ham . Dette gir jeg pålegg om i alle menighetene .
46007018	Om noen ble kalt som omskåren , skal han ikke forandre det . Om noen er blitt kalt som uomskåren , skal han ikke la seg omskjære .
46007019	For det som betyr noe , er ikke om en er omskåret eller uomskåret , men at en holder Guds bud .
46007020	Enhver skal bli på den plass som var hans kall den gang han ble kalt .
46007021	Ble du kalt som slave ? La ikke det bekymre deg ! Men kan du bli fri , så gjør heller bruk av det .
46007022	For den som var slave da Herren kalte ham , er Herrens frigitte . På samme måte er den som var fri mann da han ble kalt , blitt Kristi trell .
46007023	Dere er kjøpt , og prisen betalt . Så bli ikke treller av mennesker .
46007024	Brødre , enhver skal bli på den plass han hadde da han ble kalt , og gjøre det for Gud .
46007025	Om de ugifte har jeg ikke noe bud fra Herren . Men jeg sier min egen mening , og ved Herrens miskunn er det gitt meg å være tro .
46007026	På grunn av den nødstid vi lever i , mener jeg det er godt for et menneske at det fortsetter å være ugift .
46007027	Er du bundet til en kvinne , så prøv ikke å bli fri . Er du ikke bundet , så finn deg ingen kone .
46007028	Om du likevel gifter deg , gjør du ingen synd , og om en ung pike gifter seg , synder hun ikke . Men de gifte vil få vanskeligheter som livet fører med seg , og dette vil jeg gjerne spare dere for .
46007029	Det jeg altså mener , brødre , er dette : Det er kort tid igjen . Fra nå av skal de som har kone , være som om de ingen hadde ,
46007030	de gråtende som om de ikke gråt , de glade som om de ikke gledet seg , de som kjøper noe , som om de ikke eide det ,
46007031	og de som bruker verdens goder , som om de ikke brukte dem . For denne verden , slik den nå er , går under .
46007032	Jeg vil at dere skal være fri for bekymringer . Den ugifte har omsorg for det som hører Herren til , hvordan han kan være til behag for Herren .
46007033	Men den som er gift , har omsorg for det som hører verden til , hvordan han kan være sin kone til lags ,
46007034	og så blir han splittet . Den ugifte kvinne og den unge pike har omsorg for det som hører Herren til , for å være hellig både på kropp og sjel . Men den gifte kvinne har omsorg for det som hører verden til , hvordan hun kan være sin mann til lags .
46007035	Jeg sier dette til deres eget beste , ikke for å sette en felle for dere , men for at dere skal kunne leve sømmelig og holde dere trofast til Herren uten å bli trukket bort av noe .
46007036	Om noen mener at han kommer inn i et usømmelig forhold til piken sin , fordi han er i sin fulle kraft , og det må så være , da skal han gjøre som han vil : La dem gifte seg , han synder ikke med det .
46007037	Men den som står fast i sitt forsett , som ikke kjenner seg under noen tvang og har herredømme over sin egen vilje og har bestemt seg til å la piken være som hun er , han gjør vel i det .
46007038	Så gjør altså den rett som gifter seg med piken sin , og den som ikke gifter seg , gjør bedre .
46007039	En kvinne er bundet så lenge mannen hennes lever . Dersom mannen dør , er hun fri til å gifte seg med hvem hun vil , bare det skjer i Herren .
46007040	Men hun vil være lykkeligere om hun lever alene , etter min mening . Og jeg mener da også å ha Guds Ånd .
46008001	Når det gjelder kjøtt som har vært ofret til avgudene , er det nok så at vi alle har kunnskap . Men kunnskap gjør hovmodig , det er kjærligheten som bygger opp .
46008002	Om noen tror at han har kunnskap om noe , da vet han ennå ikke det han burde vite .
46008003	Men den som elsker Gud , er kjent av ham .
46008004	Når det gjelder spørsmålet om å spise kjøtt som har vært ofret til avgudene , vet vi at det ikke finnes noen avgud i verden og ingen Gud uten én .
46008005	Det finnes nok såkalte guder i himmelen eller på jorden ; det er jo mange « guder » og mange « herrer » .
46008006	Men for oss er det bare én Gud , Faderen . Av ham er alle ting , og vi er skapt til ham . Og for oss er det bare én Herre , Jesus Kristus . Ved ham er alle ting , og vi lever ved ham .
46008007	Men det er ikke alle som har denne kunnskapen . Noen spiser dette kjøttet som avgudsoffer , fordi de hittil har vært vant til å dyrke avgudene . Så blir deres svake samvittighet tilflekket .
46008008	Men mat fører oss ikke nærmere Gud . Vi vinner ikke noe om vi spiser , og vi taper ikke noe om vi lar det være .
46008009	Men se til at den frihet dere her har , ikke fører de svake til fall !
46008010	Om nå noen ser at du som har kunnskap om dette , sitter til bords i et avgudstempel , vil ikke samvittigheten til den svake bli « bygd opp » , slik at han spiser offerkjøtt ?
46008011	Da går den svake fortapt som følge av din kunnskap , den bror som Kristus døde for .
46008012	Når dere synder mot brødrene på denne måten og sårer deres svake samvittighet , synder dere mot Kristus selv .
46008013	Dersom mat fører min bror til fall , da vil jeg aldri i evighet spise kjøtt ! For jeg vil ikke føre min bror til fall .
46009001	Er jeg ikke fri ? Er jeg ikke apostel ? Har jeg ikke sett Jesus , vår Herre ? Er ikke dere mitt verk i Herren ?
46009002	Om jeg ikke er apostel for andre , er jeg det i alle fall for dere ! Ja , dere er seglet på mitt apostelembete i Herren .
46009003	Dette er nå mitt forsvar mot dem som gjør seg til dommere over meg :
46009004	Har ikke også vi rett til å få mat og drikke ?
46009005	Har ikke også vi rett til å ha en kristen hustru med oss , slik som de andre apostlene og Herrens brødre og Kefas ?
46009006	Er det bare jeg og Barnabas som ikke har retten til å slippe å arbeide ?
46009007	Hvem er soldat på egen lønn ? Hvem planter en vingård uten å få spise av frukten ? Eller hvem er gjeter uten å leve av melken som flokken gir ?
46009008	Sier jeg dette bare ut fra en rent menneskelig tankegang , eller sier ikke loven det samme ?
46009009	I Moseloven står det : Du skal ikke ha muleband på en okse som tresker . Men er det oksene Gud tenker på ?
46009010	Er ikke dette sagt med tanke på oss ? Jo , for vår skyld er dette skrevet . For den som pløyer og den som tresker , skal gjøre det i håp om å få sin del .
46009011	Når vi har sådd de åndelige goder blant dere , er det da for mye at vi får høste materielle goder ?
46009012	Om nå andre har rettigheter hos dere , skulle ikke vi ha det enda mer ? Likevel har vi ikke gjort bruk av vår rett , men vi tåler alt for ikke å legge hindringer i veien for Kristi evangelium .
46009013	Vet dere ikke at de som gjør tjeneste i templet , lever av templets inntekter , og at de som tjener ved alteret , får sin del av det som ofres ?
46009014	På samme måte har Herren bestemt at de som forkynner evangeliet , skal leve av evangeliet .
46009015	Men jeg har ikke gjort bruk av disse rettighetene . Jeg skriver heller ikke nå for å gjøre krav på dem . Heller ville jeg dø , for dette er min stolthet , og den skal ingen ta fra meg .
46009016	Det at jeg forkynner evangeliet er ikke noe jeg kan rose meg av , for det ligger på meg som en tvang . Ve meg , om jeg ikke forkynner evangeliet !
46009017	Gjorde jeg det frivillig , hadde jeg jo krav på lønn . Men jeg gjør det fordi jeg må , og da er det en forvalteroppgave som er pålagt meg .
46009018	Hva er så min lønn ? Jo , at jeg forkynner evangeliet uten vederlag og gir avkall på de rettigheter evangeliet gir meg .
46009019	Jeg er fri og ingen underlagt , men jeg har gjort meg til alles tjener for å vinne så mange som mulig .
46009020	For jøder har jeg vært som en jøde , for å vinne jøder . For dem som er under loven , lever jeg som om jeg var under loven , for å vinne dem , enda jeg selv ikke er under loven .
46009021	For dem som ikke har noen lov , lever jeg som om jeg var uten lov , for å vinne dem , enda jeg ikke er uten lov for Gud , men er bundet av Kristi lov .
46009022	For de svake er jeg blitt svak , for å vinne de svake . For alle er jeg blitt alt , for i det minste å frelse noen .
46009023	Men alt gjør jeg for evangeliets skyld , så jeg selv kan få del i det .
46009024	Vet dere ikke at de som er med i et løp på idrettsbanen , de løper alle sammen , men bare én vinner seiersprisen . Løp da slik at dere vinner den !
46009025	En idrettsmann må nekte seg alt . Han gjør det for å vinne en krans som visner , vi for å vinne en krans som aldri visner .
46009026	Jeg løper derfor ikke uten å ha et mål , og jeg er ikke lik en bokser som slår i løse luften .
46009027	Nei , jeg kjemper mot meg selv og tvinger kroppen til å lystre , for at ikke jeg som har forkynt for andre , selv skal bli forkastet .
46010001	Brødre , dette vil jeg at dere skal vite : Våre fedre i ørkenen var alle under skyen , og alle gikk de gjennom havet .
46010002	Alle ble døpt til Moses i skyen og i havet ,
46010003	og de spiste alle den samme åndelige mat
46010004	og drakk den samme åndelige drikk . For de drakk av den åndelige klippe som fulgte dem ; denne klippen var Kristus .
46010005	Likevel godtok ikke Gud de fleste av dem , for de ble slått ned der i ørkenen .
46010006	Disse hendelsene peker fram mot vår tid ; de skal lære oss ikke å ha lyst til det onde , som de hadde det .
46010007	Dere skal heller ikke bli avgudsdyrkere slik som noen av dem . For det står skrevet : Folket satte seg ned for å spise og drikke , og så stod de opp for å danse .
46010008	Heller ikke må vi drive hor , slik som noen av dem gjorde , så tjuetre tusen mennesker ble drept på én dag .
46010009	La oss heller ikke utfordre Herren , slik noen av dem gjorde , de som ble drept av slangene .
46010010	Og dere må ikke være misfornøyde og klage , slik noen av dem gjorde , de som ble drept av den ødeleggende engelen .
46010011	Det som hendte med dem , skulle være advarende eksempler ; det ble skrevet til rettledning for oss , og til oss er de siste tider kommet .
46010012	Derfor må den som tror han står , passe seg så han ikke faller !
46010013	Dere har ikke møtt noen overmenneskelig fristelse . Og Gud er trofast , han vil ikke la dere bli fristet over evne , men gjøre både fristelsen og utgangen på den slik at dere kan klare det .
46010014	Hold dere altså borte fra avgudsdyrkelsen , mine kjære !
46010015	Jeg taler til dere som til forstandige mennesker . Døm selv om det jeg sier !
46010016	Velsignelsens beger som vi velsigner , gir det oss ikke del i Kristi blod ? Brødet som vi bryter , gir det ikke del i Kristi legeme ?
46010017	Fordi det er ett brød , er vi alle ett legeme . For vi har alle del i det ene brød .
46010018	Se på Israels folk ! Har ikke de som spiser av offeret , del i det som skjer på alteret ?
46010019	Hva mener jeg med dette ? At avgudsoffer betyr noe , eller at en avgud virkelig er noe ?
46010020	Nei ! Men det hedningene ofrer , ofrer de til onde ånder og ikke til Gud . Jeg vil ikke at dere skal ha fellesskap med onde ånder .
46010021	Dere kan ikke drikke både Herrens beger og de onde ånders beger . Dere kan ikke være med ved Herrens bord og ved de onde ånders bord .
46010022	Eller våger vi å egge Herren til harme ? Er vi sterkere enn han ?
46010023	Jeg har lov til alt , men ikke alt gagner . Jeg har lov til alt , men ikke alt bygger opp .
46010024	Ingen må søke sitt eget beste , men den andres beste .
46010025	Alt det som selges på torget , kan dere spise med god samvittighet uten å spørre om det er offerkjøtt .
46010026	« For jorden og alt som fyller den , hører Herren til . »
46010027	Hvis dere blir innbudt av en ikke-troende , og dere sier ja til å komme , kan dere med god samvittighet spise alt som blir satt fram , uten å komme med spørsmål .
46010028	Men om noen sier : « Dette er offerkjøtt » , så spis det ikke — av hensyn til ham som sa det , og for samvittighetens skyld .
46010029	Det er hans samvittighet jeg mener , ikke din egen ! For hvorfor skal min frihet bli dømt av en annens samvittighet ?
46010030	Hvis jeg spiser dette med takk , hvorfor skal jeg da bli klandret for det jeg spiser ? Jeg gjør det jo med takk til Gud .
46010031	Men enten dere nå spiser eller drikker , eller hva dere gjør , gjør alt til Guds ære !
46010032	La verken jøder , grekere eller Guds kirke få noe å utsette på dere !
46010033	Jeg selv forsøker å være alle til lags . Jeg søker ikke mitt eget beste , men alle de andres , så de kan bli frelst .
46011001	Følg mitt eksempel , slik jeg følger Kristi eksempel .
46011002	Dere skal ha ros for at dere husker på meg i alle ting og holder fast på de overleveringer jeg har gitt videre til dere .
46011003	Jeg vil dere skal vite at Kristus er enhver manns hode , mannen er kvinnens hode , og Kristi hode er Gud .
46011004	En mann som ber eller taler profetisk med noe på hodet , fører skam over sitt hode .
46011005	Men en kvinne fører skam over sitt hode når hun ber eller taler profetisk uten å ha noe på hodet . Det er jo det samme som om hun var snauklipt .
46011006	Hvis hun ikke vil ha noe på hodet , kan hun like godt klippe av seg håret ! Men når det nå er en skam for en kvinne å klippe eller barbere av seg håret , da må hun ha noe på hodet .
46011007	Mannen må ikke dekke hodet , for han er Guds bilde og ære . Men kvinnen er mannens ære .
46011008	For mannen ble ikke til av kvinnen , men kvinnen av mannen .
46011009	Mannen ble heller ikke skapt for kvinnens skyld , men kvinnen for mannens .
46011010	Derfor må kvinnen for englenes skyld ha noe på hodet , som et myndighetstegn .
46011011	Men i Herren er ikke kvinnen noe uten mannen , og mannen er heller ikke noe uten kvinnen .
46011012	For som kvinnen ble til av mannen , blir jo mannen født av en kvinne , men alt er fra Gud .
46011013	Døm selv ! Sømmer det seg for en kvinne å be til Gud uten å ha noe på hodet ?
46011014	Lærer ikke naturen selv at det er en skam for en mann å ha langt hår ,
46011015	mens det for kvinnen er en ære ? For håret er gitt henne som slør .
46011016	Hvis nå noen vil lage strid , så skal han vite at vi ikke har en skikk som denne , og heller ikke Guds menigheter .
46011017	Jeg gir dere her mine påbud , og da er det én ting jeg ikke kan rose dere for : Dere samles på en slik måte at det ikke blir til gagn for dere , men til skade .
46011018	For det første hører jeg at det er splittelse blant dere når dere kommer sammen som menighet , og jeg tror at det er noe i det .
46011019	For det må være partier blant dere , så det kan bli klart hvem det er som holder mål .
46011020	Når dere da kommer sammen , er det ikke Herrens måltid dere holder .
46011021	For når dere spiser , holder enhver straks sitt eget måltid ; den ene er sulten , og den andre fyller seg .
46011022	Kan dere ikke spise og drikke hjemme ? Eller forakter dere Guds menighet , og lar dere dem skamme seg som ingenting har ? Hva skal jeg si til dette ? Skal jeg rose dere ? Nei , for dette får dere ingen ros av meg .
46011023	For jeg har mottatt fra Herren dette som jeg også har gitt videre til dere : I den natt Herren Jesus ble forrådt , tok han et brød ,
46011024	takket , brøt det og sa : « Dette er mitt legeme , som er for dere . Gjør dette til minne om meg ! »
46011025	Likeså tok han kalken etter måltidet og sa : « Denne kalk er den nye pakt i mitt blod . Gjør dette så ofte som dere drikker det , til minne om meg ! »
46011026	For så ofte som dere spiser dette brødet og drikker av kalken , forkynner dere Herrens død , inntil han kommer .
46011027	Den som spiser brødet eller drikker av Herrens kalk på urett vis , forgår seg derfor mot Herrens eget legeme og blod .
46011028	Enhver må prøve seg selv og så spise av brødet og drikke av kalken .
46011029	For den som spiser og drikker uten å tenke på at det er Herrens legeme , spiser og drikker seg selv til dom .
46011030	Derfor er det mange svake og skrøpelige hos dere , og noen er døde .
46011031	Men dømte vi oss selv , ble vi ikke dømt .
46011032	Når vi dømmes av Herren , blir vi refset , for at vi ikke skal bli fordømt sammen med verden .
46011033	Derfor , mine brødre : Når dere kommer sammen for å holde måltid , skal dere vente på hverandre !
46011034	Hvis noen er sulten , får han spise hjemme , for at ikke sammenkomstene deres skal føre dom over dere . Om de andre tingene skal jeg gi forskrifter når jeg kommer .
46012001	Når det gjelder Åndens gaver , brødre , vil jeg ikke la være å gi dere kunnskap om dem .
46012002	Dere vet at da dere var hedninger , ble dere revet med til de stumme avgudene og dratt hit og dit .
46012003	Men jeg sier dere at ingen som taler i Guds Ånd , kan si : « Forbannet er Jesus . » Og ingen kan si : « Jesus er Herre » uten i Den Hellige Ånd .
46012004	Det er forskjellige nådegaver , men Ånden er den samme .
46012005	Det er forskjellige tjenester , men Herren er den samme .
46012006	Det er forskjellige kraftige virkninger , men Gud er den samme , han som virker alt i alle .
46012007	Hos hver enkelt gir Ånden seg til kjenne slik at det blir til gagn .
46012008	Ved Ånden blir det gitt den ene å forkynne visdom , en annen får ved den samme Ånd å meddele kunnskap .
46012009	Én får en særskilt trosgave ved den samme Ånd , en annen får den nådegave å helbrede ved den ene og samme Ånd ,
46012010	og én får kraft til å gjøre mektige gjerninger . Én får den gave å tale profetisk , en annen å bedømme åndsåpenbaringer , én får ulike slag av tungetale , en annen tydning av tungetale .
46012011	Alt dette virker den ene og samme Ånd , som deler ut sine gaver til hver enkelt , slik han vil .
46012012	Likesom legemet er ett , selv om det har mange lemmer , og alle lemmene danner ett legeme , enda de er mange , slik er det også med Kristus .
46012013	For med én Ånd ble vi alle døpt til å være ett legeme , enten vi er jøder eller grekere , slaver eller frie , og vi fikk alle én Ånd å drikke .
46012014	Legemet består ikke av ett lem , men av mange .
46012015	Om nå foten sier : « Fordi jeg ikke er hånd , hører jeg ikke med til kroppen » , så er den like fullt en del av kroppen .
46012016	Om øret sier : « Fordi jeg ikke er øye , hører jeg ikke med til kroppen » , så er det like fullt en del av kroppen .
46012017	Hvis hele kroppen var øye , hvor ble det da av hørselen ? Hvis det hele var hørsel , hvor ble det av luktesansen ?
46012018	Men nå har Gud gitt hvert enkelt lem sin plass på legemet , slik han ville det .
46012019	Hvis det hele var ett lem , hvor ble det da av legemet ?
46012020	Men nå er det mange lemmer , men bare ett legeme .
46012021	Øyet kan ikke si til hånden : « Jeg trenger deg ikke » , eller hodet til føttene : « Jeg har ikke bruk for dere » .
46012022	Tvert imot ! De lemmer på legemet som synes å være svakest , nettopp de er nødvendige .
46012023	De deler av kroppen som vi synes er mindre ære verd , dem gir vi desto større ære , og de deler vi blyges ved , kler vi med desto større sømmelighet ;
46012024	de andre trenger det ikke . Men nå har Gud føyd sammen legemet og gitt mer ære til det som mangler ære ,
46012025	for at det ikke skal bli splittelse i legemet , men alle lemmene ha samme omsorg for hverandre .
46012026	For om ett lem lider , lider alle de andre med . Om ett lem blir hedret , gleder alle de andre seg .
46012027	Dere er Kristi legeme , og hver enkelt er dere hans lemmer .
46012028	Gud satte i kirken først noen til apostler , for det andre profeter , for det tredje lærere , deretter mektige gjerninger , nådegaver til å helbrede , hjelpetjenester , styringsoppgaver , ulike slag av tungetale .
46012029	Er vel alle apostler ? Er vel alle profeter eller lærere ? Gjør vel alle mektige gjerninger ,
46012030	har alle nådegaven å helbrede ? Taler vel alle i tunger , eller tyder alle tungetale ?
46012031	Streb etter de største nådegavene ! Jeg vil også vise dere den vei som er den aller beste :
46013001	Om jeg taler med menneskers og englers tunger , men ikke har kjærlighet , da er jeg bare drønnende malm eller en klingende bjelle .
46013002	Om jeg har profetisk gave , kjenner alle hemmeligheter og eier all kunnskap , om jeg har all tro så jeg kan flytte fjell , men ikke har kjærlighet , da er jeg intet .
46013003	Om jeg gir alt jeg eier til brød for de fattige , ja , om jeg gir meg selv til å brennes , men ikke har kjærlighet , da gagner det meg intet .
46013004	Kjærligheten er tålmodig , kjærligheten er velvillig , den misunner ikke , den skryter ikke , er ikke hovmodig .
46013005	Den gjør ikke noe usømmelig , den søker ikke sitt eget , blir ikke oppbrakt og gjemmer ikke på det onde .
46013006	Den gleder seg ikke over urett , men har sin glede i sannheten .
46013007	Kjærligheten utholder alt , tror alt , håper alt , tåler alt .
46013008	Kjærligheten faller aldri bort . De profetiske gaver skal opphøre , tungene skal tie , og kunnskapen skal ta slutt .
46013009	For vi forstår stykkevis , og vi taler profetisk stykkevis .
46013010	Men når det fullkomne kommer , skal det som er stykkevis , forsvinne .
46013011	Da jeg var barn , talte jeg som et barn , tenkte jeg som et barn , dømte jeg som et barn . Men da jeg ble mann , la jeg av det barnslige .
46013012	Nå ser vi som i et speil , i en gåte , da skal vi se ansikt til ansikt . Nå forstår jeg stykkevis , da skal jeg forstå fullt ut , slik Gud kjenner meg fullt ut .
46013013	Så blir de stående , disse tre : Tro , håp og kjærlighet . Men størst blant dem er kjærligheten .
46014001	Jag etter kjærligheten , streb etter åndsgavene , mest etter å tale profetisk .
46014002	For den som taler i tunger , taler ikke for mennesker , men for Gud . Ingen kan forstå ham , han taler hemmeligheter ved Ånden .
46014003	Men den som taler profetisk , taler for menneskene , til oppbyggelse , formaning og trøst .
46014004	Den som taler i tunger , oppbygger seg selv , men den som taler profetisk , bygger opp menigheten .
46014005	Jeg skulle ønske at dere alle talte i tunger , men jeg vil heller at dere taler profetisk . For den som taler profetisk , er større enn den som taler i tunger , hvis han da ikke tyder det han sier , så menigheten kan bli bygd opp .
46014006	Sett nå , brødre , at jeg kommer til dere og taler i tunger . Hva gagn har dere av det , hvis jeg ikke med det jeg sier gir dere åpenbaring , kunnskap , profeti eller lære ?
46014007	På samme måte er det med musikkinstrumentene , enda de er livløse ting , for eksempel en fløyte eller en sitar . Hvis det ikke er forskjell på tonene , hvordan kan en da oppfatte hva som blir spilt ?
46014008	Og gir trompeten et utydelig signal , hvem gjør seg da klar til kamp ?
46014009	Slik er det også med dere : Bruker dere ikke tungen til å tale tydelig , hvordan kan en da oppfatte hva som blir sagt ? Da snakker dere jo bare ut i været !
46014010	Ingen vet hvor mange språk det finnes i verden , og alle språk har sin mening .
46014011	Men dersom jeg ikke kan språket , vil jeg være en fremmed for den som snakker det , og han som snakker , er fremmed for meg .
46014012	Slik er det også med dere . Når dere nå legger slik vekt på åndsgavene , så søk å bli rike på gaver som tjener til å bygge menigheten !
46014013	Derfor må den som taler i tunger , be om å kunne tyde det han selv sier .
46014014	For hvis jeg ber og da taler i tunger , er det min ånd som ber , men forstanden har ikke noen nytte av det .
46014015	Hva så ? Jeg vil be med ånden , men også med forstanden , jeg vil lovsynge med ånden , men også med forstanden .
46014016	Hvis du holder takkebønn i din ånd , hvordan kan en som sitter der og ikke er fortrolig med dette , si « Amen » til din bønn ? Han skjønner jo ikke hva du sier .
46014017	Du holder nok en god takkebønn , men ingen andre blir oppbygd av det .
46014018	Jeg takker Gud ; jeg taler mer i tunger enn noen av dere .
46014019	Men når menigheten er samlet , vil jeg heller si fem ord med forstanden og lære andre enn tale tusenvis av ord i tunger .
46014020	Brødre , vær nå ikke uforstandige som barn ! I ondskap skal dere være små , men voksne i forstand .
46014021	Det står skrevet i loven : Gjennom folk ¬ med andre språk og med fremmed tungemål vil jeg tale til dette folk , men enda vil de ikke høre ¬ på meg , sier Herren .
46014022	Derfor er tungetalen et tegn , ikke for de troende , men for dem som ikke tror . Men den profetiske tale er et tegn for de troende , ikke for de vantro .
46014023	Om nå hele menigheten kommer sammen , og alle taler i tunger , og det så kommer inn noen som ikke er fortrolig med dette eller ikke er troende , vil de ikke si at dere er gått fra forstanden ?
46014024	Men hvis en av disse kommer inn og alle taler profetisk , da vil han kjenne seg avslørt og dømt av alle ;
46014025	hans innerste tanker kommer for dagen . Han vil falle ned med ansiktet mot jorden , tilbe Gud og bekjenne : « Gud er sannelig blant dere ! »
46014026	Hva så , brødre ? Når dere kommer sammen , har den ene en salme , en annen har lære , én har åpenbaring , én har tungetale , en annen har tydning . Men la alt tjene til å bygge opp .
46014027	Taler noen i tunger , skal det ikke være mer enn to eller i høyden tre hver gang . De skal tale én om gangen , og det skal være én som tyder .
46014028	Hvis det ikke er noen som kan tyde , skal den som taler i tunger , tie når menigheten er samlet . Han kan tale for seg selv og for Gud .
46014029	To eller tre kan tale profetisk , og de andre skal prøve det de sier .
46014030	Men hvis en annen får en åpenbaring mens han sitter der , skal den første tie .
46014031	For dere kan alle tale profetisk , men én om gangen , slik at alle kan lære og alle motta formaning .
46014032	Profeter har herredømme over åndene som taler i dem ,
46014033	for Gud er ikke uordens Gud , men fredens Gud . Som i alle kristne menigheter
46014034	skal kvinnene tie i menighetssamlingene . Det er ikke tillatt for dem å tale , de skal underordne seg , slik også loven sier .
46014035	Hvis det er noe de vil lære , så la dem spørre sine menn hjemme . For det sømmer seg ikke for en kvinne å tale i menigheten .
46014036	Var det kanskje fra dere Guds ord gikk ut , eller er det bare til dere det er nådd fram ?
46014037	Hvis noen mener at han er profet eller åndsfylt , så skal han vite at det jeg skriver , er et Herrens bud .
46014038	Den som ikke godtar dette , blir selv ikke godtatt .
46014039	Dere skal altså legge vinn på å tale profetisk , mine brødre , og ikke hindre tungetalen .
46014040	Men alt må gå sømmelig og ordentlig for seg !
46015001	Jeg kunngjør for dere , brødre , det evangelium jeg forkynte dere , det dere har mottatt og står på .
46015002	Gjennom det blir dere frelst , hvis dere holder fast på det ordet jeg forkynte — så sant dere ikke forgjeves er kommet til tro .
46015003	For først og fremst overgav jeg dere det jeg selv har tatt imot , at Kristus døde for våre synder ¬ etter skriftene ,
46015004	at han ble begravet , at han stod opp den tredje dag ¬ etter skriftene ,
46015005	og at han viste seg for Kefas ¬ og deretter for de tolv .
46015006	Deretter viste han seg for mer enn fem hundre brødre på én gang . Av dem lever de fleste , men noen er døde .
46015007	Deretter viste han seg for Jakob , deretter for alle apostlene .
46015008	Aller sist viste han seg for meg , jeg som bare er et ufullbåret foster .
46015009	For jeg er den ringeste av apostlene , ja , jeg er ikke verdig til å kalles apostel , for jeg har forfulgt Guds kirke .
46015010	Men ved Guds nåde er jeg det jeg er , og hans nåde mot meg har ikke vært forgjeves . For jeg har arbeidet mer enn noen av dem , det vil si ikke jeg , men Guds nåde som er med meg .
46015011	Men enten det er meg eller de andre — dette forkynner vi , og det er dette dere har tatt imot i tro .
46015012	Men hvis det forkynnes at Kristus er stått opp fra de døde , hvordan kan noen blant dere si at det ikke er noen oppstandelse fra de døde ?
46015013	Hvis de døde ikke står opp , er heller ikke Kristus stått opp .
46015014	Men er Kristus ikke stått opp , da er vårt budskap intet , og deres tro er meningsløs .
46015015	Da har vi vist oss som falske vitner om Gud ; for vi har vitnet mot Gud at han har oppreist Kristus , noe han altså ikke har gjort , hvis da døde ikke står opp .
46015016	For hvis døde ikke står opp , er jo heller ikke Kristus stått opp .
46015017	Men hvis Kristus ikke er stått opp , da er deres tro uten mening , og dere er fremdeles i deres synder .
46015018	Da er også de fortapt som er døde i troen på Kristus .
46015019	Hvis vårt håp til Kristus bare gjelder for dette liv , er vi de ynkeligste av alle mennesker .
46015020	Men nå er Kristus stått opp fra de døde , som førstegrøden av dem som er sovnet inn .
46015021	Fordi døden kom ved et menneske , er også de dødes oppstandelse kommet ved et menneske .
46015022	For likesom alle dør på grunn av Adam , skal alle få liv ved Kristus .
46015023	Men hver og en i sin orden : Kristus er den første , deretter følger de som hører Kristus til , når han kommer .
46015024	Så kommer enden , når han overgir sin kongemakt til Gud , Faderen , etter at han har tilintetgjort all makt , myndighet og velde .
46015025	For han skal herske som konge inntil Gud « har lagt alle fiender under hans føtter » .
46015026	Den siste fiende som tilintetgjøres , er døden .
46015027	For « alt la han under hans føtter » . Når det heter alt , er det klart at Gud selv er unntatt fra dette . For han er jo den som har lagt alt under ham .
46015028	Og når så alt er underlagt ham , skal også Sønnen selv underordne seg under Gud som har lagt alt under ham , og Gud skal være alt i alle .
46015029	Hvorfor lar noen seg døpe for de døde ? Hvis de døde ikke står opp , hvorfor lar de seg da døpe for dem ?
46015030	Og hvorfor utsetter vi oss for fare hver time på dagen ?
46015031	Ja , brødre , så sant som det er dere jeg kan rose meg av i Kristus Jesus , vår Herre : Hver dag dør jeg .
46015032	Var det bare med menneskelig håp jeg kjempet mot ville dyr i Efesos , hva hadde det nyttet meg ? Hvis de døde ikke står opp , så « la oss spise og drikke , for i morgen dør vi » .
46015033	Ta ikke feil ! « Dårlig selskap ødelegger gode vaner » .
46015034	Bli nå virkelig våkne , og synd ikke ! Det er noen av dere som ikke kjenner Gud . Det er en skam for dere at jeg må si det .
46015035	Men nå vil vel noen si : « Hvordan står de døde opp ; hva slags legeme har de ? »
46015036	Du uforstandige menneske ! Det du sår , får da ikke liv igjen uten at det dør .
46015037	Og det du sår , er jo ikke den planten som kommer opp , men et nakent korn , av hvete eller et annet slag .
46015038	Gud lar det så få den skikkelse som han ville , hvert enkelt slag får sin .
46015039	Heller ikke har alle levende vesener samme slags kjøtt . Det er forskjellig for mennesker , fe , fugler og fisk .
46015040	Og det finnes himmelske legemer og jordiske legemer , og de himmelske legemer har én glans , de jordiske en annen .
46015041	Sol , måne og stjerner gir forskjellig skinn . Ja , én stjerne skiller seg fra en annen i glans .
46015042	Slik er det også med de dødes oppstandelse . Det som blir sådd , er forgjengelig , men det som står opp , er uforgjengelig .
46015043	Det blir sådd i vanære , men det står opp i herlighet . Det blir sådd i svakhet , men det står opp i kraft .
46015044	Det blir sådd et legeme som hadde sjel , men et Åndens legeme står opp . For så sant som det finnes et legeme med sjel , finnes det også et åndelig legeme . For slik står det skrevet :
46015045	Det første menneske , Adam , ble en levende sjel . Den siste Adam ble en ånd som gir liv .
46015046	Det åndelige var altså ikke det første , men det sjelelige . Deretter kom det åndelige .
46015047	Det første menneske var fra jorden og dannet av jord , det annet menneske er fra himmelen .
46015048	Slik det menneske var , som var dannet av jord , slik er også de andre som er av jord . Og slik den himmelske er , slik skal de himmelske være .
46015049	For likesom vi har båret den jordiskes bilde , skal vi også bære den himmelskes bilde .
46015050	Og det sier jeg , brødre : Kjøtt og blod kan ikke arve Guds rike , og det forgjengelige skal ikke arve uforgjengelighet .
46015051	Se , jeg sier dere en hemmelighet : Vi skal ikke alle dø , men vi skal alle forvandles ,
46015052	i ett nu , på et øyeblikk , når det lyder støt i den siste basun . For basunen skal lyde , de døde skal stå opp i uforgjengelighet , og vi skal bli forvandlet .
46015053	For dette forgjengelige må bli kledd i uforgjengelighet , og dette dødelige må bli kledd i udødelighet .
46015054	Og når det skjer , og dette forgjengelige og dødelige er blitt kledd i uforgjengelighet og udødelighet , da oppfylles det som står skrevet : Døden er oppslukt , seieren vunnet .
46015055	Død , hvor er din brodd ? Død , hvor er din seier ?
46015056	Dødens brodd er synden , og det som gir synden kraft , er loven .
46015057	Men Gud være takk , som gir oss seier ved vår Herre Jesus Kristus !
46015058	Derfor , mine kjære brødre , stå fast og urokkelig , og gjør stadig fremgang i Herrens gjerning . Dere vet jo at deres arbeid i Herren ikke er forgjeves .
46016001	Når det gjelder innsamlingen til de hellige , skal også dere gjøre slik jeg har pålagt menighetene i Galatia .
46016002	Hver søndag skal hver enkelt legge til side hjemme hos seg selv så mye som han er i stand til , for at innsamlingen ikke først skal begynne når jeg kommer .
46016003	Når jeg er kommet , skal jeg la dem dere finner skikket , få anbefalingsbrev og sende dem til Jerusalem med gaven .
46016004	Om det viser seg å være best at jeg også reiser , kan de dra sammen med meg .
46016005	Jeg kommer til dere når jeg har vært i Makedonia . Der reiser jeg bare igjennom ,
46016006	men hos dere vil jeg nok bli en stund , kanskje vinteren over . Så kan dere utruste meg for reisen videre , hvor den nå går .
46016007	Denne gangen vil jeg ikke bare komme på et kort besøk til dere , men håper å kunne bli en tid , hvis Herren vil .
46016008	I Efesos blir jeg til pinse .
46016009	Her har det åpnet seg en stor dør for en rik virksomhet , og det er mange motstandere .
46016010	Når Timoteus kommer , så sørg for at han kan kjenne seg trygg hos dere . For han gjør Herrens gjerning akkurat som jeg selv .
46016011	Derfor skal ingen se ned på ham . Hjelp ham videre på reisen og la ham fare med fred , så han kan komme til meg . Jeg og brødrene venter på ham .
46016012	Når det gjelder vår bror Apollos , har jeg bedt ham inntrengende om å reise til dere sammen med de andre brødrene . Men han vil ikke på noen måte reise nå ; han kommer så snart han får anledning .
46016013	Vær våkne , stå fast i troen , vær tapre og sterke !
46016014	La alt dere gjør , skje i kjærlighet .
46016015	Enda en ting ber jeg dere om , brødre . Dere vet at familien til Stefanas var de første som ble vunnet i Akaia , og at de har viet seg til tjenesten for de hellige .
46016016	Også dere må underordne dere under slike som dem og under enhver som er medarbeider og står i arbeidet .
46016017	Jeg er glad for at Stefanas og Fortunatus og Akaikus er kommet . De har oppveid savnet av dere
46016018	og beroliget både meg og dere . Slike som dem skal dere vise anerkjennelse .
46016019	Menighetene i Asia hilser dere . Akvilas og Priska og menigheten som samles i deres hus , hilser dere hjertelig i Herrens navn .
46016020	Alle brødrene her sender sin hilsen . Hils hverandre med hellig kyss !
46016021	Hilsen med min egen , Paulus ’ hånd .
46016022	Den som ikke elsker Herren , han være forbannet ! Marana ta !
46016023	Herren Jesu nåde være med dere !
46016024	Min kjærlighet er med dere alle i Kristus Jesus .
47001001	Paulus , som etter Guds vilje er Jesu Kristi apostel , og vår bror Timoteus hilser Guds menighet i Korint og alle de hellige i hele Akaia .
47001002	Nåde være med dere og fred fra Gud , vår Far , og Herren Jesus Kristus !
47001003	Lovet være Gud , vår Herre Jesu Kristi Far , den Far som er rik på miskunn , den Gud som gir all trøst !
47001004	Han trøster oss i all vår nød , for at vi skal kunne trøste dem som er i nød , med den trøst vi selv får av Gud .
47001005	For likesom vi har rikelig del i Kristi lidelser , får vi ved Kristus også rikelig trøst .
47001006	Lider vi vondt , er det for at dere skal få trøst og frelse . Blir vi trøstet , er det for at dere skal få den trøst som hjelper dere til å holde ut de samme lidelser som vi må tåle .
47001007	Vårt håp for dere står fast . For vi vet at slik dere har del i lidelsen , har dere også del i trøsten .
47001008	Brødre , vi vil at dere skal vite om det vonde vi måtte gjennomgå i Asia . Det var så tungt at det var mer enn vi kunne bære , så vi til og med tvilte på om vi kunne redde livet .
47001009	Vi regnet oss alt som dødsdømte , for vi ville ikke lite på oss selv , men på Gud , som oppreiser de døde .
47001010	Men han reddet oss fra den visse død , og han skal gjøre det igjen . Til ham har vi satt vårt håp , og han skal redde oss på ny .
47001011	Og dere skal hjelpe til ved å be for oss . Når mange ber , vil takken for Guds nådige hjelp og det han har gjort mot oss , stige opp fra manges munn .
47001012	Én ting kan vi rose oss av og si med god samvittighet : Vi har levd her i verden , og ikke minst blant dere , i hellighet og med den oppriktighet som er av Gud . Vi har ikke vært ledet av rent menneskelig visdom , men av Guds nåde .
47001013	For det ligger ikke noe annet i det vi skriver , enn det dere selv kan lese og forstå . Jeg håper at dere skal lære å forstå helt
47001014	det som dere nok har forstått noe av , nemlig at dere og vi skal være stolte av hverandre på vår Herre Jesu dag , dere av oss og vi av dere .
47001015	I tillit til dette ville jeg reise til dere først , for at dere på nytt skulle få oppleve nåden .
47001016	Jeg ville besøke dere både på reisen til Makedonia og på veien tilbake derfra , og så kunne dere utruste meg for reisen til Judea .
47001017	Var dette uttrykk for uansvarlig vakling ? Eller legger jeg mine planer ut fra menneskelige hensyn , slik at et ja fra meg samtidig er et nei ?
47001018	Så sant Gud er trofast : Det vi sier til dere , er ikke samtidig ja og nei .
47001019	For Guds Sønn , Jesus Kristus , som vi har forkynt for dere , jeg , Silvanus og Timoteus , han var ikke ja og nei ; i ham er det bare ja .
47001020	For så mange som Guds løfter er , har de fått sitt ja i ham . Derfor sier vi også ved ham vårt Amen , til Guds ære .
47001021	Gud er det som gjør både oss og dere faste i troen på Kristus , og som har salvet oss .
47001022	Han har også satt sitt segl på oss og gitt oss Ånden som pant i våre hjerter .
47001023	Jeg tar Gud til vitne — han som rår for mitt liv . Det er for å spare dere at jeg ennå ikke er kommet til Korint .
47001024	Ikke slik at vi vil herske over deres tro , for dere er jo faste i troen . Men vi er medarbeidere som vil hjelpe dere til glede .
47002001	Jeg hadde bestemt meg for at jeg ikke ville komme en gang til og gjøre dere sorg .
47002002	For gjør jeg dere sorg , har jeg jo bedrøvet de eneste som kunne gjøre meg glad .
47002003	Det var nettopp derfor jeg skrev . Jeg ville ikke komme og få sorg av dem som burde gi meg glede . Og jeg har den tillit til dere alle at min glede også er deres .
47002004	Nedtrykt og med angst i hjertet skrev jeg til dere ; jeg kunne ikke holde tårene tilbake . Det var ikke for å gjøre dere bedrøvet jeg skrev , men for at dere skulle forstå hvor glad jeg er i dere .
47002005	Det er sant at det er én som har vært årsak til sorg . Likevel er det ikke meg han har rammet , men dere alle — mer eller mindre , for ikke å si for mye .
47002006	Men denne mannen har nå fått nok straff med det som flertallet påla ham .
47002007	Nå skal dere heller tilgi og trøste ham , så han ikke blir helt knust av sorgen .
47002008	Derfor ber jeg dere om å møte ham med kjærlighet .
47002009	For jeg skrev til dere nettopp for å bli klar over om dere holder mål og er lydige i alt .
47002010	Den som dere tilgir , tilgir også jeg . Ja , hvis jeg i det hele tatt har noe å tilgi , har jeg for Kristi ansikt tilgitt det for deres skyld ,
47002011	så ikke Satan skal få bedra oss . Hva han har i sinne , det vet vi .
47002012	Da jeg kom til Troas for å forkynne Kristi evangelium , fant jeg døren åpnet for mitt arbeid i Herrens tjeneste .
47002013	Likevel var jeg urolig , fordi jeg ikke fant Titus , min bror , der . Derfor tok jeg farvel med dem og drog videre til Makedonia .
47002014	Men Gud være takk , som i Kristus alltid fører oss med i sitt seierstog og gjennom oss sprer kunnskapen om ham som en duft , på hvert et sted .
47002015	For vi er som en Kristi vellukt for Gud , blant dem som blir frelst og blant dem som går fortapt :
47002016	for dem som går fortapt , en duft av død til død , for dem som blir frelst , en duft av liv til liv . Hvem er i stand til dette ?
47002017	Vi er iallfall ikke lik mange andre , som forfusker og driver handel med Guds ord , men med et oppriktig sinn , ja , sendt av Gud og for Guds ansikt taler vi i Kristus .
47003001	Begynner vi nå igjen å anbefale oss selv ? Eller trenger kanskje vi anbefalingsbrev fra dere eller til dere , slik som visse andre ?
47003002	Nei , dere er selv vårt anbefalingsbrev , skrevet i våre hjerter , kjent og lest av alle mennesker .
47003003	For dere fremtrer som et Kristi brev , blitt til ved vår tjeneste . Det er ikke skrevet med blekk , men med den levende Guds Ånd , ikke på tavler av stein , men i menneskers hjerter .
47003004	Denne overbevisning har vi i Kristus , for Guds ansikt .
47003005	Ikke slik at vi av oss selv er i stand til dette ; vi kan ikke tenke ut noe , som kom det fra oss . Det er Gud som har satt oss i stand til det ,
47003006	han som gjorde oss til tjenere for en ny pakt , som ikke bygger på bokstav , men på Ånd . For bokstaven slår i hjel , men Ånden gjør levende .
47003007	Den tjeneste som var foreskrevet med bokstaver hogd i stein , var dødens tjeneste . Likevel var den omgitt av en slik herlighet at israelittene ikke klarte å se på ansiktet til Moses ; så sterk var glansen på det , enda den tok slutt .
47003008	Hvor mye større herlighet har da ikke Åndens tjeneste ?
47003009	For hadde fordømmelsens tjeneste sin herlighet , hvor mye rikere på herlighet må da ikke rettferdighetens tjeneste være ?
47003010	Ja , det som den gang var omgitt av herlighet , har nå helt mistet sin herlighet . For nå er det kommet en herlighet som er så mye , mye større .
47003011	For hvis det som tok slutt , var herlig , hvor mye herligere er da ikke det som består ?
47003012	Da vi altså eier et slikt håp , går vi fram med stor frimodighet .
47003013	Vi gjør ikke som Moses , som la et slør over ansiktet for at ikke Israels folk skulle se at glansen tok slutt .
47003014	Men de ble forherdet . For helt til i dag er dette sløret blitt liggende når det leses fra den gamle pakts bøker , og det blir ikke klart for dem at pakten er opphevet i Kristus .
47003015	Ja , helt til denne dag ligger sløret over deres hjerter hver gang Moseloven blir opplest .
47003016	Men når de vender om til Herren , blir sløret tatt bort .
47003017	Herren er Ånden , og hvor Herrens Ånd er , der er frihet .
47003018	Og alle ser vi med utildekket ansikt Herrens herlighet som i et speil og blir forvandlet til det samme bilde , fra herlighet til herlighet . Dette skjer ved Herrens Ånd .
47004001	Derfor mister vi ikke motet ; for ved Guds barmhjertighet har vi fått denne tjeneste .
47004002	Vi har tatt avstand fra all fordekt og skammelig ferd , vi bruker ikke knep , og vi forfalsker ikke Guds ord . Åpent legger vi sannheten fram , og for Guds ansikt anbefaler vi oss selv idet vi vender oss til hvert menneskes samvittighet .
47004003	Er vårt evangelium skjult , så er det for dem som går fortapt det er skjult .
47004004	For denne verdens gud har blindet de vantros sinn , så de ikke ser lyset som stråler fram fra evangeliet om Kristi herlighet , han som er Guds bilde .
47004005	Vi forkynner ikke oss selv , men Jesus Kristus som Herre og oss som tjenere for dere — for Jesu skyld .
47004006	For Gud , som sa : « Det bli lys i mørket » , han har også latt lyset skinne i våre hjerter , for at kunnskapen om Guds herlighet , som stråler i Kristi ansikt , skal lyse fram .
47004007	Men vi har denne skatten i leirkar , for at det skal bli klart at den veldige kraft er fra Gud og ikke fra oss selv .
47004008	Vi er alltid presset , men ikke knekket , vi er tvilrådige , men ikke fortvilet ,
47004009	forfulgt , men ikke forlatt , slått ned , men ikke slått ut .
47004010	Vi bærer alltid Jesu død på vår egen kropp , for at også Jesu liv skal bli synlig ved den .
47004011	For ennå mens vi lever , blir vi stadig overgitt til døden for Jesu skyld , for at også Jesu liv skal bli synlig ved vår dødelige kropp .
47004012	Slik er døden virksom i oss , men livet i dere .
47004013	Det står skrevet : Jeg trodde , derfor talte jeg . Også vi tror , og vi taler , fordi vi har den samme troens Ånd .
47004014	For vi vet at han som oppreiste Herren Jesus , han skal også oppreise oss sammen med ham og føre oss fram til seg sammen med dere .
47004015	Men alt skjer for deres skyld , for at nåden skal bli stor og få takken til å stige fra så mange flere — til Guds ære .
47004016	Derfor mister vi ikke motet . Og selv om vårt ytre menneske går til grunne , blir vårt indre menneske fornyet dag for dag .
47004017	De trengsler vi nå må bære , er lette , og de skaper for oss en evig rikdom av herlighet som er uendelig mye større .
47004018	Vi har ikke det synlige for øye , men det usynlige . For det synlige tar slutt , det usynlige er evig .
47005001	For vi vet at om vårt jordiske hus , vårt telt , rives ned , så har vi i himmelen en bygning som er av Gud , et evig hus , som ikke er gjort med hender .
47005002	Mens vi er her , sukker og lengter vi etter å bli kledd med vår bolig fra himmelen som en overkledning .
47005003	For når vi er blitt kledd i den , blir vi ikke stående nakne .
47005004	Så lenge vi bor i det jordiske telt , er vi nedtrykt og sukker . For vi vil ikke bli avkledd , men overkledd , så dette dødelige kan bli oppslukt av livet .
47005005	Den som har gjort oss ferdige nettopp til dette , er Gud , for han har gitt oss Ånden som pant .
47005006	Derfor er vi alltid ved godt mot , selv om vi vet at vi er borte fra Herren så lenge vi har hjemme i kroppen .
47005007	For vi lever i tro , uten å se .
47005008	Men vi er ved godt mot , og helst vil vi være borte fra kroppen og hjemme hos Herren .
47005009	Derfor setter vi vår ære i å være ham til glede , enten vi er hjemme eller borte .
47005010	For vi skal alle fram for Kristi domstol , for at hver og en skal få igjen for det han har gjort i sitt liv i legemet , enten godt eller ondt .
47005011	Fordi vi kjenner frykten for Herren , prøver vi å overbevise mennesker , mens vårt liv ligger åpent for Gud . Jeg håper at det også ligger åpent for deres samvittighet .
47005012	Vi vil ikke igjen anbefale oss selv for dere , men vi vil gi dere anledning til å være stolte av oss , så dere kan ha noe å si til dem som skryter av det de er i det ytre og ikke i hjertet .
47005013	Har vi vært fra forstanden , så var det overfor Gud . Er vi ved sans og samling , er det for dere .
47005014	For Kristi kjærlighet tvinger oss . Vi vet at én er død for alle , derfor er de alle døde .
47005015	Og han døde for alle , for at de som lever , ikke lenger skal leve for seg selv , men for ham som døde og stod opp for dem .
47005016	Så kjenner vi ikke lenger noen bare slik mennesker gjør . Og har vi kjent Kristus slik , gjør vi det ikke lenger .
47005017	Derfor , hvis noen er i Kristus , er han en ny skapning . Det gamle er borte , se , det nye er blitt til .
47005018	Men alt er av Gud , han som ved Kristus forsonte oss med seg selv og gav oss forsoningens tjeneste .
47005019	Det var Gud som i Kristus forsonte verden med seg selv , slik at han ikke tilregner dem deres misgjerninger , og han overgav ordet om forsoningen til oss .
47005020	Så er vi da utsendinger for Kristus , og det er som om Gud selv formaner gjennom oss : Vi ber dere på Kristi vegne , la dere forsone med Gud !
47005021	Han som ikke visste av synd , har han gjort til synd for oss , for at vi i ham skulle få Guds rettferdighet .
47006001	Som hans medarbeidere formaner vi dere nå at dere ikke forgjeves tar imot Guds nåde .
47006002	For han sier : Jeg bønnhørte deg i rette tid og hjalp deg på frelsens dag . Se , nå er den rette tid , nå er frelsens dag !
47006003	Vi vil ikke i noe gi mennesker en grunn til å bli støtt bort , for at ikke vår tjeneste skal bli spottet .
47006004	I alt søker vi å vise oss som Guds tjenere , med tålmodighet i vanskeligheter , nød og angst ,
47006005	under slag , fangenskap og opptøyer , i hardt arbeid , nattevåk og sult .
47006006	Vi går fram med renhet og visdom , med overbærenhet og godhet , i Den Hellige Ånd , med kjærlighet uten svik ,
47006007	med sannhets ord og i Guds kraft , med rettferds våpen til angrep og til forsvar ,
47006008	i ære og vanære , baktalt og hedret . De sier vi leder folk vill , men vi taler sant ,
47006009	vi er ukjent , men kjent av alle , døende og se , vi lever ! Vi blir tuktet , men ikke overgitt til døden ,
47006010	vi sørger , men er alltid glade , vi er fattige , men gjør mange rike , vi har intet , men eier likevel alt .
47006011	Vi har nå talt rett ut til dere , korintere , dere har stor plass i vårt hjerte .
47006012	Dere har det ikke trangt hos oss , det er i deres eget sinn det er trangt .
47006013	Men like for like , jeg taler til dere , mine barn : Nå må dere gi plass i hjertet !
47006014	Trekk ikke i ulikt spann , sammen med vantro ! For hva har rettferd med urett å gjøre , og hva samfunn har lyset med mørket ?
47006015	Hvordan kan Kristus og Beliar være enige ? Hva forener en troende og en vantro ?
47006016	Hvordan kan Guds tempel og avgudene forlikes ? For vi er den levende Guds tempel . Gud har jo sagt : Jeg vil bo og ferdes blant dem , jeg skal være deres Gud , og de skal være mitt folk .
47006017	Derfor sier Herren : Dra bort fra dem , og skill dere fra dem , rør ikke noe urent ! Da vil jeg ta imot dere ,
47006018	jeg skal være deres far , og dere skal være mine sønner ¬ og døtre , sier Herren , Den Allmektige .
47007001	Mine kjære , når vi har disse løftene , så la oss rense oss for all urenhet på kropp og sjel og fullføre vår helliggjørelse i frykt for Gud .
47007002	Gi rom for oss i hjertet ! Vi har ikke gjort urett mot noen , vi har ikke ødelagt eller utnyttet noen .
47007003	Jeg sier ikke dette for å dømme dere . Jeg har jo alt sagt at vi har tatt dere inn i vårt hjerte ; vi hører sammen i liv og død .
47007004	Jeg har full tillit til dere , og er meget stolt av dere . Jeg er blitt rikelig trøstet og har fått en stor glede midt i alle trengslene .
47007005	Heller ikke da vi kom til Makedonia , ble det lettere for oss ; vi møtte bare vanskeligheter , ytre strid og indre angst .
47007006	Men Gud som trøster de ydmyke , gav oss nytt mot da Titus kom .
47007007	Ikke bare ved at han kom , men også fordi han selv hadde fått nytt mot hos dere . Han fortalte hvordan dere lengter , hvor bedrøvet dere var og hvor avgjort dere nå står sammen med meg . Dette gjorde meg enda mer glad .
47007008	Selv om jeg gjorde dere sorg med brevet mitt , angrer jeg ikke på at jeg skrev det . Om jeg før har angret på det , fordi jeg vet at brevet gjorde dere bedrøvet en kort tid ,
47007009	så er jeg nå bare glad . Ikke fordi jeg gjorde dere sorg , men fordi sorgen drev dere til omvendelse . For dette var sorg slik Gud vil ha den ; altså har vi ikke gjort dere noen skade .
47007010	For når sorgen er slik Gud vil , fører den til omvendelse og frelse , og det angrer ingen . Men verdens sorg fører til død .
47007011	Se hva det førte til at dere lot sorgen bli som Gud vil : iver , forsvar , harme og frykt , lengsel , alvor og vilje til å straffe . På alle måter har dere vist at dere er uten skyld i denne saken .
47007012	Da jeg skrev til dere , var det ikke på grunn av ham som hadde gjort urett , heller ikke av hensyn til ham som hadde lidd urett . Jeg skrev for at det skulle bli klart for dere overfor Gud at dere ville stå sammen med meg .
47007013	Alt dette gav oss nytt mot . Og en enda større glede var det å se Titus så glad . Dere har alle vært med og gjort ham rolig til sinns .
47007014	Så når jeg har rost dere overfor ham , har jeg ikke fått urett . Nei , slik jeg alltid har sagt sannheten til dere , har også det jeg har sagt til Titus , vist seg å være sant .
47007015	Hans hjerte slår nå enda varmere for dere . Han tenker på at dere alle var lydige og tok imot ham med frykt og beven .
47007016	Jeg gleder meg over at jeg kan stole på dere i ett og alt .
47008001	Brødre , dere skal nå få høre om den nåde Gud har vist menighetene i Makedonia .
47008002	De har vært hardt prøvet , men deres store glede og deres dype fattigdom har gjort dem rike og villige til å gi .
47008003	For de gav etter evne , ja , over evne og frivillig , det kan jeg bevitne .
47008004	De bad oss inntrengende om å få lov til å være med i fellesskapet i tjenesten for de hellige .
47008005	Og de gav ikke bare slik vi håpet , men de gav seg selv , først til Herren og så til oss , slik Gud vil det .
47008006	Derfor bad vi Titus om å gjøre ferdig den gaven som han før hadde begynt å samle inn hos dere .
47008007	Dere har jo overflod på alt , på tro , tale , kunnskap og iver , og på den kjærlighet som dere eier og har fått fra oss . Så må dere også med denne gaven vise deres overflod !
47008008	Jeg sier ikke dette som en befaling , men jeg nevner de andres iver for å prøve om kjærligheten er ekte hos dere .
47008009	Dere kjenner vår Herre Jesu Kristi nåde : For deres skyld ble han fattig da han var rik , for at dere skulle bli rike ved hans fattigdom .
47008010	Jeg sier min mening om dette , det kan være nyttig for dere som i fjor begynte så godt , både i handling og med ærlig vilje .
47008011	Nå gjelder det å fullføre i handling . Som dere var villige til å gå i gang , må dere nå være villige til å fullføre , alt etter hvor mye dere har .
47008012	For når den gode vilje er der , skal den verdsettes etter det en har , ikke etter det en ikke har .
47008013	Det er jo ikke meningen at andre skal få hjelp og dere ha det vanskelig , men det skal være likhet .
47008014	Denne gang er det dere som har overflod og kan hjelpe dem som lider nød . En annen gang har de overflod og kan hjelpe dere , når dere lider nød . Da blir det likhet ,
47008015	slik det står skrevet : Den som fikk mye , hadde ingen overflod , og den som fikk lite , led ingen mangel .
47008016	Og Gud være takk , som har vakt denne omsorg for dere også hos Titus .
47008017	Han sa ja da jeg bad ham , og ble så ivrig at han egentlig reiser fordi han selv vil .
47008018	Sammen med ham sender vi den bror som roses i alle menighetene på grunn av sitt arbeid for evangeliet .
47008019	Ikke bare det , men han er også blitt valgt av menighetene til å reise sammen med meg og overbringe denne gaven som vi har fått i stand for å fremme Herrens ære og vise vår gode vilje .
47008020	Vi vil unngå enhver kritikk i forbindelse med dette store beløpet vi har hånd om .
47008021	Det er viktig for oss å gjøre det som er rett , ikke bare for Herren , men også for mennesker .
47008022	Sammen med disse to sender vi enda en av våre brødre ; hans iver har vi ofte og på mange måter sett prøver på . Han har stor tillit til dere , og er derfor nå enda mer ivrig etter å ta fatt .
47008023	Når det gjelder Titus , så husk at han er min medhjelper og medarbeider hos dere . Og de andre brødrene , de er menighetenes utsendinger og Kristi ære .
47008024	Vis dem nå den kjærlighet dere har , og la dem og alle menighetene få se at det er med rette jeg har rost dere .
47009001	Egentlig er det vel ikke nødvendig at jeg skriver til dere om tjenesten for de hellige ,
47009002	for jeg vet at dere er villige . Her i Makedonia roser jeg dere og sier at dere i Akaia har stått klar siden i fjor . Og den iver dere har vist , er blitt en spore for mange .
47009003	Nå sender jeg disse brødrene til dere , for at alt skal være ferdig hos dere , slik jeg har sagt , og for at det skal vise seg at det ikke var uten grunn vi roste dere for dette .
47009004	Jeg vil jo ikke at det skal komme noen fra Makedonia sammen med meg og finne dere uforberedt , slik at vi får skam av dette tiltaket — for ikke å snakke om dere selv .
47009005	Jeg fant det derfor nødvendig å be brødrene reise i forveien til dere og på forhånd gjøre klar den gaven dere har gitt løfte om . Da kan den ligge ferdig som en frukt av velsignelse og ikke av tvang .
47009006	Men det sier jeg : Den som sår sparsomt , skal høste sparsomt , og den som sår rikelig , skal høste med rik velsignelse .
47009007	Enhver skal gi som han har bestemt seg til , ikke med ulyst eller av tvang , for Gud elsker en glad giver .
47009008	Og Gud er mektig til å gi dere all sin gave i rikt mål , så dere alltid og under alle forhold har det dere trenger , ja , har overflod til all god gjerning .
47009009	For det står skrevet : Han strødde ut ¬ og gav til de fattige , hans rettferd skal alltid vare .
47009010	Han som gir « såkorn til den som skal så , og brød til å spise » , han skal også gi dere såkorn og la det bære rikt , og grøden av deres rettferdighet skal han gjøre stor .
47009011	Dere skal ha rikelig av alt , så dere gjerne vil gi . Og så skal takken stige opp til Gud , når vi overbringer gaven .
47009012	For denne tjenesten , som også er en gudstjeneste , er ikke bare en hjelp for de hellige i deres nød ; den skal også vise sin overflod i at mange takker Gud .
47009013	Når dere har fullført tjenesten og bestått prøven , vil de prise Gud for deres lydighet i bekjennelsen til Kristi evangelium og for deres vilje til å gi i fellesskapet med dem og alle de andre .
47009014	Og de vil be for dere og lengte etter dere på grunn av den rike nåde Gud har gitt dere .
47009015	Gud være takk for sin usigelige gave !
47010001	Jeg , Paulus , som går for å være så svak når jeg er hos dere , men modig når jeg er borte , jeg formaner dere med Kristi egen vennlighet og mildhet .
47010002	Jeg ber dere , tving meg nå ikke til å vise hvor modig jeg er , når jeg kommer til dere ! For jeg skal vise min fasthet og dristighet mot dem som sier at vi lar oss drive av rent menneskelige motiver !
47010003	Vi lever som mennesker , men vi kjemper ikke som mennesker gjør .
47010004	For våre våpen er ikke fra mennesker , men de har sin kraft fra Gud og kan legge festninger i grus . Vi river ned tankebygninger
47010005	og alt stort og stolt som reiser seg mot kunnskapen om Gud , og vi tar hver tanke til fange under lydigheten mot Kristus .
47010006	Vi står klar til å straffe all ulydighet , så snart dere har nådd fram til full lydighet .
47010007	Se på det som ligger klart i dagen ! Er noen overbevist om å tilhøre Kristus , bør han tenke seg om en gang til og forstå at også vi gjør det , så vel som han .
47010008	Jeg kunne også rose meg av den fullmakt Herren har gitt oss til å bygge opp , ikke til å rive noe ned hos dere . Jeg ville i så fall få rett ,
47010009	og det ville bli klart at det ikke bare er for å skremme dere jeg skriver disse brevene .
47010010	« Brevene er myndige og sterke , » sier noen , « men når han kommer selv , er han spak , og det han sier , er lite å bry seg om . »
47010011	Den som mener det , skal merke seg dette : Det er ingen forskjell på det jeg gjør når jeg er hos dere , og det jeg sier i mine brev når jeg er borte .
47010012	Vi våger ikke å stille oss på linje med dem som gir seg selv anbefaling . Vi sammenligner oss ikke med dem . De bruker seg selv som målestokk og sammenligner seg med seg selv . Men dette viser bare deres uforstand .
47010013	Vi vil ikke gå for langt når vi roser oss . Vi holder oss til den målestokk som Gud selv har satt for oss : det at vi i vårt arbeid faktisk har nådd fram til dere .
47010014	Vi strekker oss ikke lenger fram enn rett er . Det ville ha vært tilfelle hvis vi ikke hadde nådd fram til dere . Men vi har nå engang kommet til dere med Kristi evangelium .
47010015	Vi går ikke for langt når vi roser oss , og tar ikke æren for andres arbeid . Men vi har det håp at deres tro skal vokse , slik at vi får enda større fremgang hos dere , igjen etter den målestokk som er satt for oss .
47010016	Da vil vi også kunne forkynne evangeliet i de områder som ligger bortenfor Korint , uten å ta æren for arbeid som alt er gjort av andre , og uten å bruke den målestokk som er satt for dem .
47010017	For « den som roser seg , skal rose seg av Herren » .
47010018	Det er ikke den som gir seg selv anbefaling , som består prøven , men den som Herren anbefaler .
47011001	Jeg skulle ønske at dere ville tåle litt galskap av meg ! Ja , dere får tåle det !
47011002	For jeg har en brennende omsorg for dere , Guds egen omsorg . Jeg har forlovet dere med Kristus , og bare med ham , for å føre dere til ham som en ren jomfru .
47011003	Men jeg er redd at slik slangen narret Eva med sin list , skal også deres tanker bli ført på avveier , bort fra den oppriktige og rene hengivenhet til Kristus .
47011004	For dere tåler det svært så godt når noen kommer og forkynner en annen Jesus enn den vi har forkynt , eller når dere får en annen ånd enn den dere har fått , eller et annet evangelium enn det dere har tatt imot .
47011005	Jeg mener at jeg ikke står noe tilbake for disse overapostlene .
47011006	Selv om jeg er lekmann i veltalenhet , er jeg det ikke i kunnskap , og den har jeg alltid og i alle spørsmål lagt fram for dere .
47011007	Var det kanskje en synd av meg at jeg forkynte Guds evangelium uten vederlag og dermed ydmyket meg selv for å opphøye dere ?
47011008	Andre menigheter har jeg nærmest plyndret , og jeg har fått lønn av dem for å kunne gjøre tjeneste hos dere .
47011009	Da jeg var hos dere , ble jeg ikke til byrde for noen av dere når jeg trengte noe ; for brødrene som kom fra Makedonia , gav meg det jeg manglet . På alle måter passet jeg på å klare meg uten hjelp fra dere , og det skal jeg også gjøre heretter .
47011010	Så visst som Kristi sannhet bor i meg , denne ære skal ingen i Akaia få ta fra meg !
47011011	Hvorfor ? Fordi jeg ikke er glad i dere ? Det vet Gud jeg er .
47011012	Slik har jeg gjort det hittil , og det skal jeg fortsette med . For det er noen som gjerne vil ha en mulighet til å skryte av at de er slik som jeg , men den muligheten skal jeg ta fra dem .
47011013	Disse er falske apostler , troløse arbeidere som opptrer som om de var Kristi apostler .
47011014	Det er ikke noe å undres over , for selv Satan skaper seg om til en lysets engel .
47011015	Da er det ikke merkelig at hans tjenere skaper seg om til tjenere for rettferdigheten . Men til slutt skal de få lønn etter sine gjerninger .
47011016	Jeg sier igjen : Ingen må tro at jeg er gått fra forstanden . Og om så var , så hør på meg som om jeg hadde mistet forstanden , så kan også jeg skryte litt .
47011017	For det jeg sier når jeg finner på å rose meg , sier jeg ikke som en Herrens tjener , men i en slags galskap .
47011018	Men når det er så mange som skryter av sine menneskelige fortrinn , vil jeg også gjøre det .
47011019	Dere som er så kloke , tåler jo gjerne folk som har mistet forstanden .
47011020	For dere tåler jo at noen gjør dere til slaver , utsuger og fanger dere , behandler dere overlegent , slår dere i ansiktet .
47011021	Jeg må med skam tilstå at vi har vært altfor svake til den slags ! Men det de andre våger , våger vel også jeg — nå taler jeg som i vanvidd .
47011022	Er de hebreere ? Også jeg . Er de israelitter ? Også jeg . Er de Abrahams ætlinger ? Det er også jeg .
47011023	Er de Kristi tjenere ? Jeg snakker som en vettløs — jeg er det enda mer . Jeg har arbeidet mer enn de , vært oftere i fengsel , fått flere slag , og mange ganger har jeg vært i dødsfare .
47011024	Av jødene har jeg fem ganger fått de trettini slagene .
47011025	Tre ganger er jeg blitt pisket , én gang steinet , tre ganger har jeg lidd skibbrudd , og jeg drev en gang et helt døgn rundt på havet .
47011026	Stadig har jeg måttet reise omkring , i fare på elver , blant røvere , blant landsmenn og utlendinger , i fare i byer , i ørken , på havet , blant falske venner .
47011027	Jeg har arbeidet og slitt , ofte våket , lidd sult og tørst , ofte fastet og har manglet klær i kulden .
47011028	For ikke å snakke om alt det andre , så har jeg det daglige presset , omsorgen for alle menighetene .
47011029	Hvem er svak , uten at jeg også er det ? Hvem faller fra , uten at det brenner i meg ?
47011030	Skal jeg rose meg , vil jeg rose meg av min svakhet .
47011031	Jeg lyver ikke , det vet Gud , vår Herre Jesu Far , som er lovet i evighet !
47011032	I Damaskus satte landshøvdingen til kong Aretas ut vakter for å gripe meg .
47011033	Men jeg ble firt ned i en kurv fra en luke i bymuren og slapp ut av hans hender .
47012001	Jeg må altså skryte av meg selv , enda det ikke tjener til noe . Jeg kommer nå til de syner og åpenbaringer jeg har fått fra Herren .
47012002	Jeg vet om et menneske i Kristus , som for fjorten år siden ble rykket opp i den tredje himmel — om han var i legemet eller utenfor legemet , vet jeg ikke , Gud vet det .
47012003	Men jeg vet at denne mannen ble rykket inn i Paradis — om han var i legemet eller utenfor legemet , vet jeg ikke , Gud vet det —
47012004	og der fikk han høre usigelige ord , som et menneske ikke har lov til å uttale .
47012005	Denne mannen kan jeg være stolt av , men av meg selv vil jeg ikke rose meg , unntatt av min svakhet .
47012006	Men om jeg likevel ville rose meg , ville jeg ikke være fra forstanden , for det jeg sa , ville være sant . Men jeg lar det være , for jeg vil ikke at noen skal gjøre seg større tanker om meg enn de han får når han ser og hører meg .
47012007	For at jeg ikke skal bli hovmodig på grunn av de høye åpenbaringene , har jeg fått en torn i legemet , en Satans engel som skal slå meg — for at jeg ikke skal bli hovmodig .
47012008	Tre ganger bad jeg Herren at den måtte bli tatt fra meg ,
47012009	men han svarte : « Min nåde er nok for deg , for kraften fullendes i svakhet . » Derfor vil jeg helst rose meg av min svakhet , for at Kristi kraft kan ta bolig i meg .
47012010	Og derfor er jeg for Kristi skyld ved godt mot når jeg er svak , blir mishandlet , er i nød , forfølgelser og vanskeligheter . For når jeg er svak , da er jeg sterk .
47012011	Så har jeg da vært helt fra meg ! Dere har tvunget meg til det , jeg som egentlig skulle ha fått anbefaling av dere . For jeg står ikke på noen måte tilbake for disse overapostlene , selv om jeg ingenting er .
47012012	En apostels tegn har jeg gjort blant dere med stor tålmodighet : tegn , under og mektige gjerninger .
47012013	Ble dere satt lavere enn de andre menighetene ? Det måtte da være at jeg for min del ikke har ligget dere til byrde . Den uretten får dere tilgi meg !
47012014	For tredje gang står jeg nå i ferd med å reise til dere . Jeg skal ikke bli til byrde for dere , for jeg søker ikke det dere eier , men dere selv . Det er jo ikke barna som skal samle rikdom for foreldrene , men foreldrene skal samle for barna .
47012015	Jeg vil gjerne bruke alt , ja , selv bli brukt opp for deres skyld . Skal jeg så elskes mindre , fordi jeg elsker dere mer ?
47012016	Det kan nok være , sier noen , at jeg ikke var til byrde for dere , men jeg er slu og har vunnet dere med list .
47012017	Har jeg utnyttet dere ved hjelp av noen som jeg har sendt til dere ?
47012018	Jeg bad Titus reise og sendte en annen bror med ham . Har Titus utnyttet dere ? Har ikke vi handlet i den samme ånd , går vi ikke i samme spor ?
47012019	Dere har vel nå lenge tenkt at vi forsvarer oss overfor dere . Nei , vi taler for Guds ansikt , i Kristus . Og alt dette er sagt , mine kjære , for at dere skal bli bygd opp .
47012020	For jeg er redd at jeg ikke skal finne dere slik jeg vil , når jeg kommer , og at dere finner meg slik dere ikke vil . Jeg er redd jeg skal finne strid , rivalisering , hissighet , selvhevdelse , baktalelse , sladder , hovmod og rot .
47012021	Ja , jeg er redd min Gud igjen skal ydmyke meg blant dere , når jeg kommer og får mange å sørge over , fordi de har syndet og ikke angret sin umoral og horing og sitt utsvevende liv .
47013001	Det er nå tredje gang jeg kommer til dere . « Etter to eller tre vitners utsagn skal enhver sak stå fast . »
47013002	Allerede da jeg var hos dere for annen gang , sa jeg til dem som hadde syndet og til alle de andre , det jeg nå sier på nytt : Når jeg kommer , vil jeg ikke vise skånsel .
47013003	For dere krever jo et bevis på at Kristus taler gjennom meg . Og han er ikke svak mot dere , han er mektig hos dere .
47013004	Han ble korsfestet i svakhet , men han lever i Guds kraft . Og vi er svake i ham , men vi lever med ham hos dere i Guds kraft .
47013005	Ransak dere selv om dere er i troen , prøv dere selv ! Eller merker dere ikke at Jesus Kristus er i dere ? Det måtte da være at dere ikke består prøven .
47013006	Jeg håper dere vil skjønne at vi består prøven .
47013007	Vi ber til Gud at dere ikke må gjøre noe ondt , ikke for at det skal vise seg at vi holder mål , men for at dere skal gjøre det gode . Så kan det gjerne se ut som om vi ikke har holdt mål .
47013008	For vi makter ikke noe mot sannheten , bare for sannheten .
47013009	Derfor gleder vi oss når vi er svake , hvis bare dere er sterke . Og nettopp dette er det vi ber om , at alt må komme i rett stand hos dere .
47013010	Jeg skriver dette før jeg kommer til dere , for at jeg ikke skal behøve å gå strengt fram mot dere når jeg kommer , i kraft av den fullmakt Herren har gitt meg . For den har jeg fått for å bygge opp , ikke for å rive ned .
47013011	Og nå , brødre , gled dere ! Sørg for at alt kommer i rett stand , la dere vise til rette ! Vis enighet , hold fred , så skal kjærlighetens og fredens Gud være med dere .
47013012	Hils hverandre med hellig kyss ! Alle de hellige her hilser dere .
47013013	
47013014	Herren Jesu Kristi nåde , Guds kjærlighet og Den Hellige Ånds samfunn være med dere alle !
48001001	Paulus , apostel , ikke kalt av mennesker eller ved noe menneske , men av Jesus Kristus og av Gud Fader , som reiste ham opp fra de døde —
48001002	jeg , Paulus , og alle brødrene her hilser menighetene i Galatia .
48001003	Nåde være med dere og fred fra Gud , vår Far , og Herren Jesus Kristus ,
48001004	han som gav seg selv i døden for våre synders skyld , for å fri oss ut fra den nåværende onde verden , etter Gud vår Fars vilje .
48001005	Ham være ære i all evighet ! Amen .
48001006	Det undrer meg at dere så snart har vendt dere bort fra ham som har kalt dere ved Kristi nåde , og er gått over til et annet evangelium .
48001007	Men det finnes ikke noe annet evangelium ; det er bare noen som forvirrer dere og vil forvrenge Kristi evangelium .
48001008	Men om vi selv , ja , om en engel fra himmelen skulle forkynne dere et annet evangelium enn det vi har forkynt , så skal han være forbannet !
48001009	Vi har sagt det før , og jeg gjentar det nå : Hvis noen forkynner dere et annet evangelium enn det dere har mottatt , skal han være forbannet !
48001010	Søker jeg nå å bli anerkjent av mennesker — eller av Gud ? Prøver jeg kanskje å gjøre mennesker til lags ? Var det fremdeles mennesker jeg ville være til lags , da var jeg ikke Kristi tjener .
48001011	Jeg sier dere , brødre : Det evangelium jeg har forkynt , er ikke menneskeverk .
48001012	Jeg har heller ikke mottatt eller lært det av noe menneske , men ved at Jesus Kristus åpenbarte seg for meg .
48001013	Dere har hørt om hvordan jeg fór fram den gang jeg levde som jøde , hvor voldsomt jeg forfulgte Guds kirke og forsøkte å utrydde den .
48001014	Jeg gikk lenger i min jødedom enn de fleste jevnaldrende i mitt folk og var enda mer brennende for tradisjonene fra fedrene .
48001015	Men Gud , som utvalgte meg fra mors liv og kalte meg ved sin nåde , bestemte at han ville
48001016	åpenbare sin Sønn for meg , for at jeg skulle forkynne evangeliet om ham for folkeslagene . Da rådførte jeg meg ikke med mennesker .
48001017	Jeg drog heller ikke opp til Jerusalem , til dem som var apostler før meg . Jeg reiste til Arabia , og siden vendte jeg tilbake til Damaskus .
48001018	Først tre år senere drog jeg til Jerusalem for å få høre mer gjennom Kefas , og jeg ble hos ham i fjorten dager .
48001019	Noen annen av apostlene besøkte jeg ikke , bare Jakob , Herrens bror .
48001020	Gud vet at det jeg her skriver , ikke er løgn !
48001021	Deretter drog jeg til Syria og Kilikia .
48001022	Kristi menigheter i Judea kjente meg ikke personlig .
48001023	De hadde bare hørt at det ble sagt : Han som før forfulgte oss , han forkynner nå den tro som han prøvde å utrydde .
48001024	Og de priste Gud på grunn av meg .
48002001	Fjorten år senere drog jeg igjen opp til Jerusalem , sammen med Barnabas , og jeg hadde også Titus med meg .
48002002	Jeg reiste dit på grunn av en åpenbaring . I et eget møte med de mest ansette la jeg fram for dem det evangelium jeg forkynner blant folkeslagene ; for jeg ville ikke at hele mitt arbeid skulle være forgjeves .
48002003	Men ikke engang Titus , som var med meg , og som er greker , ble tvunget til å la seg omskjære .
48002004	Dette kravet kom fra noen falske brødre som hadde sneket seg inn for å lure på den frihet vi har i Kristus Jesus , så de kunne gjøre oss til treller .
48002005	Men ikke et øyeblikk gav vi etter og bøyde oss for dem . For vi ville at evangeliets sannhet skulle bevares for dere .
48002006	Og de mest ansette — hvor store de var , betyr ingen ting for meg , for Gud gjør ikke forskjell på folk — de stilte meg ikke overfor nye krav .
48002007	Tvert imot forstod de at det er betrodd meg å forkynne evangeliet for de uomskårne , slik som Peter for de omskårne .
48002008	For han som med sin kraft gjorde Peter til apostel for de omskårne , han gjorde på samme måte meg til apostel for de uomskårne .
48002009	Og da Jakob , Kefas og Johannes , de som blir regnet som selve søylene , innså hvilken nåde jeg hadde fått , da gav de meg og Barnabas hånden som tegn på fellesskap . Vi skulle gå til folkeslagene , de til jødene .
48002010	Vi skulle bare huske på de fattige , og det har jeg alltid lagt vinn på å gjøre .
48002011	Men da Kefas kom til Antiokia , sa jeg ham imot like opp i ansiktet , for hans opptreden hadde dømt ham .
48002012	Før det kom noen fra Jakob , holdt han måltid sammen med de hedningkristne . Men da de kom , trakk han seg tilbake og holdt seg unna , fordi han var redd for de omskårne .
48002013	Også de andre jødekristne hyklet sammen med ham , så til og med Barnabas ble revet med av hykleriet deres .
48002014	Men da jeg så at de ikke gikk rett fram etter evangeliets sannhet , sa jeg til Kefas i alles nærvær : « Når du som er jøde , ikke lever etter jødisk , men etter hedensk skikk , hvordan kan du da tvinge hedningene til å leve som jøder ? »
48002015	Vi er av fødsel jøder og ikke syndere av hedensk ætt .
48002016	Men vi vet at et menneske ikke blir rettferdig for Gud på grunn av gjerninger som loven krever , men bare ved troen på Kristus Jesus . Derfor trodde også vi på Kristus Jesus så vi kunne erklæres rettferdige ved troen på Kristus , ikke på grunn av lovgjerninger . For ikke noe menneske blir rettferdig for Gud på grunn av lovgjerninger .
48002017	Men hvis også vi jøder blir stående som syndere , når vi vil bli rettferdige i Kristus , er da ikke Kristus blitt en tjener for synden ? Slett ikke !
48002018	Hvis jeg bygger opp igjen det jeg har brutt ned , da kan det med rette sies at jeg er en lovbryter .
48002019	Nettopp loven har ført til at jeg er død for loven og lever for Gud . Jeg er korsfestet med Kristus ;
48002020	jeg lever ikke lenger selv , men Kristus lever i meg . Det liv jeg nå lever her på jorden , det lever jeg i troen på Guds Sønn som elsket meg og gav seg selv for meg .
48002021	Jeg forkaster ikke Guds nåde . For hvis en kan vinne rettferdighet ved loven , da døde jo Kristus til ingen nytte .
48003001	Uforstandige galatere ! Hvem er det som har forhekset dere , dere som har fått den korsfestede Jesus Kristus malt for øynene deres ?
48003002	Svar meg nå på én ting : Fikk dere Ånden på grunn av lovgjerninger , eller var det ved å høre og tro ?
48003003	Er dere så uforstandige ? Dere begynte ved Ånden ; vil dere nå fullføre med menneskeverk ?
48003004	Har dere opplevd alt dette til ingen nytte — hvis det da virkelig var til ingen nytte .
48003005	Han som gir dere Ånden og som gjør under blant dere , gjør han det på grunn av lovgjerninger , eller fordi dere hører budskapet og tror ?
48003006	Om Abraham heter det jo : Han trodde Gud , og derfor regnet Gud ham som rettferdig .
48003007	Så forstår dere at det er de som tror , som er Abrahams barn .
48003008	Skriften forutså at Gud vil rettferdiggjøre hedningene ved tro , og den forkynte på forhånd dette gode budskapet til Abraham : I deg skal alle folkeslag velsignes .
48003009	Derfor blir de som tror , velsignet sammen med den troende Abraham .
48003010	Men de som holder seg til lovgjerninger , er under forbannelse . For det står skrevet : Forbannet er den som ikke holder fast på alt det som står skrevet i lovboken og gjør etter det .
48003011	Og når det står skrevet : Den rettferdige skal leve ved tro , er det klart at ingen blir rettferdig for Gud ved loven .
48003012	I loven kommer det ikke an på tro , der heter det : Den som holder budene , skal leve ved dem .
48003013	Men Kristus kjøpte oss fri fra lovens forbannelse da han kom under forbannelse for vår skyld . For det står skrevet : Forbannet er enhver som henger på et tre .
48003014	Dette skjedde for at folkeslagene ved Jesus Kristus skulle få del i den velsignelse som var lovt Abraham , og for at vi ved troen skulle få Ånden som det var gitt løfte om .
48003015	Brødre , jeg tar et eksempel fra dagliglivet . Ingen kan oppheve eller forandre et rettsgyldig testamente , enda det bare er opprettet av et menneske .
48003016	Gud gav løftene til Abraham og hans ætt . Det står ikke flertall , « til hans ætter » , men entall , « til din ætt » ; det er Kristus .
48003017	Jeg mener altså dette : En pakt som allerede er opprettet av Gud , blir ikke opphevet av loven som kom 430 år senere , slik at løftet settes ut av kraft .
48003018	Hvis arven avhenger av loven , da blir den ikke gitt på grunn av løftet . Men det var jo ved et løfte Gud i sin nåde gav arven til Abraham .
48003019	Hvorfor ble så loven gitt ? Den ble gitt som et tillegg for å gjøre klart hva lovbrudd er , inntil den ætt kom som løftet gjaldt . Loven ble gitt ved engler , gjennom en mellommann .
48003020	Men en mellommann trenges ikke hvor det bare er én , og Gud er én .
48003021	Er da loven i strid med Guds løfter ? Slett ikke ! Hvis det overhodet var gitt en lov som kunne gi liv , da kunne vi vinne rettferdigheten ved loven .
48003022	Men Skriften har lagt alt under synden , for at de som tror på Jesus Kristus , ved sin tro kan få det som var lovt .
48003023	Før troen kom , ble vi holdt i varetekt under loven , innestengt helt til den tro som skulle komme , ble åpenbart .
48003024	Slik var loven en vokter for oss helt fram til Kristus , for at vi kunne erklæres rettferdige ved troen .
48003025	Nå når troen er kommet , er vi ikke lenger under vokteren .
48003026	For dere er alle Guds barn i kraft av troen på Kristus Jesus .
48003027	Alle dere som er døpt til Kristus , har kledd dere i Kristus .
48003028	Her er det ikke jøde eller greker , slave eller fri , mann og kvinne . Dere er alle én , i Kristus Jesus .
48003029	Og hører dere Kristus til , er dere Abrahams ætt og arvinger ifølge løftet .
48004001	La meg forklare dette . Så lenge en arving er umyndig , står han i samme stilling som en slave , enda han er herre over hele eiendommen .
48004002	Han står under formyndere og forvaltere helt til den tid hans far har bestemt .
48004003	Slik er det også med oss . Da vi var umyndige , levde vi som slaver under grunnkreftene i verden .
48004004	Men i tidens fylde sendte Gud sin Sønn , født av en kvinne og født under loven .
48004005	Han skulle kjøpe dem fri som stod under loven , så vi kunne få barnekår .
48004006	Fordi dere er barn , har Gud gitt sin Sønns Ånd i våre hjerter , og Ånden roper « Abba , Far ! »
48004007	Derfor er du ikke lenger slave , men sønn . Og er du sønn , er du også arving , innsatt av Gud .
48004008	Den gang dere ikke kjente Gud , var dere slaver under de guder som i virkeligheten ikke er guder .
48004009	Men nå når dere kjenner Gud , ja , hva mer er , når dere er kjent av Gud , hvordan kan dere da igjen vende tilbake til disse svake og fattige grunnkreftene i verden ? Vil dere trelle under dem igjen ?
48004010	Dere passer nøye på dager , måneder , høytider og år .
48004011	Jeg er redd for at alt mitt strev med dere har vært forgjeves !
48004012	Jeg ber dere , brødre : Bli som jeg , for jeg er blitt som dere . Dere har ikke gjort meg urett .
48004013	Dere vet jo hvordan det gikk til at jeg forkynte evangeliet for dere den første gangen . Det kom av at jeg var blitt syk .
48004014	Men dere lot dere ikke friste av dette til å forakte eller avsky meg ; dere tok imot meg som en engel fra Gud , ja , som Kristus Jesus selv .
48004015	Hvor er det nå blitt av jubelen fra den gang ? Jeg kan bevitne at den gang hadde dere gjerne revet ut øynene deres og gitt meg , om det var mulig .
48004016	Men er jeg nå blitt en fiende fordi jeg har sagt dere sannheten ?
48004017	Den iver disse andre viser for dere , er ikke av det gode . De vil bare skille dere ut for å vinne dere som tilhengere .
48004018	Det kan være bra nok at det er noen som viser iver for dere , også i mitt fravær , når det bare er en iver for det gode .
48004019	Mine barn , som jeg igjen må føde med smerte , inntil Kristus vinner skikkelse i dere !
48004020	Jeg skulle ønske jeg var hos dere nå og kunne finne den rette tonen overfor dere . Jeg vet virkelig ikke hva jeg skal gjøre med dere .
48004021	Si meg , dere som vil stå under loven , hører dere ikke på loven ?
48004022	Det står jo skrevet at Abraham hadde to sønner , en med trellkvinnen og en med den frie kvinnen .
48004023	Trellkvinnens sønn ble født etter naturens vanlige orden , den frie kvinnens sønn ble født etter Guds løfte .
48004024	I dette ligger en dypere mening . De to kvinnene står for to pakter . Den ene , Hagar , er pakten fra fjellet Sinai ; hennes barn fødes til trelldom .
48004025	Navnet Hagar står for fjellet Sinai i Arabia , og Hagar svarer til det nåværende Jerusalem , som lever i trelldom med sine barn .
48004026	Men det Jerusalem som er der oppe , er fritt , og det er vår mor . For det står skrevet :
48004027	Gled deg , du ufruktbare , ¬ som ikke fødte , bryt ut i jubel , ¬ du som ikke hadde veer . For hun som lever alene , ¬ har flere barn enn hun som har mann .
48004028	Og dere , brødre , er barn i kraft av løftet slik som Isak .
48004029	Men han som var født på vanlig måte , forfulgte den gang ham som var født i kraft av Ånden , og slik er det også i dag .
48004030	Men hva sier Skriften ? Jag ut trellkvinnen og sønnen hennes ! For trellkvinnens sønn skal ikke dele arven med den frie kvinnens sønn .
48004031	Altså , brødre , er vi ikke barn av trellkvinnen , men av den frie kvinnen .
48005001	Til frihet har Kristus frigjort oss . Stå derfor fast og la dere ikke igjen tvinge inn under trelldommens åk .
48005002	Jeg , Paulus , sier dere : Hvis dere lar dere omskjære , vil ikke Kristus gagne dere det minste .
48005003	Jeg erklærer igjen at enhver som lar seg omskjære , er forpliktet til å holde hele loven .
48005004	Dere som vil bli rettferdige for Gud ved loven , er skilt fra Kristus , dere er falt ut av nåden .
48005005	Men vi holder oss til troen , og ser ved Ånden fram mot den rettferdighet som er vårt håp .
48005006	For i Kristus Jesus kommer det ikke an på om en er omskåret eller uomskåret ; her gjelder bare tro , virksom i kjærlighet .
48005007	Dere begynte løpet godt . Hvem er det som har hindret dere i å være lydige mot sannheten ?
48005008	Det er ikke han som kalte dere , som overtaler dere til dette .
48005009	Litt surdeig syrer hele deigen !
48005010	Men Herren gir meg den tillit til dere at dere ikke vil tenke annerledes enn jeg . Den som forvirrer dere , skal få sin dom , hvem han så er .
48005011	Om det er slik , brødre , at jeg også i dag forkynner omskjærelsen , hvorfor blir jeg da forfulgt ? Da er jo korsets anstøt tatt bort .
48005012	Måtte de bare skamskjære seg , disse som setter dere opp !
48005013	Dere er kalt til frihet , brødre . La bare ikke friheten bli et påskudd for den syndige natur , men tjen hverandre i kjærlighet .
48005014	For hele loven blir sammenfattet i dette ene bud : Du skal elske din neste som deg selv .
48005015	Men når dere biter og glefser etter hverandre , så pass dere , så dere ikke ødelegger hverandre !
48005016	Jeg sier dere : Lev et liv i Ånden ! Da følger dere ikke begjæret i vår syndige natur .
48005017	For vår onde natur står med sitt begjær Ånden imot , og Ånden står imot vår onde natur . De to ligger i strid , slik at dere ikke er i stand til å gjøre det dere vil .
48005018	Blir dere drevet av Ånden , da er dere ikke under loven .
48005019	Det er klart hva det er som kommer fra vår onde natur : hor , umoral , utskeielser ,
48005020	avgudsdyrkelse og trolldom , fiendskap , strid , rivalisering , sinne , selvhevdelse , stridigheter , partier
48005021	og misunnelse , fyll , festing og mer av samme slag . Som jeg har sagt før : De som gjør slikt , skal ikke arve Guds rike .
48005022	Men Åndens frukt er kjærlighet , glede , fred , overbærenhet , vennlighet , godhet , trofasthet ,
48005023	tålsomhet og selvbeherskelse . Slike ting rammes ikke av loven .
48005024	De som hører Kristus til , har korsfestet sin onde natur med dens lidenskaper og lyster .
48005025	Har vi fått livet ved Ånden , så la oss også leve ved Ånden .
48005026	La oss ikke være drevet av tom ærgjerrighet , så vi egger hverandre og blir misunnelige .
48006001	Brødre , dersom noen blir grepet i et feiltrinn , må dere som lever ved Ånden , vise ham til rette . Men gjør det med varsomhet , og pass deg selv , så ikke du også blir fristet .
48006002	Bær hverandres byrder , og oppfyll på den måten Kristi lov .
48006003	Den som tror han er noe , men ingenting er , han bedrar seg selv .
48006004	Hver og en skal prøve sin egen gjerning . Han skal ha sin ros av det han selv har gjort , og ikke se på de andre ,
48006005	for enhver skal bære sin egen byrde .
48006006	Den som blir undervist i Ordet , skal la læreren få del i alle goder .
48006007	Ta ikke feil , Gud lar seg ikke spotte . Det et menneske sår , skal det også høste .
48006008	Den som sår i sin syndige natur , skal høste undergang av den ; den som sår i Ånden , skal høste evig liv ved Ånden .
48006009	La oss ikke bli trette av å gjøre det gode . Når tiden er inne , skal vi høste , bare vi ikke gir opp .
48006010	Så la oss gjøre godt mot alle så lenge det er tid , og mest mot dem som er våre søsken i troen .
48006011	Se det jeg nå selv skriver til dere med så store bokstaver !
48006012	De som vil tvinge dere til å la dere omskjære , er slike som vil ta seg godt ut blant mennesker og slippe å bli forfulgt på grunn av Kristi kors .
48006013	Og de som lar seg omskjære , holder selv ikke loven , men de vil at dere skal bli omskåret , så de kan skryte av denne ytre tingen som er skjedd med dere .
48006014	Men jeg vil aldri rose meg av noe annet enn av vår Herre Jesu Kristi kors . Ved det er verden blitt korsfestet for meg og jeg for verden .
48006015	For det som betyr noe , er verken å være omskåret eller uomskåret , men å være en ny skapning .
48006016	Fred og miskunn være med dem som følger denne rettesnor , og over Guds Israel !
48006017	Heretter må ingen plage meg mer , for jeg bærer Jesu merker på mitt legeme .
48006018	Vår Herre Jesu Kristi nåde være med deres ånd , brødre ! Amen .
49001001	Paulus , etter Guds vilje Jesu Kristi apostel , hilser de hellige i Efesos , de som tror på Kristus Jesus .
49001002	Nåde være med dere og fred fra Gud , vår Far , og Herren Jesus Kristus !
49001003	Lovet være Gud , ¬ vår Herre Jesu Kristi Far , han som i Kristus ¬ har velsignet oss med all Åndens velsignelse ¬ i himmelen .
49001004	I Kristus har han utvalgt oss ¬ før verden ble skapt , så vi skulle stå hellige ¬ og feilfrie for hans ansikt .
49001005	I kjærlighet har han , av sin egen frie vilje , ¬ forut bestemt oss til å få barnekår hos seg ¬ ved Jesus Kristus ,
49001006	til pris og ære ¬ for hans herlighet og for den nåde han gav oss ¬ i sin elskede Sønn .
49001007	I ham har vi forløsningen som ble vunnet ved hans blod , tilgivelse for syndene . Så stor og rik er hans nåde ,
49001008	som han i rikt mål ¬ har latt oss få . Slik gav han oss all visdom ¬ og innsikt ,
49001009	da han kunngjorde oss ¬ sin viljes hemmelighet , den frie beslutning ¬ han hadde fattet
49001010	om å fullføre sin frelsesplan ¬ når tiden var inne : å sammenfatte alt i Kristus , ¬ alt i himmel og på jord .
49001011	I ham har vi også fått del ¬ i arven , vi som på forhånd var bestemt ¬ til det etter Guds forsett , han som gjennomfører ¬ alle ting etter sin plan og vilje .
49001012	Slik skulle vi være til pris ¬ og ære for hans herlighet , vi som alt nå har satt vårt håp ¬ til Kristus .
49001013	I ham er også dere kommet ¬ til tro da dere hørte sannhetens ord , evangeliet om deres frelse . I ham er dere blitt merket ¬ med et segl , Den Hellige Ånd som var lovt ,
49001014	og som er pantet på vår arv , inntil forløsningen kommer ¬ for Guds folk , til pris og ære ¬ for hans herlighet .
49001015	Derfor holder jeg ikke opp med å takke Gud for dere når jeg nevner dere i mine bønner .
49001016	For jeg har hørt om deres tro på Herren Jesus og deres kjærlighet til alle de hellige .
49001017	Jeg ber om at vår Herre Jesu Kristi Gud , herlighetens Far , må la dere få den Ånd som gir visdom og åpenbaring , så dere lærer Gud å kjenne .
49001018	Måtte han gi deres hjertes øye lys , så dere forstår hvilket håp han har kalt dere til , hvor rik og herlig arven er for de hellige ,
49001019	og hvor veldig hans kraft er hos oss som tror . Med denne veldige makt og styrke
49001020	reiste han Kristus opp fra de døde og satte ham ved sin høyre hånd i himmelen ,
49001021	over alle makter og myndigheter , over alt velde og herredømme og over alle navn som kan nevnes , ikke bare i denne verden , men også i den kommende .
49001022	Alt la han under hans føtter , og ham , hodet over alle ting , har han gitt til kirken ,
49001023	som er Kristi legeme , fylt av ham som fyller alt i alle .
49002001	Dere var en gang døde på grunn av deres misgjerninger og synder .
49002002	Dere levde på den nåværende verdens vis og lot dere lede av herskeren i luftens rike , den ånd som nå er virksom i de ulydige .
49002003	Ja , vi levde en gang alle som de . Vi fulgte lystene i vår syndige natur og lot oss lede av den og av våre egne tanker . Slik var vi av naturen under Guds vrede , likesom de andre .
49002004	Men Gud er rik på miskunn . Fordi han elsket oss med så stor en kjærlighet ,
49002005	gjorde han oss levende med Kristus , vi som var døde på grunn av våre synder . Av nåde er dere frelst .
49002006	I Kristus Jesus har han reist oss opp fra døden sammen med ham og satt oss i himmelen med ham .
49002007	Slik ville han i de kommende tider vise sin uendelig rike nåde og sin godhet mot oss i Kristus Jesus .
49002008	For av nåde er dere frelst , ved tro . Det er ikke deres eget verk , men Guds gave .
49002009	Det hviler ikke på gjerninger , for at ingen skal rose seg .
49002010	For vi er hans verk , skapt i Kristus Jesus til gode gjerninger , som Gud på forhånd har lagt ferdige for at vi skulle gå inn i dem .
49002011	Dere som en gang var hedninger , ble kalt uomskårne av dem som kalles de omskårne , de som er omskåret på kroppen , av menneskehånd .
49002012	Husk da at dere en gang var uten Kristus ; dere var utestengt fra borgerretten i Israel og hadde ikke del i paktene og løftet og var derfor uten håp og uten Gud i verden .
49002013	Men nå , i Kristus Jesus , er dere som var langt borte , ved Kristi blod kommet nær .
49002014	For han er vår fred , han som gjorde de to til ett og rev ned det gjerde som skilte , fiendskapet .
49002015	Ved å gi sitt legeme avskaffet han loven med dens bud og forskrifter . Slik skulle han stifte fred og skape ett nytt menneske av de to .
49002016	I ett legeme skulle han forsone dem begge med Gud da han døde på korset og der drepte fiendskapet .
49002017	Så kom han og forkynte det gode budskap om fred , for dere som var langt borte , og for dem som var nær .
49002018	Gjennom ham har vi begge i én Ånd adgang til Faderen .
49002019	Altså er dere ikke lenger fremmede og utlendinger , men dere er de helliges medborgere og tilhører Guds familie .
49002020	Dere er bygd opp på apostlenes og profetenes grunnvoll , men hjørnesteinen er Kristus Jesus selv .
49002021	Han holder hele bygningen sammen , så den i Herren vokser til et hellig tempel ,
49002022	og gjennom ham blir også dere bygd opp til en bolig for Gud i Ånden .
49003001	Derfor bøyer jeg mine knær , jeg , Paulus , som for dere hedningers skyld nå er Jesu Kristi fange .
49003002	Dere har hørt om den nåde Gud har gitt meg : å være en forvalter hos dere over den hemmelighet
49003003	som ble kunngjort for meg i en åpenbaring . Jeg har ovenfor skrevet ganske kort om dette ,
49003004	og når dere leser det , kan dere skjønne hvilken innsikt jeg har i Kristi hemmelighet .
49003005	Den var ikke gjort kjent for menneskene i tidligere slekter , men nå er denne hemmelighet ved Ånden blitt åpenbart for hans hellige apostler og profeter :
49003006	At også hedningene har fått del i arven ; de hører med til det samme legeme og har del i løftet — i Kristus Jesus og i kraft av evangeliet .
49003007	Og jeg ble en tjener for evangeliet da Gud grep inn med sin kraft og gav meg sin nådegave .
49003008	Jeg som er den minste av de hellige , har fått den nåde å forkynne for folkeslagene det glade budskap om Kristi ufattelige rikdom
49003009	og bringe Guds frelsesplan fram i lyset , den hemmelighet som fra evighet av har vært skjult hos Gud , han som skapte alt .
49003010	Slik skulle nå hans mangfoldige visdom gjennom kirken bli kunngjort for maktene og myndighetene i himmelrommet .
49003011	Dette var Guds forsett fra evighet , det han har fullført i Kristus Jesus , vår Herre .
49003012	I ham har vi frimodighet , og i troen på ham kan vi komme fram for Gud med tillit .
49003013	Derfor ber jeg dere : Mist ikke motet fordi jeg må lide for deres skyld . Det er jo en ære for dere !
49003014	Derfor bøyer jeg mine knær for Faderen ,
49003015	han som har gitt navn til alt som heter far og barn i himmel og på jord .
49003016	Jeg ber om at han som er så rik på herlighet , må styrke dere i det indre menneske med sin kraft og med sin Ånd ,
49003017	så Kristus ved troen kan bo i deres hjerter , og dere kan stå rotfestet og grunnfestet i kjærlighet .
49003018	Da kan dere sammen med alle de hellige bli i stand til å fatte bredden og lengden , høyden og dybden ,
49003019	ja , kjenne hele Kristi kjærlighet , som er mer enn noen kan fatte , og bli fylt av hele Guds fylde .
49003020	Han som virker i oss med sin kraft , og kan gjøre uendelig mye mer enn alt det vi ber om og forstår ,
49003021	ham være ære i menigheten og i Kristus Jesus gjennom alle slekter og i alle evigheter ! Amen .
49004001	Så formaner jeg dere , jeg som er fange for Herrens skyld , at dere lever et liv som er verdig det kall dere har fått .
49004002	Vær ydmyke , ta dere ikke til rette , strekk dere langt så dere bærer over med hverandre i kjærlighet .
49004003	Legg vinn på å bevare Åndens enhet , i den fred som binder sammen :
49004004	Ett legeme , én Ånd , likesom dere fikk ett håp da dere ble kalt ,
49004005	én Herre , én tro , én dåp ,
49004006	én Gud og alles Far , han som er over alle og gjennom alle og i alle .
49004007	Nåden er gitt hver enkelt av oss alt etter som Kristi gave blir tilmålt .
49004008	Derfor står det : Han steg opp i det høye ¬ og bortførte fanger , til menneskene gav han gaver .
49004009	At han steg opp , må jo bety at han først var steget ned i jordens dyp .
49004010	Og han som steg ned , er den samme som steg høyt opp over alle himler for å fylle alt .
49004011	Det er han som gav sine gaver : Han satte noen til apostler , noen til profeter , noen til evangelister , noen til hyrder og lærere .
49004012	Han gjorde det for å utruste de hellige så de kan utføre sin tjeneste , og Kristi legeme kan bygges opp ,
49004013	inntil vi alle når fram til enheten i troen på Guds Sønn og i kjennskap til ham , og vi blir den modne mann , som har nådd sin fulle vekst og har fått hele Kristi fylde .
49004014	Så skal vi ikke lenger være umodne , ikke la oss kaste hit og dit og drive med vinden fra enhver lære , så vi blir bytte for menneskenes falske spill og villfarelsens listige kunster .
49004015	Vi skal være tro mot sannheten i kjærlighet og i ett og alt vokse opp til ham som er hodet , Kristus .
49004016	Fra ham kommer hele legemets vekst ; det sammenføyes og holdes sammen av hvert støttende bånd , alt etter den oppgave som er tilmålt hver enkelt del , og slik vokser legemet og blir bygd opp i kjærlighet .
49004017	Så ber jeg dere inntrengende i Herrens navn : Lev ikke lenger slik som hedningene . Deres tanker er tomhet ,
49004018	deres forstand formørket , og de er fremmede for livet i Gud . For deres hjerter er blitt forherdet , så de ikke kjenner ham .
49004019	Avstumpet er de blitt , de har kastet seg ut i utsvevelser , gir seg hen til all slags umoral og jager etter penger .
49004020	Men slik har dere ikke lært Kristus å kjenne !
49004021	Dere har jo hørt om ham og fått opplæring om ham etter den sannhet som er i Jesus :
49004022	Dere skal ikke leve som før , men legge av det gamle menneske som blir ødelagt av de forførende lystene .
49004023	Dere må bli fornyet i sjel og sinn
49004024	og kle dere i det nye menneske , det som er skapt etter Guds bilde til et liv i rettferd og hellighet etter sannheten .
49004025	Legg derfor av løgnen ! Tal sant , hver med sin neste , for vi er jo hverandres lemmer .
49004026	Blir dere sinte , så synd ikke , og la ikke solen gå ned over deres vrede .
49004027	La ikke djevelen slippe til .
49004028	Tyven skal ikke lenger stjele , men arbeide og gjøre noe nyttig med hendene sine , så han kan ha noe å gi til dem som trenger det .
49004029	La ikke noe råttent snakk komme over leppene . Si bare det som er godt , og som tjener til å bygge opp der det trengs , så det kan bli til velsignelse for dem som hører på .
49004030	Gjør ikke Guds Hellige Ånd sorg , for Ånden er det segl dere er merket med helt til forløsningens dag .
49004031	Slutt med all slags hardhet , hissighet , sinne , skrål og spott og all annen ondskap .
49004032	Vær gode mot hverandre , og vis medfølelse , så dere tilgir hverandre slik Gud har tilgitt dere i Kristus .
49005001	Ha Gud som forbilde , dere som er hans elskede barn .
49005002	Lev i kjærlighet , slik som også Kristus elsket oss og gav seg selv for oss som en offergave , et velluktende offer for Gud .
49005003	Hor , all slags urenhet og pengejag må det ikke engang være tale om hos dere ; slikt sømmer seg ikke for kristne .
49005004	Rått snakk , dumt prat og grove vittigheter er også upassende . Si heller takk til Gud !
49005005	For dere skal vite at ingen som driver hor , lever i umoral eller er pengegrisk og altså dyrker en avgud , skal få del i Guds og Kristi rike .
49005006	La ingen narre dere med tomme ord ! For det er slikt som gjør at Guds vrede rammer de ulydige .
49005007	Gjør ikke felles sak med dem !
49005008	En gang var dere selv mørke , men nå — i Herren — er dere lys . Lev da som lysets barn !
49005009	Lysets frukt er godhet , rettferd og sannhet .
49005010	Prøv hva som er til glede for Herren !
49005011	Ta ikke del i mørkets gjerninger , for de er uten frukt , irettesett heller .
49005012	Det som slike folk driver med i det skjulte , er det en skam bare å nevne .
49005013	Men alt kommer for dagen når det blir avslørt av lyset ,
49005014	og alt som kommer for dagen , er lys . Derfor heter det : Våkn opp , du som sover , stå opp fra de døde , og Kristus skal lyse for deg .
49005015	Pass derfor nøye på hvordan dere lever , ikke som tåpelige mennesker , men som kloke ,
49005016	så dere kjøper den rette tid , for dagene er onde .
49005017	Vær ikke uforstandige , men forstå hva som er Herrens vilje .
49005018	Drikk dere ikke fulle på vin ; det fører til utskeielser . Men bli fylt av Ånden ,
49005019	og si fram for hverandre salmer og hymner og åndelige sanger ; syng og spill av hjertet for Herren !
49005020	Takk alltid Gud , Faderen , for alle ting i vår Herre Jesu Kristi navn .
49005021	Underordne dere under hverandre i ærefrykt for Kristus !
49005022	De gifte kvinner skal underordne seg under mennene sine som under Herren selv .
49005023	For mannen er kvinnens hode , slik Kristus er kirkens hode ; han er frelser for sitt legeme .
49005024	Likesom kirken underordner seg under Kristus , skal en kvinne underordne seg under sin mann i alt .
49005025	Dere menn skal elske hustruene deres , slik Kristus elsket kirken og gav seg selv for den
49005026	for å hellige den og rense den med badet i vann i kraft av et ord .
49005027	Slik ville han stille den fram for seg i herlighet , uten flekk eller rynke eller noe slikt ; hellig og uten feil skulle den være .
49005028	På samme måte skal altså mennene elske sine hustruer som sitt eget legeme . Den som elsker sin hustru , elsker seg selv .
49005029	Ingen har noen gang hatet sin egen kropp , tvert om gir en den næring og pleier den på samme måte som Kristus gjør med kirken .
49005030	For vi er lemmer på hans legeme .
49005031	Derfor skal mannen forlate sin far og sin mor og holde seg til sin hustru , og de to skal være ett .
49005032	Dette er et stort mysterium ; jeg tenker på forholdet mellom Kristus og kirken .
49005033	Men det gjelder også dere : Hver og en skal elske sin hustru som seg selv , og hun skal ha respekt for sin mann .
49006001	Dere barn skal være lydige mot foreldrene deres for Herrens skyld , for det er rett .
49006002	Du skal hedre din far og din mor , det er det første av budene som har et løfte :
49006003	så det kan gå deg godt og du kan leve lenge i landet .
49006004	Dere fedre , vekk ikke sinne og trass hos barna , men gi dem den oppdragelse og rettledning som er etter Herrens vilje .
49006005	Dere slaver skal være lydige mot deres jordiske herrer , med frykt og respekt og av et oppriktig hjerte , likesom mot Kristus selv .
49006006	Vær ikke øyentjenere som bare vil gjøre mennesker til lags , men Kristi tjenere , som helhjertet gjør Guds vilje .
49006007	Gjør tjenesten med iver , som for Herren og ikke for mennesker .
49006008	Dere vet at enhver skal få lønn av Herren for det gode han gjør , enten han er fri eller slave .
49006009	Dere herrer skal behandle slavene på samme måte . Bruk ikke trusler ! Dere vet at både de og dere har samme Herre i himmelen , og han gjør ikke forskjell på folk .
49006010	Til slutt : Bli sterke i Herren , i hans veldige kraft !
49006011	Ta på Guds fulle rustning , så dere kan holde stand mot djevelens lumske angrep .
49006012	For vi har ikke en kamp mot kjøtt og blod , men mot makter og myndigheter , mot verdens herskere i dette mørke , mot ondskapens åndehær i himmelrommet .
49006013	Ta derfor Guds fulle rustning på , så dere kan gjøre motstand på den onde dag og bli stående etter å ha overvunnet alt .
49006014	Stå da klar med sannheten som belte om livet og med rettferd som brynje ,
49006015	og ha som sko på føttene den beredskap som fredens evangelium gir .
49006016	Grip framfor alt troens skjold ; med det kan dere slokke alle den ondes brennende piler .
49006017	Ta frelsens hjelm og Åndens sverd , som er Guds ord .
49006018	Gjør dette i bønn , og legg alt fram for Gud ! Be til enhver tid , i Ånden ! Våk og hold ut i bønn for alle de hellige ,
49006019	også for meg . Be om at de rette ord må bli gitt meg når jeg skal tale , så jeg frimodig kan forkynne evangeliets hemmelighet ,
49006020	som jeg er sendebud for også her i fengslet . Be om at jeg ved evangeliet må få frimodighet til å tale slik jeg skal .
49006021	For at også dere skal få vite hvordan jeg har det og hvordan det står til med meg , skal Tykikus fortelle dere alt . Han er vår kjære bror og en trofast Herrens tjener .
49006022	Jeg sender ham til dere nettopp for at dere skal få høre hvordan det er med oss , og for at han skal gi dere nytt mot .
49006023	Fred være med brødrene , og kjærlighet og tro fra Gud , Faderen , og fra Herren Jesus Kristus !
49006024	Nåde og uforgjengelig liv være med alle som elsker vår Herre Jesus Kristus !
50001001	Paulus og Timoteus , Jesu Kristi tjenere , hilser alle de hellige i Kristus Jesus som bor i Filippi , og deres tilsynsmenn og diakoner .
50001002	Nåde være med dere og fred fra Gud , vår Far , og Herren Jesus Kristus !
50001003	Jeg takker alltid min Gud når jeg tenker på dere ,
50001004	og hver gang jeg ber for dere alle , gjør jeg det med glede .
50001005	For fra første dag og helt til nå har dere vært med i arbeidet for evangeliet .
50001006	Og jeg er viss på at han som begynte en god gjerning i dere , skal fullføre den — helt til Jesu Kristi dag .
50001007	Det er bare rett at jeg tenker slik om dere alle . For jeg bærer dere i mitt hjerte , og dere har alle del med meg i nåden , enten jeg sitter som fange eller forsvarer og stadfester evangeliet .
50001008	Ja , Gud er mitt vitne på at jeg lengter etter dere alle med Kristi Jesu hjertelag .
50001009	Og dette er min bønn , at deres kjærlighet må bli mer og mer rik på innsikt og dømmekraft ,
50001010	slik at dere i de forskjellige spørsmål kan dømme om hva som er rett . Så skal dere stå rene og uten feil på Kristi dag ,
50001011	fylt av rettferds frukt , som skapes ved Jesus Kristus , Gud til pris og ære .
50001012	Brødre , jeg vil dere skal vite at det som har hendt meg , heller er blitt til fremgang for evangeliet .
50001013	Det er blitt kjent i hele borgen og for alle de andre at det er for Kristi skyld jeg er i lenker .
50001014	De fleste av brødrene har gjennom mitt fangenskap fått en slik tillit til Herren at de enda mer uredd enn før våger å forkynne Guds ord .
50001015	Det finnes nok noen som forkynner Kristus fordi de er misunnelige og vil ha strid , men noen også i god hensikt .
50001016	De gjør det av kjærlighet , fordi de vet at jeg er satt til å forsvare evangeliet .
50001017	De andre forkynner Kristus for å hevde seg og ikke med ærlige motiver , i den tro at de kan gjøre mitt fangenskap tyngre å bære .
50001018	Men hva gjør det ? Kristus blir forkynt i alle fall , enten det nå skjer med baktanker eller i oppriktighet . Det gleder jeg meg over , og jeg vil fortsette å gjøre det .
50001019	For jeg vet at alt dette skal bli til frelse for meg , fordi dere ber for meg og Jesu Kristi Ånd gir meg hjelp .
50001020	Og jeg har det håp og den forventning at jeg ikke i noen ting skal bli stående med skam , men at Kristi storhet , nå som alltid før , skal bli synlig for alle og enhver ved det som skjer med meg , enten jeg skal leve eller dø .
50001021	For meg er livet Kristus og døden en vinning .
50001022	Men hvis det å bli i live betyr at jeg kan gjøre et arbeid som bærer frukt , da vet jeg ikke hva jeg skal velge .
50001023	Jeg kjenner meg trukket til begge sider : Jeg har lyst til å bryte opp herfra og være sammen med Kristus , for det er så mye , mye bedre .
50001024	Men å bli i live er mer nødvendig for deres skyld .
50001025	Det er jeg viss på , og derfor vet jeg at jeg skal leve og være hos dere alle og hjelpe dere til fremgang og glede i troen .
50001026	Da skal dere i Kristus Jesus få rikelig grunn til å prise dere lykkelige for min skyld , når jeg igjen kommer til dere .
50001027	Så gjelder det bare at dere fører et liv som er Kristi evangelium verdig . Enten jeg nå kommer og selv ser dere , eller jeg er borte , så la meg få høre at dere holder stand i én Ånd og med samme sinn kjemper for troen på evangeliet ,
50001028	uten å la dere skremme av motstanderne på noen måte . Dette er et varsel fra Gud selv , for dem om fortapelse , men for dere om frelse .
50001029	Dere fikk den gave ikke bare å tro på Kristus , men også å lide for ham .
50001030	Dere står i den samme kamp som dere før har sett meg kjempe ; og nå hører dere at jeg fremdeles står i den .
50002001	Når det da er trøst i Kristus , oppmuntring i kjærligheten , fellesskap i Ånden , og så sant det finnes medfølelse og barmhjertighet ,
50002002	så gjør nå min glede fullkommen : Vis enighet , stå sammen i kjærlighet , vær ett i sjel og sinn .
50002003	Gjør ikke noe av selvhevdelse og tom ærgjerrighet , men vær ydmyke og sett de andre høyere enn dere selv .
50002004	Tenk ikke bare på deres eget beste , men på de andres .
50002005	Vis det samme sinnelag som Kristus Jesus !
50002006	Han var i Guds skikkelse , men så det ikke ¬ som røvet gods å være Gud lik .
50002007	Han gav avkall på sitt eget , tok på seg en tjeners skikkelse og ble mennesker lik . I sin ferd var han ¬ som et menneske ;
50002008	han fornedret seg selv og ble lydig til døden , ¬ ja , korsets død .
50002009	Derfor har Gud ¬ høyt opphøyet ham og gitt ham navnet ¬ over alle navn ,
50002010	for at hvert kne skal bøye seg ¬ i Jesu navn , i himmelen , på jorden ¬ og under jorden ,
50002011	og hver tunge bekjenne : Jesus Kristus er Herre , ¬ til Gud Faders ære !
50002012	Mine kjære , dere har jo alltid vært lydige mens jeg var hos dere . Så vær det enda mer nå når jeg er borte , og arbeid på deres frelse med frykt og beven !
50002013	For det er Gud som virker i dere både å ville og å gjøre etter hans gode vilje .
50002014	Gjør alt uten misnøye og innvendinger ,
50002015	så dere kan være uklanderlige og rene , Guds barn uten feil , midt i en vrang og fordervet slekt . Dere skinner blant dem som lys i verden
50002016	og holder fast på livets ord , og jeg skal få den ros på Kristi dag at mitt strev og mitt livsverk ikke har vært forgjeves .
50002017	Om jeg nå selv skal ofres når jeg gjør min hellige tjeneste og bærer deres tro fram som et offer , så er jeg likevel glad og gleder meg sammen med dere alle .
50002018	Så må også dere være glade og glede dere sammen med meg .
50002019	Herren Jesus gir meg det håp at jeg snart kan sende Timoteus til dere , så jeg også kan bli oppmuntret av å høre hvordan det går med dere .
50002020	Jeg har ingen som ham , ingen som så oppriktig kan ha omsorg for dere .
50002021	Alle de andre tenker bare på sitt eget , ikke på Jesu Kristi sak .
50002022	Men dere vet at Timoteus har bestått sin prøve . Han har vært som en sønn for meg når vi sammen har gjort tjeneste for evangeliet .
50002023	Jeg håper å kunne sende ham til dere så snart jeg ser hvordan det går med min sak .
50002024	Og Herren har gjort meg trygg på at jeg snart skal komme selv .
50002025	Jeg har også funnet det nødvendig å sende Epafroditus tilbake til dere . Han er min bror , min medarbeider og stridskamerat , den utsending dere sendte for å hjelpe meg med det jeg trengte .
50002026	Han lengtet etter dere alle sammen og var urolig fordi dere hadde hørt at han var blitt syk .
50002027	Han var også virkelig syk , døden nær . Men Gud forbarmet seg over ham , ja , også over meg , så jeg ikke skulle få sorg på sorg .
50002028	Derfor er det nå desto mer om å gjøre for meg å sende ham til dere , for at dere skal ha gleden av å se ham igjen , og jeg kan ha mindre bekymring .
50002029	Ta imot ham i Herrens navn , med inderlig glede , og vis respekt for slike som han .
50002030	Det var på grunn av arbeidet for Kristus han var døden nær , da han satte livet på spill for å bøte på det som manglet i den hjelp dere har gitt meg .
50003001	For øvrig , brødre : Gled dere i Herren ! Jeg blir ikke trett av å gjenta det , og det er det tryggeste for dere .
50003002	Hold øye med hundene , med de onde arbeiderne , de som skamskjærer seg .
50003003	For det er vi som er de omskårne , vi som gjør vår tjeneste ved Guds Ånd ; vi har vår ros i Kristus Jesus og setter ikke vår lit til noe menneskelig .
50003004	Jeg har riktignok det jeg kan vise til av menneskelige fortrinn . Om noen mener at han kan stole på slikt , kan jeg det enda mer .
50003005	Jeg er omskåret på den åttende dag , er av Israels folk og Benjamins stamme , en hebreer født av hebreere , en fariseer i forholdet til loven ,
50003006	så brennende i min iver at jeg forfulgte kirken , uklanderlig i min rettferdighet etter loven .
50003007	Men det som før var en vinning for meg , ser jeg nå som et tap på grunn av Kristus .
50003008	Ja , jeg regner alt som tap , fordi det å kjenne Kristus Jesus , min Herre , er så mye mer verd . For hans skyld har jeg tapt alt , og jeg ser det som skrap for at jeg kan vinne Kristus
50003009	og være i ham . Her har jeg ikke min egen rettferdighet , den som loven gir , men den rettferdighet jeg får ved tro på Kristus , den som er fra Gud og bygger på tro .
50003010	Da kjenner jeg ham og kraften av hans oppstandelse , får del i hans lidelser og blir ham lik idet jeg dør som han —
50003011	måtte jeg bare nå fram til oppstandelsen fra de døde !
50003012	Jeg mener ikke at jeg alt har nådd dette eller allerede er fullkommen , men jeg jager fram mot det for å gripe det , fordi jeg selv er grepet av Kristus Jesus .
50003013	Brødre , jeg tror ikke om meg selv at jeg har grepet det . Men én ting gjør jeg : Jeg glemmer det som ligger bak og strekker meg etter det som er foran ,
50003014	og jager fram mot målet og den seierspris som Gud fra det høye har kalt oss til i Kristus Jesus .
50003015	Slik skal vi se det , alle vi som har nådd modenhet . Og om dere ser annerledes på noe , skal Gud gi dere klarhet også i det .
50003016	La oss bare , så langt vi er kommet , holde fram i samme spor !
50003017	Ha meg som forbilde , dere også , og se på dem som følger det eksempel vi har gitt dere .
50003018	Jeg har sagt det ofte og må si det igjen med tårer at det er mange som lever som fiender av Kristi kors .
50003019	De ender i fortapelsen , de har magen til gud og setter sin ære i det som er en skam for dem , og de er bare opptatt av jordiske ting .
50003020	Men vi har vår borgerrett i himmelen , og derfra venter vi Herren , Jesus Kristus , som frelser .
50003021	Han skal forvandle vårt svake og forgjengelige legeme så det blir likt det legeme han har i herligheten . For han har makt til å underlegge seg alt .
50004001	Derfor , mine elskede brødre , som jeg lengter etter , min glede og min æreskrans , stå fast i Herren , mine kjære !
50004002	Jeg sier til Evodia og Syntyke : Kom til enighet , som kristne !
50004003	Og så ber jeg deg , du som med rette heter Synzygus , om å hjelpe disse to . For de har kjempet med meg for evangeliet , sammen med Klemens og de andre medarbeiderne mine , de som har sine navn skrevet i livets bok .
50004004	Gled dere i Herren alltid ! Igjen vil jeg si : Gled dere !
50004005	La alle mennesker få merke at dere er vennlige . Herren er nær !
50004006	Vær ikke bekymret for noe ! Men la alt som ligger dere på hjertet , komme fram for Gud i bønn og påkallelse med takk !
50004007	Og Guds fred , som overgår all forstand , skal bevare deres hjerter og tanker i Kristus Jesus .
50004008	For øvrig , brødre : Alt som er sant , alt som er edelt , rett og rent , alt som er verd å elske og akte , all god gjerning og alt som fortjener ros , legg vinn på det !
50004009	Gjør det dere har lært og tatt imot , sett og hørt hos meg . Så skal fredens Gud være med dere .
50004010	Det var en stor glede for meg i Herren at dere igjen har maktet å tenke på det jeg trenger . Dere har nok også tenkt på det før , men da var det ikke mulig for dere å gjøre noe .
50004011	Jeg sier ikke dette fordi jeg led nød , for jeg har lært å nøye meg med det jeg har .
50004012	Jeg vet hva det er å ha det trangt , og hva det er å ha overflod . I alle ting er jeg innviet , både å være mett og å være sulten , ha overflod og lide nød .
50004013	Alt makter jeg i ham som gjør meg sterk .
50004014	Likevel var det rett av dere å hjelpe meg da jeg hadde det vanskelig .
50004015	Dere i Filippi vet at i den første tiden jeg forkynte evangeliet og hadde forlatt Makedonia , var dere den eneste menighet som førte regnskap med meg over gitt og mottatt .
50004016	Allerede da jeg var i Tessalonika , sendte dere meg både én og to ganger det jeg trengte .
50004017	Det er ikke slik at jeg er ute etter selve gaven . Jeg tenker på frukten av den , som skal bli rikelig godskrevet dere i regnskapet .
50004018	Med dette bekrefter jeg at alt er mottatt , nå har jeg overflod . Ja , jeg har mer enn nok , når jeg nå har fått det dere sendte med Epafroditus . Det var som en duft av et offer som Gud gjerne tar imot , og som er til hans behag .
50004019	Så skal min Gud , han som er så rik på herlighet i Kristus Jesus , gi dere alt dere trenger .
50004020	Vår Gud og Far være ære i all evighet ! Amen .
50004021	Hils hver og en av dem som er hellige i Kristus Jesus . Brødrene som er sammen med meg her , hilser dere .
50004022	Og alle de hellige hilser dere , særlig de som er i keiserens tjeneste .
50004023	Vår Herre Jesu Kristi nåde være med deres ånd !
51001001	Paulus , som etter Guds vilje er Kristi Jesu apostel , og vår bror Timoteus
51001002	hilser de hellige i Kolossæ , de troende brødre i Kristus . Nåde være med dere og fred fra Gud , vår Far !
51001003	Vi takker alltid Gud , vår Herre Jesu Kristi Far , når vi ber for dere .
51001004	For vi har hørt om deres tro på Kristus Jesus og om den kjærlighet dere har til alle de hellige ,
51001005	den som springer fram av håpet . Det dere håper på , ligger ferdig for dere i himmelen . Men alt nå har dere fått høre om det gjennom sannhetens ord , evangeliet ,
51001006	som er kommet til dere . For i hele verden bærer evangeliet frukt og utbrer seg , og det har det også gjort hos dere helt fra den dag dere fikk høre det og lærte Guds sanne nåde å kjenne .
51001007	Det var dette dere fikk lære av vår kjære medarbeider Epafras , han som er en trofast Kristi tjener i vårt sted .
51001008	Han har også fortalt oss om den kjærlighet Ånden har gitt dere .
51001009	Helt fra den dag vi fikk høre om dette , har vi ikke holdt opp med å be for dere . Vår bønn er at dere må bli fylt av kunnskap om Guds vilje og få all den visdom og innsikt som Ånden gir .
51001010	Da kan dere leve et liv som er Herren verdig , og som fullt ut er etter hans gode vilje . Da bærer dere frukt i all god gjerning og vokser i kjennskap til Gud .
51001011	Dere skal styrkes og få kraft , av den kraft som han i sin herlighet eier , så dere alltid er utholdende og tålmodige .
51001012	Og med glede skal dere takke Faderen , som satte dere i stand til å få del i den arven de hellige får i lyset .
51001013	For han har fridd oss ut av mørkets makt og satt oss over i sin elskede Sønns rike .
51001014	Og i ham har vi forløsningen , tilgivelse for syndene .
51001015	Han er den usynlige Guds ¬ bilde , den førstefødte , ¬ som står over alt det skapte .
51001016	For i ham er alt blitt skapt , i himmelen og på jorden , det synlige og usynlige , de som troner ¬ og de som hersker , både makter og myndigheter — alt er skapt ved ham og til ham .
51001017	Han er før alle ting , og alt består ved ham ,
51001018	han er hodet for legemet , ¬ som er kirken . Han er opphavet , den førstefødte av de døde , så han i ett og alt ¬ kan være den fremste .
51001019	Det var Guds vilje å la hele sin fylde ta bolig i ham ,
51001020	og ved ham forsone alle ting ¬ med seg selv , alt i himmelen og på jorden , da han skapte fred ¬ ved hans blod , på korset .
51001021	Også dere var en gang fremmede og fiender av Gud i sinn og tanke på grunn av deres onde gjerninger .
51001022	Men nå har han forsonet dere med seg selv , da Kristus led døden med sitt jordiske legeme . Hellige , uten feil og uangripelige ville han stille dere fram for seg .
51001023	Dere må bare bli stående i troen , grunnfestet og faste , uten å la dere rokke i det håp som evangeliet gir . Og evangeliet har dere hørt , for det er blitt forkynt for alle skapninger under himmelen , og jeg , Paulus , er blitt en tjener for det .
51001024	Nå gleder jeg meg over mine lidelser for dere , og det som ennå mangler i Kristi lidelser , utfyller jeg på min egen kropp ; jeg lider for hans legeme , kirken .
51001025	For den er jeg blitt en tjener i kraft av det forvalteroppdrag Gud har gitt meg hos dere : å fullføre tjenesten med Guds ord ,
51001026	den hemmelighet som har vært skjult fra evighet av og for alle slekter , men som nå er blitt åpenbart for hans hellige .
51001027	Gud ville kunngjøre for dem hvilken rikdom av herlighet denne hemmelighet betyr for folkeslagene : Kristus blant dere , håpet om herlighet !
51001028	Ham er det vi forkynner , og vi rettleder og underviser alle mennesker i den fulle visdom , for å føre hvert menneske fram til modenhet i Kristus .
51001029	For å nå dette mål arbeider og kjemper jeg i hans kraft , den som virker i meg med styrke .
51002001	Jeg vil dere skal vite hvor hardt jeg kjemper for dere og for dem i Laodikea og for alle de andre som ikke selv har sett meg .
51002002	Det jeg ønsker for dem , er at de skal få nytt mot , bli knyttet sammen i kjærlighet og nå fram til hele rikdommen av overbevisning og innsikt , så de kan fatte Guds hemmelighet , som er Kristus .
51002003	For i ham er alle visdommens og kunnskapens skatter skjult til stede .
51002004	Dette sier jeg nå for at ingen skal lure dere med sine overtalelseskunster .
51002005	For jeg er hos dere i tankene , selv om jeg er borte fra dere , og jeg gleder meg over å se den orden og den fasthet i troen på Kristus som rår blant dere .
51002006	Dere har tatt imot Kristus Jesus som Herre ; så må dere også leve i ham .
51002007	Vær rotfestet i ham og bygd på ham ! Stå faste i troen etter det dere har lært , rike på takk til Gud !
51002008	Pass på at ingen får fanget dere med visdomslære og tomt bedrag som hviler på menneskers tradisjoner og stammer fra grunnkreftene i verden , ikke fra Kristus .
51002009	I ham er hele guddomsfylden legemlig til stede ,
51002010	og i Kristus , som er hode for alle makter og myndigheter , har også dere fått del i denne fylde .
51002011	I ham ble dere omskåret , ikke med menneskehånd , men med Kristi omskjærelse , da dere la av det legeme som er under synden .
51002012	For i dåpen ble dere begravet sammen med ham , og i den ble dere også reist opp med ham , ved troen på den Guds kraft som reiste Kristus opp fra de døde .
51002013	Dere var døde på grunn av deres synder , uomskåret som dere var med deres onde natur . Men han gjorde dere levende sammen med Kristus , idet han tilgav oss alle våre synder .
51002014	Gjeldsbrevet som gikk imot oss på grunn av lovens bud , strøk han ut og tok det bort ved å nagle det til korset .
51002015	Han avvæpnet maktene og myndighetene og stilte dem fram til spott og spe da han triumferte over dem på korset .
51002016	Så la da ingen dømme dere for det dere spiser eller drikker , eller når det gjelder høytider , nymånedag eller sabbat .
51002017	Alt dette er bare et skyggebilde av det som skulle komme , men legemet er Kristi legeme .
51002018	La ikke seierskransen bli røvet fra dere av disse som gir seg av med det de kaller selvfornektelse , og med engledyrkelse , og holder seg til syner de har hatt . Med sine rent menneskelige tanker gjør de seg til uten grunn
51002019	og holder ikke fast på ham som er hodet . Men fra ham utgår hele legemets vekst slik Gud vil den skal være , og legemet støttes og holdes sammen av alle ledd og bånd .
51002020	Når dere med Kristus har dødd bort fra grunnkreftene i verden , hvordan kan dere da , som om dere ennå levde i verden , rette dere etter slike bud :
51002021	« Ta ikke » , « smak ikke » , « rør ikke » ?
51002022	Dette er bare menneskers bud og lærdommer . Disse ting er jo bestemt til å brukes og gå til grunne .
51002023	Slikt har riktignok ord på seg for å være visdom , både den selvgjorte fromheten , selvfornektelsen og mishandlingen av kroppen . Men det har ingen verdi , det tjener bare til å tilfredsstille menneskets syndige natur .
51003001	Er dere da reist opp med Kristus , så søk det som er der oppe , hvor Kristus sitter ved Guds høyre hånd .
51003002	La sinnet være vendt mot det som er der oppe , ikke mot det som er på jorden .
51003003	Dere er jo døde , og deres liv er skjult med Kristus i Gud .
51003004	Men når Kristus , vårt liv , åpenbarer seg , da skal også dere åpenbares i herlighet sammen med ham .
51003005	Så la da det jordiske i dere dø : hor , urenhet , lidenskaper , ondt begjær og pengejag , som ikke er annet enn avgudsdyrkelse .
51003006	Det er slikt som gjør at Guds vrede rammer de ulydige .
51003007	Til dem hørte også dere den gang dere levde i disse syndene .
51003008	Men nå må dere legge av alt slikt : sinne , hissighet , ondskap , spott og rått snakk .
51003009	Og lyv ikke for hverandre ! For dere har lagt av det gamle menneske og dets gjerninger
51003010	og kledd dere i det nye menneske , det som stadig fornyes etter sin skapers bilde og lærer ham å kjenne .
51003011	Her er ikke greker eller jøde , omskåret eller uomskåret , utlending , skyter , slave eller fri ; her er Kristus alt og i alle .
51003012	Dere er Guds utvalgte , helliget og elsket av ham . Kle dere derfor i inderlig medfølelse , godhet og ydmykhet . Ta dere ikke selv til rette , men strekk dere langt ,
51003013	så dere bærer over med hverandre og tilgir hverandre , hvis den ene har noe å bebreide den andre . Som Herren har tilgitt dere , skal dere tilgi hverandre .
51003014	Og over alt dette , kle dere i kjærlighet , som er det bånd som binder sammen og fullender .
51003015	La Kristi fred råde i hjertene , for til det ble dere kalt da dere ble ett legeme . Og vær takknemlige !
51003016	La Kristi ord få rikelig plass hos dere , så dere med visdom kan lære og rettlede hverandre , med salmer , hymner og åndelige sanger ; syng for Gud av et takknemlig hjerte .
51003017	Og la alt dere sier og gjør , skje i Herren Jesu navn , med takk til Gud Fader ved ham .
51003018	Dere hustruer skal underordne dere under deres menn , som det sømmer seg for kristne .
51003019	Dere menn skal elske deres hustruer og ikke være harde mot dem .
51003020	Dere barn skal være lydige mot foreldrene deres i alle ting , for det er Herrens gode vilje .
51003021	Dere fedre skal ikke behandle barna slik at de blir forbitret og mister motet .
51003022	Dere slaver skal adlyde deres jordiske herrer i alle ting . Vær ikke øyentjenere som bare vil gjøre mennesker til lags , men adlyd dem av et oppriktig hjerte og i frykt for Herren .
51003023	Alt dere gjør , skal dere gjøre villig , som for Herren og ikke for mennesker .
51003024	For dere vet at Herren skal gi dere sin arv som lønn . Kristus skal være den herre dere tjener .
51003025	Men den som gjør urett , skal få lønn som fortjent , her er det ikke forskjell på folk .
51004001	Dere som er herrer over slaver , skal behandle dem rett og rettferdig , for dere vet at også dere har en herre i himmelen .
51004002	Vær utholdende i bønn , våk og be , med takk til Gud !
51004003	Be også for oss , at Gud må åpne en dør for Ordet , så vi kan forkynne Kristi hemmelighet ; for dens skyld sitter jeg nå i fengsel .
51004004	Be om at jeg må få kunngjøre den slik som jeg skal .
51004005	Vis forstand i omgang med dem som står utenfor , og kjøp den rette tid .
51004006	Tal alltid vennlige ord , men la dem ha salt og kraft , så dere vet hvordan dere skal svare hver enkelt .
51004007	Tykikus skal fortelle dere alt om hvordan det går med meg . Han er en kjær bror og en trofast tjener og medarbeider for Herren .
51004008	Jeg sender ham til dere nettopp for at dere skal få høre hvordan det er med oss , og for at han skal gi dere nytt mot .
51004009	Sammen med ham sender jeg Onesimus , den trofaste og kjære bror som er fra deres by . Disse to kan fortelle dere alt herfra .
51004010	Aristark , min medfange , hilser dere , og det samme gjør Markus , fetter til Barnabas . Dere har fått beskjed om ham ; ta godt imot ham hvis han kommer .
51004011	Jesus , som har tilnavnet Justus , hilser også . Disse tre er de eneste jødekristne som arbeider sammen med meg for Guds rike , og de har vært til stor trøst for meg .
51004012	Epafras , som kommer fra deres egen menighet , hilser dere . Han er Kristi Jesu tjener og kjemper alltid for dere i bønn , for at dere skal bli stående , modne og fullt visse om alt som er Guds vilje .
51004013	Jeg kan bevitne at han strever og arbeider for dere og for dem i Laodikea og Hierapolis .
51004014	Vår kjære Lukas , legen , hilser dere , like ens Demas .
51004015	Hils brødrene i Laodikea , likeså Nymfa og menigheten som samles hjemme hos henne .
51004016	Når dette brevet er lest opp hos dere , så sørg for at det også blir lest opp i menigheten i Laodikea , og at dere leser det brevet mitt som dere får fra Laodikea .
51004017	Si til Arkippus : Pass på den tjenesten du har fått for Herren , så du fullfører den .
51004018	Hilsen med min egen , Paulus ’ hånd . Glem ikke mine lenker ! Nåden være med dere !
52001001	Paulus , Silvanus og Timoteus hilser menigheten i Tessalonika , som har sitt liv i Gud Fader og i Herren Jesus Kristus . Nåde og fred være med dere !
52001002	Vi takker alltid Gud for dere alle når vi nevner dere i våre bønner .
52001003	For vår Gud og Fars ansikt husker vi på dere og tenker stadig på hvordan deres tro viser seg i gjerning , deres kjærlighet i arbeid , og deres håp til vår Herre Jesus Kristus i utholdenhet .
52001004	Vi vet jo , brødre , som Gud elsker , at dere er utvalgt .
52001005	For da vi forkynte evangeliet hos dere , skjedde det ikke bare i ord , men også i kraft , ved Den Hellige Ånd og med full overbevisning . Dere vet selv hvordan vi opptrådte hos dere ; vi tenkte bare på dere .
52001006	Og dere tok oss , ja , Herren selv , til forbilde , og under store trengsler tok dere imot Ordet med den glede som Den Hellige Ånd gir .
52001007	Slik ble dere et eksempel for alle dem som tror , både i Makedonia og i Akaia .
52001008	For fra dere har Herrens ord tont ut , ikke bare i Makedonia og Akaia , men alle steder har folk hørt om deres tro på Gud , så vi ikke behøver å si noe .
52001009	De forteller selv hvordan vi ble mottatt hos dere . Dere vendte om til Gud fra avgudene , for å tjene den levende og sanne Gud
52001010	og vente på hans Sønn fra himmelen , han som Gud reiste opp fra de døde , Jesus , som redder oss fra den vredesdom som kommer .
52002001	Dere vet selv , brødre , at vårt besøk hos dere ikke var forgjeves .
52002002	Enda vi like før hadde vært utsatt for lidelser og mishandling i Filippi — noe dere kjenner til — fikk vi av vår Gud frimodighet til å tale Guds evangelium til dere , selv om det var en hard kamp .
52002003	Vår forkynnelse skyldes ikke villfarelse eller urene motiver , og vi farer heller ikke med falskhet .
52002004	Nei , vi er prøvet av Gud , og han har betrodd oss evangeliet ; derfor taler vi ikke for å gjøre mennesker til lags , men for å gjøre som Gud vil , han som prøver våre hjerter .
52002005	For vi opptrådte aldri med smigrende ord , det vet dere , heller ikke med baktanker om å slå mynt på dere , Gud er vårt vitne .
52002006	Vi søkte ikke ære av mennesker , verken av dere eller noen annen ,
52002007	selv om vi som Kristi apostler kunne ha gjort vår myndighet gjeldende . Isteden var vi milde mot dere , som når en mor steller med sine barn .
52002008	Vi var blitt inderlig glad i dere og ville gjerne gi dere , ikke bare Guds evangelium , men også vårt eget liv . Så mye holdt vi av dere .
52002009	Dere husker , brødre , hvordan vi arbeidet og slet : Vi forkynte Guds evangelium for dere , og samtidig arbeidet vi natt og dag for ikke å ligge noen til byrde .
52002010	Dere og Gud selv kan bevitne at vårt liv blant dere troende var hellig , rettskaffent og uklanderlig .
52002011	Dere vet også at vi formante hver og en av dere som en far gjør med sine barn ;
52002012	vi satte mot i dere og bad dere inntrengende om å føre et liv verdig for Gud , som kaller dere til sitt rike og sin herlighet .
52002013	Og derfor takker vi alltid Gud : Da dere fikk overgitt det Guds ord som vi forkynte , tok dere imot det , ikke som menneskeord , men som det Guds ord det i sannhet er . Det virker nå med sin kraft i dere som tror .
52002014	Brødre , dere har gått i samme spor som Guds menigheter i Judea , de som har sitt liv i Kristus Jesus . For dere har måttet tåle det samme av egne landsmenn som de har måttet tåle av jødene ,
52002015	de som drepte Herren Jesus og profetene og har forfulgt oss . De er ikke etter Guds vilje og står alle mennesker imot ,
52002016	fordi de hindrer oss i å tale til hedningene , så de kan bli frelst . Slik fyller de sine synders mål . Men vredesdommen har til sist nådd dem .
52002017	For en kort tid ble vi tatt fra dere , brødre — dere var ute av øye , men ikke av sinn . Men vår lengsel etter dere ble så sterk at vi ble stadig mer ivrige etter å se dere igjen .
52002018	Derfor ville vi besøke dere igjen ; jeg , Paulus , forsøkte både én og to ganger , men Satan hindret oss .
52002019	For hvem skal vel være vårt håp , vår glede og vår hederskrans om ikke dere , den dagen vår Herre Jesus kommer , og vi står for hans åsyn ?
52002020	Ja , dere er vår ære og vår glede !
52004001	For øvrig , brødre , ber og formaner vi dere i Herren Jesus : Dere har mottatt og lært av oss hvordan dere bør leve og være Gud til behag , og slik lever dere allerede . Men dere må gjøre enda større fremskritt i dette !
52004002	Dere vet jo hvilke påbud vi gav dere fra Herren Jesus .
52004003	For dette er Guds vilje — deres helliggjørelse : Dere skal holde dere borte fra hor ;
52004004	enhver skal vite å vinne seg sin egen hustru i hellighet og ære ,
52004005	ikke i sanselig begjær som hedningene ; de kjenner jo ikke Gud .
52004006	Og ingen må gjøre sin bror urett eller bedra ham i disse ting . Herren straffer alt slikt , det har vi tidligere sagt og lagt dere på sinne .
52004007	For Gud kalte oss ikke til urenhet , men til et hellig liv .
52004008	Derfor , den som avviser dette , avviser ikke et menneske , men Gud , han som gir dere sin Hellige Ånd .
52004009	Om kjærligheten til brødrene behøver vi ikke skrive til dere , for dere har selv lært av Gud å elske hverandre .
52004010	Og dere viser denne kjærlighet mot alle brødrene i hele Makedonia . Like fullt formaner vi dere , brødre , til å gjøre enda større fremskritt .
52004011	Dere skal sette deres ære i å føre et stillferdig liv , passe deres egne plikter og arbeide med hendene , slik vi har pålagt dere .
52004012	Da kan dere leve som det sømmer seg i forholdet til dem som står utenfor , og ikke trenge hjelp av noen .
52004013	Brødre , vi vil ikke at dere skal være uten kunnskap om dem som er sovnet inn i døden ; for dere skal ikke sørge som de andre , de som er uten håp .
52004014	For så sant vi tror at Jesus døde og stod opp , så skal Gud ved Jesus også føre dem som er sovnet inn , fram sammen med ham .
52004015	Dette sier vi dere med et ord fra Herren : Vi som nå lever og blir tilbake til Herren kommer , skal slett ikke komme før dem som er sovnet inn .
52004016	For når befalingen lyder , og det høres et rop fra overengelen og støt i Guds basun , da skal Herren selv stige ned fra himmelen . Og de som døde i troen på Kristus , skal først stå opp .
52004017	Deretter skal vi som er blitt tilbake og fremdeles lever , sammen med dem bli rykket opp i skyene , i luften , for å møte Herren . Og så skal vi være sammen med Herren for alltid .
52004018	Trøst da hverandre med disse ord !
52005001	Men om tider og tidspunkt behøver vi ikke å skrive til dere , brødre .
52005002	For dere vet godt at Herrens dag kommer som en tyv om natten .
52005003	Når de sier : « Fred og ingen fare » , da kommer plutselig undergangen over dem , brått som veer over en kvinne som skal føde . Og de skal ikke slippe unna .
52005004	Men dere , brødre , er ikke i mørket , så dagen skulle overrumple dere som en tyv .
52005005	For dere er alle lysets barn og dagens barn ; vi hører ikke natten eller mørket til .
52005006	Så la oss da ikke sove som de andre , men våke og være edrue .
52005007	De som sover , sover om natten , og de som drikker seg fulle , gjør det om natten .
52005008	Men vi som hører dagen til , la oss være våkne , ha tro og kjærlighet som brynje og håpet om frelse som hjelm .
52005009	For Gud har ikke bestemt oss til vrede , men til å vinne frelse ved vår Herre Jesus Kristus .
52005010	Han døde for oss for at vi , enten vi våker eller sover , skal leve sammen med ham .
52005011	Derfor må dere oppmuntre og oppbygge hverandre , som dere også gjør .
52005012	Vi ber dere , brødre , å vise dem anerkjennelse som arbeider blant dere , de som er deres forstandere i Herren og formaner dere .
52005013	Dere skal elske dem og sette dem overmåte høyt på grunn av den gjerning de har . Og hold fred med hverandre !
52005014	Vi formaner dere , brødre : Vis til rette dem som lever et uordentlig liv , sett mot i de motløse , ta dere av de svake , og vær overbærende mot alle .
52005015	La ingen gjengjelde ondt med ondt , men strev etter å gjøre godt mot hverandre , ja , mot alle .
52005016	Vær alltid glade ,
52005017	be stadig ,
52005018	takk Gud under alle forhold ! For dette er Guds vilje med dere i Kristus Jesus .
52005019	Slokk ikke Ånden ,
52005020	forakt ikke profetord ,
52005021	men prøv alt og hold fast på det gode ,
52005022	og hold dere borte fra ondskap av alle slag .
52005023	Må han , fredens Gud , hellige dere helt igjennom , og må deres ånd , sjel og legeme bli bevart uskadd , så dere kan være uklanderlige når vår Herre Jesus Kristus kommer .
52005024	Han som kaller dere , er trofast ; han skal gjøre det .
52005025	Brødre , be for oss !
52005026	Hils alle brødrene med hellig kyss !
52005027	For Herrens skyld ber og pålegger jeg dere at dette brevet leses opp for alle brødrene .
52005028	Vår Herre Jesu Kristi nåde være med dere !
53001001	Paulus , Silvanus og Timoteus hilser menigheten i Tessalonika , som har sitt liv i Gud , vår Far , og Herren Jesus Kristus .
53001002	Nåde være med dere og fred fra Gud Fader og Herren Jesus Kristus !
53001003	Vi må alltid takke Gud for dere , brødre . Det er bare hva rett er , for troen vokser stadig hos dere , og den innbyrdes kjærlighet blir større hos hver og en av dere .
53001004	Derfor kan vi med stolthet tale om dere i de andre Guds menigheter på grunn av den utholdenhet og tro dere viser midt i alle de forfølgelser og trengsler dere må tåle .
53001005	Dette er et varsel om Guds rettferdige dom . Når den kommer , skal dere finnes verdige til å få Guds rike , som dere nå lider for .
53001006	For dette er rettferdig i Guds øyne : Dem som volder dere trengsler , skal han gi trengsler til gjengjeld ,
53001007	og dere som lider trengsler , skal han gi lindring sammen med oss . Slik skal det gå til når Herren Jesus åpenbarer seg fra himmelen sammen med sine engler i makt og velde .
53001008	Han kommer med flammende ild og fører straff over dem som ikke kjenner Gud og som ikke er lydige mot vår Herre Jesu evangelium .
53001009	Deres straff blir en evig fortapelse borte fra Herrens ansikt og fra hans herlighet og makt ,
53001010	den dag han kommer for å bli lovprist blant sine hellige og bli hyllet blant alle som tror . Og dere har trodd det vitnesbyrd vi brakte dere .
53001011	Derfor ber vi alltid for dere at vår Gud må gjøre dere verdige til det kall dere har fått , gi dere en hel og full vilje til det gode og med sin makt fullføre troens gjerning hos dere .
53001012	Da skal vår Herre Jesu navn bli æret hos dere , og dere skal få del i hans ære , i kraft av vår Guds og Herren Jesu Kristi nåde .
53002001	Når det gjelder vår Herre Jesu Kristi komme og hvordan vi skal samles hos ham , ber vi dere om dette , brødre :
53002002	La dere ikke så lett drive fra vett og sans , og bli ikke skremt , verken av åndsåpenbaringer , av påstander , eller av brev som sies å være fra oss , om at Herrens dag alt er kommet .
53002003	La ingen bedra dere på noe vis ! For først må frafallet komme og Den Lovløse komme til syne , han som ender i fortapelse .
53002004	Han er den som står imot og opphøyer seg mot alt som tilbes og kalles gud . Ja , han tar sete i Guds tempel og gjør seg selv til gud .
53002005	Husker dere ikke at jeg sa dette da jeg var hos dere ?
53002006	Dere vet også hva som nå holder igjen , slik at han først står fram når tiden er inne .
53002007	Lovløshetens hemmelighet er alt virksom med sin kraft , men han som ennå holder igjen , må først bli tatt bort .
53002008	Da skal Den Lovløse komme til syne . Men den dagen Herren Jesus kommer i sin herlighet , skal han utrydde ham med pusten fra sin munn og tilintetgjøre ham .
53002009	Når Den Lovløse kommer , har han sin kraft fra Satan , og han opptrer med stor makt og med under og falske tegn .
53002010	Med all slags urett forfører han dem som går fortapt , fordi de ikke tok imot og elsket sannheten , så de kunne bli frelst .
53002011	Derfor sender Gud over dem en villfarelse som virker i dem så de tror løgnen .
53002012	Og slik skal de få sin dom , alle de som ikke trodde på sannheten , men hadde sin glede i uretten .
53002013	Brødre , som er elsket av Herren , vi må alltid takke Gud for dere . Gud utvalgte dere fra begynnelsen av til å bli frelst . For dere ble helliget ved Ånden og trodde på sannheten .
53002014	Dette kalte han dere til gjennom det evangelium vi forkynner , for at dere skal få vår Herre Jesu Kristi herlighet .
53002015	Så stå da fast , brødre , og ta vare på det som dere har mottatt og lært av oss , enten muntlig eller i brev .
53002016	Vår Herre Jesus Kristus selv og Gud , vår Far , som har elsket oss og i sin nåde gitt oss en evig trøst og et godt håp ,
53002017	han gi deres hjerte mot og styrke til alt godt i ord og gjerning !
53003001	Til slutt , brødre : Be for oss at Herrens ord må få fritt løp og bli holdt i ære , slik som hos dere .
53003002	Og be for oss at vi må bli reddet fra vrange og onde mennesker ; for det er ikke alle som tror .
53003003	Men Herren er trofast , han skal styrke dere og bevare dere fra det onde .
53003004	Og Herren gir oss den tillit til dere at dere gjør og fortsatt vil gjøre det vi gir påbud om .
53003005	Må Herren lede dere fram til Guds kjærlighet og Kristi tålmod !
53003006	Vi pålegger dere , brødre , i Herren Jesu Kristi navn å trekke dere tilbake fra enhver bror som fører et uordentlig liv og ikke retter seg etter den overlevering som dere mottok fra oss .
53003007	Dere vet selv hvordan dere må leve for å ha oss til forbilde . For vi førte ikke et uordentlig liv hos dere ,
53003008	og heller ikke fikk vi maten hos noen uten å betale . Vi arbeidet natt og dag , vi strevde og slet for ikke å bli til byrde for noen av dere .
53003009	Vi har nok full rett til underhold , men vi ville gi dere et eksempel , så dere kunne gå i vårt fotspor .
53003010	For vi gav dere dette påbud da vi var hos dere : Den som ikke vil arbeide , skal heller ikke spise .
53003011	Vi hører nemlig at noen hos dere fører et uordentlig liv , de passer ikke sitt arbeid , men driver med unyttige ting .
53003012	Slike brødre pålegger og formaner vi i Herren Jesu Kristi navn at de skal arbeide i stillhet og tjene sitt eget brød .
53003013	Men dere , brødre : Bli ikke trette av å gjøre det som er rett .
53003014	Og hvis noen ikke vil adlyde det vi har sagt i dette brevet , så merk dere hvem det er . Ha ikke noe med ham å gjøre , så han kan gå i seg selv .
53003015	Se bare ikke på ham som en fiende , men vis ham til rette som en bror .
53003016	Må han , fredens Herre , gi dere sin fred , alltid og på alle måter . Herren være med dere alle !
53003017	Her skriver jeg , Paulus , min hilsen med egen hånd . Dette er kjennemerket i alle brev , slik er min håndskrift .
53003018	Vår Herre Jesu Kristi nåde være med dere alle !
54001001	Paulus , som er Kristi Jesu apostel etter befaling fra Gud , vår frelser , og fra Kristus Jesus , vårt håp ,
54001002	hilser Timoteus , sin ekte sønn i troen . Nåde , miskunn og fred fra Gud Fader og Kristus Jesus , vår Herre !
54001003	Da jeg drog til Makedonia , bad jeg deg bli i Efesos , for at du skulle forby visse folk å fare med annen lære .
54001004	Du skal si til dem at de ikke må gi seg av med myter og endeløse ættetavler . For slikt fører bare til spekulasjoner og tjener ikke Guds frelsesplan ; den er for troen .
54001005	Men målet for dette påbud er den kjærlighet som springer fram av et rent hjerte , en god samvittighet og en oppriktig tro .
54001006	Noen har forvillet seg bort fra dette mål og har havnet i tomt snakk .
54001007	De vil være lovlærere , men forstår verken det de selv sier eller de spørsmål de uttaler seg så selvsikkert om .
54001008	Men vi vet at loven er god så sant den brukes etter lovens hensikt .
54001009	Vi må huske at loven ikke er gitt for den rettferdige , men for lovbrytere og oppsetsige , for ugudelige og syndere , folk uten respekt for det hellige , verdslige , slike som slår sin far eller mor , mordere ,
54001010	menn som driver hor eller har utuktig omgang med menn , for slavehandlere , løgnere og dem som sverger falskt , og hva det ellers kan være som strider mot den sunne lære .
54001011	Dette sier jeg i samsvar med evangeliet om den salige Guds herlighet , det som er betrodd meg .
54001012	Jeg takker ham som gjorde meg sterk , Kristus Jesus , vår Herre , for at han viste meg tillit og satte meg til tjenesten ,
54001013	jeg som tidligere spottet , forfulgte og brukte vold . Men han var barmhjertig mot meg , for i min vantro visste jeg ikke hva jeg gjorde .
54001014	Og vår Herres nåde har vært overstrømmende rik og har gitt meg tro og kjærlighet i Kristus Jesus .
54001015	Det er et troverdig ord , vel verdt å ta imot : Kristus Jesus kom til verden for å frelse syndere ; og blant dem er jeg den største .
54001016	Men når jeg fikk barmhjertighet , var det for at Jesus Kristus først skulle vise hele sin tålmodighet på meg , til et forbilde for dem som senere skulle komme til tro på ham og få evig liv .
54001017	Han som er konge i evighet , den uforgjengelige , usynlige , eneste Gud , ham være pris og ære i all evighet ! Amen .
54001018	Min sønn Timoteus , å forkynne dette er den oppgave jeg overgir deg , i samsvar med de profetord som før er talt til deg . Ved dem skal du stride den gode strid ,
54001019	i tro og med en god samvittighet . Noen har kastet fra seg den gode samvittighet og har lidd skibbrudd på troen .
54001020	Til dem hører Hymeneus og Aleksander , som jeg har overgitt til Satan så de skal tuktes til å holde opp med å spotte .
54002001	Og nå formaner jeg dere framfor alt å bære fram bønner og påkallelse , forbønner og takk for alle mennesker .
54002002	Be for konger og alle som har en høy stilling , så vi kan føre et stille og fredelig liv , som er preget av gudsfrykt og vinner respekt .
54002003	Dette er rett og godt for Gud , vår frelser ,
54002004	han som vil at alle mennesker skal bli frelst og lære sannheten å kjenne .
54002005	For det er én Gud og én mellommann mellom Gud og mennesker : mennesket Kristus Jesus ,
54002006	som gav seg selv som løsepenge for alle . Slik var hans vitnesbyrd da tiden var inne ,
54002007	og for det er jeg satt til herold og apostel . Dette er sant , jeg lyver ikke . Jeg er en lærer for folkeslagene i tro og sannhet .
54002008	Og nå vil jeg at mennene på ethvert sted der de holder bønn , skal løfte rene hender , uten sinne og strid .
54002009	Likeså vil jeg at kvinnene skal ha en fin fremtreden ; de skal ikke pynte seg utfordrende , men sømmelig , ikke med flotte frisyrer , gullsmykker , perler eller dyre klær .
54002010	Deres pryd skal være gode gjerninger , slik det passer seg for kvinner som vil leve gudfryktig .
54002011	En kvinne skal ta imot læren i taushet ; hun skal underordne seg .
54002012	Jeg tillater ikke en kvinne å opptre som lærer , heller ikke å være herre over mannen ; hun skal være stille .
54002013	For Adam ble skapt først og så Eva .
54002014	Og Adam ble ikke forført , men kvinnen lot seg forføre og brøt budet .
54002015	Men hun skal bli frelst , igjennom sin barnefødsel , så sant hun holder fast ved tro , kjærlighet og helliggjørelse og lever som det sømmer seg .
54003001	Dette er et troverdig ord : Om noen vil ha et tilsynsembete , så er det en verdifull gjerning han ønsker seg .
54003002	Derfor må en tilsynsmann være uklanderlig , én kvinnes mann , nøktern , besindig , høvisk , gjestfri , dyktig til å lære andre ,
54003003	ikke drikkfeldig eller voldsom , men overbærende , ikke kranglevoren eller pengekjær .
54003004	Han skal kunne lede sitt eget hus på en god måte , så hans barn viser lydighet og respekt .
54003005	Dersom han ikke klarer å lede sitt eget hus , hvordan kan han da ha omsorg for Guds menighet ?
54003006	Han må ikke være nyomvendt , for da kan han bli innbilsk og komme under samme dom som djevelen .
54003007	Han må ha godt ord på seg blant de utenforstående , så han ikke utsettes for spott og faller i djevelens snare .
54003008	Likeså skal diakonene være aktede menn , som står ved sitt ord , ikke ligger under for drikk og ikke er ute etter skammelig vinning .
54003009	De skal eie troens hemmelighet i en ren samvittighet .
54003010	Men også de skal først prøves , og dersom det ikke er noe å utsette på dem , skal de settes til tjenesten .
54003011	Likeså med kvinnene ; de skal være vel ansett , ikke fare med sladder , men være edruelige og pålitelige i alt .
54003012	En diakon skal være én kvinnes mann , og han skal lede barn og familie på en god måte .
54003013	For diakoner som har utført sin tjeneste godt , vinner seg en aktet stilling og får stor frimodighet i troen på Kristus Jesus .
54003014	Jeg skriver dette til deg , enda jeg håper å komme tilbake snart .
54003015	Men hvis det drar ut , vil jeg du skal vite hvordan en skal ferdes i Guds hus , som er den levende Guds menighet , sannhetens støtte og grunnvoll .
54003016	Det må alle bekjenne , at gudsfryktens hemmelighet er stor : Han ble åpenbart ¬ i menneskers skikkelse , vant sin rett i Ånden , ble sett av engler , forkynt for folkene , trodd i verden , tatt opp i herlighet .
54004001	Ånden sier med klare ord at i de siste tider skal noen falle fra troen . De skal holde seg til ånder som fører vill , og til lærdommer som stammer fra onde makter .
54004002	De blir bedratt av løgnaktige hyklere som er brennemerket i sin samvittighet .
54004003	Disse nekter folk å gifte seg og krever at en skal holde seg borte fra visse slag mat , enda Gud har skapt dette for at de som tror og kjenner sannheten , skal ta imot det med takk .
54004004	For alt det Gud har skapt , er godt , og ingen ting er forkastelig når det mottas med takk .
54004005	Det blir helliget ved Guds ord og bønn .
54004006	Når du gjør dette klart for brødrene , er du en god Kristi Jesu tjener som nærer seg ved troens og den gode læres ord ; denne lære har du alltid fulgt .
54004007	Men de ugudelige mytene , som bare er tomt snakk , skal du vise fra deg . Øv deg heller i gudsfrykt .
54004008	For kroppslig øving er nyttig til noe , men gudsfrykten er nyttig til alt . Den har i seg løfte både for dette liv og for det som kommer .
54004009	Dette er et troverdig ord , vel verdt å ta imot .
54004010	Derfor er det vi arbeider og strider . Vi har satt vårt håp til den levende Gud , som er alle menneskers frelser , men først og fremst de troendes .
54004011	Dette skal du pålegge og lære .
54004012	La ingen forakte deg fordi du er ung , men vær et forbilde for de troende i ord og gjerning , i kjærlighet , troskap og renhet .
54004013	Inntil jeg kommer , skal du særlig ta deg av skriftlesningen , forkynnelsen og undervisningen .
54004014	Forsøm ikke den nådegave som er i deg , den du fikk på grunnlag av profetiske ord , da de eldstes råd la sine hender på deg .
54004015	Ta deg av alt dette , lev i det , så alle kan se at du gjør fremskritt .
54004016	Gi akt på deg selv og din gjerning som lærer . Fortsett med dette ! For når du gjør det , skal du frelse både deg selv og dem som hører deg .
54005001	Du skal ikke tale hardt til en gammel mann . Når du formaner ham , så tal til ham som til en far . Yngre menn skal du behandle som brødre ,
54005002	eldre kvinner som mødre og yngre kvinner som søstre , i renhet .
54005003	Enker skal du hedre og støtte , de som virkelig er enker .
54005004	Men har en enke barn eller barnebarn , er det de som først må lære å vise sin gudsfrykt i sin egen familie og gjøre gjengjeld mot de gamle . For dette er etter Guds vilje .
54005005	Den som da virkelig er enke og står alene , hun har satt sitt håp til Gud og lever i bønn og påkallelse natt og dag .
54005006	Men den som bare vil nyte livet , hun er levende død .
54005007	Også dette skal du innskjerpe , så ingen får noe å utsette på dem .
54005008	En som ikke har omsorg for sine nærmeste og særlig for sin egen familie , har fornektet troen og er verre enn en vantro .
54005009	Bare den som har fylt seksti år , kan innskrives blant menighetens enker . Hun må ha vært én manns hustru ,
54005010	være kjent for sine gode gjerninger , ha oppdratt barn , vist gjestfrihet og vasket de kristnes føtter , ha gitt hjelp til dem som er i nød , og i det hele lagt vinn på å gjøre godt .
54005011	Men yngre enker skal du ikke godta . For de blir kanskje grepet av begjær og vil gifte seg , og da gjør de Kristus imot ;
54005012	for de får den dom over seg at de har brutt det løfte de først gav .
54005013	Dessuten har de ikke noe å gjøre og venner seg til å springe omkring i husene . Ja , det er ikke nok med at de ingen ting gjør ; de farer også med sladder og blander seg opp i ting som ikke angår dem , og snakker om slikt som ikke passer seg .
54005014	Jeg vil derfor at de unge enkene skal gifte seg igjen , få barn og styre sitt hus , så de ikke blir utsatt for spott og motstanderen får slippe til .
54005015	Noen har allerede vendt seg bort og fulgt Satan .
54005016	Om en troende kvinne har enker hos seg , skal hun sørge for dem og ikke belaste menigheten ; så kan menigheten ta seg av de enkene som står alene .
54005017	Eldste som er gode menighetsforstandere , fortjener dobbel belønning , framfor alt de som arbeider med forkynnelse og undervisning .
54005018	For Skriften sier : Du skal ikke sette muleband på en okse som tresker , og : Arbeideren er sin lønn verd .
54005019	Anklager mot en eldste skal du ikke godta hvis det ikke finnes to eller tre vitner .
54005020	Dem som synder , skal du irettesette i alles nærvær til skrekk og advarsel for andre .
54005021	Jeg pålegger deg for Guds og Jesu Kristi ansikt og for de utvalgte engler at du skal overholde dette , uten fordommer og uten å være partisk .
54005022	Vær ikke for snar til å legge hendene på noen , og bli ikke medskyldig i andres synder . Hold deg selv ren .
54005023	Drikk ikke lenger bare vann , men bruk litt vin for din mage og fordi du så ofte er syk .
54005024	Noen menneskers synder er synlige for alle og går foran dem til dommen , hos andre følger de etter .
54005025	På samme måte er også de gode gjerninger synlige , og er de det ikke , skal de komme for dagen .
54006001	Alle som er slaver og er under åket , skal vise sine herrer den respekt de har krav på , for at ikke Guds navn og læren skal bli spottet .
54006002	Og de slaver som har troende herrer , skal ikke vise dem mindre aktelse fordi de er brødre . Nei , de skal tjene dem desto ivrigere , fordi de er trofaste og elskede brødre som legger vinn på å gjøre godt . Slik må du lære og formane .
54006003	Om noen farer med en annen lære og ikke holder fast ved vår Herre Jesu Kristi sunne ord og den lære som hører gudsfrykten til ,
54006004	da er han hovmodig og skjønner ingen ting . Han er bare syk etter diskusjoner og strid , og dette skaper misunnelse , ufred , beskyldninger , onde mistanker
54006005	og stadig krangel mellom mennesker som har mistet dømmekraften og er kommet bort fra sannheten ; de mener gudsfrykten er en vei til vinning .
54006006	Ja , gudsfrykt med nøysomhet er en stor vinning .
54006007	For vi har ikke hatt noe med oss til verden , og kan heller ikke ta noe med oss herfra .
54006008	Har vi mat og klær , skal vi nøye oss med det .
54006009	De som vil bli rike , faller i fristelser og snarer og gripes av mange slags tåpelige og skadelige begjær , som styrter mennesker ned i undergang og fortapelse .
54006010	For kjærlighet til penger er en rot til alt ondt . Drevet av pengebegjær er mange ført vill og er kommet bort fra troen , og har påført seg selv mange lidelser .
54006011	Men du , Guds mann , hold deg borte fra alt dette og jag etter rettferdighet , gudsfrykt , tro , kjærlighet , utholdenhet og tålsomhet .
54006012	Strid troens gode strid og grip det evige liv som du er kalt til , og som du bekjente deg til da du avla den gode bekjennelse for mange vitner .
54006013	For Guds ansikt , han som gir alle ting liv , og for Kristus Jesus , som avla den gode bekjennelse for Pontius Pilatus , pålegger jeg deg :
54006014	Ta vare på ditt oppdrag så det holdes rent og uangripelig helt til vår Herre Jesus Kristus kommer i herlighet .
54006015	Det skal han la oss få se i rette tid , han som er den salige og eneste mektige , kongenes konge og herrenes herre ,
54006016	den eneste som er udødelig , og som bor i et lys dit ingen kan komme , han som intet menneske har sett og heller ikke kan se . Ham tilhører ære og evig makt ! Amen .
54006017	Du skal innskjerpe for dem som er rike i denne verden , at de ikke må være overmodige og ikke sette sitt håp til den usikre rikdom , men til Gud . Han gir oss rikelig av alle ting , for at vi skal nyte dem .
54006018	De skal gjøre godt , så de kan være rike på gode gjerninger , være gavmilde og gjerne dele med andre .
54006019	På den måten samler de seg en skatt og legger en god grunnvoll for den kommende tid , slik at de kan gripe det virkelige liv .
54006020	Kjære Timoteus , ta vare på det som er overgitt deg ! Vend deg bort fra det ugudelige og tomme snakk og fra innvendingene fra den såkalte erkjennelse ; med urette bærer den dette navn .
54006021	Visse folk har bekjent seg til den og har forvillet seg bort fra troen . Nåden være med dere !
55001001	Paulus , som etter Guds vilje er Kristi Jesu apostel for å forkynne løftet om liv i Kristus Jesus ,
55001002	hilser Timoteus , sin kjære sønn . Nåde , miskunn og fred fra Gud Fader og Kristus Jesus , vår Herre !
55001003	Med takk til Gud , som jeg tjener med en ren samvittighet likesom mine forfedre , nevner jeg deg stadig i mine bønner , natt og dag .
55001004	Jeg minnes dine tårer , og jeg lengter etter å få se deg igjen ; det ville gjøre meg inderlig glad .
55001005	Jeg glemmer ikke din oppriktige tro . Denne tro bodde i din mormor Lois , og i din mor Eunike , og jeg er viss på at den også bor i deg .
55001006	Derfor vil jeg minne deg om dette : Tenn på ny den nådegave fra Gud som er i deg , den du har mottatt ved min håndspåleggelse !
55001007	For Gud gav oss ikke en ånd som gjør motløs , men en Ånd som gir kraft , kjærlighet og sindighet .
55001008	Skam deg da ikke over vitnesbyrdet om vår Herre ! Skam deg heller ikke over meg som er fange for hans skyld , men lid også du vondt for evangeliet med den kraft Gud gir .
55001009	Han har frelst oss og kalt oss med et hellig kall , ikke på grunn av våre gjerninger , men etter sin egen vilje og nåde . Det er den nåde som er gitt oss i Kristus Jesus fra evighet av ,
55001010	og som nå er blitt åpenbart da vår frelser , Kristus Jesus , kom til jord . Han har tilintetgjort døden og ført liv og udødelighet fram i lyset ved evangeliet ;
55001011	det er jeg satt til herold , apostel og lærer for .
55001012	Derfor er det jeg lider , men jeg skammer meg ikke , for jeg vet hvem jeg tror på . Jeg er viss på at han har makt til å ta vare på det som er overgitt meg , helt til dagen kommer .
55001013	Ha de sunne ord du har hørt av meg , som ditt forbilde , og stå fast i den tro og kjærlighet som vi har i Kristus Jesus .
55001014	Ta vare på den gode skatten som er betrodd deg ! Den Hellige Ånd , som bor i oss , skal hjelpe deg til det .
55001015	Du kjenner til at alle fra Asia har vendt seg fra meg , også Fygelus og Hermogenes .
55001016	Må Herren forbarme seg over familien til Onesiforos , for han har mange ganger gitt meg nytt mot , og han skammet seg ikke over mine lenker .
55001017	Da han kom til Roma , lette han iherdig etter meg til han fant meg .
55001018	Må Herren la ham få barmhjertighet hos Herren på dommens dag ! Den tjenesten han utførte i Efesos , kjenner du best til selv .
55002001	Vær da sterk , min sønn , ved nåden i Kristus Jesus .
55002002	Det du har hørt av meg i mange vitners nærvær , skal du overgi til pålitelige mennesker som er i stand til å undervise andre .
55002003	Lid også du vondt som en god Jesu Kristi stridsmann .
55002004	Ingen soldat lar seg hindre av dagliglivets gjøremål , for da kan han ikke gjøre det hærføreren vil .
55002005	Og en idrettsmann må følge reglene , om han skal vinne seierskransen .
55002006	Bonden som har hatt arbeidet , skal først få av avlingen .
55002007	Tenk over det jeg sier ! For Herren skal gi deg innsikt i alt .
55002008	Husk på Jesus Kristus , som er stått opp fra de døde og er av Davids ætt . Dette er mitt evangelium .
55002009	Det lider jeg for , ja , jeg er bundet som en forbryter . Men Guds ord er ikke bundet .
55002010	Derfor utholder jeg alt for de utvalgtes skyld , for at også de skal nå fram til frelsen i Kristus Jesus og få evig herlighet .
55002011	Dette er et troverdig ord : For døde vi med ham , ¬ skal vi også leve med ham .
55002012	Holder vi ut , ¬ skal vi også herske med ham . Fornekter vi , ¬ skal han fornekte oss .
55002013	Er vi troløse , så er han trofast , for han kan ikke fornekte ¬ seg selv .
55002014	Dette skal du minne om ! For Guds ansikt skal du pålegge dem at de ikke skal holde på med krangel og diskusjon . Det tjener ikke til noe , men virker ødeleggende på dem som hører på .
55002015	Anstreng deg for å stå din prøve framfor Gud , så du kan være en arbeider som ikke har noe å skamme seg over , men legger fram sannhetens ord uten å bøye av .
55002016	Vend deg bort fra det ugudelige og tomme snakket . For de som driver med det , går bare lenger og lenger i ugudelighet ,
55002017	og deres ord vil spre seg som koldbrann . Til dem hører Hymeneus og Filetus .
55002018	De har forlatt sannheten og er kommet på avveier , for de sier at oppstandelsen allerede har funnet sted , og de bryter ned troen hos folk .
55002019	Men Guds faste grunnvoll står , og den har et segl med denne innskrift : « Herren kjenner sine » , og « hver den som bekjenner Herrens navn , må vende seg fra urett » .
55002020	I et stort hus er det ikke bare kar av gull og sølv , men også av tre og leire , noen til fint bruk og noen til simpelt .
55002021	Den som renser seg selv fra alt slikt , blir et kar til fint bruk , innviet og nyttig for husets herre , gjort i stand til enhver god gjerning .
55002022	Du skal flykte fra ungdommens lyster og jage etter rettferd , troskap og kjærlighet , og etter fred med dem som påkaller Herren av et rent hjerte .
55002023	Men tåpelige diskusjoner som ingen lærer noe av , skal du vise fra deg , for du vet at de skaper strid .
55002024	En Herrens tjener må ikke ligge i strid , men være vennlig mot alle . Han skal være en god lærer , selv kunne tåle ondt ,
55002025	og med mildhet vise til rette dem som sier imot . For kanskje vil Gud en gang gi dem omvendelse , så de lærer sannheten å kjenne .
55002026	Da kan de våkne av rusen og komme seg ut av snaren som djevelen har fanget dem i , så de må gjøre hans vilje .
55003001	Du skal vite at i de siste dager skal det komme vanskelige tider .
55003002	For da vil menneskene være egoistiske , glade i penger , fare med skryt , være overmodige , snakke stygt om andre , være ulydige mot foreldre , utakknemlige , uten respekt for det hellige ,
55003003	ukjærlige og uforsonlige , fare med sladder , mangle selvbeherskelse , være rå , likegyldige for det gode ,
55003004	svikefulle , oppfarende , innbilske . De elsker lystene høyere enn Gud .
55003005	I det ytre har de gudsfrykt , men de fornekter dens kraft . Vend deg bort fra slike folk !
55003006	Til dem hører også de som sniker seg inn i hjemmene og får makten over kvinner som er nedlesset i synder og lar seg drive av all slags begjær ,
55003007	og som stadig vil lære , men aldri lærer sannheten å kjenne .
55003008	Som Jannes og Jambres satte seg opp imot Moses , setter disse mennene seg opp imot sannheten . De har fått sin dømmekraft ødelagt , og verken de eller deres tro holder mål .
55003009	Men nå skal de ikke ha mer fremgang , for det skal bli klart for alle hvor vettløse de er , slik det også gikk med Jannes og Jambres .
55003010	Du har fulgt meg i lære og liv , i holdning , tro , tålmod , kjærlighet , utholdenhet ,
55003011	forfølgelser og lidelser , slikt som jeg ble utsatt for i Antiokia , Ikonium og Lystra . Hva har jeg ikke måttet tåle av forfølgelser ! Men Herren har reddet meg ut av dem alle .
55003012	Alle som vil leve et gudfryktig liv i troen på Kristus Jesus , skal bli forfulgt .
55003013	Men onde mennesker og svindlere vil gå fra vondt til verre . De fører vill og farer vill .
55003014	Men du skal holde fast på det du har lært og er blitt overbevist om ; du vet jo hvem du har lært det av .
55003015	Helt fra barndommen har du kjent de hellige skrifter , de som kan gi deg visdom som leder til frelse ved troen på Kristus Jesus .
55003016	Alle skrifter som er inngitt av Gud , er også nyttige til å gi opplæring og tale til rette , hjelpe på rett vei og oppdra i rettferd .
55003017	Slik skal det menneske som hører Gud til , settes i rett stand og bli rustet til all god gjerning .
55004001	For Guds og Jesu Kristi ansikt , han som skal dømme levende og døde , pålegger jeg deg , så sant som han kommer og oppretter sitt rike :
55004002	Forkynn Ordet , stå klar i tide og utide , overbevis , tal strengt , tal trøst ! Gi ikke opp når du lærer dem !
55004003	For det skal komme en tid da folk ikke lenger kan tåle den sunne lære ; men slik de finner det for godt , skal de ta seg lærere i mengdevis , for de vil ha det som klør i øret .
55004004	De skal vende sitt øre fra sannheten og holde seg til myter .
55004005	Men du må være nøktern i alt det du gjør . Ta på deg lidelse , gjør din gjerning som evangelist og fullfør din tjeneste .
55004006	Jeg skal nå ofres , tiden er inne da jeg skal bryte opp .
55004007	Jeg har stridd den gode strid , fullført løpet og bevart troen .
55004008	Så ligger rettferdighetens krans ferdig for meg . Den skal Herren , den rettferdige dommer , gi meg på den store dagen , ja , ikke bare meg , men alle som har elsket ham og ventet på at han skal komme i herlighet .
55004009	Du må komme til meg så fort du kan .
55004010	For Demas forlot meg , fordi han fikk den nåværende verden kjær . Han drog til Tessalonika , Kreskens har dratt til Galatia , Titus til Dalmatia .
55004011	Bare Lukas er hos meg . Ta Markus med deg når du kommer ; han er til stor hjelp for meg i tjenesten .
55004012	Tykikus har jeg sendt til Efesos .
55004013	Når du kommer , må du ta med deg kappen som jeg lot bli igjen i Troas hos Karpus , og bøkene , framfor alt pergamentrullene .
55004014	Kobbersmeden Aleksander har gjort meg mye vondt . Herren skal gjengjelde ham etter hans gjerninger .
55004015	Pass deg for ham du også , for han har gått hardt imot vår forkynnelse .
55004016	Første gang jeg forsvarte min sak i retten , var det ingen som stod fram og hjalp meg . De forlot meg alle sammen — må det ikke bli tilregnet dem !
55004017	Men Herren stod hos meg og gjorde meg sterk , for at jeg skulle fullføre forkynnelsen av budskapet , så alle folkeslag kunne få høre det . Og jeg ble reddet ut av løvens gap .
55004018	Herren skal også redde meg fra alt ondt og frelse meg inn i sitt himmelske rike . Ham være ære i all evighet ! Amen .
55004019	Hils Priska og Akvilas og alle i Onesiforos ’ familie .
55004020	Erastus ble igjen i Korint , og Trofimus lot jeg bli igjen i Milet fordi han ble syk .
55004021	Gjør hva du kan for å komme før vinteren . Eubulus , Pudens , Linus , Klaudia og alle brødrene hilser deg .
55004022	Herren være med din ånd ! Nåden være med dere !
56001001	Fra Paulus , Guds tjener og Jesu Kristi apostel , som er satt til å føre Guds utvalgte til tro og lære dem å kjenne den sannhet som gir gudsfrykt
56001002	og håp om evig liv . Det har Gud , han som ikke kan lyve , gitt løfte om fra evighet av ,
56001003	og til fastsatt tid har han åpenbart sitt ord i det budskap som er betrodd meg etter befaling fra Gud , vår frelser .
56001004	Jeg hilser Titus , min egen sønn i den tro vi har felles . Nåde og fred fra Gud Fader og Kristus Jesus , vår frelser !
56001005	Jeg lot deg bli igjen på Kreta for at du skulle bringe orden i de ting som fremdeles var ugjort . Du skal innsette eldste i hver by , slik jeg påla deg .
56001006	En eldste må det ikke være noe å utsette på : Han skal være én kvinnes mann , hans barn må være troende , ikke oppsetsige og ikke kunne anklages for å leve et vilt liv .
56001007	For en tilsynsmann er Guds forvalter , og det må ikke være noe å utsette på ham . Han må ikke være egenrådig , bråsint , drikkfeldig , voldsom eller ute etter skammelig vinning .
56001008	Han skal være gjestfri , elske det gode , være besindig , rettskaffen og gudfryktig og herre over seg selv .
56001009	Han må holde seg til det troverdige ord i samsvar med læren , slik at han både er i stand til å rettlede etter den sunne lære og til å gjendrive påstandene til dem som sier imot .
56001010	For det er mange som ikke vil underordne seg , særlig blant de omskårne . De farer med tomt snakk og fører folk vill .
56001011	Du må stoppe munnen på dem , for de fører ulykke over hele familier når de for egen vinnings skyld sprer sin forkastelige lære .
56001012	En kreter , en av deres egne profeter , har sagt : « Kreterne har alltid vært løgnere , arge villdyr , grådige og late ! »
56001013	Det han her sier , er sant . Derfor skal du refse dem strengt , så de kan bli sunne i troen .
56001014	De må ikke gi seg av med jødiske myter og bud , gitt av mennesker som har vendt seg bort fra sannheten .
56001015	Alt er rent for de rene , men for de urene og vantro er ingen ting rent . Nei , både forstand og samvittighet er urene hos dem .
56001016	De sier om seg selv at de kjenner Gud , men med sine gjerninger fornekter de ham . De er avskyelige og ulydige , ute av stand til å gjøre noe godt .
56002001	Men du skal tale i samsvar med den sunne lære :
56002002	De eldre mennene skal være edruelige , opptre verdig og viselig og være sunne både i tro , kjærlighet og tålmodig håp .
56002003	Likeså skal de eldre kvinnene oppføre seg som det sømmer seg for hellige . De skal ikke fare med sladder eller ligge under for drikk , men være lærere i det gode ,
56002004	så de kan lære de unge kvinnene å elske mann og barn ,
56002005	leve sømmelig og rent , være gode husmødre og underordne seg sine menn , slik at Guds ord ikke blir spottet .
56002006	De unge mennene skal du formane til å være støe i all sin ferd .
56002007	Vær selv et eksempel for dem i gode gjerninger ! La læren være uforfalsket og båret fram med alvor .
56002008	Da blir din forkynnelse sunn og uangripelig , og enhver motstander blir til skamme fordi han ikke har noe vondt å si om oss .
56002009	Slavene skal være lydige mot sine herrer i alle ting , og rette seg etter dem uten å si dem imot .
56002010	De må ikke stikke noe til seg , men alltid vise rett troskap , så de i ett og alt kan være en pryd for Guds , vår frelsers lære .
56002011	For Guds nåde er blitt åpenbart for å gi frelse til alle mennesker .
56002012	Og hans nåde oppdrar oss til å si fra oss ugudeligheten og de verdslige lyster og leve i selvtukt , rettferd og gudsfrykt i den verden som nå er ,
56002013	mens vi venter på at vårt håp skal få sin salige oppfyllelse , og at vår store Gud og frelser Kristus Jesus skal komme til syne i herligheten .
56002014	For Kristus gav seg selv for oss for å fri oss ut fra all urettferdighet og rense oss så vi kan være hans eget folk , som med iver gjør gode gjerninger .
56002015	Dette skal du forkynne , og med myndighet skal du tilskynde og vise til rette . La ingen se ned på deg !
56003001	Du skal minne dem om å underordne seg under styremaktene og myndighetene , rette seg etter dem og være villige til å gjøre alt som er godt .
56003002	De må ikke snakke stygt om andre eller yppe strid , men være forsonlige og vise tålsomhet mot alle mennesker .
56003003	For vi var selv en gang uforstandige og ulydige , vi var kommet på avveier og var slaver av alle slags begjær og lyster . Vi levde i ondskap og misunnelse , ble hatet og hatet hverandre .
56003004	Men vår Gud og frelsers godhet og kjærlighet til menneskene ble åpenbart .
56003005	Og han frelste oss , ikke på grunn av våre rettferdige gjerninger , men fordi han er barmhjertig ; han frelste oss ved det bad som gjenføder og fornyer ved Den Hellige Ånd ,
56003006	som han så rikelig har utøst over oss ved Jesus Kristus , vår frelser .
56003007	Slik skulle vi stå rettferdige for Gud ved hans nåde og bli arvinger til det evige liv , som er vårt håp .
56003008	Dette er et troverdig ord , og jeg vil at du skal innprente det jeg har sagt , så de som er kommet til tro på Gud , blir ivrige etter å gjøre gode gjerninger . Alt dette er godt og gagnlig for menneskene .
56003009	Men tåpelige stridsspørsmål , ættetavler og strid og krangel om spørsmål i loven skal du vende deg bort fra , for slikt er unyttig og hensiktsløst .
56003010	En vranglærer skal du tale til rette én gang og to ganger og så vise ham fra deg .
56003011	Du kan være viss på at et slikt menneske er kommet på avveier . Han synder og har felt dommen over seg selv .
56003012	Når jeg sender Artemas eller Tykikus til deg , må du komme til meg i Nikopolis så fort du kan , for jeg har bestemt meg for å bli der vinteren over .
56003013	Zenas den lovkyndige og Apollos skal du på beste måte utruste for deres reise , så de ikke mangler noe .
56003014	Våre egne folk må lære å gjøre gode gjerninger og yte hjelp der det trengs , så deres liv ikke skal være uten frukt .
56003015	Alle her hos meg hilser deg . Hils alle som elsker oss fordi vi har den samme tro . Nåden være med dere alle !
57001001	Paulus , Kristi Jesu fange , og vår bror Timoteus hilser vår kjære medarbeider Filemon ,
57001002	vår søster Appia , vår stridskamerat Arkippus og menigheten som samles i ditt hus .
57001003	Nåde være med dere og fred fra Gud , vår Far , og Herren Jesus Kristus !
57001004	Jeg takker alltid Gud når jeg nevner deg i mine bønner .
57001005	For jeg hører om den kjærlighet du har til alle de hellige og om din tro på Herren Jesus .
57001006	Sammen med dem eier du troen , og det er min bønn at den må være virksom og gi deg større innsikt i det gode vi skal gjøre for Kristus .
57001007	Det har vært til stor glede og oppmuntring for meg å høre om din kjærlighet , kjære bror , og de hellige har kjent seg styrket .
57001008	I Kristus kunne jeg nå med full rett pålegge deg å gjøre din plikt ,
57001009	men i kjærlighetens navn vil jeg heller rette en bønn til deg . Som gammel mann og nå også som Kristi Jesu fange vil jeg , Paulus ,
57001010	be deg for Onesimus , den sønn jeg har fått her i mitt fangenskap .
57001011	En gang var han unyttig for deg , men nå er han nyttig både for meg og deg .
57001012	Når jeg nå sender ham tilbake til deg , er det som om jeg sender mitt eget hjerte .
57001013	Jeg ville gjerne ha beholdt ham hos meg , så han i ditt sted kunne ha vært meg til hjelp , når jeg nå bærer lenker for evangeliets skyld .
57001014	Men uten ditt samtykke ville jeg ikke gjøre noe , for at det gode du gjør , ikke skal være gjort av tvang , men av fri vilje .
57001015	Kanskje ble han tatt fra deg en stund for at du skal få beholde ham for evig ,
57001016	ikke lenger som slave , men som noe mye mer — som en elsket bror . Det er han sannelig for meg ; hvor mye mer må han da ikke være det for deg , både som menneske og i Herren .
57001017	Så sant du ser på meg som din bror i troen , så ta imot ham som meg selv .
57001018	Har han gjort deg urett , eller skylder han deg noe , så sett det på min regning !
57001019	Dette skriver jeg , Paulus , med min egen hånd : Jeg skal betale ! Jeg vil ikke snakke om det du skylder meg : deg selv .
57001020	Ja , bror , la meg nå ha nytte av deg i Herren ! Gjør meg i Kristus lettet og glad .
57001021	Jeg skriver til deg fordi jeg stoler på at du vil adlyde meg . Ja , jeg vet at du vil gjøre enda mer enn det jeg ber deg om .
57001022	Og én ting til : Vær også forberedt på å ta imot meg som din gjest . For jeg håper at dere gjennom forbønn skal få meg tilbake igjen .
57001023	Epafras , min medfange for Kristi Jesu skyld , hilser dere ,
57001024	likeså Markus , Aristark , Demas og Lukas , mine medarbeidere .
57001025	Vår Herre Jesu Kristi nåde være med deres ånd !
58001001	Mange ganger og på mange måter har Gud i fordums tid talt til fedrene gjennom profetene .
58001002	Men nå , da de siste tider er kommet , har han talt til oss gjennom Sønnen . Ham har Gud innsatt som arving over alle ting , for ved ham skapte han verden .
58001003	Han er en utstråling av Guds herlighet og bildet av hans vesen , og han bærer alt ved sitt mektige ord . Da han hadde fullført renselsen for våre synder , satte han seg ved Majestetens høyre hånd i det høye .
58001004	Slik er han blitt større enn englene ; for det navn han har fått , er så mye større enn deres .
58001005	For til hvem av englene har Gud noen gang sagt : Du er min sønn , jeg har født deg i dag ? Eller , som det også står : Jeg vil være en far for ham , og han skal være en sønn ¬ for meg .
58001006	Når han så skal føre sin førstefødte inn i verden igjen , sier han : Alle Guds engler ¬ skal tilbe ham .
58001007	Om englene har han sagt : Han gjør sine engler til vinder , sine tjenere til flammende ild .
58001008	Men om Sønnen sier han : Din trone , Gud , ¬ står til evig tid , rettferds stav er din kongsstav .
58001009	Du har elsket rettferd ¬ og hatet urett ; derfor , Gud , ¬ har din Gud salvet deg med gledens olje ¬ framfor dine frender .
58001010	Og videre : Du , Herre , i begynnelsen ¬ grunnla du jorden , og himmelen er et verk ¬ av dine hender .
58001011	De skal gå til grunne , ¬ men du forblir . De skal alle eldes ¬ som en kledning ;
58001012	du ruller dem sammen ¬ som en kappe , de skiftes ut som klær . Men du er den samme , dine år tar aldri slutt .
58001013	Til hvem av englene har han noen gang sagt : Sett deg ved min høyre hånd til jeg får lagt dine fiender som skammel for dine føtter ?
58001014	Er ikke alle englene ånder i Guds tjeneste , som sendes ut for å være til hjelp for dem som skal få frelsen ?
58002001	Derfor må vi så mye mer gi akt på det vi har hørt , så vi ikke glir bort fra det .
58002002	For også det ord som var talt gjennom engler , var gyldig , slik at hvert lovbrudd og all ulydighet fikk sin fortjente straff .
58002003	Hvordan skal da vi slippe unna dersom vi ikke bryr oss om den frelse som er så mye større ? Den ble først forkynt av Herren og siden stadfestet for oss av dem som hadde hørt ham .
58002004	Også Gud har gitt den sitt vitnesbyrd , gjennom tegn og under og mange slags kraftige gjerninger , og ved å dele ut Den Hellige Ånds gaver etter sin vilje .
58002005	Det er heller ikke under englers herredømme Gud har lagt den kommende verden som vi taler om .
58002006	Om dette er det en som har vitnet et sted : Hva er et menneske , ¬ siden du kommer det i hu , en menneskesønn , ¬ siden du tar deg av ham ?
58002007	En kort tid har du stilt ham ¬ lavere enn engler . Men du har kronet ham ¬ med herlighet og ære ,
58002008	alt har du lagt ¬ under hans føtter . Når det står : « lagt alt under ham » , da er ingen ting unntatt ; alt skulle underlegges ham . Ennå kan vi ikke se at alt er lagt under ham .
58002009	Men vi ser at Jesus , som for en kort tid var stilt lavere enn englene , er kronet med herlighet og ære , fordi han led døden . Slik skulle han ved Guds nåde smake døden for alle .
58002010	For Gud som er alle tings grunn og opphav , ville føre mange barn til herlighet . Da måtte han la høvdingen som leder dem til frelsen , nå fullendelsen gjennom lidelser .
58002011	Han som helliggjør , og de som blir helliggjort , har alle samme opphav . Derfor skammer ikke Sønnen seg over å kalle dem brødre .
58002012	Han sier : Jeg vil forkynne ditt navn ¬ for mine brødre og lovsynge deg i menigheten .
58002013	Videre : Jeg vil sette min lit til ham . Og enda et sted : Se , her er jeg ¬ og de barn Gud har gitt meg .
58002014	Siden barna er mennesker av kjøtt og blod , måtte også han bli menneske som de . Slik skulle han ved sin død gjøre ende på ham som hersker ved døden , det er djevelen ,
58002015	og befri alle dem som av frykt for døden var i trelldom hele sitt liv .
58002016	Det er jo ikke engler han tar seg av ; men han tar seg av Abrahams ætt .
58002017	Derfor måtte han i ett og alt bli sine brødre lik , så han kunne være en barmhjertig og trofast øversteprest i tjenesten for Gud og sone folkets synder .
58002018	Fordi han selv led og ble fristet , kan han hjelpe dem som fristes .
58003001	Derfor , brødre , dere hellige som har fått del i det himmelske kall , se på den utsending og øversteprest som vi bekjenner , Jesus .
58003002	Han var tro mot den som innsatte ham , likesom Moses var tro i hele Guds hus .
58003003	Jesus var verdig til å få større ære enn Moses , likesom den som bygger et hus , får større ære enn huset .
58003004	Et hus må jo alltid være bygd av noen ; men Gud er den som har bygd alt .
58003005	Moses var tro i hele Guds hus , men som en tjener . Han skulle vitne om det som en gang skulle forkynnes .
58003006	Men Kristus var tro som sønn , satt til å styre huset . Og hans hus er vi , så sant vi helt til slutt holder fast ved frimodigheten og det håp som er vår stolthet .
58003007	Derfor , som Den Hellige Ånd sier : I dag , om dere hører ¬ hans røst ,
58003008	så forherd ikke deres hjerter som den gang deres fedre ¬ trosset meg , den dagen de utfordret meg ¬ i ørkenen .
58003009	De utfordret meg og satte meg på prøve ,
58003010	enda de i førti år hadde sett de gjerninger ¬ jeg gjorde . Derfor fikk jeg avsky ¬ for denne ætten og sa : De farer alltid vill ¬ i sitt hjerte , de kjenner ikke ¬ mine veier .
58003011	Så sverget jeg i min vrede : De skal aldri komme inn ¬ til min hvile !
58003012	Brødre , se til at ikke noen av dere har et ondt og vantro hjerte , så han faller fra den levende Gud .
58003013	Dere skal oppmuntre hverandre hver dag , så lenge det heter « i dag » , for at ingen av dere skal la seg bedra av synden og bli forherdet .
58003014	Vi har jo fått del i Kristus . Vi må bare helt til slutt holde fast ved det grunnlag vi hadde i den første tid .
58003015	Når det heter : I dag , om dere hører ¬ hans røst , så forherd ikke deres hjerter som den gang de trosset meg ,
58003016	hvem var det da som hørte , men likevel var trassige ? Var det ikke alle de som drog ut av Egypt , ledet av Moses ?
58003017	Hvem var det han hadde avsky for i førti år ? Var det ikke de som syndet og falt døde om i ørkenen ?
58003018	Og hvem var det han mente da han sverget at de ikke skulle komme inn til hans hvile ? Var det ikke de som var ulydige ?
58003019	Vi ser altså at det var vantro som gjorde at de ikke kunne komme inn .
58004001	Siden løftet om å få komme inn til Guds hvile ennå ikke er oppfylt , må vi være på vakt , så det ikke skjer at noen av dere blir liggende etter .
58004002	Det glade budskap er jo forkynt både for oss og for dem . Men de hadde ikke noe gagn av ordet de hørte , fordi det ikke ved troen ble ett med dem som hørte det .
58004003	Det er vi som går inn til hvilen , vi som tror . Han sa jo : Så sverget jeg i min vrede : De skal aldri komme inn ¬ til min hvile ! Guds verk var riktignok fullført allerede da verden ble skapt .
58004004	For et sted står det om den sjuende dagen : Så hvilte Gud på den sjuende dagen etter at han hadde fullført hele sitt verk .
58004005	Men her sier han : De skal aldri komme inn til min hvile .
58004006	Altså er det ennå slik at noen skal komme inn til hvilen . De som først fikk det glade budskap , kom ikke inn , for de var ulydige .
58004007	Derfor fastsetter han på ny en dag ; det er det han gjør når han lang tid etter gjennom David taler det ordet vi før har nevnt : I dag , om dere hører ¬ hans røst , så forherd ikke deres hjerter .
58004008	Hadde Josva ført folket inn til hvilen , ville ikke Gud senere ha talt om en annen dag .
58004009	Altså er det fremdeles en hviledag i vente for Guds folk .
58004010	Den som kommer inn til hans hvile , får jo hvile fra sine gjerninger , likesom Gud hvilte etter sine gjerninger .
58004011	La oss da streve etter å komme inn til denne hvilen , så ingen er ulydig og faller . Vi må ikke følge deres eksempel som var ulydige i ørkenen .
58004012	For Guds ord er levende og virkekraftig og skarpere enn noe tveegget sverd . Det trenger igjennom til det kløver sjel og ånd , marg og ben , og dømmer hjertets tanker og planer .
58004013	Ingen skapning er skjult for ham . Alt ligger nakent og bart for ham som vi skal stå til regnskap for .
58004014	Da vi nå har en stor øversteprest som har gått gjennom himlene , Jesus , Guds Sønn , så la oss holde fast ved bekjennelsen !
58004015	For vi har ikke en øversteprest som ikke kan ha medlidenhet med oss i vår svakhet , men en som er prøvet i alt på samme måte som vi , men uten synd .
58004016	La oss derfor med frimodighet tre fram for nådens trone , så vi kan få miskunn og finne nåde som gir hjelp i rette tid .
58005001	En øversteprest blir alltid tatt blant mennesker og innsatt for å gjøre tjeneste for Gud på vegne av mennesker . Han skal bære fram gaver og offer for synder .
58005002	Han kan vise mildhet mot dem som feiler og farer vill , fordi han selv har menneskelig svakhet
58005003	og derfor må bære fram syndoffer også for seg selv , ikke bare for folket .
58005004	Ingen tiltar seg denne verdighet selv , men han blir kalt av Gud , slik som Aron .
58005005	Således har heller ikke Kristus tiltatt seg den ære å være øversteprest . Han fikk den av Gud som sa til ham : Du er min sønn , jeg har født deg i dag .
58005006	Likeså sier han på et annet sted : Du skal være prest ¬ til evig tid på Melkisedeks vis .
58005007	Den gang Jesus levde på jorden , bad og bønnfalt han med høye rop og tårer ham som kunne berge ham fra døden , og han ble bønnhørt fordi han var gudfryktig .
58005008	Enda han var Sønn , lærte han lydighet av det han led .
58005009	Da han hadde nådd fullendelsen , ble han opphav til evig frelse for alle dem som adlyder ham ;
58005010	Gud hadde da gitt ham navnet Øversteprest på Melkisedeks vis .
58005011	Om dette har vi mye å si , men det er vanskelig å forklare , siden dere er blitt så trege til å høre .
58005012	Etter så lang tid burde dere selv være lærere ; men dere trenger noen som på ny kan lære dere de første og grunnleggende ting i Guds ord . Dere må ha melk , og ikke fast føde .
58005013	For den som får melk , mangler innsikt i budskapet om rettferdighet ; han er umoden .
58005014	Men den faste føde er for de modne , for dem som ved å bruke sine sanser har øvd dem opp til å skille mellom godt og ondt .
58006001	Derfor skal vi nå legge bak oss det vi først lærte om Kristus , og søke å nå fram til modenhet . Vi vil ikke på ny legge grunnvollen og tale om omvendelse fra døde gjerninger og om tro på Gud ,
58006002	eller undervise om renselsesbad og håndspåleggelse , om de dødes oppstandelse og den evige dom .
58006003	Slik vil vi gå fram , om Gud så vil .
58006004	Når noen en gang har fått lyset , har smakt den himmelske gave og fått del i Den Hellige Ånd ,
58006005	har smakt Guds gode ord og den kommende verdens krefter ,
58006006	og de så faller fra , da er det umulig å fornye dem så de igjen vender om . De korsfester selv Guds Sønn på ny og gjør ham til spott .
58006007	Den jord som drikker regnet som ofte faller på den , og bærer grøde til gagn for dem som dyrker den , får velsignelse fra Gud .
58006008	Men den jord som bærer torn og tistel , er til ingen nytte . Forbannelsen er ikke langt borte , og det ender med at den blir svidd av .
58006009	Men når det gjelder dere , kjære venner , er vi overbevist om at det står bedre til , og at dere er på frelsens vei , selv om vi taler som vi gjør .
58006010	For Gud er ikke urettferdig , så han glemmer det dere har gjort , og den kjærlighet dere har vist hans navn ved å gi hjelp til de kristne , nå som før .
58006011	Vi ønsker bare at hver og en av dere må være like ivrig etter å bevare håpets fulle visshet helt til slutt .
58006012	Da må dere ikke være sløve , men ha dem til forbilde som på grunn av tro og utholdenhet får del i løftene .
58006013	Da Gud gav Abraham løftet , sverget han ved seg selv ; han hadde jo ingen større å sverge ved .
58006014	Han sa : « Sannelig , jeg vil velsigne deg rikt og gjøre din ætt tallrik . »
58006015	Og så fikk Abraham løftet oppfylt , fordi han ventet tålmodig .
58006016	Mennesker sverger jo ved en som er større , og eden tjener til stadfesting , da den gjør slutt på alle innvendinger .
58006017	Fordi Gud ville gjøre det helt klart for arvingene til løftet at hans beslutning var uforanderlig , innestod han for det også med en ed .
58006018	Ved to ting som ikke kan forandres , løfte og ed , som utelukker at Gud lyver , skulle vi ha en mektig trøst , vi som har søkt redning ved å gripe det håp som ligger foran oss .
58006019	Dette håpet er et trygt og fast anker for vår sjel . Det når gjennom forhenget inn i helligdommen ,
58006020	dit Jesus gikk inn og åpnet veien for oss , han som er blitt øversteprest til evig tid på Melkisedeks vis .
58007001	Denne Melkisedek var konge i Salem og prest for Den Høyeste Gud . Han gikk i møte med Abraham og velsignet ham , da Abraham vendte tilbake etter seieren over kongene ,
58007002	og Abraham gav ham tiende av alt . I navnet Melkisedek ligger for det første at han er rettferdighetens konge , og dernest at han er konge av Salem , det vil si fredens konge .
58007003	Han er uten far og uten mor og har ingen ættetavle . Hans dager har ingen begynnelse , og hans liv tar ikke slutt . Slik er han et bilde på Guds Sønn ; han er og blir prest for alltid .
58007004	Legg merke til hvor stor han er , denne mannen som Abraham , patriarken , gav tiende av det beste krigsbyttet .
58007005	Riktignok skal de av Levis sønner som blir prester , etter loven ta tiende av folket , altså av sine brødre , enda disse nedstammer fra Abraham .
58007006	Men Melkisedek , som ikke er av deres ætt , tok tiende av Abraham og velsignet ham som hadde fått Guds løfter .
58007007	Nå kan ingen nekte at den som blir velsignet , står lavere enn den som velsigner .
58007008	Ellers er det dødelige mennesker som mottar tiende , men her er det én som får det vitnesbyrd at han lever .
58007009	Ja , i og med Abraham har Levi , han som ellers mottar tiende , på sett og vis selv gitt tiende .
58007010	For som ennå ufødt ætling var han i sin stamfars lend da Melkisedek gikk i møte med Abraham .
58007011	Loven som folket fikk , hviler på det levittiske prestedømme . Dersom dette prestedømmet hadde ført til fullendelse , hvorfor måtte det da komme en prest av et annet slag , en som kalles prest på Melkisedeks vis og ikke på Arons vis ?
58007012	Når prestedømmet forandres , betyr det nødvendigvis at loven også forandres .
58007013	For han som det her er tale om , hørte til en annen stamme , og ingen fra den stammen har noen gang gjort tjeneste ved alteret .
58007014	Det er en kjent sak at vår Herre er utgått fra Juda stamme , og Moses har aldri sagt noe om prester fra den stammen .
58007015	Alt dette blir enda tydeligere når det står fram en annen prest , som er lik Melkisedek .
58007016	Han er ikke blitt prest etter en lov som krever en bestemt avstamning , men på grunn av kraften i et uforgjengelig liv .
58007017	Han får jo det vitnesbyrd : Du skal være prest ¬ til evig tid på Melkisedeks vis .
58007018	Dermed blir et eldre bud opphevet , fordi det er svakt og unyttig .
58007019	Loven førte jo ikke noe til fullendelse . Men nå blir den avløst av noe bedre , et håp som gjør at vi kan nærme oss Gud .
58007020	Dette har ikke skjedd uten ed . De andre ble prester uten ed ,
58007021	men denne ble innsatt med ed av Gud , som sier : Herren har sverget ¬ og tar det ikke tilbake : Du skal være prest til evig tid .
58007022	Derfor er den også så mye bedre , den pakten Jesus går god for .
58007023	Dessuten har det vært flere av disse prestene ; for døden hindret dem i å fortsette .
58007024	Men Jesus har et prestedømme som ikke tar slutt , fordi han er og blir til evig tid .
58007025	Derfor kan han også fullt og helt frelse dem som kommer til Gud ved ham , fordi han alltid lever og går i forbønn for dem .
58007026	Ja , en slik øversteprest var det vi måtte ha : hellig , god og ren , skilt ut fra syndere og opphøyd over himlene .
58007027	Han trenger ikke , slik som andre øversteprester , å bære fram offer hver dag , først for sine egne og dernest for hele folkets synder . Offeret har han båret fram én gang for alle da han ofret seg selv .
58007028	De som loven innsetter til øversteprester , er svake mennesker . Men det ordet som ble stadfestet med ed , og som kom senere enn loven , innsetter Sønnen , han som har nådd fullendelse til evig tid .
58008001	Hovedsaken i det vi taler om her , er dette : En slik øversteprest er det vi har , og han har satt seg på høyre side av Majestetens trone i himmelen .
58008002	Der gjør han prestetjeneste i helligdommen , i det sanne møtetelt , som ikke er reist av mennesker , men av Herren .
58008003	Hver øversteprest blir innsatt for å bære fram gaver og offer . Derfor må også Kristus ha noe å bære fram .
58008004	Dersom han hadde vært på jorden nå , hadde han ikke vært prest , for her er det andre som etter loven bærer fram offergavene .
58008005	Men de gjør tjeneste ved et telt som bare er en etterligning og en skygge av det himmelske . Det ser vi av det ordet Moses fikk fra Gud da han skulle bygge møteteltet : « Se til at du gjør alt etter det forbildet som ble vist deg på fjellet . »
58008006	Men nå har Kristus fått en langt høyere prestetjeneste ; for han er mellommann for en pakt som er så mye bedre og hviler på bedre løfter .
58008007	For hadde det ikke vært noe å utsette på den første pakt , hadde det ikke vært grunn til å sette en annen i stedet .
58008008	Men Gud har noe å utsette på den når han sier til folket : Se , dager skal komme , ¬ sier Herren , da jeg oppretter en ny pakt med Israels ætt og Judas ætt ,
58008009	en pakt som er annerledes enn den jeg sluttet ¬ med deres fedre den gang jeg tok dem i hånden og førte dem ut av Egypt . For de ble ikke stående ¬ i min pakt , og jeg brydde meg ikke ¬ om dem , sier Herren .
58008010	Nei , slik er den pakten ¬ jeg vil slutte med Israels ætt ¬ i de dager , sier Herren : Jeg vil legge mine lovbud ¬ i deres sinn og skrive dem i deres hjerter . Jeg vil være deres Gud , og de skal være mitt folk .
58008011	Da skal ingen lenger lære ¬ sin landsmann eller sin bror og si : ¬ « Kjenn Herren ! » For de skal alle kjenne meg , fra den minste til den største ¬ blant dem .
58008012	For jeg vil se på deres urett ¬ med miskunn og ikke mer komme i hu ¬ deres synder .
58008013	Når Gud taler om en ny pakt , har han dermed sagt at den første er foreldet . Men det som holder på å bli gammelt og foreldet , vil snart være borte .
58009001	Også den første pakt hadde sine forskrifter om gudstjeneste , og den hadde sin jordiske helligdom .
58009002	Det var reist et telt , og i dette forreste teltet , som kalles Det hellige , var lysestaken og bordet og skuebrødene .
58009003	Bak det innerste forhenget var det et annet telt som kalles Det aller helligste .
58009004	Det hadde et røkelsesalter av gull og paktkisten som var kledd med gull over det hele . I kisten var en gullkrukke med manna , Arons stav som skjøt friske skudd , og paktstavlene .
58009005	Over kisten var herlighetens kjeruber ; de skygget over soningsstedet . Alt dette kan vi ikke gå nærmere inn på her .
58009006	Slik var altså det hele ordnet . Det forreste teltet går prestene stadig inn i når de skal gjøre sin tjeneste .
58009007	Men i det andre går bare øverstepresten inn én gang om året , og da aldri uten offerblod . Det bærer han fram for seg selv og for folkets forseelser .
58009008	Dermed gir Den Hellige Ånd til kjenne at veien inn i helligdommen ikke er åpnet så lenge det forreste teltet ennå står .
58009009	Dette er å forstå som et bilde på den nåværende tid . De gaver og offer som her bæres fram , er ikke i stand til å gjøre den som dyrker Gud , fullkommen , slik at samvittigheten blir ren .
58009010	Likesom reglene om mat og drikke og om alle slags renselser er dette bare ytre forskrifter , som gjelder inntil den tid da alt skulle settes i den rette skikk .
58009011	Men Kristus er kommet som øversteprest for de frelsesgoder som vi nå har . Han har gått igjennom det teltet som er større og mer fullkomment , og som ikke er laget av menneskehånd , det vil si : som ikke hører denne skapte verden til .
58009012	Ikke med blod av bukker og kalver , men med sitt eget blod gikk han inn i helligdommen én gang for alle , og således vant han en evig forløsning .
58009013	Riktignok er det slik at blodet av bukker og okser gjør hellig og ren i det ytre , likeså vann med asken av en kvige , når det blir stenket på dem som er blitt urene .
58009014	Hvor mye mer skal da ikke Kristi blod rense vår samvittighet fra døde gjerninger , så vi kan tjene den levende Gud . Kristus har jo i kraft av en evig Ånd båret seg selv fram som et lyteløst offer for Gud .
58009015	Så er da Kristus mellommann for en ny pakt . Han døde , og det ble til forløsning fra overtredelsene under den første pakt , for at de som er kalt , skal få den evige arv som var lovt .
58009016	Det er med pakten som med et testamente : det må godtgjøres at den som har opprettet det , er død .
58009017	Først når han er død , er det gyldig ; det trer ikke i kraft så lenge han lever .
58009018	Derfor ble heller ikke den første pakt innviet uten blod .
58009019	Da Moses hadde kunngjort for hele folket alle budene som står i loven , tok han blodet av kalvene og bukkene sammen med vann , skarlagenrød ull og isop , stenket så blodet både på bokrullen og på hele folket
58009020	og sa : « Dette er blodet for den pakten som Gud har fastsatt for dere . »
58009021	Like ens stenket han blod på teltet og på alle de kar som ble brukt under gudstjenesten .
58009022	Etter loven blir jo nesten alle ting renset med blod , og synd blir ikke tilgitt uten at blod blir utøst .
58009023	De jordiske bilder av de himmelske ting må altså renses på denne måten . Men selve den himmelske helligdom må renses ved offer som er bedre enn disse .
58009024	For Kristus gikk ikke inn i en helligdom som er gjort av menneskehånd og bare er et bilde av den sanne helligdom . Han gikk inn i selve himmelen ; nå skulle han for vår skyld tre fram for Guds ansikt .
58009025	Han gikk heller ikke inn for å ofre seg selv flere ganger , slik som øverstepresten år etter år trer inn i helligdommen med blod som ikke er hans eget .
58009026	I så fall måtte han ha lidd mange ganger siden verden ble grunnlagt . Men nå har han åpenbart seg én gang for alle ved tidenes ende for å utslette synden ved sitt offer .
58009027	Likeså visst som det er menneskenes lodd å dø én gang og siden komme for dommen ,
58009028	slik er også Kristus ofret én gang for å ta bort manges synder , og siden skal han for annen gang komme til syne , ikke for syndens skyld , men for å frelse dem som venter på ham .
58010001	Loven har bare en skygge av de goder som skulle komme , ikke tingene selv slik de virkelig er . År etter år bæres det fram offer som stadig er de samme , men med disse er loven ikke i stand til å gjøre dem som ofrer , fullkomne .
58010002	Ellers hadde de vel holdt opp med å ofre ? For hvis de som deltar i gudstjenesten , var blitt renset én gang for alle , ville de ikke lenger ha noen bevissthet om synd .
58010003	Men ofrene er hvert år en påminning om synd .
58010004	For blodet av okser og bukker kan umulig ta bort synder .
58010005	Derfor sier Kristus ved sitt komme til verden : Slaktoffer og gave ¬ ville du ikke ha , men et legeme ¬ gjorde du i stand til meg ;
58010006	brennoffer og syndoffer ¬ brydde du deg ikke om .
58010007	Da sa jeg : ¬ Se , her kommer jeg for å gjøre din vilje , Gud . I bokrullen er det skrevet ¬ om meg .
58010008	Først sier han : « Slaktoffer og gaver , brennoffer og syndoffer ville du ikke ha og brydde du deg ikke om , » enda det er slike offer som bæres fram etter loven .
58010009	Deretter sier han : « Se , her kommer jeg for å gjøre din vilje . » Han opphever altså det som først er nevnt , for å la det andre gjelde .
58010010	I kraft av denne vilje er vi blitt helliget ved at Jesu Kristi legeme ble ofret én gang for alle .
58010011	Alle andre prester står daglig og gjør tjeneste og bærer gang på gang fram de samme offer , som likevel aldri kan ta bort synder .
58010012	Men Jesus har båret fram et eneste offer for synder og har deretter satt seg ved Guds høyre hånd for alltid .
58010013	Nå venter han bare på at hans fiender skal bli lagt som skammel for hans føtter .
58010014	For med et eneste offer har han for alltid gjort dem som helliges , fullkomne .
58010015	Også Den Hellige Ånd vitner for oss om dette . For først sier Herren :
58010016	Slik er den pakten ¬ jeg vil slutte med dem i de dager ¬ som kommer . Og deretter sier han : Jeg vil gi mine lovbud ¬ i deres hjerter og skrive dem i deres sinn .
58010017	Og deres synder ¬ og all deres urett vil jeg ikke minnes mer .
58010018	Men der det er tilgivelse for syndene , trengs ikke lenger noe offer for synd .
58010019	Så kan vi da , brødre , i kraft av Jesu blod med frimodighet tre inn i helligdommen .
58010020	Han har innviet en ny og levende vei for oss dit inn gjennom forhenget , det vil si hans jordiske legeme .
58010021	Når vi har så stor en prest over Guds hus ,
58010022	så la oss tre fram med oppriktig hjerte i troens fulle visshet , med hjertet renset for vond samvittighet og legemet badet i rent vann .
58010023	La oss holde urokkelig fast ved bekjennelsen av vårt håp ; for han som gav løftet , er trofast .
58010024	La oss ha omtanke for hverandre , så vi oppgløder hverandre til kjærlighet og gode gjerninger .
58010025	Og la oss ikke holde oss borte når vår menighet samles , slik som noen pleier å gjøre . La oss heller oppmuntre hverandre , så mye mer som dere ser at dagen nærmer seg .
58010026	Synder vi med vitende og vilje etter at vi har lært sannheten å kjenne , da finnes det ikke lenger noe offer for synder .
58010027	Forferdelig er det vi da har i vente : dommen og Guds brennende iver som skal fortære dem som står ham imot .
58010028	Når noen forkaster Moseloven , møter han ingen barmhjertighet , men må dø på to eller tre vitners ord .
58010029	Hvor mye strengere straff synes dere ikke den fortjener som har trådt Guds Sønn under fot , vanhelliget paktsblodet som han selv er blitt helliget ved , og spottet nådens Ånd ?
58010030	Vi kjenner jo ham som har sagt : « Straffen hører meg til , jeg skal gjengjelde . » Og videre : « Herren skal dømme sitt folk . »
58010031	Det er forferdelig å falle i den levende Guds hender !
58010032	Men tenk nå tilbake på den første tid , den gang dere fikk lyset og siden holdt ut i de lidelsene dere hadde å kjempe med .
58010033	Snart ble dere hånet og plaget for øynene på folk , snart gjorde dere felles sak med andre som måtte gjennomgå det samme .
58010034	Dere led med dem som satt i fengsel , og fant dere med glede i at det dere eide , ble røvet fra dere . Dere visste jo at dere eier noe som er bedre og som varer .
58010035	Kast ikke fra dere frimodigheten ! For den gir stor lønn .
58010036	Dere trenger utholdenhet , så dere kan gjøre Guds vilje og vinne det som er lovt .
58010037	For ennå er det bare ¬ en kort stund , så kommer han ¬ som komme skal , og han skal ikke dryge .
58010038	Min rettferdige ¬ skal leve ved tro ; men trekker han seg tilbake , har jeg ikke behag i ham .
58010039	Men vi er ikke av dem som trekker seg tilbake og går fortapt ; vi er av dem som tror og berger vår sjel .
58011001	Troen er sikkerhet for det som håpes , visshet om ting en ikke ser .
58011002	For sin tro fikk mennesker i gammel tid godt vitnesbyrd .
58011003	I tro forstår vi at verden er skapt ved Guds ord , og at det vi ser , har sitt opphav i det usynlige .
58011004	I tro bar Abel fram for Gud et bedre offer enn Kain . Fordi han trodde , fikk han det vitnesbyrd at han var rettferdig ; for Gud godkjente hans offergaver . Og med sin tro taler han ennå etter sin død .
58011005	For sin tros skyld ble Enok rykket bort uten å dø . Ingen så ham mer , for Gud hadde tatt ham til seg . Før han ble rykket bort , fikk han det vitnesbyrd at han behaget Gud .
58011006	Uten tro er det umulig å behage Gud . For den som trer fram for Gud , må tro at han er til , og at han lønner dem som søker ham .
58011007	I tro bygde den gudfryktige Noah en ark , da han var blitt varslet om det som ennå ikke var synlig . Slik berget han sin familie . Hans tro ble en dom over verden , og selv ble han arving til den rettferdighet som troen gir .
58011008	I tro var Abraham lydig da han ble kalt , så han drog ut til et land som han skulle få til odel og eie . Han drog av sted uten å vite hvor han kom hen .
58011009	I tro levde han som innflytter i det landet Gud hadde lovt ham . Han bodde i telt sammen med Isak og Jakob , som var medarvinger til det samme løftet .
58011010	For han ventet på byen med de faste grunnvoller , den som har Gud til byggmester og skaper .
58011011	I tro fikk også Sara kraft til å bli mor for en ætt , enda så gammel hun var . For hun stolte på at han som hadde gitt løftet , var trofast .
58011012	Fra én mann , som til og med var uten livskraft , kom det derfor en ætt så tallrik som stjernene på himmelen og så talløs som sanden på havets strand .
58011013	I tro døde alle disse uten å ha vunnet det som var lovt . De bare så det langt borte og hilste det , og de bekjente at de var fremmede og utlendinger på jorden .
58011014	Når de taler slik , viser de klart at de søker et fedreland .
58011015	Hvis de hadde tenkt på det landet de drog ut fra , hadde de hatt tid til å vende tilbake .
58011016	Men nå er det et bedre land de lengter etter : et himmelsk . Derfor skammer ikke Gud seg over dem , men kaller seg deres Gud ; for en by har han gjort ferdig for dem .
58011017	I tro bar Abraham fram Isak som offer den gang han ble satt på prøve . Sin eneste sønn var han villig til å ofre , enda han hadde mottatt løftene
58011018	og fått dette tilsagn : « Det er gjennom Isak du skal få din ætt . »
58011019	Han regnet med at Gud endog har makt til å vekke opp døde . Derfor fikk han jo sønnen tilbake — i dette ligger et forbilde .
58011020	I tro var det at Isak velsignet Jakob og Esau , med tanke på det som skulle komme .
58011021	I tro velsignet Jakob , da han skulle dø , begge sønnene til Josef . Så bøyde han seg i bønn over knappen på sin stav .
58011022	I tro talte Josef , da han lå på det siste , om israelittenes utgang av Egypt , og han gav påbud om hva de skulle gjøre med hans ben .
58011023	I tro var det foreldrene til Moses gjemte gutten i tre måneder da han var født , for de så at det var et velskapt barn . De lot seg ikke skremme av kongens ordre .
58011024	I tro nektet Moses , da han ble stor , å være en sønn av faraos datter .
58011025	Han ville heller lide vondt sammen med Guds folk enn leve en kort tid i syndig nytelse .
58011026	Han holdt Kristi vanære for en større rikdom enn skattene i Egypt . Han så nemlig fram til lønnen som ventet ham .
58011027	I tro forlot han Egypt uten å frykte for kongens vrede . Det var som om han så den usynlige , og derfor holdt han ut .
58011028	I tro holdt han påske og strøk blodet på dørkarmene , for at den ødeleggende engelen ikke skulle røre israelittenes førstefødte .
58011029	I tro gikk de gjennom Rødehavet som over tørt land . Men da egypterne prøvde å gjøre det samme , druknet de .
58011030	På grunn av tro falt Jerikos murer da folket hadde gått omkring dem i sju dager .
58011031	Ved tro ble skjøgen Rahab reddet fra å omkomme sammen med de vantro ; for hun hadde tatt imot speiderne med fred .
58011032	Og hva skal jeg ellers nevne ? Tiden strekker ikke til hvis jeg skal fortelle om Gideon , Barak , Samson og Jefta , om David , Samuel og profetene .
58011033	Ved sin tro vant de over kongeriker , håndhevet retten , fikk løfter oppfylt , stoppet gapet på løver ,
58011034	slokket voldsom ild , slapp unna skarpe sverd , gikk fra svakhet til styrke , ble sterke i krig og slo fiendtlige hærer på flukt .
58011035	Kvinner fikk sine døde tilbake idet de stod opp . Noen ble spent på pinebenken og avslo å bli frigitt , fordi de heller ville få del i den oppstandelse som er bedre .
58011036	Andre måtte tåle spott og piskeslag , ja , tilmed lenker og fengsel .
58011037	Noen ble steinet og pint , saget i stykker eller drept med sverd . Andre måtte gå omkring i saueskinn og geiteskinn , de led nød , hadde det vondt og fikk hard medfart .
58011038	De var for gode for denne verden . De flakket omkring i øde trakter og på fjell og holdt til i huler og grotter .
58011039	Alle disse fikk godt vitnesbyrd for sin tro , men de oppnådde ikke å få det som var lovt .
58011040	For Gud hadde for vår skyld noe bedre i tanke ; de skulle ikke nå fullendelsen uten oss .
58012001	Da vi har så stor en sky av vitner omkring oss , så la oss legge bort alt som tynger , og synden som så lett henger seg på oss , og holde ut i det løp som er lagt opp for oss ,
58012002	med blikket festet på ham som er troens opphavsmann og fullender , Jesus . For å få den glede han hadde i vente , tålte han korset uten å bry seg om vanæren , og nå har han satt seg på høyre side av Guds trone .
58012003	Ja , tenk på ham som holdt ut en slik motstand fra syndere , så dere ikke blir trette og motløse .
58012004	I kampen mot synden har dere ennå ikke gjort slik motstand at det gjaldt livet .
58012005	Har dere glemt de manende ord som taler til dere som til sønner : Min sønn , ¬ forakt ikke Herrens tukt , mist ikke motet ¬ når han refser deg .
58012006	For Herren tukter den ¬ han elsker , og refser hver sønn ¬ han tar seg av .
58012007	At dere må lide , det tjener til å oppdra dere ; for Gud behandler dere som barn . Finnes det en sønn som ikke blir tuktet av sin far ?
58012008	Hvis dere ikke får tukt som alle andre , er dere ikke sønner , men uekte barn .
58012009	Vi har hatt våre jordiske fedre som tuktet oss , og vi hadde respekt for dem . Har vi ikke mye større grunn til å bøye oss under ham som er åndenes Far , så vi kan vinne livet ?
58012010	For fedrene tuktet oss bare en kort tid , slik de fant det for godt . Men han gjør det til vårt beste , for at vi skal få del i hans hellighet .
58012011	All tukt synes vel i øyeblikket å være mer til sorg enn til glede . Men siden gir den fred og rettferd som frukt hos dem som er blitt oppøvd ved den .
58012012	Derfor , rett ut ¬ de slappe hender og styrk de vaklende knær !
58012013	La føttene gå rett fram på veien , så det halte ikke går av ledd , men heller blir friskt igjen .
58012014	Legg vinn på å leve i fred med alle og strev etter helliggjørelse , for uten helliggjørelse skal ingen se Herren .
58012015	Se til at det ikke er noen som lar Guds nåde gå fra seg ! La ingen bitter rot få vokse opp og volde skade , så mange blir smittet av den .
58012016	Se til at ikke noen driver hor og lever ugudelig som Esau , han som solgte sin førstefødselsrett for et måltid mat .
58012017	Dere vet jo at da han siden ville få sin fars velsignelse , ble han avvist , enda han gråtende bad om den . For han fant ikke vei til omvendelse .
58012018	Dere er ikke kommet til et fjell som en kan ta og føle på , med flammende ild , med skyer , mørke og storm ,
58012019	med gjallende horn og med en røst som talte slik at de som hørte den , bad om å få slippe å høre mer .
58012020	For de kunne ikke tåle den befaling som ble gitt : « Om så et dyr kommer nær fjellet , skal det steines . »
58012021	Ja , så gruvekkende var synet at Moses sa : « Jeg skjelver av skrekk . »
58012022	Nei , dere er kommet til fjellet Sion , til den levende Guds by , det himmelske Jerusalem , til ti tusener av engler , til en høytidssamling ,
58012023	til menigheten av de førstefødte som er oppskrevet i himmelen . Dere er kommet til en dommer som er alles Gud , til åndene av de rettferdige som har nådd fullendelsen ,
58012024	til Jesus , mellommannen for en ny pakt , og til det rensende blod som taler sterkere enn Abels blod .
58012025	Se til at dere ikke avviser ham som taler ! De som avviste ham som talte sitt ord her på jorden , slapp ikke unna . Enda mindre skal vi gjøre det dersom vi vender oss bort fra ham som taler fra himmelen .
58012026	Hans røst fikk den gang jorden til å skjelve . Men nå har han lovt : « Enda en gang vil jeg ryste , ikke bare jorden , men også himmelen . »
58012027	Her står det : « enda en gang » . Det viser at det som kan rokkes , fordi det hører til det skapte , det skal skiftes ut , for at det som ikke kan rokkes , skal bestå .
58012028	Siden vi altså får et rike som ikke kan rokkes , så la oss være takknemlige og med takk gjøre vår tjeneste slik Gud vil , i ærbødighet og frykt .
58012029	For vår Gud er en fortærende ild .
58013001	La kjærligheten til brødrene holdes levende !
58013002	Glem ikke å være gjestfri , for på den måten har noen , uten selv å vite det , hatt engler som gjester .
58013003	Husk på dem som er i fengsel , som om dere var fanger sammen med dem . Og tenk på dem som blir pint og plaget ; dere har jo selv et legeme .
58013004	Ekteskapet skal holdes i ære av alle , og samlivet må ikke skitnes til . For Gud vil dømme dem som driver hor eller bryter ekteskapet .
58013005	Vær ikke glad i penger , men vær tilfreds med det dere har . For Gud har sagt : Jeg slipper deg ikke og svikter deg ikke .
58013006	Derfor kan vi tillitsfullt si : Herren er min hjelper , ¬ jeg frykter ikke . Hva kan da et menneske ¬ gjøre meg ?
58013007	Glem ikke deres ledere , de som talte Guds ord til dere . Tenk tilbake på hvordan de levde og døde , og ta eksempel av deres tro !
58013008	Jesus Kristus er i går og i dag den samme , ja til evig tid .
58013009	La dere ikke rive med av all slags fremmede lærdommer ! For det er godt at hjertet styrkes ved nåden , ikke ved mat ; for de som holder seg til dette , har ikke hatt noen nytte av det .
58013010	Vi har vårt eget alter , og de som gjør tjeneste i møteteltet , har ikke rett til å spise fra det .
58013011	Blodet av offerdyrene bærer øverstepresten inn i helligdommen til soning for synd , men kroppen blir brent opp utenfor leiren .
58013012	Derfor led også Jesus utenfor porten , for å hellige folket ved sitt eget blod .
58013013	La oss da gå ut til ham utenfor leiren og bære hans vanære .
58013014	For her på jorden har vi ingen by som består , men vi lengter etter den som skal komme .
58013015	La oss da ved ham stadig bære fram for Gud vårt lovprisningsoffer , det vil si frukt av lepper som priser hans navn .
58013016	Men glem ikke å gjøre godt og dele med andre ; for slike offer er til Guds behag .
58013017	Vær lydige mot deres ledere og rett dere etter dem ! For de våker over deres sjeler og skal en gang avlegge regnskap . Sørg for at de kan gjøre det med glede , uten å sukke . Ellers blir det ikke til gagn for dere .
58013018	Be for oss ! For vi vet at vi har god samvittighet ; vi vil jo gjerne ferdes rett på alle måter .
58013019	Særlig ber jeg dere om forbønn for at dere dess snarere kan få meg tilbake .
58013020	Fredens Gud , han som førte den store hyrde for hjorden , vår Herre Jesus Kristus , opp fra de døde i kraft av en evig pakts blod ,
58013021	måtte han gjøre dere skikket til alt som godt er , slik at dere gjør hans vilje . Ja , måtte han ved Jesus Kristus virke i oss det som er etter Guds gode vilje . Ham være ære i all evighet ! Amen .
58013022	Jeg ber dere , brødre , ta vel imot disse ord som skal være til veiledning for dere . Jeg måtte jo fatte meg i korthet .
58013023	Dere skal vite at vår bror Timoteus er løslatt . Hvis han kommer snart , skal jeg besøke dere sammen med ham .
58013024	Hils alle deres ledere og alle de hellige ! Brødrene fra Italia sender dere sin hilsen .
58013025	Nåden være med dere alle !
59001001	Jakob , Guds og Herren Jesu Kristi tjener , hilser de tolv stammer som lever ute i fremmed land .
59001002	Mine brødre , se det bare som en glede når dere møter alle slags prøvelser .
59001003	For dere vet at når troen prøves , fører det til utholdenhet .
59001004	Men utholdenheten må vise seg i fullført gjerning , så dere kan være fullkomne og hele og ikke stå tilbake i noe .
59001005	Dersom noen av dere mangler visdom , skal han be til Gud , og han skal få ; for Gud gir til alle , villig og uten bebreidelser .
59001006	Men han må be i tro , uten å tvile . For den som tviler , ligner en bølge på havet , som drives og kastes hit og dit av vinden .
59001007	Ikke må et slikt menneske vente å få noe av Herren ,
59001008	splittet som han er og ustø i all sin ferd .
59001009	Den bror som står lavt i verden , skal være stolt av sin høye stilling ,
59001010	men den rike skal være stolt av sin lave stilling ; for som blomsten i gresset skal han forgå .
59001011	Solen stiger med sin brennende hete , gresset visner , blomsten faller av , og all dens skjønnhet er borte . På samme måte skal den rike visne midt i alt sitt arbeid .
59001012	Salig er den som holder ut i fristelser . For når han har stått sin prøve , skal han få livets krone , som Gud har lovt dem som elsker ham .
59001013	Ingen som blir fristet , må si : « Det er Gud som frister meg . » For Gud fristes ikke av det onde , og selv frister han ingen .
59001014	Den som blir fristet , lokkes og dras av sitt eget begjær .
59001015	Når begjæret er blitt svangert , føder det synd , og når synden er moden , føder den død .
59001016	Ta ikke feil , mine kjære brødre !
59001017	All god gave og all fullkommen gave kommer ovenfra , fra lysenes Far ; hos ham er det ingen forandring eller veksling mellom lys og mørke .
59001018	Av sin frie vilje har han født oss ved sannhets ord , for at vi skal være en første frukt blant dem han har skapt .
59001019	Dette må dere vite , mine kjære brødre : Enhver skal være snar til å høre , men sen til å tale og sen til å bli sint .
59001020	For sinne hos et menneske fører ikke til det som er rett for Gud .
59001021	Legg da av alt urent og all ondskap , og ta villig imot det ord som er plantet i dere , og som har makt til å frelse deres sjeler .
59001022	Dere må gjøre det Ordet sier , ikke bare høre det , ellers vil dere bedra dere selv .
59001023	For den som hører Ordet uten å gjøre etter det , han ligner en mann som ser på ansiktet sitt i et speil :
59001024	Han ser på det , går sin vei og glemmer straks hvordan han så ut .
59001025	Men den som ser inn i frihetens fullkomne lov og fortsetter med det , han blir ikke en glemsom hører , men en gjerningens gjører . Han skal være lykkelig i sin gjerning .
59001026	Den som mener at han dyrker Gud , men ikke holder tungen i tømme , han bedrar seg selv , og hans gudstjeneste er uten verdi .
59001027	En gudstjeneste som er ren og feilfri i Gud vår Fars øyne , er å hjelpe enker og foreldreløse barn i deres nød , og ikke la seg flekke til av verden .
59002001	Mine brødre ! Dere kan ikke tro på vår Herre Jesus Kristus , herlighetens Herre , og samtidig gjøre forskjell på folk .
59002002	Sett at det kommer to menn inn i menigheten — den ene i fine klær og med gullring på fingeren , den andre fattig og i skitne klær .
59002003	Så sier dere til ham som er pent kledd : « Vær så god , her er en god plass » , men til den fattige : « Du kan stå der » , eller : « Sett deg her på gulvet ved føttene mine » . Om dere altså bare bryr dere om ham med de fine klærne ,
59002004	har dere ikke da skapt et skille blant dere ? Er dere ikke blitt dommere med onde tanker ?
59002005	Hør , mine kjære brødre : Har ikke Gud utvalgt den som er fattig i verdens øyne , til å være rik i troen og arve det rike han har lovt dem som elsker ham ?
59002006	Men dere har krenket den fattige ! Er det ikke de rike som undertrykker dere og trekker dere for retten ?
59002007	Og er det ikke de som spotter det gode navn som er nevnt over dere ?
59002008	Dersom dere oppfyller den kongelige lov i Skriften : Du skal elske din neste som deg selv , da gjør dere rett .
59002009	Men gjør dere forskjell på folk , synder dere , og loven anklager dere som lovbrytere .
59002010	For den som holder hele loven , men bryter ett av budene , han har forbrutt seg mot dem alle .
59002011	For han som sa : « Du skal ikke bryte ekteskapet » , han sa også : « Du skal ikke slå i hjel » . Om du ikke bryter ekteskapet , men slår i hjel , da er du en lovbryter .
59002012	Dere skal dømmes etter frihetens lov , og etter det må dere leve , i ord og gjerning .
59002013	For dommen skal være ubarmhjertig mot den som ikke har vist barmhjertighet , men barmhjertighet roser seg mot dommen .
59002014	Mine brødre ! Hva hjelper det om noen sier at han har tro , når han ikke har gjerninger ? Kan vel troen frelse ham ?
59002015	Sett at en bror eller søster ikke har klær og mangler mat for dagen ,
59002016	og en av dere sier til dem : « Farvel , hold dere varme og spis dere mette » — hva hjelper det , dersom dere ikke gir dem det kroppen trenger ?
59002017	Slik er det også med troen : Har den ikke gjerninger , er den rett og slett død .
59002018	Noen kan si : « Den ene har tro , den andre har gjerninger » . Vis meg da din tro uten gjerninger , så vil jeg vise deg min tro av mine gjerninger .
59002019	Du tror at Gud er én ? Det gjør du rett i . Også de onde ånder tror det — og skjelver !
59002020	Vet du ikke , du uforstandige menneske , at tro er til ingen nytte uten gjerningene ?
59002021	Var det ikke på grunn av gjerninger at vår far Abraham ble erklært rettferdig ? Han brakte jo sønnen Isak som offer på alteret .
59002022	Der ser du : Troen virket sammen med hans gjerninger , og gjennom gjerningene ble troen fullendt .
59002023	Dermed ble dette skriftordet oppfylt : Abraham trodde Gud , og derfor regnet Gud ham som rettferdig , og han ble kalt « Guds venn » .
59002024	Dere ser altså at mennesket blir erklært rettferdig ved gjerninger og ikke bare ved tro .
59002025	Var det ikke slik med skjøgen Rahab også ? Hun ble erklært rettferdig på grunn av gjerninger , fordi hun tok imot utsendingene og slapp dem ut av byen en annen vei .
59002026	For som kroppen er død uten ånd , er troen død uten gjerninger .
59003001	Mine brødre ! Ikke mange av dere bør bli lærere , for dere vet at vi skal bli så mye strengere dømt .
59003002	Alle feiler vi ofte . Den som ikke forgår seg med sine ord , er en fullkommen mann , i stand til å holde hele kroppen i tømme .
59003003	Vi legger jo bissel i munnen på en hest for at den skal lystre oss , og da kan vi styre hele hesten .
59003004	Ja , selv store skip , som drives av sterke vinder , kan styres med et lite ror dit styrmannen vil .
59003005	Slik er det også med tungen : Den er et lite lem , men kan skryte av store ting . Tenk på at en liten ild kan sette den største skog i brann !
59003006	Også tungen er en ild ; som en verden av ondskap står den blant våre lemmer . Den smitter hele legemet og setter livshjulet i brann , men selv settes den i brann av helvete .
59003007	Mennesket er slik skapt at det kan temme alle andre skapninger , både villdyr og fugler , krypdyr og fisk .
59003008	Men tungen makter ikke noe menneske å temme , skiftende og ond som den er , full av dødbringende gift .
59003009	Med den lovpriser vi Herren og Faderen , og med den forbanner vi menneskene som er skapt i Guds bilde ;
59003010	fra samme munn kommer det både lovprisning og forbannelse . Slik må det ikke være , mine brødre !
59003011	Strømmer det vel friskt og bittert vann fra samme kilde ?
59003012	Mine brødre , kan et fikentre bære oliven , eller et vintre bære fiken ? Like lite kan en salt kilde gi ferskt vann .
59003013	Er noen av dere vis og forstandig , da må han vise det i gjerning , i et rett liv preget av den tålsomhet som visdommen gir .
59003014	Men bærer dere på bitter misunnelse og selvhevdelse i hjertet , da har dere ikke noe å rose dere av ; lyv ikke mot sannheten .
59003015	En slik visdom kommer ikke ovenfra , men er jordisk , rent menneskelig , ja , djevelsk .
59003016	For hvor misunnelse og selvhevdelse rår , der er det uorden og alt som er ondt .
59003017	Men visdommen ovenfra er først og fremst ren , dernest fredsæl , forsonlig og føyelig , rik på barmhjertighet og gode frukter , upartisk og uten hykleri .
59003018	Og rettferds frukt blir sådd i fred og vokser fram for dem som stifter fred .
59004001	Hvor kommer all striden og spliden hos dere fra ? Er det ikke fra lystene , som fører krig i lemmene deres ?
59004002	Dere begjærer , men får ikke . Dere myrder og misunner , men oppnår ikke noe . Dere ligger i strid og ufred . Dere har ikke , fordi dere ikke ber .
59004003	Dere ber , men får ikke , fordi dere ber galt ; dere vil sløse det bort i nytelser .
59004004	Dere troløse ! Vet dere ikke at vennskap med verden er fiendskap mot Gud ? Den som vil være verdens venn , blir Guds fiende .
59004005	Eller tror dere det er tomme ord når Skriften sier : Med hellig iver krever Gud den ånd han har latt bo i oss .
59004006	Men større er den nåde han gir ; derfor heter det : Gud står de stolte imot , men de ydmyke gir han nåde .
59004007	Bøy dere da for Gud ! Men stå djevelen imot , så skal han flykte fra dere .
59004008	Hold dere nær til Gud , så skal han holde seg nær til dere . Gjør hendene rene , dere syndere , rens hjertene , dere som har et delt sinn !
59004009	Klag og sørg , bryt ut i gråt ! La latteren bli til jammer og gleden til sorg .
59004010	Ydmyk dere for Herren , så skal han opphøye dere .
59004011	Tal ikke ondt om hverandre , mine brødre . Den som taler ondt om en bror eller dømmer en bror , han taler ondt om loven og dømmer loven . Men dersom du dømmer loven , da gjør du ikke hva den sier , men setter deg til doms over den .
59004012	Det er bare én som er lovgiver og dommer , han som har makt både til å frelse og til å ødelegge . Men hvem er du , som dømmer din neste ?
59004013	Og nå , dere som sier : « I dag eller i morgen drar vi til den eller den byen og blir der et år , driver handel og tjener penger » —
59004014	og så vet dere ikke hvordan livet deres blir i morgen ! Dere er jo bare en røk , som er synlig en kort stund og så blir borte .
59004015	Dere skulle heller si : « Om Herren vil , så får vi leve og kan gjøre dette eller hint . »
59004016	Men dere skryter og bruker store ord . Alt slikt skryt er av det onde .
59004017	Den som vet hva godt han burde gjøre , men ikke gjør det , han synder .
59005001	Og nå , dere rike ! Gråt og klag over all den ulykke som skal komme over dere !
59005002	Rikdommen deres råtner , og klærne blir møllspist ;
59005003	gullet og sølvet ruster bort , og rusten skal vitne mot dere og fortære kroppen deres som ild . Dere har brukt endetiden til å samle rikdom .
59005004	Men hør : Den lønn dere holdt igjen for arbeiderne som skar åkrene deres , roper høyt , og høstfolkenes nødrop har nådd fram til Herren Sebaot .
59005005	Dere har levd i luksus og overflod på jorden og gjort hjertene fete til slaktedagen .
59005006	Den uskyldige har dere dømt skyldig og drept , uten at noen gjør motstand .
59005007	Vær da tålmodige , brødre , inntil Herren kommer ! En bonde venter på jordens dyrebare grøde ; han må ha tålmodighet til både høstregnet og vårregnet har falt .
59005008	Så må også dere være tålmodige og ved godt mot , for Herrens komme er nær .
59005009	Kom ikke med klager mot hverandre , brødre , for at dere ikke skal bli dømt . Dommeren står for døren .
59005010	Mine brødre , ta profetene som talte i Herrens navn , til forbilde ; de holdt tålmodig ut når de måtte lide vondt .
59005011	Det er dem som holder ut , vi priser salige . Dere har hørt om Jobs utholdenhet og har sett hvordan Herren lot det gå ham til slutt . For Herren er rik på medlidenhet og miskunn .
59005012	Men framfor alt , mine brødre , må dere ikke sverge , verken ved himmelen eller ved jorden eller ved noe annet . La et ja være ja og et nei være nei , så ikke dommen skal ramme dere !
59005013	Er det noen blant dere som har det vondt ? Da skal han be . Er noen glad til sinns ? Da skal han synge lovsanger .
59005014	Er noen blant dere syk ? Han skal kalle til seg menighetens eldste , og de skal be over ham og salve ham med olje i Herrens navn .
59005015	Da skal troens bønn redde den syke , og Herren skal reise ham opp . Har han gjort synder , skal han få dem tilgitt .
59005016	Bekjenn da syndene for hverandre og be for hverandre , så dere kan bli helbredet . Et rettferdig menneskes bønn er virksom og utretter mye .
59005017	Elia var et menneske under samme kår som vi ; da han bad om at det ikke måtte regne over landet , falt det ikke regn på tre år og seks måneder .
59005018	Så bad han på ny , og da gav himmelen regn , og jorden bar igjen sin grøde .
59005019	Mine brødre ! Dersom en av dere farer vill og kommer bort fra sannheten , og en annen fører ham tilbake ,
59005020	så skal dere vite : Den som får en synder til å vende om fra sin gale vei , han redder en sjel fra døden og dekker over en mengde synder .
60001001	Peter , Jesu Kristi apostel , hilser de utvalgte som lever i fremmed land , spredt omkring i Pontos , Galatia , Kappadokia , Asia og Bitynia ,
60001002	de som er utvalgt slik Gud Fader forut hadde bestemt , og ved Ånden innviet til lydighet og til å bli renset ved Jesu Kristi blod . Måtte dere få nåde og fred i rikt mål !
60001003	Lovet være Gud , vår Herre Jesu Kristi Far , han som i sin rike miskunn har født oss på ny og gitt oss et levende håp ved Jesu Kristi oppstandelse fra de døde !
60001004	Vi skal få en arv som aldri forgår og ikke flekkes til eller visner . Den er gjemt i himmelen for dere
60001005	som gjennom Guds kraft blir bevart ved troen , så dere skal nå fram til frelsen ; den ligger alt ferdig til å åpenbares ved tidens ende .
60001006	Derfor kan dere juble av glede , selv om dere nå en kort tid må ha det vondt i mange slags prøvelser , om så skal være .
60001007	Slik blir troen deres prøvet . Selv forgjengelig gull blir prøvet i ild ; troen , som er mye mer verd , må også prøves , så den kan bli til pris og herlighet og ære for dere når Jesus Kristus åpenbarer seg .
60001008	Ham elsker dere , enda dere ikke har sett ham ; ham tror dere på , enda dere nå ikke ser ham . Og dere jubler og er fylt av en glede så herlig at den ikke kan rommes i ord ;
60001009	for dere når troens mål : frelse for sjelene .
60001010	Denne frelse var det profetene grunnet på og utforsket , da de profeterte om den nåde dere skulle få .
60001011	De prøvde å finne ut hvilken tid Kristi Ånd , som var i dem , siktet til , og hvordan den tiden ville bli . Ånden vitnet om hvordan Kristus skulle lide og deretter opphøyes i herlighet .
60001012	Det ble da åpenbart for dem at det ikke var seg selv de tjente med sitt budskap , men dere . Dette budskapet har dere nå fått høre av dem som forkynte evangeliet for dere ved Den Hellige Ånd , som er sendt fra himmelen . Dette er ting som selv engler gjerne vil se inn i .
60001013	Spenn derfor beltet fast om livet , vær våkne , beredt i tanke og sinn ! Sett håpet fullt og fast til den nåde dere skal få når Jesus Kristus åpenbarer seg .
60001014	Som lydige barn skal dere ikke lenger la dere lede av de lyster dere fulgte den gang dere levde i uvitenhet .
60001015	Han som kalte dere , er hellig ; så vær også dere hellige i all deres ferd .
60001016	For det står skrevet : Dere skal være hellige , for jeg er hellig .
60001017	Dere påkaller Gud som far , han som uten å gjøre forskjell dømmer enhver etter hans gjerninger ; da må dere også leve i frykt den tid dere ennå er her som fremmede .
60001018	Dere vet at det ikke var med forgjengelige ting , med sølv eller gull , dere ble kjøpt fri fra det tomme liv dere arvet fra fedrene ;
60001019	det var med Kristi dyrebare blod , blodet av et lam uten feil og lyte .
60001020	Han var bestemt til dette før verden ble skapt , og for deres skyld er han blitt åpenbart nå ved tidenes ende .
60001021	Ved ham er dere kommet til tro på Gud , som reiste Kristus opp fra de døde og gav ham herlighet . Derfor er deres tro også håp til Gud .
60001022	Ved å lyde sannheten har dere renset dere , så dere kan leve i oppriktig kjærlighet til brødrene . Elsk da hverandre inderlig og helhjertet !
60001023	Dere er jo født på ny , ikke i kraft av forgjengelig , men av uforgjengelig sæd , ved Guds levende ord som er og blir .
60001024	For alt det som lever , er som gress , og all dets prakt ¬ som markens blomst . Gresset visner , ¬ og blomsten faller av ,
60001025	men Herrens ord varer ¬ til evig tid . Dette er det ord som er forkynt for dere i evangeliet .
60002001	Legg derfor bort all ondskap , falskhet og hykleri , misunnelse og sladder .
60002002	Som nyfødte barn skal dere lengte etter den ekte , åndelige melk , så dere kan vokse ved den til frelsen er nådd .
60002003	Dere har jo smakt at Herren er god .
60002004	Kom til ham , den levende stein , som vel ble vraket av mennesker , men er utvalgt og dyrebar for Gud .
60002005	Vær selv levende steiner som bygges opp til et åndelig tempel ! Bli et hellig presteskap , og bær fram åndelige offer som Gud gjerne tar imot , ved Jesus Kristus .
60002006	For det heter i Skriften : Se , jeg legger på Sion ¬ en hjørnestein , utvalgt og dyrebar ; den som tror på ham , skal ikke bli til skamme .
60002007	Altså blir den til ære for dere som tror . Men for dem som ikke tror , er den stein bygningsmennene vraket , blitt til hjørnestein ,
60002008	ja , en snublestein og en klippe til fall . Fordi de ikke tror på Ordet , snubler de — det var de bestemt til .
60002009	Men dere er en utvalgt slekt , et kongelig presteskap , et hellig folk , et folk som er Guds eiendom , for at dere skal forkynne hans storverk , han som kalte dere fra mørket til sitt underfulle lys .
60002010	Før var dere ikke et folk , men nå er dere blitt Guds folk . Før hadde dere ikke fått barmhjertighet , men nå har dere funnet barmhjertighet .
60002011	Jeg ber dere , mine kjære , som nå er utlendinger og fremmede : Sky alle sanselige lyster , som er i kamp mot sjelen .
60002012	Lev rett og godt blant hedningene ! De baktaler dere og sier at dere er dårlige mennesker . Derfor skal dere la dem se at dere gjør gode gjerninger , så de kan prise Gud den dag han kommer .
60002013	Dere skal for Herrens skyld underordne dere under enhver myndighet blant menneskene , enten det er keiseren , den øverste ,
60002014	eller landshøvdingene som han har utsendt ; de skal straffe dem som gjør det onde , og påskjønne dem som gjør det gode .
60002015	For det er Guds vilje at dere ved å gjøre det gode skal stoppe munnen på uforstandige mennesker som taler i uvitenhet .
60002016	Dere er frie ; bruk bare ikke friheten som påskudd til å gjøre det onde ; bruk den som Guds tjenere !
60002017	Vis alle aktelse , elsk brorskapet , frykt Gud , gi keiseren ære !
60002018	Dere tjenestefolk skal underordne dere under deres herrer og vise dem all respekt — ikke bare de gode og vennlige , men også de urimelige .
60002019	Å finne seg i uforskyldte lidelser fordi en er bundet til Gud i sin samvittighet , det er godt i Guds øyne .
60002020	Om dere tåler straff når dere har gjort noe galt , er det noe å rose dere for ? Men har dere gjort det som er rett , og så holder ut når dere må lide , da er det godt i Guds øyne .
60002021	Det var jo dette dere ble kalt til ; for Kristus led for dere og etterlot dere et eksempel for at dere skulle følge i hans spor .
60002022	Han gjorde ingen synd , og det fantes ikke svik i hans munn .
60002023	Han skjelte ikke igjen når han ble utskjelt , han truet ikke når han led , men overlot sin sak til ham som dømmer rettferdig .
60002024	Han bar våre synder på sitt legeme opp på korstreet , så vi skulle dø bort fra synden og leve for rettferdigheten . Ved hans sår har dere fått legedom .
60002025	Dere var som bortkomne sauer , men har nå vendt om til ham som er hyrde og tilsynsmann for deres sjeler .
60003001	Likeså skal dere gifte kvinner underordne dere under deres menn . Så kan de menn som står Ordet imot , bli vunnet , ikke ved ord , men ved hustruens livsførsel ,
60003002	når de ser hvordan dere lever i renhet og gudsfrykt .
60003003	La ikke ytre stas , frisyrer , gullkjeder og fine klær være det som pryder dere .
60003004	Deres smykke skal være det indre , skjulte menneske med sitt milde og rolige sinn , som er uforgjengelig og dyrebart for Gud .
60003005	For slik smykket de hellige kvinner seg i tidligere tider , de som satte sin lit til Gud . De underordnet seg sine menn ,
60003006	likesom Sara var lydig mot Abraham og kalte ham herre . Hennes barn er dere nå blitt , dersom dere gjør hva godt er , og ikke lar dere skremme av noe .
60003007	Og nå , dere ektemenn : Vis forståelse i samlivet med hustruen , som er den svakere part ; og vis henne ære , for sammen skal dere arve nåden og livet . Gjør dette , så ikke bønnene deres blir hindret .
60003008	Til slutt et ord til dere alle : Ha det samme sinn , vis medfølelse , elsk hverandre som søsken , vis hjertelag og ydmykhet .
60003009	Gjengjeld ikke ondt med ondt eller skjellsord med skjellsord . Dere skal tvert imot velsigne . For dere er selv kalt til å få velsignelse .
60003010	Den som elsker livet og vil oppleve dager ¬ med lykke , han må holde sin tunge ¬ fra det onde og sine lepper ¬ fra svikefull tale ,
60003011	han må vende seg ¬ fra det onde og gjøre det gode , søke fred og jage etter den .
60003012	For Herrens øyne følger ¬ de rettferdige , og han vender øret ¬ til deres bønn . Men Herren vender seg ¬ mot dem som gjør det onde .
60003013	Hvem kan gjøre dere noe ondt , hvis dere brenner for det gode ?
60003014	Men salige er dere om dere lider for rettferdighets skyld . Vær ikke redde for dem , og la dere ikke skremme ,
60003015	men hold Kristus hellig som Herre i hjertet ! Vær alltid beredt til forsvar når noen krever dere til regnskap for det håp dere eier .
60003016	Men gjør det ydmykt og med frykt , så dere kan ha en god samvittighet . Da vil de som snakker ondt om dere når dere lever et rett liv i Kristus , bli gjort til skamme med sine beskyldninger .
60003017	Det er bedre å lide når en gjør det gode , om så er Guds vilje , enn når en gjør det onde .
60003018	For Kristus selv led døden for syndenes skyld , én gang for alle . Den rettferdige led for urettferdige for å føre dere fram til Gud . Han døde legemlig , men ved Ånden ble han gjort levende ,
60003019	og slik gikk han bort og forkynte for åndene som var i fangenskap .
60003020	Det var de som på Noahs tid hadde vært ulydige , da Gud i sitt tålmod ventet mens arken ble bygd . I den ble noen få mennesker — i alt åtte — frelst ved vann ,
60003021	det som i sitt motbilde , dåpen , nå frelser dere . Dåpen er ingen renselse fra ytre urenhet , men en god samvittighets bekjennelse til Gud , i kraft av Jesu Kristi oppstandelse —
60003022	han som fór opp til himmelen og nå sitter ved Guds høyre hånd , etter at engler , myndigheter og makter er ham underlagt .
60004001	Når Kristus altså har lidd under sitt jordeliv , så skal dere væpne dere med denne tanken : Den som har lidd her i livet , er ferdig med synden .
60004002	Derfor skal han ikke lenger følge menneskelige lyster , men leve resten av sitt liv etter Guds vilje .
60004003	Det er nok at dere i den tid som er gått , har levd på hedensk vis i utsvevelser og sanselighet , i drikk , festing og fyll , og har drevet med forkastelig avgudsdyrkelse .
60004004	Nå undrer de seg fordi dere ikke lenger løper med dem ut i denne strøm av utskeielser , og de spotter dere .
60004005	Men de skal få avlegge regnskap for ham som står klar til å dømme både levende og døde .
60004006	Også for døde er jo evangeliet blitt forkynt , for at de ved Ånden skulle leve , likesom Gud lever , selv om de her i verden var kommet under den dom som rammer alle mennesker .
60004007	Slutten på alle ting er nær . Vær derfor sindige og nøkterne , så dere kan be .
60004008	Framfor alt skal dere elske hverandre inderlig , for kjærligheten dekker over en mengde synder .
60004009	Vær gjestfrie mot hverandre uten å klage .
60004010	Tjen hverandre , hver med den nådegave han har fått , som gode forvaltere over Guds mangfoldige nåde .
60004011	Den som taler , skal se til at han taler som Guds ord . Og den som tjener , skal tjene med den styrke Gud gir . Slik skal Gud i ett og alt bli æret , ved Jesus Kristus . Ham tilhører herligheten og makten i all evighet ! Amen .
60004012	Mine kjære ! Vær ikke forundret over den ildprøve dere må igjennom , som om det hendte dere noe merkverdig .
60004013	Gled dere jo mer dere får del i Kristi lidelser , så dere kan juble av glede også når han åpenbarer seg i sin herlighet .
60004014	Salige er dere når dere blir spottet for Kristi navns skyld ; for Guds Ånd , herlighetens Ånd , hviler over dere .
60004015	La det bare ikke skje at noen av dere må lide straff for mord , tyveri eller annen ugjerning , eller fordi han har gjort en urett mot andre .
60004016	Men lider han fordi han er en kristen , skal han ikke skamme seg , men prise Gud for dette navn .
60004017	For nå er tiden kommet da dommen skal begynne , og den skal begynne med Guds eget folk . Men kommer dommen over oss først , hvordan går det da til slutt med dem som er ulydige mot Guds evangelium ?
60004018	Og er det vanskelig for den rettferdige å bli frelst , hvor skal det da bli av den ugudelige og synderen ?
60004019	Derfor skal de som lider når det er Guds vilje , overgi sin sjel til den trofaste Skaper og gjøre det gode .
60005001	Og nå ber jeg de eldste blant dere , jeg som selv er en eldste og et vitne om Kristi lidelser og har del i herligheten som skal åpenbares :
60005002	Vær hyrder for den Guds hjord som dere har hos dere ! Ha tilsyn med den , ikke av tvang , men av fri vilje , slik Gud vil . Gjør det ikke for vinnings skyld , men med et villig sinn .
60005003	Dere skal ikke herske over menigheten som er betrodd dere , men være et eksempel for hjorden .
60005004	Når så overhyrden åpenbarer seg , skal dere få herlighetens krans som aldri visner .
60005005	Dere unge må underordne dere under de eldste . Og alle skal dere være kledd i ydmykhet mot hverandre . For « Gud står de stolte imot , men de ydmyke gir han nåde » .
60005006	Ydmyk dere da under Guds mektige hånd , så han kan opphøye dere når tiden er inne .
60005007	Kast alle bekymringer på ham , for han har omsorg for dere .
60005008	Vær nøkterne og våk ! Deres motstander djevelen går omkring som en brølende løve for å finne noen å sluke .
60005009	Stå ham imot , faste i troen ! Dere vet jo at deres brødre rundt om i verden må gjennomgå de samme lidelser .
60005010	En kort stund må dere nok lide ; men all nådes Gud , som ved Kristus har kalt dere til sin evige herlighet , han skal utruste dere , gi dere kraft og styrke og stille dere på fast grunn .
60005011	Makten er hans i all evighet . Amen .
60005012	Med hjelp fra Silvanus , en bror jeg har tillit til , har jeg skrevet dette korte brevet for å rettlede dere og vitne om Guds sanne nåde . Stå fast i den !
60005013	Menigheten i dette Babylon , den som er utvalgt sammen med dere , sender sin hilsen . Det samme gjør Markus , min sønn .
60005014	Hils hverandre med vennekyss ! Fred være med alle dere som hører Kristus til !
61001001	Simeon Peter , Jesu Kristi tjener og apostel , hilser dem som ved vår Gud og frelser Jesu Kristi rettferdighet har fått den samme dyrebare tro som vi .
61001002	Måtte dere få nåde og fred i rikt mål gjennom kunnskapen om Gud og vår Herre Jesus !
61001003	Da vi lærte ham å kjenne som kalte oss ved sin egen herlighet og kraft , gav hans guddommelige makt oss alt som tjener til liv og gudsfrykt .
61001004	Derved har vi fått de dyrebareste og største løfter ; ved dem skulle dere få del i guddommelig natur , etter at dere har sluppet bort fra forfallet i verden , det som kommer av begjæret .
61001005	Derfor må dere sette alt inn på at troen viser seg i rett liv , og det rette liv i innsikt ,
61001006	innsikten i selvbeherskelse , selvbeherskelsen i utholdenhet , utholdenheten i gudsfrykt ,
61001007	gudsfrykten i brorskap , og brorskapet i kjærlighet .
61001008	For dersom alt dette finnes hos dere og får vokse , da vil dere ikke være uvirksomme og uten frukt i deres kunnskap om vår Herre Jesus Kristus .
61001009	Men enhver som mangler dette , han er nærsynt , ja , blind ; han har glemt at han er blitt renset for sine tidligere synder .
61001010	Derfor , brødre , må dere sette enda mer inn på å befeste deres kall og utvelgelse . Gjør dere dette , skal dere aldri falle ;
61001011	da skal det gis dere en full og fri adgang til vår Herre og frelser Jesu Kristi evige rike .
61001012	Derfor vil jeg stadig på ny minne dere om disse ting , enda dere kjenner til dem og er grunnfestet i den sannhet som er kommet til dere .
61001013	Jeg mener det er riktig å holde dere våkne ved å minne dere om dette , så lenge jeg er i legemets telt .
61001014	Jeg vet jo at det snart skal legges bort — det har vår Herre Jesus Kristus latt meg vite .
61001015	Og det er om å gjøre for meg at dere alltid skal huske disse ting , også etter at jeg er gått bort .
61001016	Det var jo ikke oppdiktede sagn vi holdt oss til da vi kunngjorde for dere vår Herre Jesu Kristi kraft og hans komme . Nei , vi var øyenvitner og så hans guddommelige storhet .
61001017	For han fikk ære og herlighet av Gud Fader den gang røsten lød mot ham fra den høyeste herlighet : « Dette er min Sønn , den elskede , som jeg har behag i . »
61001018	Vi hørte selv denne røsten lyde fra himmelen , da vi var sammen med ham på det hellige fjell .
61001019	Derfor står også profetordet desto fastere for oss . Dette ord bør dere ha for øye , for det er lik en lampe som lyser på et mørkt sted , inntil dagen gryr og morgenstjernen går opp i deres hjerter .
61001020	Men dere må framfor alt vite at en ikke kan tyde noe profetord i Skriften på egen hånd .
61001021	For aldri er noen profeti båret fram fordi et menneske ville det ; men drevet av Den Hellige Ånd talte mennesker ord fra Gud .
61002001	Men det fantes også falske profeter i folket , og på samme måte skal det opptre vranglærere blant dere . De skal lure inn vranglære som fører til undergang , og til og med fornekte den Herre som har løskjøpt dem . Dermed fører de seg selv snart i fortapelse .
61002002	Mange kommer til å følge dem i deres utskeielser , og sannhetens vei vil bli spottet på grunn av dem .
61002003	De er ute etter penger og farer med dikt og bedrag for å slå mynt på dere . Men alt lenge har de hatt dommen hengende over seg , og fortapelsen venter på dem .
61002004	For Gud skånte ikke de engler som hadde syndet , men styrtet dem ned i avgrunnen , hvor de holdes i varetekt i mørke huler inntil dommen .
61002005	Heller ikke sparte han den gamle verden . Det var bare Noah , rettferdighetens talsmann , og sju andre han lot overleve da han førte storflommen over de ugudeliges verden .
61002006	Byene Sodoma og Gomorra dømte han til ødeleggelse og la dem i aske ; han gjorde dem til et avskrekkende eksempel for dem som senere ville leve et ugudelig liv .
61002007	Men han reddet den uskyldige Lot , som led under det umoralske liv de hemningsløse menneskene førte der .
61002008	Ja , denne rettskafne mannen som bodde midt iblant dem , pintes dag etter dag helt inn i sin rettferdige sjel når han så og hørte alt det onde de gjorde .
61002009	Herren vet altså å utfri de gudfryktige av prøvelser , men å holde de onde i forvaring inntil straffen på dommens dag ,
61002010	først og fremst dem som følger sitt urene , sanselige begjær og forakter den myndighet som er over dem . Disse menneskene er frekke og selvsikre , og uten å skjelve spotter de englemakter .
61002011	Ikke engang engler som står enda høyere i makt og styrke , kommer med spottende ord når de anklager dem for Herren .
61002012	Men disse menneskene spotter det de ikke kjenner , og er som dyr uten fornuft , som av naturen er bestemt til å fanges og gå til grunne . Så skal de da også gå under i sitt forfall
61002013	og få lide vondt for det onde de har gjort . De nyter å svire ved høylys dag . De er til skam og skjensel for dere når de spiser sammen med dere og sitter og fråtser , nytelsessyke som de er .
61002014	De er stadig på utkikk etter skjøger og kan ikke få nok av synd . De forfører ubefestede sjeler , og de kan kunsten å kare til seg . Under forbannelse er de !
61002015	For de har forlatt veien som går rett fram , og er gått vill . De følger i samme spor som Bileam , Beors sønn , han som bare hadde syn for den lønn han kunne få for sin urett .
61002016	Men han ble vist til rette for sin misgjerning ; et umælende esel talte med et menneskes stemme og stanset profeten i hans galskap .
61002017	Disse menn er som kilder uten vann og tåkedotter som virvler i vinden . Det dypeste mørke har de i vente .
61002018	For de taler store ord om tomme ting , og med sanselige lyster og utskeielser lokker de dem som nettopp har sluppet bort fra slike som lever i villfarelse .
61002019	Frihet lover de , men de er selv slaver av det moralske forfallet . Det en ligger under for , er en også slave av .
61002020	For når noen har lært å kjenne vår Herre og frelser Jesus Kristus og er kommet fri fra det urene i verden , og de så igjen fanges av dette og ligger under for det , står det verre til med dem enn før .
61002021	Det ville vært bedre for dem om de aldri hadde lært å kjenne den rette vei , enn at de først kjenner den og så vender seg bort fra det hellige bud som ble overgitt dem .
61002022	Da er det gått med dem som det treffende heter i ordtaket : Hunden vender tilbake til sitt eget spy , og : Ikke før er grisen vasket , så velter den seg i sølen .
61003001	Mine kjære ! Dette er nå det andre brevet jeg skriver til dere . Med disse brevene ville jeg vekke dere opp , så dere fortsatt kan ha den rette , oppriktige innstilling . Jeg ville minne dere om
61003002	det de hellige profeter har sagt , og om det budet deres egne apostler har fra Herren og Frelseren ; dette må dere huske .
61003003	Først og fremst må dere vite at det i de siste dager skal komme folk som farer med spott og følger sine egne lyster .
61003004	Hånlig sier de : « Hva med løftet om hans gjenkomst ? Våre fedre er døde , men alt er som det har vært fra skapelsen av . »
61003005	De som sier slikt , glemmer at det fra eldgammel tid var himler og en jord som steg fram av vann og består ved vann , i kraft av Guds ord .
61003006	Og ved vann gikk den første verden under da den ble oversvømt av vann .
61003007	Men de himler og den jord som nå er , har dette Guds ord spart til ilden ; de holdes oppe inntil dommens dag da de ugudelige skal gå fortapt .
61003008	Men én ting , mine kjære , må dere ikke glemme : For Herren er én dag som tusen år og tusen år som én dag .
61003009	Det er ikke slik at Herren er sen med å oppfylle sitt løfte , som noen mener . Nei , han er tålmodig med dere , for han vil ikke at noen skal gå fortapt , men at alle skal nå fram til omvendelse .
61003010	Herrens dag skal komme som en tyv . Da skal himmelen forgå med et drønn , elementene skal komme i brann og oppløses , og jorden og alle gjerninger som er gjort på jorden , skal komme fram i lyset .
61003011	Når nå alt skal gå i oppløsning , hvor hellig og gudfryktig bør dere da ikke leve ,
61003012	mens dere venter på at Guds dag skal komme , og fremskynder den . Da skal himlene fortæres av ild og elementene brenne og smelte .
61003013	Men vi ser fram til det han har lovt : en ny himmel og en ny jord , hvor rettferdighet bor .
61003014	Fordi dere venter på dette , mine kjære , skal dere legge vinn på å bli stående for ham med fred , uten flekk og lyte .
61003015	Og når Herren i sitt tålmod dryger med å komme , så skal dere se det som en mulighet til frelse . Det samme har jo også vår kjære bror Paulus skrevet til dere , ut fra den visdom som er gitt ham .
61003016	Om dette taler han også i alle de brev hvor han kommer inn på disse spørsmål . Det er noen ting der som er vanskelige å forstå , og de ukyndige og usikre fordreier dette ; det samme gjør de også med de andre skriftene , og det blir til deres egen undergang .
61003017	Nå vet dere dette på forhånd , mine kjære . Vær derfor på vakt , så dere ikke faller ut av deres faste stand . La dere ikke rive med og bli ført vill av mennesker uten noe holdepunkt .
61003018	Dere skal vokse i nåden og i kjennskap til vår Herre og frelser Jesus Kristus . Ham tilhører æren , nå og i all evighet ! Amen .
62001001	Det som var fra begynnelsen , det vi har hørt , det vi har sett med våre øyne , det vi så og våre hender tok på , om det bærer vi bud , om livets ord .
62001002	Og livet ble åpenbart , vi har sett det og vitner om det og forkynner dere det evige liv , som var hos Faderen og ble åpenbart for oss .
62001003	Det som vi har sett og hørt , forkynner vi også for dere , for at dere skal ha samfunn med oss , vi som har samfunn med Faderen og hans Sønn Jesus Kristus .
62001004	Og vi skriver dette for at vår glede skal være fullkommen .
62001005	Dette er det budskap vi har hørt av ham og forkynner dere : Gud er lys , i ham finnes det ikke mørke .
62001006	Sier vi at vi har samfunn med ham , men vandrer i mørket , da lyver vi og følger ikke sannheten .
62001007	Men dersom vi vandrer i lyset , slik han selv er i lyset , da har vi samfunn med hverandre , og Jesu , hans Sønns blod renser oss for all synd .
62001008	Sier vi at vi ikke har synd , da bedrar vi oss selv , og sannheten er ikke i oss .
62001009	Men dersom vi bekjenner våre synder , er han trofast og rettferdig , så han tilgir oss syndene og renser oss for all urett .
62001010	Sier vi at vi ikke har syndet , da gjør vi ham til en løgner , og hans ord er ikke i oss .
62002001	Mine barn , dette skriver jeg til dere for at dere ikke skal synde . Men om noen synder , har vi en som taler vår sak hos Faderen , Jesus Kristus , Den Rettferdige .
62002002	Han er en soning for våre synder , ja , ikke bare for våre , men for hele verdens .
62002003	Det som viser oss om vi har lært Gud å kjenne , er om vi holder hans bud .
62002004	Den som sier at han kjenner ham , men ikke holder hans bud , er en løgner , og sannheten er ikke i ham .
62002005	Men den som holder hans ord , i ham er kjærligheten til Gud fullendt . Av dette vet vi at vi er i ham .
62002006	Den som sier at han er i ham , må leve slik Jesus levde .
62002007	Mine kjære ! Det er ikke et nytt bud jeg skriver til dere , men et gammelt , et bud dere har hatt fra begynnelsen av . Dette gamle bud er det ord dere har hørt .
62002008	Likevel er det et nytt bud jeg bringer , fordi det nå er virkeliggjort i ham og blant dere . For mørket viker , og det sanne lys skinner allerede .
62002009	Den som sier at han er i lyset , men hater sin bror , han er ennå i mørket .
62002010	Den som elsker sin bror , han blir i lyset , og han bringer ikke noen til fall .
62002011	Men den som hater sin bror , er i mørket og vandrer i mørket . Han vet ikke hvor han går hen , for mørket har blindet hans øyne .
62002012	Jeg skriver til dere , mine barn , fordi dere har fått syndene tilgitt for hans navns skyld .
62002013	Jeg skriver til dere fedre , fordi dere kjenner ham som er fra begynnelsen . Jeg skriver til dere unge , fordi dere har seiret over den onde .
62002014	Jeg skriver til dere , mine barn , fordi dere kjenner Faderen . Jeg skriver til dere fedre , fordi dere kjenner ham som er fra begynnelsen . Jeg skriver til dere unge , fordi dere er sterke ; Guds ord blir i dere , og dere har seiret over den onde .
62002015	Elsk ikke verden , heller ikke det som er i verden ! Den som elsker verden , har ikke kjærligheten til Faderen i seg .
62002016	For alt her i verden — sanselig begjær og øynenes lyst og hovmodig skryt på grunn av rikdom — det er ikke av Faderen , men av verden .
62002017	Og verden forgår med alt sitt begjær , men den som gjør Guds vilje , blir til evig tid .
62002018	Mine barn , nå er det den siste tid . Dere har hørt at Antikrist skal komme , og mange antikrister har alt stått fram . Derfor vet vi at den siste tid er kommet .
62002019	De er utgått fra oss , men de var ikke av oss . Hadde de vært det , da ville de blitt hos oss . Slik skulle det bli klart at ikke alle er av oss .
62002020	Men dere er blitt salvet av Den Hellige , og alle har dere kunnskap .
62002021	Det er ikke fordi dere ikke kjenner sannheten jeg skriver , men fordi dere kjenner den og vet at ingen løgn kommer fra sannheten .
62002022	Og hvem er løgneren , om ikke den som fornekter at Jesus er Kristus ? Han er Antikrist , han som fornekter Faderen og Sønnen .
62002023	Den som fornekter Sønnen , har heller ikke samfunn med Faderen ; den som bekjenner Sønnen , har også samfunn med Faderen .
62002024	La det som dere har hørt fra begynnelsen , få bli i dere . Dersom det dere har hørt fra begynnelsen , blir i dere , vil også dere være i Sønnen og i Faderen .
62002025	Og dette er det han har lovt oss : det evige liv .
62002026	Jeg har skrevet dette med tanke på dem som fører dere vill .
62002027	Men dere har mottatt salving av ham ; den blir i dere , og dere trenger ikke at noen lærer dere . For den lærer dere om alt og er sannferdig og uten løgn . Bli da i ham , slik hans salving har lært dere .
62002028	Ja , mine barn , dere må bli i ham . Da kan vi være frimodige når Kristus åpenbarer seg , og ikke bli vist bort med skam når han kommer .
62002029	Dere vet at han er rettferdig , og da skjønner dere også at det er den som lever rett , som er født av ham .
62003001	Se , hvor stor kjærlighet Faderen har vist oss : Vi får kalles Guds barn , og vi er det . Verden kjenner oss ikke , fordi den ikke kjenner ham .
62003002	Mine kjære , nå er vi Guds barn , og det er ennå ikke blitt åpenbart hva vi skal bli . Vi vet at når han åpenbarer seg , skal vi bli ham lik , for vi skal se ham som han er .
62003003	Enhver som har dette håp til ham , renser seg , likesom Kristus er ren .
62003004	Den som synder , bryter loven , for synd er lovbrudd .
62003005	Og dere vet at han åpenbarte seg for å ta bort vår synd , han som selv er uten synd .
62003006	Den som er i ham , lever ikke i synd . Den som synder , har ikke sett ham og ikke kjent ham .
62003007	Mine barn , la ikke noen føre dere vill ! Den som lever rett , han er rettferdig , likesom Kristus er rettferdig .
62003008	Den som synder , er av djevelen , for djevelen har syndet fra begynnelsen . Og det var for å gjøre ende på djevelens gjerninger at Guds Sønn åpenbarte seg .
62003009	Den som er født av Gud , synder ikke . For den sæd Gud har lagt ned i ham , blir i ham ; han kan ikke lenger synde , fordi han er født av Gud .
62003010	Slik viser det seg hvem som er Guds barn og hvem som er djevelens barn : Den som ikke lever rett og ikke elsker sin bror , han er ikke av Gud .
62003011	For dette er det budskap dere hørte fra begynnelsen av : Vi skal elske hverandre .
62003012	Vi må ikke ligne Kain ; han var av den onde og drepte sin bror . Og hvorfor drepte han broren ? Fordi hans egne gjerninger var onde , mens brorens var rettferdige .
62003013	Det må ikke undre dere , brødre , om verden hater dere .
62003014	Vi vet jo at vi er gått over fra døden til livet , vi som elsker brødrene . Den som ikke elsker , er fremdeles i døden .
62003015	Den som hater sin bror , er en morder ; og dere vet at ingen morder har evig liv i seg .
62003016	Hva kjærlighet er , har vi lært av at Jesus gav sitt liv for oss . Så skylder også vi å gi vårt liv for brødrene .
62003017	Men den som ser en bror lide nød og lukker hjertet til for ham når han selv har mer enn nok å leve av , hvorledes kan han ha Guds kjærlighet i seg ?
62003018	Mine barn , vår kjærlighet må være sann , ikke tomme ord , men handling .
62003019	Slik skal vi vite at vi er av sannheten , og vi skal stille våre hjerter til ro for hans åsyn .
62003020	For selv om hjertet fordømmer oss , er Gud større enn vårt hjerte og vet alt .
62003021	Mine kjære , dersom vårt hjerte ikke fordømmer oss , har vi frimodighet for Gud .
62003022	Og det vi ber om , får vi av ham , fordi vi holder hans bud og gjør det som er etter hans gode vilje .
62003023	Og dette er hans bud : Vi skal tro på hans Sønn Jesu Kristi navn og elske hverandre , slik som han bød oss .
62003024	Den som holder hans bud , blir i Gud og Gud i ham . Og at han er i oss , det vet vi fordi han har gitt oss sin Ånd .
62004001	Mine kjære , tro ikke enhver ånd ! Prøv åndene om de er av Gud ! For det er gått mange falske profeter ut i verden .
62004002	Guds Ånd kjenner dere på dette : Hver ånd som bekjenner at Jesus Kristus er kommet i kjøtt og blod , er av Gud .
62004003	Men enhver ånd som ikke bekjenner Jesus , er ikke av Gud . Det er Antikristens ånd , som dere har hørt skal komme . Og den er allerede nå i verden .
62004004	Men dere , mine barn , er av Gud og har seiret over dem . For han som er i dere , er større enn han som er i verden .
62004005	De er av verden , derfor er deres tale av verden , og verden lytter til dem .
62004006	Men vi er av Gud , og den som kjenner Gud , hører på oss ; den som ikke er av Gud , hører ikke på oss . Slik kan vi skjelne mellom sannhetens ånd og villfarelsens ånd .
62004007	Mine kjære , la oss elske hverandre ! For kjærligheten er fra Gud , og den som elsker , er født av Gud og kjenner Gud .
62004008	Den som ikke elsker , har aldri kjent Gud , for Gud er kjærlighet .
62004009	Og Guds kjærlighet ble åpenbart blant oss da han sendte sin enbårne Sønn til verden for at vi skulle ha liv ved ham .
62004010	Kjærligheten er ikke det at vi har elsket Gud , men at han har elsket oss og sendt sin Sønn til soning for våre synder .
62004011	Mine kjære , har Gud elsket oss slik , da skylder også vi å elske hverandre .
62004012	Ingen har noen gang sett Gud ; men dersom vi elsker hverandre , blir Gud i oss , og hans kjærlighet er fullendt i oss .
62004013	At vi blir i ham og han i oss , det vet vi fordi han har gitt oss av sin Ånd .
62004014	Vi har sett og vitner om at Faderen har sendt Sønnen som verdens frelser .
62004015	Den som bekjenner at Jesus er Guds Sønn , i ham blir Gud , og han selv blir i Gud .
62004016	Vi har lært å kjenne den kjærlighet Gud har til oss , og vi har trodd på den . Gud er kjærlighet , og den som blir i kjærligheten , blir i Gud , og Gud i ham .
62004017	Kjærlighetens mål med oss er at vi skal ha frimodighet på dommens dag ; for vi er slik som han er , midt i denne verden . I kjærligheten finnes det ikke frykt ;
62004018	den fullkomne kjærlighet driver frykten ut . For frykten bærer straffen i seg , og i den som frykter , er ikke kjærligheten fullendt .
62004019	Vi elsker fordi han elsket oss først .
62004020	Om noen sier at han elsker Gud , men likevel hater sin bror , da er han en løgner . For den som ikke elsker sin bror som han har sett , han kan ikke elske Gud som han ikke har sett .
62004021	Og dette er det bud vi har fra ham : Den som elsker Gud , må også elske sin bror .
62005001	Enhver som tror at Jesus er Kristus , er født av Gud . Og den som elsker Gud , elsker også det som er født av ham .
62005002	Kjennetegnet på at vi elsker Guds barn er om vi elsker Gud og holder hans bud .
62005003	Å elske Gud er å holde hans bud . Og hans bud er ikke tunge .
62005004	For alt som er født av Gud , seirer over verden . Og det som har seiret over verden , er vår tro .
62005005	Hvem andre seirer over verden enn den som tror at Jesus er Guds Sønn ?
62005006	Han er den som kom med vann og med blod , Jesus Kristus — ikke bare med vannet , men med vannet og blodet . Og Ånden selv er vitne , fordi Ånden er sannheten .
62005007	For det er tre som vitner :
62005008	Ånden og vannet og blodet , og disse tre samstemmer .
62005009	Vi godtar jo vitnesbyrd fra mennesker , men Guds vitnesbyrd er sterkere . For dette er Guds vitnesbyrd : Han har vitnet om sin Sønn .
62005010	Den som tror på Guds Sønn , har vitnesbyrdet i seg . Men den som ikke tror Gud , har gjort ham til en løgner , fordi han ikke har trodd Guds eget vitnesbyrd om sin Sønn .
62005011	Og dette er vitnesbyrdet : Gud har gitt oss evig liv , og dette liv er i hans Sønn .
62005012	Den som har Sønnen , eier livet , men den som ikke har Guds Sønn , eier ikke livet .
62005013	Dette har jeg skrevet til dere for at dere skal vite at dere har evig liv , dere som tror på Guds Sønns navn .
62005014	Og denne frimodige tillit har vi til ham at han hører oss når vi ber om noe som er etter hans vilje .
62005015	Og når vi vet at han hører oss hva vi enn ber om , så vet vi at vi allerede har det vi har bedt ham om .
62005016	Dersom noen ser sin bror begå en synd som ikke fører til død , da skal han be for ham , og Gud skal gi ham liv — så sant han ikke er av dem som synder til døden . Det finnes synd som fører til død , men jeg taler ikke om bønn for den .
62005017	All urett er synd ; men ikke all synd fører til død .
62005018	Vi vet at den som er født av Gud , ikke synder ; for han som er født av Gud , bevarer ham , og den onde rører ham ikke .
62005019	Vi vet at vi er av Gud , og at hele verden ligger i det onde .
62005020	Vi vet at Guds Sønn er kommet , og han har gitt oss forstand så vi kjenner Den Sanne . Og vi er i ham , Den Sanne , vi som er i hans Sønn , Jesus Kristus . Han er den sanne Gud og det evige liv .
62005021	Mine barn , vær på vakt mot de falske guder !
63001001	Den eldste hilser den utvalgte frue og hennes barn , som jeg elsker med en sann kjærlighet , ja , ikke bare jeg , men alle som har lært sannheten å kjenne .
63001002	Vi gjør det , fordi sannheten bor i oss og vil være med oss til evig tid .
63001003	Nåde , miskunn og fred fra Gud , Faderen , og fra Jesus Kristus , Faderens Sønn , skal være med oss — i sannhet og kjærlighet .
63001004	Det var en stor glede for meg å se at noen av dine barn lever i sannheten , slik Faderen har befalt oss .
63001005	Og det jeg nå ber deg om , frue , er ikke et nytt bud jeg kommer med . Det er det budet vi har hatt fra begynnelsen : Vi skal elske hverandre .
63001006	Og dette er kjærligheten : at vi lever etter hans bud . Dette budet har dere hørt fra begynnelsen , og det skal dere følge .
63001007	For det er gått mange forførere ut i verden , slike som ikke bekjenner at Jesus Kristus er kommet i kjøtt og blod . Det er forføreren , det er Antikrist !
63001008	Vær på vakt , så dere ikke mister det dere har vunnet med arbeidet deres , men får full lønn .
63001009	Den som ikke holder seg til Kristi lære , men går ut over den , har ikke samfunn med Gud . Den som holder seg til læren , han har samfunn med Faderen og Sønnen .
63001010	Om noen kommer til dere og ikke fører denne lære , så ta ikke imot ham i deres hjem , og hils ham ikke vel møtt .
63001011	For den som hilser ham , blir medskyldig i det onde han gjør .
63001012	Jeg har ennå mye å si dere , men vil ikke gjøre det i brev . For jeg håper å komme selv og få en samtale med dere , så vår glede kan være fullkommen .
63001013	Din utvalgte søsters barn hilser deg .
64001001	Den eldste hilser den kjære Gaius , som jeg elsker oppriktig .
64001002	Min kjære , først og fremst ønsker jeg at du får være frisk og ha det godt , like godt som du har det åndelig .
64001003	Det var en stor glede for meg da noen av brødrene kom og fortalte om din troskap mot sannheten ; du lever i den .
64001004	Ikke noe gleder meg mer enn å høre at mine barn lever i sannheten .
64001005	Min kjære , du er trofast i alt du gjør for brødrene , de som til og med er fremmede .
64001006	I menigheten her har de vitnet om din kjærlighet . Det vil være godt om du hjelper dem videre på reisen ; dette er rett for Gud .
64001007	Det var jo for å forkynne Navnet de drog ut , og de tar ikke imot noen hjelp fra hedningene .
64001008	Derfor er det vi som må ta oss av dem , så vi kan være medarbeidere for sannheten .
64001009	Jeg har skrevet noen ord til menigheten . Men Diotrefes , som gjerne vil være den fremste der , vil ikke ha noe med oss å gjøre .
64001010	Når jeg kommer , skal jeg sørge for at han blir minnet om hva han har gjort ! For han farer med ondsinnet sladder om oss . Men han nøyer seg ikke med det . Selv nekter han å ta imot brødrene , og når andre vil gjøre det , hindrer han dem og støter dem ut av menigheten .
64001011	Min kjære , ta ikke det onde til forbilde , men det gode ! Den som gjør det gode , er av Gud . Den som gjør det onde , har ikke sett Gud .
64001012	Om Demetrius har alle bare godt å si , ja , sannheten selv vitner for ham . Det samme gjør vi , og du vet at vårt vitnesbyrd er sant .
64001013	Jeg har ennå mye å si deg , men vil ikke gjøre det i brev .
64001014	For jeg håper å besøke deg snart , så vi kan snakke sammen .
64001015	Fred være med deg ! Vennene her sender deg sin hilsen . Hils selv vennene , hver enkelt av dem .
65001001	Judas , Jesu Kristi tjener og Jakobs bror , hilser de kalte , de som er elsket av Gud Fader og bevart for Jesus Kristus .
65001002	Måtte dere få miskunn , fred og kjærlighet i rikt mål !
65001003	Mine kjære ! Jeg har hatt et inderlig ønske om å skrive til dere om den frelse vi har sammen . Men nå ser jeg meg tvunget til å sende dere noen formanende ord om å kjempe for den tro som én gang for alle er overgitt til de hellige .
65001004	For det har sneket seg inn visse folk blant dere , ugudelige mennesker som etter skriftene for lengst er bestemt til dom . De forvrenger vår Guds nåde så de kan leve et utsvevende liv , og fornekter vår eneste hersker og Herre , Jesus Kristus .
65001005	Da er det noe jeg vil minne dere om , enda dere allerede vet alt dette : Herren reddet folket ut av Egypt , men senere utryddet han dem som ikke ville tro .
65001006	Og de engler som ikke tok vare på sitt høye verv , men forlot sin egen bolig , dem holder han bundet i mørke med evige lenker til dommen på den store dag .
65001007	Et annet eksempel er Sodoma og Gomorra og deres nabobyer , hvor folk levde i hor likesom disse englene , og i unaturlige lyster . Nå ligger de der som et eksempel på straffen i en evig ild .
65001008	Likevel gjør disse menneskene det samme . Drevet av sine syner tilsøler de sitt legeme , forakter den myndighet som er over dem , og spotter englemakter .
65001009	Overengelen Mikael våget ikke å håne djevelen den gang han lå i strid med ham om det døde legemet til Moses ; han dømte ham bare og sa : « Måtte Herren straffe deg ! »
65001010	Disse derimot spotter det de ikke kjenner , og det de begriper med sine sanser , likesom dyr uten fornuft , tjener bare til å ødelegge dem selv .
65001011	Ve dem ! De har slått inn på samme vei som Kain ; de har kastet seg ut i samme villfarelse som Bileam , han som var ute etter egen vinning , og de har gjort opprør som Korah og er gått til grunne .
65001012	De er skamflekker ved kjærlighetsmåltidene hos dere ; der deltar de uten å frykte . De er hyrder som bare sørger for seg selv , skyer som driver for vinden uten å gi regn . De er trær uten frukt om høsten , dobbelt døde , ja , revet opp med rot .
65001013	De er bølger på opprørt hav , som skummer opp sin egen skamløshet , forvillede stjerner , som det evige nattemørke venter på .
65001014	Det var også om dem at Enok , Adams etterkommer i sjuende ledd , profeterte da han sa : « Se , Herren kommer med sine hellige engler i tusentall
65001015	for å holde dom over alle og kreve alle gudløse til regnskap for alle ugudelige gjerninger de har gjort , og for alle trassige ord de har rettet mot ham , de gudløse syndere . »
65001016	De er opprørere som klager over sin skjebne , men lever etter sine lyster . De skryter og bruker store ord og smigrer andre når de har fordel av det .
65001017	Men dere , mine kjære , må huske det som er forutsagt av vår Herre Jesu Kristi apostler ,
65001018	da de sa til dere : « I den siste tid skal det komme folk som spotter og følger sine egne ugudelige lyster . »
65001019	Dette er de som skaper splittelse ; de har sjel , men Ånden har de ikke .
65001020	Men dere , mine kjære , må bygge dere selv opp på deres høyhellige tro og stadig be i Den Hellige Ånd .
65001021	Hold dere i Guds kjærlighet , mens dere venter på vår Herre Jesu Kristi miskunn , som gir dere evig liv .
65001022	Dem som tviler , skal dere ha barmhjertighet med .
65001023	Andre skal dere redde ved å rive dem ut av ilden . Og noen skal dere ta dere av , men vær varsomme så dere til og med avskyr kappen som er flekket av sanselighet !
65001024	Han som har makt til å bevare dere fra fall og føre dere fram for sin herlighet , feilfrie og jublende ,
65001025	han , den eneste Gud , vår frelser ved Jesus Kristus , vår Herre : Ham tilhører ære og majestet , velde og makt før alle tider , nå og i alle evigheter ! Amen .
66001001	Dette er Jesu Kristi åpenbaring , som Gud gav ham for at han skulle vise sine tjenere det som snart skal skje . Han sendte sin engel og gjorde det kjent for sin tjener Johannes .
66001002	Han er det som her vitner og bærer fram Guds ord og Jesu Kristi vitnesbyrd , alt det han har sett .
66001003	Salig er den som leser ordene i denne profeti , og de som hører dem og tar vare på det som der står skrevet . For tiden er nær .
66001004	Johannes hilser de sju menigheter i provinsen Asia : Nåde være med dere og fred fra ham som er og som var og som kommer , og fra de sju ånder som står for hans trone ,
66001005	og fra Jesus Kristus , det troverdige vitne , den førstefødte av de døde og herren over jordens konger . Han som elsker oss og har fridd oss fra våre synder med sitt blod ,
66001006	og som har gjort oss til et kongerike , til prester for Gud , sin Far — ham tilhører æren og makten i all evighet . Amen .
66001007	Se , han kommer i skyene ! Hvert øye skal se ham , også de som har gjennomboret ham , og alle jordens folk skal bryte ut i klagerop over ham . Ja , sannelig , amen !
66001008	Jeg er Alfa og Omega , sier Gud Herren , han som er og som var og som kommer , Den Allmektige .
66001009	Jeg , Johannes , som er deres bror og har del med dere i trengselen og riket og håpet i Jesus , jeg var på øya Patmos . Dit var jeg kommet på grunn av Guds ord og vitnesbyrdet om Jesus .
66001010	På Herrens dag kom Ånden over meg , og jeg hørte en mektig røst bak meg , med klang som en basun .
66001011	Og den sa : « Det du får se , skal du skrive i en bok og sende den til de sju menighetene : til Efesos , Smyrna , Pergamon , Tyatira , Sardes , Filadelfia og Laodikea . »
66001012	Jeg vendte meg for å se ham som talte til meg . Da så jeg sju lysestaker av gull ,
66001013	og midt mellom lysestakene en som var lik en menneskesønn , kledd i fotsid kjortel og med et belte av gull om brystet .
66001014	Hans hode og hår var hvitt som hvit ull eller som snø , og øynene som flammende ild ;
66001015	føttene var som bronse glødet i en ovn , og røsten lød som bruset av veldige vannmasser .
66001016	I sin høyre hånd holdt han sju stjerner , og fra hans munn gikk det ut et skarpt , tveegget sverd . Ansiktet var som solen , når den skinner i all sin kraft .
66001017	Da jeg så ham , falt jeg som død ned for føttene hans . Men han la sin høyre hånd på meg og sa : Frykt ikke ! Jeg er den første og den siste
66001018	og den levende . Jeg var død , men se , jeg lever i all evighet og har nøklene til døden og dødsriket .
66001019	Så skriv det du har sett , det som nå er og det som heretter skal komme .
66001020	Og dette er hemmeligheten med de sju stjerner som du så i min høyre hånd , og de sju lysestaker av gull : De sju stjerner er englene for de sju menigheter , og de sju lysestaker er menighetene selv .
66002001	Skriv til engelen for menigheten i Efesos : Dette sier han som holder de sju stjerner i sin høyre hånd , han som går omkring blant de sju lysestaker av gull :
66002002	Jeg vet om dine gjerninger ; du har arbeidet , og du har holdt ut . Jeg vet også at du ikke kan tåle de onde . Du har prøvd dem som kaller seg apostler , men ikke er det , og du har funnet at de er løgnere .
66002003	Du har holdt ut ; du har tålt mye for mitt navns skyld og ikke gått trett .
66002004	Men dette har jeg imot deg , at du har forlatt din første kjærlighet .
66002005	Tenk på hvor du stod før du falt . Vend om og gjør igjen dine første gjerninger ! Ellers kommer jeg over deg og tar lysestaken din bort — hvis du ikke vender om .
66002006	Men den ros skal du ha , at du hater nikolaittenes gjerninger , slik jeg selv gjør .
66002007	Den som har ører , hør hva Ånden sier til menighetene ! Den som seirer , ham vil jeg la spise av livets tre , som er i Guds paradis .
66002008	Skriv til engelen for menigheten i Smyrna : Dette sier den første og den siste , han som var død og er blitt levende :
66002009	Jeg vet om det du har gjennomgått og vet at du er fattig — og likevel rik . Jeg vet også at du blir spottet av dem som kaller seg jøder , men ikke er det , for de er Satans synagoge .
66002010	Vær ikke redd for det du skal lide ! Djevelen kommer til å kaste noen av dere i fengsel , for at dere skal settes på prøve , og i ti dager skal dere lide vondt . Vær tro til døden , så skal jeg gi deg livets krone .
66002011	Den som har ører , hør hva Ånden sier til menighetene ! Den som seirer , skal ikke rammes av den annen død .
66002012	Skriv til engelen for menigheten i Pergamon : Dette sier han som har det skarpe tveeggede sverd :
66002013	Jeg vet hvor du bor , der hvor Satan har sin trone . Likevel holder du fast ved mitt navn . Og du har ikke fornektet troen på meg , ikke engang i de dager da Antipas , mitt trofaste vitne , ble slått i hjel i byen deres , der Satan bor .
66002014	Men noe har jeg imot deg : Du har hos deg noen som holder seg til Bileams lære , han som lærte Balak hvordan israelittene skulle lokkes til synd , så de spiste avgudsoffer og drev hor .
66002015	Også du har noen hos deg av samme slag , de som holder seg til nikolaittenes lære .
66002016	Vend om ! Ellers kommer jeg snart over deg og vil kjempe mot dem med sverdet som går ut av min munn .
66002017	Den som har ører , hør hva Ånden sier til menighetene ! Den som seirer , ham vil jeg gi av den skjulte manna . Og jeg vil gi ham en hvit stein , med et nytt navn risset inn , et navn som ingen kjenner uten han som får den .
66002018	Skriv til engelen for menigheten i Tyatira : Dette sier Guds Sønn , han som har øyne som flammende ild og føtter som bronse :
66002019	Jeg vet om dine gjerninger , din kjærlighet og din tro , din tjeneste og din utholdenhet . Ja , dine siste gjerninger har overgått dine første !
66002020	Men jeg har dette imot deg , at du lar kvinnen Jesabel holde på , hun som kaller seg profet , men som med sin lære lokker mine tjenere til å drive hor og spise avgudsoffer .
66002021	Jeg har gitt henne tid til å vende om , men hun vil ikke omvende seg fra sitt horeliv .
66002022	Se , nå kaster jeg henne på sykeseng , og de som driver ekteskapsbrudd med henne , skal komme i stor nød , dersom de ikke vender om fra hennes gjerninger ;
66002023	og barna hennes vil jeg la døden rykke bort . Slik skal alle menighetene få erfare at jeg er den som gransker nyrer og hjerter , og som gjengjelder enhver av dere etter det han har gjort .
66002024	Men dere andre i Tyatira , alle som ikke følger denne lære og ikke har « kjent Satans dybder » , som de kaller det — til dere vil jeg si : Jeg legger ikke noen ny byrde på dere .
66002025	Hold bare fast på det dere har , inntil jeg kommer .
66002026	Den som seirer og til det siste holder fast på de gjerninger jeg vil dere skal gjøre , ham vil jeg gi makt over folkene .
66002027	Med jernstav skal han styre dem , og som leirkar skal de knuses .
66002028	Den samme makt har jeg fått av min Far . Og jeg vil gi ham morgenstjernen .
66002029	Den som har ører , hør hva Ånden sier til menighetene !
66003001	Skriv til engelen for menigheten i Sardes : Dette sier han som har de sju Guds ånder og de sju stjerner : Jeg vet om dine gjerninger . I navnet er du levende , men du er død .
66003002	Våkn opp , og styrk den rest som er igjen , før den dør ! For jeg har funnet at dine gjerninger ikke holder mål i min Guds øyne .
66003003	Husk hvordan du tok imot og hørte ! Hold derfor fast , og vend om ! Men hvis du ikke våker , skal jeg komme som en tyv , og du skal ikke vite timen når jeg kommer over deg .
66003004	Men du har noen få i Sardes som ikke har sølt til klærne sine , og de skal følge med meg i hvite klær , for de er verdige til det .
66003005	Ja , den som seirer , skal bli kledd i hvitt , og jeg vil aldri stryke hans navn ut av livets bok , men kjennes ved hans navn for min Far og hans engler .
66003006	Den som har ører , hør hva Ånden sier til menighetene !
66003007	Skriv til engelen for menigheten i Filadelfia : Dette sier Den Hellige og Sannferdige , han som har Davids nøkkel , han som åpner , så ingen kan stenge , og stenger , så ingen kan åpne :
66003008	Jeg vet om dine gjerninger . Se , jeg har satt foran deg en åpnet dør , som ingen kan stenge . For du har liten kraft , og likevel har du holdt fast ved mitt ord og ikke fornektet mitt navn .
66003009	Se , jeg skal la noen komme fra Satans synagoge , av dem som lyver og sier de er jøder og ikke er det . De skal komme og kaste seg ned for dine føtter , og de skal forstå at jeg har elsket deg .
66003010	Fordi du har tatt vare på mitt ord om å holde ut , vil jeg bevare deg gjennom den tid av prøvelser som skal komme over hele verden for å prøve dem som bor på jorden .
66003011	Jeg kommer snart . Hold fast på det du har , så ingen tar fra deg din krone !
66003012	Den som seirer , ham vil jeg gjøre til en søyle i min Guds tempel , og aldri mer skal han forlate det . Jeg vil skrive min Guds navn på ham sammen med navnet på min Guds by — det nye Jerusalem som kommer ned fra himmelen , fra Gud — og også mitt eget nye navn .
66003013	Den som har ører , hør hva Ånden sier til menighetene !
66003014	Skriv til engelen for menigheten i Laodikea : Dette sier han som er Amen , det trofaste og sannferdige vitne , opphavet til Guds skaperverk :
66003015	Jeg vet om dine gjerninger ; du er verken kald eller varm . Hadde du bare vært kald eller varm !
66003016	Men du er lunken , ikke kald og ikke varm . Derfor vil jeg spytte deg ut av min munn .
66003017	« Jeg er rik , » sier du , « jeg har overflod og mangler ingen ting . » Men du vet ikke at nettopp du er elendig og ynkelig , blind , fattig og naken .
66003018	Derfor gir jeg deg det råd at du kjøper gull av meg , lutret i ild , så du kan bli rik , og hvite klær som du kan kle deg med og skjule din nakne skam , og salve til å ha på øynene dine , så du kan se .
66003019	Alle som jeg har kjær , dem refser og tukter jeg . La det bli alvor og vend om !
66003020	Se , jeg står for døren og banker . Om noen hører min røst og åpner døren , da vil jeg gå inn til ham og holde måltid , jeg med ham og han med meg .
66003021	Den som seirer , ham vil jeg la sitte sammen med meg på min trone , likesom jeg selv har seiret og satt meg med min Far på hans trone .
66003022	Den som har ører , hør hva Ånden sier til menighetene !
66004001	Deretter hadde jeg et syn : Jeg så at det var åpnet en dør inn i himmelen . Og den røsten jeg før hadde hørt tale , med klang som en basun , sa til meg : « Stig opp hit , så vil jeg vise deg det som heretter skal skje . »
66004002	I det samme kom Ånden over meg . Og se , i himmelen stod en trone , og det satt en på tronen .
66004003	Han som satt der , var å se på som jaspis og karneol , og tronen var omgitt av en regnbue ; den var som smaragd .
66004004	I en krets om tronen så jeg tjuefire andre troner , og på dem satt tjuefire eldste , kledd i hvite klær og med kranser av gull på hodet .
66004005	Fra tronen gikk det ut lyn og drønn og tordenbrak , og foran den flammet sju fakler , det er Guds sju ånder .
66004006	Framfor tronen var det likesom et glasshav , lik krystall . Og rundt tronen , midt på hver side , var det fire vesener , dekket med øyne foran og bak .
66004007	Det første vesenet lignet en løve , det andre lignet en okse , det tredje hadde ansikt som et menneske , og det fjerde var lik en ørn i flukt .
66004008	Hvert av de fire vesener hadde seks vinger , og overalt hadde de øyne , både rundt om og under vingene . Natt og dag roper de uten stans : Hellig , hellig , hellig er Herren Gud , Den Allmektige , han som var og som er ¬ og som kommer .
66004009	Hver gang de fire vesener priser og hyller og takker ham som sitter på tronen , han som lever i all evighet ,
66004010	faller de tjuefire eldste ned for ham som sitter på tronen , og de tilber ham som lever i all evighet . De kaster sine kranser fram for tronen og roper :
66004011	Verdig er du , ¬ vår Herre og Gud , til å motta all pris ¬ og ære og makt . For du har skapt alle ting , du ville det , og de ble til , ¬ skapt av deg .
66005001	Og jeg så at han som satt på tronen , hadde en bokrull i sin høyre hånd . Det var skrevet både inne i den og utenpå , og den var forseglet med sju segl .
66005002	Da så jeg en mektig engel som ropte ut med høy røst : « Hvem er verdig til å åpne boken og bryte seglene på den ? »
66005003	Men verken i himmelen eller på jorden eller under jorden var det noen som kunne åpne boken eller se i den .
66005004	Da gråt jeg sårt , fordi ingen var funnet verdig til å åpne boken eller se i den .
66005005	Men en av de eldste sa til meg : « Gråt ikke ! For løven av Juda stamme , Davids rotskudd , han har seiret og er den som kan åpne boken og de sju segl . »
66005006	Og jeg så et lam : Det stod midt i kretsen , mellom tronen og de fire vesener og de eldste , og Lammet så ut som det var slaktet . Det hadde sju horn og sju øyne , og øynene er Guds sju ånder som er sendt ut over hele jorden .
66005007	Lammet kom bort til ham som satt på tronen , og tok imot boken av hans høyre hånd .
66005008	Da det tok boken , falt de fire vesener og de tjuefire eldste ned for Lammet . Hver av dem hadde en harpe og gullskåler fulle av røkelse , det er de helliges bønner .
66005009	De sang en ny sang : Verdig er du til å ta imot boken og åpne seglene på den . For du ble slaktet og har med ditt blod frikjøpt ¬ for Gud mennesker av alle stammer ¬ og tungemål , av alle folk og nasjoner .
66005010	Til et kongerike ¬ har du gjort dem , til prester for vår Gud , og de skal herske på jorden .
66005011	Og i mitt syn hørte jeg koret av de mange engler som stod omkring tronen og de fire vesener og de eldste — det var titusener på titusener , tusener på tusener av dem .
66005012	De ropte med høy røst : Verdig er Lammet ¬ som ble slaktet , verdig til å få all makt ¬ og rikdom , visdom og styrke , ære og pris og takk .
66005013	Og hver skapning i himmelen og på jorden og under jorden og på havet , ja , alt som der finnes , hørte jeg si : Han som sitter på tronen , han og Lammet ¬ skal ha all takk og ære , pris og makt i all evighet .
66005014	De fire vesener svarte : Amen . Og de eldste kastet seg ned og tilbad .
66006001	I mitt syn så jeg Lammet bryte det første av de sju segl , og jeg hørte et av de fire vesener rope med en røst som torden : « Kom ! »
66006002	Da så jeg en hvit hest , og han som satt på den , hadde en bue . Det ble gitt ham en seierskrans , og med seier drog han ut for å seire .
66006003	Da Lammet brøt det andre segl , hørte jeg det andre av de fire vesener si : « Kom ! »
66006004	Og det kom fram en annen hest , som var flammende rød . Han som satt på den , fikk makt til å ta freden bort fra jorden , så folk skulle slakte hverandre ned ; og det ble gitt ham et stort sverd .
66006005	Da Lammet brøt det tredje segl , hørte jeg det tredje vesen si : « Kom ! » Da så jeg en svart hest , og han som satt på den , hadde en vekt i hånden .
66006006	Og jeg hørte likesom en røst inne blant de fire vesener : « En liter hvete for en daglønn ! Tre liter bygg for en daglønn ! Men oljen og vinen må du ikke skade . »
66006007	Da Lammet brøt det fjerde segl , hørte jeg det fjerde vesen rope : « Kom ! »
66006008	Da så jeg en gulblek hest . Rytterens navn var Døden , og dødsriket var i hans følge . De fikk makt over fjerdedelen av jorden , så de kunne drepe med sverd , hungersnød og pest , og ved hjelp av jordens villdyr .
66006009	Da Lammet brøt det femte segl , så jeg under alteret sjelene til dem som var blitt slått i hjel for Guds ords skyld og for det vitnesbyrd de hadde .
66006010	De ropte med høy røst : « Hvor lenge vil du vente , hellige og troverdige Herre , før du holder dom og straffer dem som bor på jorden , fordi de har utøst vårt blod ? »
66006011	Da fikk hver av dem en hvit kappe , og de ble bedt om å holde seg i ro ennå en liten stund , inntil tallet på deres medtjenere og brødre var fullt , de som skulle slås i hjel slik som de selv .
66006012	Og jeg så Lammet åpne det sjette segl . Da kom det et stort jordskjelv . Solen ble svart som en sørgedrakt , hele månen ble som blod ,
66006013	og himmelens stjerner falt ned på jorden som når umodne frukter drysser av et fikentre i storm .
66006014	Himmelen delte seg og rullet seg sammen som en bokrull , og hvert fjell og hver øy ble flyttet fra sitt sted .
66006015	Kongene på jorden , stormenn og hærførere , de rike og de mektige , hver trell og hver fri mann , alle gjemte seg i huler og mellom berghamrer .
66006016	Og de sa til fjellene og berghamrene : « Fall over oss og skjul oss for hans åsyn som sitter på tronen , og for Lammets vrede .
66006017	For den store dag er kommet , vredens dag , og hvem kan da bli stående ? »
66007001	Deretter så jeg fire engler som stod ved jordens fire hjørner og holdt jordens fire vinder tilbake , så det ikke skulle blåse noen vind på jorden eller over havet eller mot trærne .
66007002	Og jeg så en annen engel : Han steg fram fra øst og bar den levende Guds segl . Med høy røst ropte han til de fire engler som hadde fått makt til å skade jorden og havet :
66007003	« Rør ikke jorden eller havet eller trærne før vi har satt et segl på pannen til vår Guds tjenere . »
66007004	Og jeg hørte tallet på dem som hadde fått seglet : Det var 144 000 , fra alle stammene i Israels folk .
66007005	Av Juda stamme ¬ var det 12 000 med segl , av Rubens stamme 12 000 , av Gads stamme 12 000 ,
66007006	av Asjers stamme 12 000 , av Naftali stamme 12 000 , av Manasse stamme 12 000 ,
66007007	av Simeons stamme 12 000 , av Levi stamme 12 000 , av Jissakars stamme 12 000 ,
66007008	av Sebulons stamme 12 000 , av Josefs stamme 12 000 , og av Benjamins stamme ¬ 12 000 med segl .
66007009	Deretter så jeg en skare så stor at ingen kunne telle den , av alle nasjoner og stammer , av alle folk og tungemål . De stod foran tronen og Lammet , kledd i hvite kapper og med palmegrener i hendene .
66007010	Og de ropte med høy røst : Seieren tilhører vår Gud , han som sitter på tronen , ¬ og Lammet .
66007011	Alle englene , som stod i en krets om tronen og de eldste og de fire vesener , kastet seg ned for tronen med ansiktet mot jorden og tilbad Gud
66007012	og sa : Amen . All lov og pris og visdom , takk og ære , makt og velde tilhører vår Gud i all evighet . Amen .
66007013	En av de eldste tok da ordet og spurte meg : « Disse som er kledd i hvite kapper , hvem er de , og hvor kommer de fra ? »
66007014	» Herre , » svarte jeg , « du vet det . » Da sa han til meg : « Dette er de som kommer ut av den store trengsel , og som har vasket sine klær og gjort dem hvite i Lammets blod .
66007015	Derfor står de nå for Guds trone og tjener ham dag og natt i hans tempel , og han som sitter på tronen , skal reise sin bolig over dem .
66007016	De skal ikke lenger sulte eller tørste , og sol eller brennende hete skal ikke falle på dem .
66007017	For Lammet , som står midt foran tronen , skal være deres hyrde og føre dem til kilder med livets vann , og Gud skal tørke bort hver tåre fra deres øyne . »
66008001	Men da Lammet brøt det sjuende segl , ble det stille i himmelen omkring en halv time .
66008002	Deretter så jeg de sju engler som står framfor Gud , og det ble overrakt dem sju basuner .
66008003	En annen engel , som hadde et røkelseskar av gull , kom og stilte seg ved alteret . Det ble gitt ham en stor mengde røkelse , som han skulle legge til alle de helliges bønner på gullalteret foran tronen .
66008004	Og fra engelens hånd steg det opp for Guds åsyn en sky av røkelse sammen med de helliges bønner .
66008005	Så tok engelen røkelseskaret og fylte det med ild fra alteret og kastet ilden på jorden . Da kom det tordenbrak og drønn , lyn og jordskjelv .
66008006	De sju engler med de sju basuner gjorde seg nå klar til å blåse .
66008007	Den første engelen blåste i basunen . Da kom det hagl og ild , blandet med blod , og det ble kastet ned på jorden . En tredjedel av jorden gikk opp i flammer , og tredjedelen av trærne brant opp sammen med alt det grønne gresset .
66008008	Den andre engelen blåste i basunen . Noe som lignet et stort brennende fjell ble da kastet i havet . Tredje delen av havet ble til blod ,
66008009	og tredjedelen av alt liv i havet døde , og tredjedelen av skipene ble ødelagt .
66008010	Den tredje engelen blåste i basunen . Da falt en stor stjerne ned fra himmelen , flammende som en fakkel , og den falt på tredjedelen av elvene og på vannkildene .
66008011	Stjernens navn er Malurt , og tredjedelen av vannet ble til malurt ; og mange mennesker døde av vannet , fordi det var blitt forgiftet .
66008012	Den fjerde engelen blåste i basunen . Da ble tredjedelen av solen og av månen og av stjernene rammet , og en tredjedel av dem ble formørket ; dagen mistet en tredjedel av sitt lys og natten likeså .
66008013	Da så jeg en ørn , som fløy høyt oppe under himmelhvelvet , og jeg hørte den rope med høy røst : « Ve , ve , ve over dem som bor på jorden , når de tre siste englene lar sine basuner lyde . »
66009001	Den femte engelen blåste i sin basun . Da så jeg en stjerne som var falt fra himmelen ned på jorden . Den fikk nøkkelen til brønnen som fører ned i avgrunnen .
66009002	Og da den åpnet brønnen , steg det opp røk som av en stor ovn , så solen og luften ble formørket .
66009003	Ut av røken kom det gresshopper som spredte seg over jorden , og de fikk samme makt som jordens skorpioner .
66009004	Det ble sagt dem at de ikke måtte skade gresset på jorden eller noe annet grønt og ikke noe tre , men bare de mennesker som ikke hadde Guds segl på pannen .
66009005	De fikk ikke lov til å drepe dem , men de skulle pine dem i fem måneder . Og pinen var som når et menneske blir stukket av en skorpion .
66009006	I de dager skal menneskene søke døden , men ikke finne den . De skal lengte etter å få dø , men døden skal flykte fra dem .
66009007	Gresshoppene var likesom hester rustet til krig ; på hodet hadde de noe som lignet kranser av gull , og ansiktene var som menneskeansikter .
66009008	Håret deres var som kvinners hår , tennene som løvetenner ,
66009009	og deres bryst var som brystplater av jern . Lyden av vingene deres var som larmen av mange hester og vogner som raser fram til kamp .
66009010	De hadde haler med brodd som skorpioner , og i halene deres lå makten til å plage menneskene i fem måneder .
66009011	Til konge over seg hadde de avgrunnens engel , han som på hebraisk heter Abaddon og på gresk Apollyon .
66009012	Det første ve er nå over . Men det kommer enda to .
66009013	Den sjette engelen blåste i sin basun . Da hørte jeg en røst fra de fire hornene på gullalteret for Guds åsyn .
66009014	Røsten sa til den sjette engelen , som hadde basunen : « Løs de fire engler som står bundet ved Eufrat , den store elven . »
66009015	Og de fire engler ble løst , de som stod klar og ventet på denne time , denne dag , denne måned , dette år , for å drepe tredjeparten av menneskene .
66009016	Tallet på ryttere som var i hæren deres , var tjue tusen ganger ti tusen ; jeg hørte tallet på dem .
66009017	Og i mitt syn så hestene og rytterne deres slik ut : Mennene hadde brynjer som var ildrøde , mørkeblå og svovelgule ; hestene hadde hoder som løver , og ut av munnen deres stod ild og røk og svovel .
66009018	En tredjepart av menneskene ble drept av disse tre plagene , av ilden og røken og svovelen som kom ut av hestenes munn .
66009019	For deres makt ligger i munnen , men også i halene , for halene deres ligner ormer med hoder , som de skader menneskene med .
66009020	Men de som slapp fra disse plagene og ikke ble drept , de vendte ikke om , og sluttet ikke å tilbe sine henders verk , men tilbad de onde ånder og avgudsbilder av gull , sølv og bronse , stein og tre , de som verken kan se eller høre eller gå .
66009021	De vendte ikke om fra sine mord og sine trolldomskunster , sitt horeliv og sine tyverier .
66010001	Jeg så en annen , mektig engel stige ned fra himmelen . Han var kledd i en sky og hadde regnbuen om sitt hode , og ansiktet var som solen og føttene som ildsøyler .
66010002	I hånden holdt han en liten oppslått bok . Han satte sin høyre fot på havet og den venstre på jorden
66010003	og ropte med kraftig røst , som når en løve brøler . Da han hadde ropt , lød røstene fra de sju tordener .
66010004	Etter at de hadde talt , ville jeg til å skrive ; men jeg hørte en røst fra himmelen som sa : « Sett segl for det som ble sagt av de sju tordener , skriv det ikke ned ! »
66010005	Og engelen som jeg hadde sett stå på havet og på jorden , løftet sin høyre hånd mot himmelen
66010006	og sverget ved ham som lever i all evighet , han som skapte himmel og jord og hav og alt som er i dem : « Tiden er ute .
66010007	Men når den sjuende engel lar sin basun lyde , i de dager skal Guds hemmelige plan være fullført , slik som han kunngjorde for sine tjenere profetene . »
66010008	Den røst jeg hadde hørt fra himmelen , talte igjen til meg : « Gå bort og få den åpne boken av engelens hånd , han som står på havet og på jorden . »
66010009	Da gikk jeg bort til engelen og bad ham gi meg den lille boken . Han sa til meg : « Ta boken og spis den ! Den vil kjennes bitter i din mage , men søt som honning i munnen . »
66010010	Så tok jeg den lille boken av engelens hånd og spiste den , og i munnen smakte den søtt som honning ; men da jeg hadde svelget den , kjente jeg at den sved i min mage .
66010011	Da ble det sagt til meg : « Igjen skal du tale profetisk , mot folk og nasjoner og tungemål , og mot mange konger . »
66011001	Jeg fikk nå et rør til å måle med , det var som en stav , og det ble sagt til meg : « Reis deg og mål Guds tempel og alteret og dem som tilber der !
66011002	Men forgården utenfor templet skal du ikke ta med , den skal du ikke måle ; for den er overlatt til hedningene , og de skal tråkke den hellige by under fot i 42 måneder .
66011003	Men jeg vil sette mine to vitner , kledd i sørgetøy av sekk , til å profetere i 1260 dager . »
66011004	Dette er de to oliventrær og de to lysestaker som står foran jordens herre .
66011005	Og er det noen som vil skade dem , går det ild ut av munnen på dem og gjør ende på deres fiender . Ja , om noen vil skade dem , slik skal han dø !
66011006	De har makt til å lukke himmelen , så det ikke faller regn i den tiden de er profeter ; og de har makt over vannet og kan gjøre det til blod , og makt til å slå jorden med alle slags plager , så ofte de vil .
66011007	Men når de har fullført sitt vitnesbyrd , da skal dyret som stiger opp fra avgrunnen , føre krig mot dem , seire over dem og drepe dem .
66011008	Likene deres skal bli liggende på gaten i den store byen som åndelig talt kalles Sodoma og Egypt , der hvor deres Herre ble korsfestet .
66011009	Mennesker av mange folk og stammer og tungemål og nasjoner skal se dem ligge der i tre og en halv dag , og de skal ikke tillate noen å begrave dem .
66011010	Og de som bor på jorden , skal glede og fryde seg over deres skjebne og sende hverandre gaver . For disse to profetene hadde vært en stor plage for dem som bor på jorden .
66011011	Men etter tre og en halv dag kom det livsånde fra Gud i dem ; de reiste seg opp og stod på sine føtter , og de som så dem , ble grepet av stor frykt .
66011012	Da hørte de en høy røst fra himmelen som sa til dem : « Stig opp hit ! » Og de steg opp til himmelen i en sky , midt for øynene på sine fiender .
66011013	I samme stund kom det et stort jordskjelv . En tiendedel av byen raste sammen , sju tusen mennesker ble drept , og de som var igjen , ble forferdet og gav himmelens Gud ære .
66011014	Det annet ve er nå over . Men det tredje ve kommer snart .
66011015	Den sjuende engelen blåste i sin basun . Da hørtes det i himmelen røster som ropte høyt : Herredømmet over verden ¬ er tilfalt vår Herre og hans Salvede , og han skal være konge ¬ i all evighet .
66011016	De tjuefire eldste som sitter på sine troner for Guds åsyn , kastet seg ned på sitt ansikt og tilbad Gud
66011017	og sa : Vi takker deg , Herre Gud , ¬ du Allmektige , du som er og som var , fordi du har overtatt ¬ din store makt og er blitt konge .
66011018	Hedningfolkene ble harme , men nå er din ¬ vredesdag kommet , og tiden da de døde ¬ skal dømmes . Da skal du lønne dine tjenere , profetene , de hellige og dem som frykter ditt navn , ¬ små og store , og ødelegge dem ¬ som ødelegger jorden .
66011019	Da ble Guds tempel i himmelen åpnet , og kisten som er tegnet på hans pakt , ble synlig der inne . Og det kom lyn og drønn , tordenbrak og jordskjelv og store hagl .
66012001	Et stort tegn viste seg på himmelen : En kvinne som var kledd i solen , med månen under sine føtter og med en krans av tolv stjerner på hodet .
66012002	Hun var med barn og skrek i barnsnød og fødselsveer .
66012003	Også et annet tegn viste seg på himmelen : En stor ildrød drake kom til syne , med sju hoder og ti horn , og på hodene hadde den sju kroner .
66012004	Med halen drog den med seg tredjedelen av stjernene og kastet dem ned på jorden . Draken stilte seg foran kvinnen som skulle føde , for å sluke barnet så snart det var født .
66012005	Da fødte hun et guttebarn , som en gang skal styre alle folkeslag med jernstav . Og barnet ble rykket opp til Gud , til hans trone .
66012006	Men kvinnen rømte ut i ødemarken , til et sted som Gud har gjort i stand for henne , så hun der i 1260 dager kunne få mat og det hun trengte til .
66012007	Da brøt det ut en krig i himmelen : Mikael og hans engler gikk til krig mot draken . Draken kjempet sammen med sine engler ,
66012008	men ble overvunnet , og de kunne ikke lenger ha noen plass i himmelen .
66012009	Den store drake ble styrtet , den gamle slange , han som kalles djevelen og Satan og som forfører hele verden ; han ble kastet ned på jorden og hans engler med ham .
66012010	Og jeg hørte en høy røst i himmelen som sa : « Seieren og kraften og riket tilhører fra nå av vår Gud , og hans Salvede har herredømmet . For våre brødres anklager er styrtet , han som anklaget dem for vår Gud dag og natt .
66012011	De har seiret over ham i kraft av Lammets blod og det ordet de vitnet om ; de hadde ikke sitt liv så kjært at de ikke ville gå i døden .
66012012	Derfor skal dere juble , himler og dere som bor i dem ! Men ulykkelige jord og hav ! For djevelen er kommet ned til dere , og hans vrede er stor , fordi han vet at han bare har en kort tid igjen . »
66012013	Da draken så at den var kastet ned på jorden , forfulgte den kvinnen som hadde født guttebarnet .
66012014	Men hun fikk de to vingene til den store ørnen , så hun kunne fly ut til sitt sted i ødemarken for å få mat og det hun trengte , i én tid og to tider og en halv tid , langt borte fra slangen .
66012015	Ut av gapet spydde slangen vann etter kvinnen , som en elv , for å rive henne vekk i strømmen .
66012016	Men jorden kom kvinnen til hjelp ; den åpnet sin munn og slukte elven som draken hadde spydd ut av gapet .
66012017	Fylt av raseri mot kvinnen gikk draken av sted for å føre krig mot de andre av hennes ætt , mot dem som følger Guds bud og holder fast ved vitnesbyrdet om Jesus .
66013001	Og den stilte seg nå på stranden ved havet . Da så jeg et dyr stige opp av havet . Det hadde ti horn og sju hoder og en krone på hvert horn . På hodene stod navn som var en spott mot Gud .
66013002	Dyret jeg så , lignet en leopard , men hadde føtter som en bjørn og gap som en løve . Draken gav det sin kraft og sin trone og stor makt .
66013003	Et av dyrets hoder så ut som om det hadde fått banesår , men det dødelige såret ble leget , og all verden undret seg over dyret og fulgte det .
66013004	Folk tilbad draken fordi den hadde gitt dyret makt , og de tilbad dyret og sa : « Hvem er som dyret , og hvem kan kjempe mot det ? »
66013005	Det ble gitt dyret en munn som kunne tale store og bespottelige ord , og det fikk makt til å holde på i 42 måneder .
66013006	Da åpnet det munnen for å spotte Gud og begynte å håne hans navn og hans bolig , ja , alle som bor i himmelen .
66013007	Det fikk også lov til å føre krig mot de hellige og vinne over dem , og det fikk makt over hver stamme og hvert folk , hvert tungemål og hver nasjon .
66013008	Og alle som bor på jorden , skal tilbe dyret , alle som fra verdens grunnvoll ble lagt , ikke har fått sitt navn skrevet i livets bok hos Lammet , som ble slaktet .
66013009	Den som har ører , hør dette !
66013010	Den som skal i fangenskap , han må gå i fangenskap ! Den som skal drepes med sverdet , han må dø for sverd ! Her gjelder det at de hellige holder ut og har tro .
66013011	Da så jeg et annet dyr ; det steg opp av jorden . Det hadde to horn som et lam , men talte som en drake .
66013012	All den makt det første dyret har , bruker det andre dyret etter oppdrag fra det første . Det får hele jorden og dens folk til å tilbe det første dyret — det som hadde fått sitt banesår leget .
66013013	Det gjør store under , lar til og med ild falle ned fra himmelen på jorden , like for øynene på folk .
66013014	Det forfører dem som bor på jorden , med de tegn det får makt til å gjøre i dyrets tjeneste . Og det sier til jordens folk at de skal lage en billedstøtte til ære for dyret — det som var såret med sverd , men livnet til .
66013015	Det fikk makt til å blåse liv i dyrets bilde , så det til og med kunne tale , og til å la drepe alle som ikke tilbad dyrets bilde .
66013016	Det sørger for at alle — små og store , rike og fattige , frie menn og treller — får et merke på sin høyre hånd eller på pannen .
66013017	Og ingen kan kjøpe eller selge uten å ha dette merket : dyrets navn eller det tall som svarer til navnet .
66013018	Her trengs det visdom . Den som har forstand , han får regne ut dyrets tall ! For det er et menneskes tall , og tallet for det er 666 .
66014001	I mitt syn fikk jeg se Lammet stå på Sions berg og sammen med det de 144 000 som hadde Lammets navn og dets Fars navn skrevet på pannen .
66014002	Fra himmelen hørte jeg en lyd som bruset av veldige vannmasser og som drønnet av sterk torden . Og lyden var som når harpespillere spiller på sine harper .
66014003	Foran tronen og de fire vesener og de eldste synger de en ny sang , en sang som ingen kunne lære uten de 144 000 , de som er frikjøpt fra jorden .
66014004	Det er de som ikke har besmittet seg med kvinner , for de er som jomfruer . Det er de som følger Lammet hvor det så går . Det er de blant menneskene som er frikjøpt for å være en første frukt for Gud og Lammet .
66014005	Det ble ikke funnet løgn i deres munn , de er uten feil og lyte .
66014006	Jeg så enda en engel , som fløy høyt oppe under himmelhvelvet . Han hadde et evig evangelium å forkynne for dem som bor på jorden , for alle nasjoner og stammer , tungemål og folk .
66014007	Han ropte med høy røst : « Frykt Gud og gi ham æren ! For nå er timen kommet da han skal holde dom . Tilbe ham som skapte himmel og jord , hav og kilder ! »
66014008	Deretter fulgte en annen engel og ropte : « Falt , falt er Babylon den store , hun som med sitt horeliv har skjenket vin til alle folkeslag , en vredens vin . »
66014009	En tredje engel fulgte dem og ropte med høy røst : « Om noen tilber dyret og bildet av det og tar imot merket på pannen eller hånden ,
66014010	skal han få drikke av Guds vredes vin , som er skjenket opp ublandet i hans harmes beger ; og han skal pines med ild og svovel for øynene på de hellige engler og Lammet .
66014011	Røken fra deres pinsel stiger opp i all evighet — verken natt eller dag får de ro , de som tilber dyret og bildet av det og tar dets navn til merke . »
66014012	Her gjelder det at de hellige står fast , de som holder seg til Guds bud og troen på Jesus .
66014013	Fra himmelen hørte jeg nå en røst som sa : « Skriv : Salige er de døde som dør i Herren , fra nå av . Ja , sier Ånden , de skal få hvile fra sitt strev , for deres gjerninger følger med dem . »
66014014	Da så jeg en hvit sky , og på skyen satt en som lignet en menneskesønn . Han hadde en krone av gull på hodet og en skarp sigd i hånden .
66014015	Og en annen engel kom ut fra templet og ropte med høy røst til ham som satt på skyen : « Sving sigden og høst inn ! For det er høsttid , og jordens grøde er fullmoden . »
66014016	Han som satt på skyen , lot da sigden gå over jorden , og jorden ble høstet .
66014017	Det kom nå enda en engel ut fra templet i himmelen , også han med en skarp sigd .
66014018	Deretter kom en engel fra alteret , han som hadde makt over ilden , og han ropte med høy røst til engelen som hadde den skarpe sigden : « Sving din skarpe sigd og høst drueklasene i jordens vingård , for nå er druene modne ! »
66014019	Engelen lot sigden gå over jorden , høstet druene i jordens vingård og kastet dem i Guds vredes store vinpresse .
66014020	Utenfor byen ble vinpressen tråkket , og den fløt over med blod , så det stod opp til bisselet på hestene hele 1600 stadier borte .
66015001	Deretter så jeg et annet tegn i himmelen , stort og forunderlig : Sju engler med sju plager , som er de siste , for med dem er Guds vrede fullbyrdet .
66015002	Og jeg så også noe som lignet et hav av glass , blandet med ild , og på glasshavet så jeg dem stå som hadde seiret over dyret og bildet av det og tallet som står for dets navn . De har Guds harper i hendene
66015003	og synger den lovsang som Guds tjener Moses sang , den som også er sangen for Lammet : Store og underfulle ¬ er dine gjerninger , Herre Gud , du Allmektige . Rettferdige og sanne ¬ er dine veier , du folkenes konge .
66015004	Hvem skulle ikke frykte deg , ¬ Herre , og ære ditt navn ? For du alene er hellig . Alle folkeslag skal komme og tilbe for ditt åsyn , fordi dine rettferdige dommer ¬ er blitt åpenbare .
66015005	Etter dette så jeg at templet i himmelen , vitnesbyrdets telt , ble åpnet .
66015006	Ut kom de sju engler som hadde de sju plager . De var kledd i rent og skinnende lin og hadde belter av gull spent om brystet .
66015007	Et av de fire vesener gav de sju englene sju gullskåler fylt av Guds vrede , han som lever i all evighet .
66015008	Og templet ble fylt med røk fra Guds herlighet og makt , og ingen kunne gå inn i templet før de sju plagene fra de sju englene var fullført .
66016001	Så hørte jeg fra templet en høy røst som sa til de sju englene : « Gå av sted og tøm de sju skålene med Guds vrede ut over jorden ! »
66016002	Da gikk den første bort og tømte sin skål ut over jorden . Og vonde og farlige byller slo ut på de mennesker som bar dyrets merke og tilbad bildet av det .
66016003	Den andre engelen tømte sin skål i havet , og det ble til blod som av en død kropp , og alt liv i havet døde .
66016004	Den tredje tømte sin skål i elvene og kildene , og de ble til blod .
66016005	Og jeg hørte vannenes engel si : « Rettferdig er du som dømmer slik , du som er og som var , du hellige .
66016006	For de har utøst hellige menns og profeters blod , og du har gitt dem blod å drikke . Det har de fortjent . »
66016007	Og jeg hørte alteret si : « Ja , Herre Gud , du Allmektige , sanne og rettferdige er dine dommer . »
66016008	Den fjerde engelen tømte sin skål ut over solen . Da fikk den makt til å svi menneskene med ild ,
66016009	og menneskene ble brent i voldsom hete . Likevel spottet de Guds navn , han som hadde disse plagene i sin makt , og de vendte ikke om så de gav Gud ære .
66016010	Den femte engelen tømte sin skål over dyrets trone . Da ble dets rike lagt i mørke , og folk bet seg i tungen av smerte .
66016011	Men smertene og byllene deres fikk dem bare til å spotte himmelens Gud , og de vendte ikke om fra sine gjerninger .
66016012	Den sjette engelen tømte sin skål i Eufrat , den store elven . Vannet i den tørket bort , så det kunne ryddes vei for kongene fra Østen .
66016013	Da så jeg at det fra drakens gap og fra dyrets gap og fra den falske profetens munn kom ut tre urene ånder , som lignet frosker .
66016014	Dette er demoniske ånder som gjør under og tegn , og de går ut til kongene i hele verden for å samle dem til krigen på Guds , Den Allmektiges store dag . —
66016015	« Se , jeg kommer som en tyv . Salig er den som våker , og som vokter sine klær , så han ikke må gå naken og vise sin skam . » —
66016016	Og de samlet dem på det sted som på hebraisk heter Harmageddon .
66016017	Den sjuende engelen tømte sin skål ut i luften . Da lød det fra tronen i templet en veldig røst som sa : « Det er skjedd ! »
66016018	Og det kom lyn og drønn og tordenbrak , og et jordskjelv som det ikke har vært maken til så lenge det har levd mennesker på jorden — så kraftig var det .
66016019	Den store byen ble kløvd i tre deler , og folkenes byer raste sammen . Gud husket på det store Babylon , så det fikk overrakt begeret med hans harmes og vredes vin .
66016020	Hver øy vek bort , og fjellene forsvant .
66016021	Og fra himmelen falt svære hagl på hundre pund over menneskene . Men de spottet Gud for den plage som haglet var , for plagen var fryktelig .
66017001	En av de sju englene som hadde de sju skålene , kom bort til meg og sa : « Kom , jeg skal vise deg hvordan den store skjøgen får sin dom , hun som troner ved de veldige vann .
66017002	Jordens konger har drevet hor med henne , og hennes horeliv har vært som berusende vin for dem som bor på jorden . »
66017003	I Ånden førte han meg ut i ødemarken , og der fikk jeg se en kvinne som satt på et skarlagenrødt dyr . Dyret var oversådd med navn som var en spott mot Gud , og det hadde sju hoder og ti horn .
66017004	Kvinnen var kledd i purpur og skarlagen og lyste av gull og edelstener og perler . I hånden holdt hun et gullbeger fylt av hedensk styggedom og all slags urenhet fra hennes utukt .
66017005	På hennes panne stod skrevet et navn med skjult mening : « Babylon den store , mor til skjøgene og all styggedom på jorden . »
66017006	Og jeg så at kvinnen var beruset av blodet fra de hellige og fra Jesu vitner . Jeg ble slått av undring da jeg så henne .
66017007	Men engelen sa til meg : « Hvorfor er du forundret ? Jeg skal fortelle deg hemmeligheten med kvinnen og med dyret som bærer henne og har sju hoder og ti horn .
66017008	Dyret du så , det var og er ikke mer ; men det skal komme opp fra avgrunnen og gå sin undergang i møte . Og de som bor på jorden , og som ikke har fått sitt navn skrevet i livets bok fra verdens grunnvoll ble lagt , de skal undre seg når de ser dyret , det som var og ikke er mer , men som skal komme igjen .
66017009	Her trengs det forstand og visdom . De sju hoder er sju høyder , og på dem sitter kvinnen . De er også sju konger :
66017010	Fem av dem er falt , én er nå , og én er ennå ikke kommet ; og når han kommer , skal han bli stående bare en kort stund .
66017011	Dyret som var og ikke er mer , det er selv den åttende , men er samtidig en av de sju og går sin undergang i møte .
66017012	De ti horn du så , er ti konger som ennå ikke har fått noe rike ; men sammen med dyret skal de få kongemakt i én time .
66017013	De vil alle ett og det samme og overgir sin makt og myndighet til dyret .
66017014	De skal føre krig mot Lammet ; men Lammet er herrenes herre og kongenes konge og skal derfor seire over dem , sammen med sine , de kalte og utvalgte og trofaste . »
66017015	Han sier videre til meg : « Vannene du så , der skjøgen troner , er folk og folkemasser og nasjoner og mennesker med ulike tungemål .
66017016	Og de ti hornene du så , og dyret , de skal komme til å hate skjøgen , legge henne øde og gjøre henne naken , spise hennes kjøtt og brenne henne opp med ild .
66017017	For Gud inngav dem i hjertet å utføre hans plan , så de ville ett og det samme : overgi sin kongemakt til dyret , inntil Guds ord er blitt oppfylt .
66017018	Men kvinnen du så , er den store byen som har kongemakt over jordens konger . »
66018001	Deretter så jeg en annen engel stige ned fra himmelen . Han hadde stor makt , og jorden ble opplyst av glansen omkring ham .
66018002	Han ropte med veldig røst : « Falt , falt er Babylon den store ! Den er blitt et tilholdssted for onde ånder , et tilhold for alle slags urene ånder , ja , en tilflukt for alle slags urene og avskyelige fugler .
66018003	For alle folkeslag har drukket av hennes utukts vin , en vredens vin , kongene på jorden har drevet hor med henne , og kjøpmenn jorden rundt er blitt rike av hennes overdådige vellevnet . »
66018004	Fra himmelen hørte jeg nå en annen røst : Dra bort fra henne , mitt folk , så dere ikke har del i hennes synder og ikke rammes av hennes plager .
66018005	For syndene hennes rekker opp til himmelen , og Gud har husket all den urett hun har gjort .
66018006	Gi henne igjen like for like , ja , gi henne dobbelt tilbake for alt hun har gjort , og skjenk dobbelt opp til henne i begeret hun selv har fylt .
66018007	Gi henne så mye pine og sorg som hun selv gav seg av prakt og luksus . Hun sier til seg selv : « Her troner jeg som dronning , jeg sitter ikke som enke , og sorg skal jeg aldri vite av . »
66018008	Derfor skal plagene hennes komme på én dag : pest og sorg og hungersnød , og hun skal brennes opp med ild . For veldig er Gud Herren som dømmer henne .
66018009	Kongene på jorden , de som har levd med henne i hor og vellevnet , de skal gråte og jamre seg over henne , når de ser røken stige opp der hun brenner .
66018010	Skremt av hennes lidelser skal de stå langt borte og rope : « Ve , ve deg , du store by , du mektige Babylon by ! På én time kom dommen over deg . »
66018011	Kjøpmennene på jorden skal også gråte og sørge over henne , fordi ingen kjøper varene deres lenger :
66018012	skipslaster av gull og sølv og edelstener og perler , av fint lin og purpur og silke og skarlagen , all slags velluktende tre , all slags gjenstander av elfenben og kostbart treslag og kobber og jern og marmor ,
66018013	kanel og krydderier og røkelse og salveolje og virak , vin og olje og fint mel og hvete , storfe og småfe , hester og vogner og slaver , levende mennesker .
66018014	Og frukten som var din hjertens lyst , er blitt borte for deg , og alle dine kostbarheter og din prakt er gått tapt og skal aldri finnes mer .
66018015	De som handler med slikt , kjøpmenn som har tjent seg rike på henne , de skal stå langt borte i redsel over hennes lidelser , og de skal gråte og sørge
66018016	og si : « Ve , ve deg , du store by , du som var kledd i fint lin og purpur og skarlagen , og som lyste av gull og edelstener og perler —
66018017	på én time er all denne rikdom gått tapt . » Alle som fører skip på havet og de som reiser langs kystene , sjømenn og alle som har sitt arbeid på havet , de stod langt borte
66018018	og ropte da de så røken fra hennes brann : « Hvor finnes maken til denne store by ? »
66018019	Og de strødde støv over hodet og ropte i gråt og sorg : « Ve , ve over den store by , hvor alle som har skip i sjøen , er blitt rike av kostbarhetene hennes — på én time er den lagt øde . »
66018020	Fryd deg over hennes fall , du himmel og dere hellige , apostler og profeter ! For med sin dom har Gud straffet henne for det hun gjorde mot dere .
66018021	Da tok en mektig engel opp en stein , svær som en kvernstein , kastet den i havet og sa : « Slik skal Babylon , den store by , med ett styrtes ned og aldri finnes mer .
66018022	Harpespillere og sangere , fløytespillere og basunblåsere — i deg skal de aldri mer høres . Håndverkere av alle slag — i deg skal de aldri mer finnes . Kvernen som durer — i deg skal den aldri mer høres .
66018023	Lampen som lyser — i deg skal den aldri mer skinne . Stemmene av brud og brudgom — i deg skal de aldri mer høres . For dine kjøpmenn var jordens fyrster , og med din trolldom ble folkene bedratt .
66018024	I denne by ble det funnet blod av profeter og hellige , ja , av alle dem som er blitt myrdet på jorden . »
66019001	Deretter hørte jeg likesom et mektig kor fra en stor skare i himmelen . De sang : Halleluja ! Seieren , æren og makten ¬ tilhører vår Gud ,
66019002	for sanne og rettferdige ¬ er hans dommer . Han har dømt ¬ den store skjøgen , hun som fordervet jorden ¬ med sin utukt , og av hennes hånd har han krevd sine tjeneres blod .
66019003	Igjen ropte de : Halleluja ! Røken fra henne stiger opp ¬ i all evighet .
66019004	De tjuefire eldste og de fire vesener kastet seg da ned og tilbad Gud som sitter på tronen , og sa : « Amen . Halleluja ! »
66019005	Og fra tronen lød det en røst : « Pris vår Gud , alle hans tjenere , dere som frykter ham , både små og store ! »
66019006	Da var det som jeg hørte et stort kor av stemmer , som et brus av veldige vannmasser og drønn av voldsomme tordenbrak . De ropte : Halleluja ! For Herren er blitt konge , ¬ vår Gud , Den Allmektige .
66019007	La oss glede oss og juble ¬ og gi ham æren . Tiden er kommet ¬ for Lammets bryllup ! Hans brud har gjort seg ¬ i stand ,
66019008	og hun har fått en drakt ¬ av skinnende rent lin . — Linet er de helliges rettferdige gjerninger .
66019009	Så sier han til meg : « Skriv : Salige er de som er innbudt til Lammets bryllupsmåltid . » Og han la til : « Dette er Guds sanne ord . »
66019010	Da kastet jeg meg ned for føttene hans og ville tilbe ham ; men han sier til meg : « Gjør ikke det ! Jeg er en tjener sammen med deg og dine brødre , de som har Jesu vitnesbyrd . Gud skal du tilbe ! » — Jesu vitnesbyrd er Ånden som er i profetordet .
66019011	Da så jeg himmelen åpen , og se : Der var en hvit hest ! Han som red på den , heter « Trofast og Sannferdig » , for han dømmer og kjemper rettferdig .
66019012	Hans øyne er som flammende ild , og på hodet har han mange kroner , og han bærer en innskrift med et navn som bare han selv kjenner .
66019013	Han er kledd i en kappe dyppet i blod , og hans navn er « Guds Ord » .
66019014	Himmelens hærskarer følger ham på hvite hester , kledd i fint lin , hvitt og rent .
66019015	Og ut av hans munn går det et skarpt sverd ; med det skal han slå folkene . Han skal styre dem med jernstav og tråkke vinpressen fylt av vredes-vin , av Guds , Den Allmektiges harme .
66019016	På kappen hans , ved hoften , står det skrevet et navn : Kongenes Konge og Herrenes Herre .
66019017	Og jeg så en engel som stod i solen . Han ropte med høy røst til alle fuglene som flyr under himmelhvelvet : « Kom hit , kom sammen til Guds store gjestebud !
66019018	Dere skal få ete kjøtt av konger og hærførere og helter , kjøtt av hester og deres ryttere , kjøtt av alle mennesker , frie menn og slaver , små og store . »
66019019	Da så jeg dyret og jordens konger med sine hærer samlet til krig mot rytteren på hesten og hans hærskarer .
66019020	Men dyret ble grepet og sammen med det den falske profeten , han som gjorde under i dyrets tjeneste og med dem forførte alle som tok dyrets merke og tilbad bildet av det . Begge ble de kastet levende i ildsjøen som brenner med svovel .
66019021	De andre ble drept med sverdet som går ut av rytterens munn . Og alle fuglene spiste seg mette av deres kjøtt .
66020001	Jeg så nå en engel som steg ned fra himmelen med nøkkelen til avgrunnen og en svær lenke i sin hånd .
66020002	Han grep draken , den gamle slange , som er djevelen og Satan , og bandt ham for tusen år .
66020003	Han kastet ham i avgrunnen , låste igjen og satte segl over , så han ikke lenger skulle forføre folkene , ikke før de tusen år var gått . Etter den tid skal han slippes løs for en kort stund .
66020004	Jeg så troner , og noen satte seg på dem , og de fikk makt til å holde dom . Jeg kunne også se sjelene til dem som var blitt halshogd fordi de hadde holdt fast på Jesu vitnesbyrd og på Guds ord , og alle som ikke hadde tilbedt dyret eller bildet av det og ikke tatt merket på pannen eller hånden . De ble levende igjen og hersket sammen med Kristus i tusen år .
66020005	Men de andre døde ble ikke levende før de tusen år var gått . Dette er den første oppstandelse .
66020006	Salig og hellig er den som har del i den første oppstandelse . Over dem har den annen død ingen makt . De skal være Guds og Kristi prester og herske med ham i tusen år .
66020007	Når de tusen år er til ende , skal Satan slippes løs fra sitt fengsel .
66020008	Han skal dra ut og forføre folkene ved de fire verdenshjørner , Gog og Magog , og samle dem til strid , utallige som havets sand .
66020009	De drog opp på jordens høyslette og omringet de helliges leir og den elskede by . Men ild falt ned fra himmelen og fortærte dem .
66020010	Og djevelen som forførte dem , ble kastet i sjøen med ild og svovel , hvor også dyret og den falske profeten er . Der skal de pines dag og natt i all evighet .
66020011	Jeg så en stor , hvit trone og ham som satt på den . Jord og himmel svant bort for hans åsyn og var ikke lenger til .
66020012	Og jeg så de døde , både store og små : De stod foran tronen , og bøker ble åpnet . Så ble en annen bok åpnet , livets bok . Og de døde ble dømt etter det som stod skrevet i bøkene , etter sine gjerninger .
66020013	Havet gav nå sine døde tilbake , og døden og dødsriket gav tilbake de døde som var der , og enhver ble dømt etter sine gjerninger .
66020014	Så ble døden og dødsriket kastet i ildsjøen — og ildsjøen , det er den annen død .
66020015	Og om noen ikke var skrevet inn i livets bok , ble han kastet i ildsjøen .
66021001	Og jeg så en ny himmel og en ny jord , for den første himmel og den første jord var borte , og havet fantes ikke mer .
66021002	Og jeg så den hellige by , det nye Jerusalem , stige ned fra himmelen , fra Gud , gjort i stand og pyntet som en brud for sin brudgom .
66021003	Fra tronen hørte jeg en høy røst som sa : « Se , Guds bolig er hos menneskene . Han skal bo hos dem , og de skal være hans folk , og Gud selv skal være hos dem .
66021004	Han skal tørke bort hver tåre fra deres øyne , og døden skal ikke være mer , heller ikke sorg eller skrik eller smerte . For det som før var , er borte . »
66021005	Han som sitter på tronen , sa da til meg : « Se , jeg gjør alle ting nye . » Og han la til : « Skriv det ned , for dette er pålitelige og sanne ord . »
66021006	Deretter sa han til meg : « Det er skjedd ! Jeg er Alfa og Omega , begynnelsen og enden . Den som tørster , vil jeg la drikke av kilden med livets vann for intet .
66021007	Den som seirer , skal få dette i arv , og jeg skal være hans Gud , og han skal være min sønn .
66021008	Men de feige , de vantro og vanhellige , de som myrder og som driver hor , trollmenn og avgudsdyrkere og alle løgnere , deres plass skal være i sjøen som brenner med ild og svovel . Det er den annen død . »
66021009	En av de sju englene som hadde de sju skålene , fylt av de sju siste plager , kom bort til meg og sa : « Kom , jeg vil vise deg bruden , Lammets hustru . »
66021010	I Ånden førte han meg opp på et stort og høyt fjell og viste meg den hellige by Jerusalem . Den kom ned fra himmelen , fra Gud .
66021011	Den hadde Guds herlighet , og den strålte som den skjønneste edelsten , som krystallklar jaspis .
66021012	Den hadde en stor og høy mur med tolv porter , og tolv engler stod ved portene , og navnene på Israels tolv stammer var skrevet der .
66021013	Tre porter vendte mot øst , tre mot nord , tre mot sør og tre mot vest .
66021014	Og bymuren hadde tolv grunnsteiner , og på dem var navnene på Lammets tolv apostler skrevet .
66021015	Han som talte med meg , hadde en målestang av gull ; med den skulle han måle byen med dens porter og murer .
66021016	Byen dannet en firkant , hvor lengden og bredden var like store . Med stangen målte han byen : Den var 12 000 stadier lang og like bred og høy .
66021017	Han målte også bymuren : Den var 144 alen høy etter menneskers mål , som også er englenes mål .
66021018	Muren var bygd av jaspis , og byen selv var av rent gull , lik det klareste glass .
66021019	Grunnsteinene i bymuren var prydet med alle slags edelstener . Den første grunnsteinen var av jaspis , den andre var av safir , den tredje av kalsedon , den fjerde av smaragd ,
66021020	den femte av sardonyks , den sjette av karneol , den sjuende av krysolitt , den åttende av beryll , den niende av topas , den tiende av krysopras , den ellevte av hyasint , den tolvte av ametyst .
66021021	De tolv portene var tolv perler , hver port laget av en eneste perle . Gaten i byen var av rent gull , gjennomsiktig som glass .
66021022	Noe tempel så jeg ikke i byen , for Gud Herren , Den Allmektige , og Lammet er dens tempel .
66021023	Og byen trenger ikke lys fra sol eller måne , for Guds herlighet lyser over den , og Lammet er dens lys .
66021024	Folkene skal vandre i lyset fra byen , og kongene på jorden skal føre sine rikdommer inn i den .
66021025	Byens porter skal aldri stenges etter dagen , for der er ingen natt .
66021026	Alt det dyrebare og verdifulle folkene har , skal de føre inn i den ;
66021027	men noe urent skal ikke komme inn , og ingen som farer med hedensk styggedom og løgn , men bare de som er innskrevet i livets bok hos Lammet .
66022001	Engelen viste meg nå en elv med livets vann , klar som krystall . Den springer ut fra Guds og Lammets trone .
66022002	Midt mellom byens gate og elven står livets tre , fritt til begge sider . Det bærer frukt tolv ganger og gir sin frukt hver måned . Og bladene på treet er til legedom for folkene .
66022003	Det skal ikke lenger finnes noe som er under forbannelse . Guds og Lammets trone skal være i byen , og hans tjenere skal tjene ham .
66022004	De skal se Guds åsyn , og hans navn skal være på deres panner .
66022005	Natt skal ikke være mer , og de skal ikke ha bruk for lys av lampe eller av sol , for Gud Herren skal lyse over dem . Og de skal herske i all evighet .
66022006	Engelen sa til meg : « Disse ord er troverdige og sanne . Herren , den Gud som gir profetene sin Ånd , har sendt sin engel for å vise sine tjenere det som snart skal skje .
66022007	Se , jeg kommer snart . Salig er den som tar vare på de profetiske ord i denne boken . »
66022008	Jeg , Johannes , er den som hørte og så alt dette . Da jeg hadde hørt og sett det , kastet jeg meg ned for føttene til den engelen som hadde vist meg dette , og ville tilbe ham .
66022009	Men han sa til meg : « Gjør ikke det ! Jeg er en tjener sammen med deg og dine brødre profetene og dem som tar vare på ordene i denne boken . Gud skal du tilbe ! »
66022010	Og han sa til meg : « Sett ikke segl for de profetiske ord i denne boken ! For tiden er nær .
66022011	La den som gjør urett , fortsatt gjøre urett , og den urene fortsette i sin urenhet ! La den rettferdige fortsatt gjøre det som er rett , og den hellige fortsette i helliggjørelse .
66022012	Se , jeg kommer snart og har min lønn med meg , for å gjengjelde enhver etter hans gjerning .
66022013	Jeg er Alfa og Omega , den første og den siste , begynnelsen og enden .
66022014	Salige er de som vasker sine klær , så de får rett til å spise av livets tre og gå gjennom portene inn i byen .
66022015	Men utenfor er hundene og trollmennene og de som driver hor , drapsmennene , avgudsdyrkerne og alle som elsker løgn og taler løgn .
66022016	Jeg , Jesus , har sendt min engel for å vitne for dere om dette i menighetene . Jeg er Davids rotskudd og ætt , den klare morgenstjerne . »
66022017	Ånden og bruden sier : « Kom ! » Og den som hører dette , skal si : « Kom ! » Den som tørster , skal komme , og den som vil , skal få livets vann for intet .
66022018	Jeg sier til enhver som hører ordene i denne profetiske bok : Om noen legger noe til , skal Gud legge på ham de plager som det er skrevet om i denne bok ;
66022019	og om noen tar bort noe av ordene i denne profetiske bok , da skal Gud ta fra ham hans del i livets tre og i den hellige by , som det er skrevet om i denne bok .
66022020	Han som gir dette vitnesbyrd , sier : « Ja , jeg kommer snart . » Amen . Kom , Herre Jesus !
66022021	Vår Herre Jesu Kristi nåde være med alle !
