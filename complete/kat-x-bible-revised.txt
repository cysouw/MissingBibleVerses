# language_name:        ქართული ენა (Georgian)
# closest ISO 639-3:    kat
# ISO_15924:            Geor
# year_short:           2001
# year_long:            The New Testament translation was published several times in the early 80-ies and 90-ies. This translation was published in 2001 and revised thoroughly.<br>1974-1979 he was translated into Georgian. Translator: g.ts. Editors and proofreaders: BA, AB, ts.b., d.sh.<br>First edition: 1980.<br>Revised Edition: 1982, 1985, 1990, 1991, 1993.<br>Revised edition of the 1988-2001 period. Translators and editors: Dr. Zurab Kiknadze, Malkhaz Songhulashvili. Editorial Board: Dr. borislav arapovichi, Dr. Simon Crisp
# vernacular_title:     
# english_title:        New Testament in Georgian, revised translation
# URL:                  http://ibtrussia.org/en/text?m=GRG
# copyright_short:      © ბიბლიის თარგმნის ინსტიტუტი, 1980, 1998, 2001
# copyright_long:       iБиблием изэдзэкІынкІэ Институтыр<br>Институт перевода Библии, 101000 Москва, Главпочтамт, а/я 360<br>ibt_inform@ibt.org.ru
# notes:                
40001001	წიგნი წარმოშობისა იესო ქრისტესი : დავითის ძისა , აბრაამის ძისა .
40001002	აბრაამმა შვა ისაკი ; ისაკმა შვა იაკობი ; იაკობმა შვა იუდა და მისი ძმები ;
40001003	იუდამ შვა ფერეცი და ზერახი თამარისგან ; ფერეცმა შვა ხეცრონი ; ხეცრონმა შვა რამი ;
40001004	რამმა შვა ყამინადაბი ; ყამინადაბმა შვა ნახშონი ; ნახშონმა შვა სალმონი ;
40001005	სალმონმა შვა ბოყაზი რახაბისგან ; ბოყაზმა შვა ყობედი რუთისგან ; ყობედმა შვა იესე .
40001006	იესემ შვა დავით მეფე ; დავით მეფემ შვა სოლომონი ურიას ცოლისგან .
40001007	სოლომონმა შვა რეხაბყამი ; რეხაბყამმა შვა აბია ; აბიამ შვა ასა .
40001008	ასამ შვა იოშაფატი ; იოშაფატმა შვა იორამი ; იორამმა შვა ყუზია ;
40001009	ყუზიამ შვა იოთამი ; იოთამმა შვა ახაზი ; ახაზმა შვა ხიზკია ;
40001010	ხიზკიამ შვა მენაშე ; მენაშემ შვა ამონი ; ამონმა შვა იოშია ;
40001011	იოშიამ შვა იეხონია და მისი ძმანი ბაბილონში გადასახლების წინ ;
40001012	ბაბილონში გადასახლების შემდგომ იეხონიამ შვა შეალთიელი ; შეალთიელმა შვა ზერუბაბელი ;
40001013	ზერუბაბელმა შვა აბიჰუდი ; აბიჰუდმა შვა ელიაკიმი ; ელიაკიმმა შვა ყაზური ;
40001014	ყაზურმა შვა ცადოკი ; ცადოკმა შვა იაქინი ; იაქინმა შვა ელიჰუდი ;
40001015	ელიჰუდმა შვა ელეაზარი ; ელეაზარმა შვა მათანი ; მათანმა შვა იაკობი ;
40001016	იაკობმა შვა იოსები , ქმარი მარიამისა , რომლისაგანაც იშვა იესო , რომელსაც ჰქვია ქრისტე .
40001017	ამრიგად მთელი თაობა აბრაამიდან დავითამდე — თოთხმეტი თაობა ; დავითიდან ბაბილონში გადასახლებამდე — თოთხმეტი თაობა ; ბაბილონში გადასახლებიდან ქრისტემდე — თოთხმეტი თაობა .
40001018	ხოლო იესო ქრისტეს შობა ასე მოხდა : დედამისი , მარიამი იოსებზე დანიშვნის შემდეგ , ვიდრე ისინი შეუღლდებოდნენ , სულიწმიდისაგან დაორსულებული აღმოჩნდა ;
40001019	ხოლო იოსები , მისი ქმარი , მართალი იყო , და არ ისურვა მისი მხილება , უნდოდა ფარულად გაეშვა იგი .
40001020	როცა ამას ფიქრობდა , აჰა , ეჩვენა მას სიზმარში უფლის ანგელოზი და უთხრა : „ იოსებ , ძეო დავითისა , ნუ გაშინებს შენი ცოლის , მარიამის , მიღება , ვინაიდან მასში ჩასახული სულიწმიდისგან არის .
40001021	შობს ძეს და დაარქმევ მას სახელად იესოს , ვინაიდან იგი იხსნის თავის ხალხს მათი ცოდვებისაგან . “
40001022	ყოველივე ეს მოხდა , რათა აღსრულდეს უფლის ნათქვამი წინასწარმეტყველის მიერ , რომელიც ამბობს :
40001023	„ აჰა , მუცლად-იღებს ქალწული , შობს ძეს და უწოდებენ სახელად ემანუელს “ , — რაც თარგმანით ნიშნავს : „ ჩვენთან არს ღმერთი . “
40001024	სიზმრისაგან გამოფხიზლებული იოსები ისე მოიქცა , როგორც უფლის ანგელოზმა უბრძანა , და მიიღო თავისი ცოლი .
40001025	და არ შეუცვნია იგი , ვიდრე არა შვა თავისი ძე . და დაარქვა მას იოსებმა სახელად იესო .
40002001	როცა იესო იშვა იუდეის ბეთლემში , მეფე ჰეროდეს დღეებში , იერუსალიმში მოვიდნენ მოგვები აღმოსავლეთიდან და თქვეს :
40002002	„ სად არის იუდეველთა მეფე , რომელიც იშვა ? ვინაიდან ვიხილეთ მისი ვარსკვლავი აღმოსავლეთში და მოვედით , რათა თაყვანი ვცეთ მას . “
40002003	ეს რომ გაიგონა , შეძრწუნდა მეფე ჰეროდე და მასთან ერთად მთელი იერუსალიმი .
40002004	შეკრიბა ყველა მღვდელმთავარი და ერის მწიგნობარნი და ჰკითხა მათ , სად უნდა შობილიყო ქრისტე .
40002005	მათ კი უთხრეს მას : „ იუდეის ბეთლემში . ვინაიდან ასეა დაწერილი წინასწარმეტყველის მიერ :
40002006	‘ და შენ , ბეთლემო , იუდას მიწავ , არაფრითა ხარ უმცირესი იუდას მთავრებს შორის ; ვინაიდან შენგან გამოვა წინამძღოლი , რომელიც დამწყემსავს ჩემს ხალხს , ისრაელს . ’ “
40002007	მაშინ ჰეროდემ მალულად დაიბარა მოგვები და გამოიკითხა ვარსკვლავის გამოჩენის უამი .
40002008	წარგზავნა ისინი ბეთლემს , და უთხრა : „ წადით , გულმოდგინედ გამოიკითხეთ იმ ყრმის ამბავი და , როცა იპოვით , შემატყობინეთ , რომ მეც მივიდე და თაყვანი ვცე მას . “
40002009	მათაც მოუსმინეს მეფეს და წავიდნენ . და აჰა , ვარსკვლავი , რომელიც მათ აღმოსავლეთში იხილეს , წინ უძღოდა მათ , ვიდრე მივიდოდა და დადგებოდა იმ ადგილზე , სადაც ყრმა იყო .
40002010	ვარსკვლავი რომ დაინახეს , მათ მეტისმეტი სიხარულით გაიხარეს .
40002011	როცა სახლში შევიდნენ , დაინახეს ყრმა მარიამთან , თავის დედასთან , დაემხნენ და თაყვანი სცეს მას . გახსნეს თავიანთი საუნჯენი და მიართვეს მას ძღვენი : ოქრო , გუნდრუკი და მური .
40002012	და რაკი სიზმარში იყვნენ გაფრთხილებულნი , რომ არ დაბრუნებულიყვნენ ჰეროდესთან , სხვა გზით წავიდნენ თავიანთ ქვეყანაში .
40002013	როცა ისინი წავიდნენ , უფლის ანგელოზი გამოეცხადა სიზმარში იოსებს და უთხრა : „ ადექი , წაიყვანე ყრმა და დედამისი , და გაიქეცი ეგვიპტეს და იყავი იქ , ვიდრე მე გეტყოდე , რადგან ჰეროდეს სურს მაგ ყრმის მოძებნა , რათა დაღუპოს იგი . “
40002014	ადგა , ღამით წაიყვანა ყრმა და დედამისი , და მივიდა ეგვიპტეს .
40002015	და იყო იქ ჰეროდეს სიკვდილამდე , რათა აღსრულებულიყო უფლის ნათქვამი წინასწარმეტყველის მიერ , რომელიც ამბობს : „ ეგვიპტიდან მოვუხმე ჩემს ძეს . “
40002016	ძალიან განრისხდა ჰეროდე , როცა ნახა , რომ გააწბილეს მოგვებმა . მიავლინა და მოაკვლევინა ყოველი ყრმა ორი წლისა და იმაზე უმცროსები ბეთლემში და მთელ მის სანახებში , იმ დროის მიხედვით , როგორც მოგვთაგან გამოიძია .
40002017	მაშინ აღსრულდა წინასწარმეტყველ იერემიას მიერ ნათქვამი , რომელიც ამბობს :
40002018	„ ხმა გაისმა რამაში , ტირილი და დიდი გოდება , რახელი დასტირის თავის შვილებს და არ სურს თავი ინუგეშოს , ვინაიდან აღარ არიან ისინი . “
40002019	ჰეროდეს სიკვდილის შემდეგ კი , აჰა , ეგვიპტეში იოსებს სიზმრად გამოეცხადა უფლის ანგელოზი
40002020	და უთხრა : „ ადექი , წაიყვანე ყრმა და დედამისი , და წადი ისრაელის ქვეყანაში , ვინაიდან დაიხოცნენ , ვინც მაგ ყრმის სულს ეძებდნენ . “
40002021	ისიც ადგა , წაიყვანა ყრმა და დედამისი და მივიდა ისრაელის ქვეყანაში .
40002022	ხოლო როცა გაიგო , რომ არქელაოსი მეფობს იუდეაში , მამამისის , ჰეროდეს , ნაცვლად შეეშინდა იქ წასვლისა , მაგრამ სიზმრად მიიღო გაფრთხილება და წავიდა გალილეის მხარეში ,
40002023	მივიდა და დასახლდა ნაზარეთად წოდებულ ქალაქში , რათა აღსრულებულიყო წინასწარმეტყველის მიერ ნათქვამი , რომ მას ნაზარეველი დაერქმეოდა .
40003001	იმ დღეებში მოვიდა იოანე ნათლისმცემელი და ქადაგებდა იუდეას უდაბნოში .
40003002	ამბობდა : „ მოინანიეთ , ვინაიდან მოახლოებულია ცათა სასუფეველი .
40003003	ვინაიდან ეს არის ის , ვისზეც თქვა ესაია წინასწარმეტყველმა : ‘ ხმა მღაღადებლისა უდაბნოში : განუმზადეთ გზა უფალს , მოასწორეთ მისი ბილიკები . ’ “
40003004	თვითონ იოანეს ემოსა აქლემის ბეწვის სამოსი და წელზე ერტყა ტყავის სარტყელი . ხოლო საზრდოდ ჰქონდა კალიები და ველური თაფლი .
40003005	მაშინ მასთან გამოდიოდა იერუსალიმი , მთელი იუდეა და მთელი იორდანეს სანახები .
40003006	ინათლებოდნენ მისგან იორდანეში და აღიარებდნენ თავიანთ ცოდვებს .
40003007	როცა იოანემ დაინახა მისკენ მოსანათლავად მომავალი მრავალი ფარისეველი და სადუკეველი , უთხრა მათ : „ იქედნეთა ნაშობნო , ვინ შთაგაგონათ მომავალ რისხვას გაქცეოდით ?
40003008	მაშ , შექმენით მონანიების ღირსი ნაყოფი
40003009	და ნუ იფიქრებთ , თქვათ თქვენთვის : ჩვენ მამად აბრაამი გვყავსო . ვინაიდან , გეუბნებით თქვენ , ღმერთს შეუძლია ამ ქვებიდან აღუდგინოს აბრაამს შვილები .
40003010	ცულიც უკვე დევს ხეთა ფესვთან . ყოველ ხეს , რომელიც კეთილ ნაყოფს არ გამოიღებს , მოჭრიან და ცეცხლში ჩააგდებენ .
40003011	მე წყლით გნათლავთ მოსანანიებლად . მაგრამ ჩემს შემდეგ მომავალი ჩემზე ძლიერია , ვისი სანდლის ტარების ღირსიც არა ვარ . ის მოგნათლავთ თქვენ სულიწმიდით და ცეცხლით .
40003012	მისი ნიჩაბი მის ხელთაა . ის გაწმედს თავის კალოს , ბეღელში მოაგროვებს თავის ხორბალს , ხოლო ბზეს დაწვავს ჩაუქრობელი ცეცხლით . “
40003013	მაშინ გალილეიდან იორდანეზე მოვიდა იესო იოანესთან , რათა მის მიერ მონათლულიყო .
40003014	ხოლო იოანე აკავებდა და ეუბნებოდა : „ მე უნდა მოვინათლო შენგან , შენ კი ჩემთან მოდიხარ ? “
40003015	მიუგო იესომ და უთხრა მას : „ ასე იყოს , ვინაიდან ასე გვმართებს ჩვენ მთელი სიმართლის აღსრულება . “ მაშინ მიუშვა იგი .
40003016	ნათელღებული იესო მყისვე ამოვიდა წყლიდან და აჰა , გაიხსნენ ცანი და მან იხილა ღვთის სული , მტრედივით გარდმომავალი , მასზე რომ ეშვებოდა .
40003017	აჰა , ხმა იყო ციდან , რომელიც ამბობდა : „ ეს არის ჩემი საყვარელი ძე , რომელიც მოვიწონე მე . “
40004001	მაშინ სულმა წაიყვანა იესო უდაბნოში ეშმაკისაგან გამოსაცდელად .
40004002	ორმოც დღეს და ორმოც ღამეს იმარხულა და ბოლოს მოშივდა .
40004003	მიუახლოვდა მას მაცდური და უთხრა : „ თუ შენ ღვთის ძე ხარ , თქვი , რომ ეს ქვები პურებად იქცნენ . “
40004004	ხოლო მან მიუგო და უთხრა : „ დაწერილია , რომ ‘ არა მხოლოდ პურით ცოცხლობს კაცი , არამედ ღვთის პირიდან გამომავალი ყოველი სიტყვით . ’ “
40004005	მაშინ წაიყვანა იგი ეშმაკმა წმიდა ქალაქში და დააყენა ტაძრის ქიმზე .
40004006	უთხრა მას : „ თუ ღვთის ძე ხარ , გადაიგდე თავი ძირს , ვინაიდან დაწერილია : „ თავის ანგელოზებს უბრძანებს შენზე და ისინი ხელში აყვანილს გატარებენ , რათა ქვას ფეხი არ წამოჰკრა . “
40004007	უთხრა მას : „ ასევე დაწერილია : ‘ არ გამოსცადო უფალი , ღმერთი შენი . ’ “
40004008	ისევ წაიყვანა იგი ეშმაკმა ძალიან მაღალ მთაზე , უჩვენა სოფლის ყველა სამეფო და მათი დიდება .
40004009	უთხრა მას : „ ყოველივე ამას შენ მოგცემ , თუ დამხობილი თაყვანს მცემ . “
40004010	მაშინ იესომ უთხრა : „ განვედ , სატანავ , ვინაიდან დაწერილია : ‘ უფალს , შენს ღმერთს ეცი თაყვანი და მხოლოდ მას ემსახურე . ’ “
40004011	მაშინ მიატოვა იგი ეშმაკმა და აჰა , ანგელოზები მიეახლნენ და ემსახურებოდნენ მას .
40004012	გაიგო იესომ , რომ იოანე გაცემულია და წავიდა გალილეას .
40004013	მიატოვა ნაზარეთი , მივიდა და დასახლდა ზღვის პირას მდებარე კაპერნაუმში , ზებულუნისა და ნეფთალის საზღვრებში ,
40004014	რათა აღსრულებულიყო ნათქვამი ესაია წინასწარმეტყველის , რომელიც ამბობს :
40004015	„ ზებულუნის მიწა და ნეფთალის მიწა , ზღვისპირა გზა იორდანეს გაღმით , წარმართთა გალილეა .
40004016	ხალხმა , რომელიც ბნელში ისხდა , იხილა დიდი ნათელი , ჩრდილის ქვეყანაში მსხდომთ ნათელი ამოუბრწყინდათ . “
40004017	იმ დროიდან მოყოლებული დაიწყო იესომ ქადაგება და ამბობდა : „ მოინანიეთ , ვინაიდან მოახლოებულია ცათა სასუფეველი . “
40004018	როცა გალილეის ზღვის ნაპირას მიდიოდა , მან დაინახა ორი ძმა : სიმონი , პეტრედ წოდებული , და ანდრია , მისი ძმა . ბადეებს ისროდნენ ზღვაში , ვინაიდან მებადურები იყვნენ .
40004019	უთხრა მათ : „ მომყევით მე და ადამიანთა მებადურებად გაგხდით . “
40004020	მათ მყისვე მიატოვეს ბადეები და გაჰყვნენ მას .
40004021	იქიდან წავიდა და დაინახა სხვა ორი ძმა : იაკობი , ზებედეს ძე და იოანე , მისი ძმა , რომელნიც თავიანთ მამასთან , ზებედესთან ერთად ნავში ბადეებს ამზადებდნენ , და მოუხმო მათ .
40004022	მათ მყისვე მიატოვეს ნავიც და მამაც და გაჰყვნენ მას .
40004023	და მიმოდიოდა იესო მთელ გალილეაში , ასწავლიდა მათ სინაგოგებში , ქადაგებდა სასუფევლის სახარებას და კურნავდა ყოველგვარ სენს , ყოველნაირ უძლურებას ადამიანებში .
40004024	მოედო მისი ამბავი მთელ სირიას . და მოჰყავდათ მასთან ყველა უძლური , სხვადასხვა სნეულებით და სატანჯველით შეპყრობილნი , ეშმაკეულნი , მთვარეულნი , დავრდომილნი და ის კურნავდა მათ .
40004025	დიდძალი ხალხი მისდევდა მას გალილეიდან და დეკაპოლისიდან , იერუსალიმიდან და იუდეადან და იორდანეს გაღმიდან .
40005001	დაინახა ხალხი და ავიდა მთაზე . როცა დაჯდა , მივიდნენ მასთან მისი მოწაფეები .
40005002	მან გახსნა ბაგე , ასწავლიდა მათ და ეუბნებოდა :
40005003	„ ნეტარ არიან ღარიბნი სულით , ვინაიდან მათია ცათა სასუფეველი .
40005004	ნეტარ არიან მგლოვიარენი , ვინაიდან ისინი ნუგეშცემულნი იქნებიან .
40005005	ნეტარ არიან თვინიერნი , ვინაიდან ისინი დაიმკვიდრებენ ქვეყანას .
40005006	ნეტარ არიან სიმართლისათვის მშიერ-მწყურვალნი , ვინაიდან ისინი გაძღებიან .
40005007	ნეტარ არიან მოწყალენი , ვინაიდან ისინი შეწყალებულ იქნებიან .
40005008	ნეტარ არიან გულით სუფთანი , ვინაიდან ისინი ღმერთს იხილავენ .
40005009	ნეტარ არიან მშვიდობისმყოფელნი , ვინაიდან ღვთის შვილებად იწოდებიან .
40005010	ნეტარ არიან სიმართლისათვის დევნილნი , ვინაიდან მათია სასუფეველი ცათა .
40005011	ნეტარ ხართ თქვენ , როცა გაგლანძღავენ , გაგდევნიან და ყოველნაირად ბოროტს იტყვიან თქვენზე ჩემს გამო .
40005012	იხარეთ და იმხიარულეთ , ვინაიდან დიდია თქვენი საზღაური ცაში . ასევე დევნიდნენ წინასწარმეტყველთ , რომლებიც თქვენზე უწინ იყვნენ .
40005013	თქვენ ხართ მარილი მიწისა . თუ მარილი განქარდა , რიღათი დამარილდეს ? ის უკვე აღარაფრად გამოდგება , მხოლოდ გარეთ უნდა გადაყარო კაცთაგან გასათელად .
40005014	თქვენ სოფლის ნათელი ხართ . მთის წვერზე მდებარე ქალაქი ვერ დაიმალება .
40005015	სანთელს რომ აანთებენ , ჭურჭელქვეშ კი არ დგამენ , არამედ სასანთლეზე , რომ ყველას გაუნათოს სახლში .
40005016	ასევე ანათებდეს თქვენი ნათელი ადამიანთა წინაშე , რათა ხედავდნენ ისინი თქვენს კეთილ საქმეებს და ადიდებდნენ თქვენს მამას , რომელიც ზეცაშია .
40005017	არ იფიქროთ , თითქოს რჯულის ან წინასწარმეტყველთა გასაუქმებლად მოვედი . გასაუქმებლად კი არა , აღსასრულებლად მოვედი .
40005018	ჭეშმარიტად გეუბნებით თქვენ : ვიდრე ცა და მიწა არ გადაივლის , არც ერთი იოტა ანდა არც ერთი წერტილი არ გადაივლის რჯულისა , ვიდრე ყოველივე არ აღსრულდება .
40005019	ამრიგად , ვინც დაარღვევს ერთს ამ უმცირეს მცნებათაგანს და ისე ასწავლის ადამიანებს , უმცირესი დაერქმევა მას ცათა სასუფეველში , ხოლო ვინც ასრულებს და ასწავლის , მას დიდი დაერქმევა ცათა სასუფეველში .
40005020	ვინაიდან , გეუბნებით თქვენ , თუ თქვენი სიმართლე არ აღემატება მწიგნობართა და ფარისეველთა სიმართლეს , ვერ შეხვალთ ცათა სასუფეველში .
40005021	თქვენ გსმენიათ , უთქვამთ ძველებისთვის : ‘ არა კლა ! ვინც მოკლავს სასჯელის თანამდები იქნება . ’
40005022	მე კი გეუბნებით თქვენ : ვინც უმიზეზოდ განურისხდება თავის ძმას , სასჯელის თანამდები იქნება . ვინც თავის ძმას ეტყვის — რაკა , სინედრიონის თანამდები იქნება . ხოლო რომელიც ეტყვის — სულელო , ცეცხლის გეენის თანამდები იქნება .
40005023	ამიტომ , თუ მიიტან შენს ძღვენს სამსხვერპლოზე და იქ გაგახსენდება , რომ შენს ძმას რაიმე აქვს შენს მიმართ ,
40005024	მიატოვე იქ შენი ძღვენი სამსხვერპლოსთან და წადი , ჯერ შენს ძმას შეურიგდი , მერე მოდი და შესწირე შენი ძღვენი .
40005025	შეურიგდი შენს მეტოქეს სასწრაფოდ , ვიდრე მასთან ერთად გზას ადგახარ , რომ მეტოქემ არ გადაგცეს მსაჯულს , ხოლო მსაჯულმა არ გადაგცეს მსახურს და არ ჩაგაგდონ საპყრობილეში .
40005026	ჭეშმარიტად გეუბნები შენ : იქიდან ვერ გამოხვალ , ვიდრე უკანასკნელ კოდრანტს არ გადაიხდი .
40005027	გსმენიათ , რომ თქმულა : ‘ არ იმრუშო . ’
40005028	მე კი გეუბნებით , რომ ყველა , ვინც ქალს გულისთქმით უყურებს , მან უკვე იმრუშა მასთან თავის გულში .
40005029	თუ გაცდუნებს შენი მარჯვენა თვალი , ამოითხარე და გადააგდე , ვინაიდან უმჯობესია შენთვის , რომ ერთი ასოთაგანი დაგეღუპოს , ვიდრე მთელი შენი სხეული გეენაში ჩავარდეს .
40005030	თუ შენი მარჯვენა ხელი გაცდუნებს , მოიკვეთე იგი და გადააგდე , ვინაიდან უმჯობესია შენთვის , რომ ერთი ასოთაგანი დაგეღუპოს , ვიდრე მთელი შენი სხეული გეენაში ჩავარეს .
40005031	ასევე ნათქვამია : ‘ ვინც თავის ცოლს გაუშვებს , მისცეს მას გაყრილობის მოწმობა . ’
40005032	მე კი გეუბნებით თქვენ : ყოველი , ვინც თავის ცოლს გაუშვებს , სიძვის მიზეზის გარეშე , იგი მას მრუშად აქცევს . ვინც გაშვებულს შეირთავს , მრუშობს .
40005033	კიდევ გსმენიათ , რომ უთქვამთ ძველებისთვის : ‘ არ დაიფიცო ტყუილად , არამედ შეასრულე შენი ფიცი უფლის წინაშე . ’
40005034	მე კი გეუბნებით თქვენ : სულ არ დაიფიცოთ არც ცა , რადგან ღვთის ტახტია იგი .
40005035	არც ქვეყანა , რადგან მის ფერხთა კვარცხლბეკია იგი . არც იერუსალიმი , რადგან დიდი მეფის ქალაქია იგი .
40005036	არც საკუთარი თავი დაიფიცო , რადგან ერთი ღერი თმის გათეთრება ან გაშავება არ შეგიძლია .
40005037	არამედ იყოს თქვენი სიტყვა : ‘ ჰო ’ ჰო ! ‘ არა ’ არა ! რაც ამაზე მეტია , ის ბოროტისგანაა .
40005038	თქვენ გსმენიათ , რომ თქმულა : ‘ თვალი თვალისა წილ და კბილი კბილისა წილ . ’
40005039	მე კი გეუბნებით თქვენ : წინ ნუ აღუდგებით ბოროტს , არამედ , თუ ვინმემ მარჯვენა ლოყაში გაგაწნას , მეორე ლოყაც მიუშვირე .
40005040	ვინც მოისურვებს შენს განკითხვას და შენი მოსასხამის წაღებას , სამოსელიც თან გაატანე მას .
40005041	ვინც ერთ ათას ნაბიჯზე წაყოლა გაიძულოს , ორზე გაჰყევი .
40005042	ვინც გთხოვოს , მიეცი . ზურგს ნუ შეაქცევ მას , ვისაც შენგან სესხება სურს .
40005043	თქვენ გსმენიათ , რომ თქმულა : ‘ შეიყვარე მოყვასი შენი და შეიძულე მტერი შენი . ’
40005044	მე კი გეუბნებით : გიყვარდეთ თქვენი მტრები , დალოცეთ თქვენი მაწყევრები , სიკეთე უყავით თქვენს მოძულეებს და ილოცეთ მათთვის , ვინც თქვენ გავიწროებთ და გდევნით .
40005045	რათა იყოთ თქვენი ზეციერი მამის ძენი , ვისაც თავისი მზე ამოჰყავს ბოროტთა და კეთილთა თავზე და წვიმას უგზავნის მართლებსა და უსამართლოებს .
40005046	ვინაიდან , თუ თქვენი მოყვარულები გეყვარებათ , რა იქნება თქვენი საზღაური ? განა მებაუეებიც ასევე არ იქცევიან ?
40005047	თუ მხოლოდ თქვენს ძმებს მოიკითხავთ , განსაკუთრებულს რას გააკეთებთ ? განა წარმართებიც ასევე არ იქცევიან ?
40005048	მაშ , იყავით სრულყოფილნი , როგორც თქვენი ზეციერი მამაა სრულყოფილი .
40006001	ერიდეთ სიმართლის კეთებას ადამიანთა თვალწინ , მათ დასანახად , თორემ ვერ მიიღებთ საზღაურს თქვენი ზეციერი მამისაგან .
40006002	ჰოდა , როცა მოწყალებას გასცემ , ნუ გაახმაურებ შენს წინაშე , როგორც თვალთმაქცნი აკეთებენ სინაგოგებსა და ქუჩებში , რათა ხალხმა აქოს ისინი . ჭეშმარიტად გეუბნებით თქვენ : მათ უკვე მიიღეს თავიანთი საზღაური .
40006003	შენ კი , როცა მოწყალებას გასცემ , შენს მარცხენას ნუ ეცოდინება , რას აკეთებს შენი მარჯვენა .
40006004	რათა შენი მოწყალება დაფარულში იყოს და მამაშენი , რომელიც ხედავს დაფარულში , მოგიზღავს შენ ცხადად .
40006005	როცა ლოცულობთ , ნუ იქნებით , როგორც თვალთმაქცნი , რომელთაც უყვართ სინაგოგებსა და ქუჩის კუთხეებში დგომა და ლოცვა , რათა ხალხს თავი მოაჩვენონ . ჭეშმარიტად გეუბნებით თქვენ : მათ უკვე მიიღეს თავიანთი საზღაური .
40006006	შენ კი , როცა ლოცულობ , შედი შენს ოთახში , ჩაიკეტე კარი და ილოცე დაფარულში მყოფი შენი მამისადმი . და შენი მამა , რომელიც დაფარულში ხედავს , მოგიზღავს შენ .
40006007	ხოლო ლოცვის დროს ნუ ილაპარაკებთ ზედმეტს წარმართებივით , ვინაიდან მათ ჰგონიათ , რომ თავიანთი მრავალსიტყვაობის გამო შესმენილ იქნებიან .
40006008	ნუ მიბაძავთ მათ , ვინაიდან თქვენმა მამამ იცის , რა გიჭირთ თქვენ , ვიდრე სთხოვდეთ .
40006009	თქვენ კი ასე ილოცეთ : მამაო ჩვენო , რომელი ხარ ცათა შინა , წმიდა იყოს სახელი შენი .
40006010	მოვიდეს სუფევა შენი , იყოს ნება შენი , ვითარცა ცათა შინა , ეგრეცა ქვეყანასა ზედა .
40006011	პური ჩვენი არსობისა მოგვეც ჩვენ დღეს .
40006012	და მოგვიტევე ჩვენ თანანადებნი ჩვენნი , ვითარცა ჩვენ მივუტევებთ თანამდებთა ჩვენთა .
40006013	და ნუ შეგვიყვან ჩვენ განსაცდელში , არამედ გვიხსენ ჩვენ ბოროტისაგან . რადგან შენია სუფევა და ძალი და დიდება საუკუნეთა მიმართ . ამინ .
40006014	ვინაიდან , თუ თქვენ მიუტევებთ ადამიანებს მათ შეცოდებებს , თქვენც მოგიტევებთ თქვენი ზეციერი მამა .
40006015	ხოლო თუ თქვენ არ მიუტევებთ ადამიანებს მათ შეცოდებებს , არც თქვენი მამა მოგიტევებთ თქვენს შეცოდებებს .
40006016	ასევე როცა მარხულობთ , ნუ იქნებით მწუხარენი , როგორც თვალთმაქცნი . ვინაიდან ისინი იმწუხრებენ სახეებს , რათა ადამიანებს მარხულებად აჩვენონ თავი . ჭეშმარიტად გეუბნებით თქვენ : მათ უკვე მიიღეს თავიანთი საზღაური .
40006017	ხოლო შენ , როცა მარხულობ , იცხე თავზე და დაიბანე პირი ,
40006018	რათა ადამიანებს კი არ ეჩვენო მარხულად , არამედ დაფარულში მყოფ შენს მამას . და შენი მამა , რომელიც ხედავს დაფარულში , ცხადად მოგიზღავს .
40006019	ნუ დაიუნჯებთ მიწაზე , სადაც ჩრჩილი და უანგი სპობს და სადაც ქურდები თხრიან და იპარავენ .
40006020	დაიუნჯეთ ცაში , სადაც არც ჩრჩილი და უანგი სპობს და სადაც არც ქურდები თხრიან და იპარავენ .
40006021	ვინაიდან , სადაც შენი საუნჯეა , შენი გულიც იქვე იქნება .
40006022	სხეულის სანთელი თვალია . ჰოდა , თუ შენი თვალი სუფთაა , მთელი შენი სხეულიც ნათელი იქნება .
40006023	ხოლო თუ შენი თვალი ბოროტია , მთელი შენი სხეულიც ბნელი იქნება . თუკი ნათელი , რომელიც შენშია , სიბნელეა , სიბნელე რამდენად დიდი იქნება ?
40006024	არავის არ შეუძლია ორ ბატონს ემსახუროს : ან ერთი უნდა სძულდეს და მეორე უყვარდეს , ანდა იმ ერთს შეეთვისოს და მეორე დაამციროს . ვერ შეძლებთ ღმერთსაც ემსახუროთ და მამონასაც .
40006025	ამიტომ გეუბნებით თქვენ : ნუ ზრუნავთ თქვენი სულისათვის , რა ჭამოთ ან რა სვათ , ნურც თქვენი სხეულისათვის , თუ რითი შეიმოსოთ . განა სული საზრდოზე მეტი არ არის და სხეული — სამოსელზე ?
40006026	შეხედეთ ცის ფრინველებს : ისინი არც თესავენ , არც მკიან , არც ბეღლებში აგროვებენ , და თქვენი ზეციერი მამა ასაზრდოებს მათ . განა თქვენ მათზე ბევრად უკეთესნი არა ხართ ?
40006027	რომელ თქვენგანს შეუძლია ზრუნვით თავის სიმაღლეს ერთი წყრთა შემატოს ?
40006028	სამოსელზე რაღას ზრუნავთ ? შეხედეთ ველის შროშანებს , როგორ იზრდებიან : არც შრომობენ , არც ართავენ .
40006029	მაგრამ გეუბნებით თქვენ , რომ სოლომონიც კი , მთელ თავის დიდებაში , არ შემოსილა ისე , როგორც ერთი ამათგანი .
40006030	თუკი მინდვრის ბალახს , რომელიც დღეს არის , ხვალ კი თონეში ჩაიყრება , ღმერთი ასე მოსავს , თქვენ უფრო მეტად არ შეგმოსავთ , მცირედ მორწმუნენო ?
40006031	ნუ ზრუნავთ და ნუ ამბობთ : რა ვჭამოთ ? ან : რა ვსვათ ? ან : რით შევიმოსოთო ?
40006032	ვინაიდან ყოველივე ამას წარმართნი ეძებენ . ვინაიდან თქვენმა ზეციერმა მამამ იცის , რომ თქვენ გჭირდებათ ყოველივე ეს .
40006033	თქვენ კი უწინარეს ღვთის სასუფეველი ეძიეთ და მისი სიმართლე , და ეს ყოველივე შეგემატებათ .
40006034	ნუ ზრუნავთ ხვალინდელ დღეზე , ვინაიდან ხვალინდელი დღე თვითონ იზრუნებს თავის თავზე . ყოველ დღეს საკმარისად აქვს თავისი საზრუნავი .
40007001	ნუ განიკითხავთ , რათა არ განიკითხნეთ .
40007002	ვინაიდან რომელი განკითხვითაც განიკითხავთ და რომელი საწყაოთიც მიუწყავთ , იმავეთი მოგეწყვებათ თქვენ .
40007003	რად უყურებ წველს შენი ძმის თვალში , საკუთარ თვალში კი დირესაც ვერ ამჩნევ ?
40007004	ანდა როგორ ეტყვი შენს ძმას : მიმიშვი , ამოგიღო თვალიდან წველიო , და აჰა , შენს თვალში კი დირეა !
40007005	თვალთმაქცო , ჯერ შენი თვალიდან დირე ამოიღე და მერე დაინახავ , როგორ ამოიღო წველი შენი ძმის თვალიდან .
40007006	ნუ მისცემთ წმიდას ძაღლებს და ნურც თქვენს მარგალიტებს დაუყრით წინ ღორებს , რათა ფეხებით არ გათელონ და შემობრუნებისას თქვენც არ დაგგლიჯონ .
40007007	ითხოვეთ და მოგეცემათ . ეძებეთ და იპოვით . დარეკეთ და გაგეღებათ .
40007008	ვინაიდან ყველა , ვინც ითხოვს , ღებულობს , ვინც ეძებს პოულობს და ვინც რეკავს , გაეღება .
40007009	არის კი თქვენს შორის ისეთი კაცი , საკუთარმა შვილმა პური სთხოვოს , მან კი ქვა მისცეს ?
40007010	ანდა თევზი სთხოვს და გველი მიაწოდოს ?
40007011	ჰოდა , თუ თქვენ , ბოროტებმა , იცით კეთილ მისაცემელთა მიცემა თქვენი შვილებისთვის , მეტადრე თქვენი ზეციერი მამა მისცემს სიკეთეს იმას , ვინც სთხოვს .
40007012	ამიტომ , ყველაფერში , როგორც გინდათ , რომ მოგექცნენ ადამიანები , თქვენც ისევე მოექეცით მათ . ვინაიდან ეს არის რჯული და წინასწარმეტყველნი .
40007013	შედით ვიწრო კარიბჭით , ვინაიდან ფართოა კარიბჭე და განიერია გზა , რომელსაც დაღუპვისაკენ მიჰყავს , და მრავალნი დადიან მასზე .
40007014	ვინაიდან ვიწროა კარიბჭე და ვიწროა გზა , რომელსაც სიცოცხლისაკენ მიჰყავს , და მცირედნი ჰპოვებენ მას .
40007015	ერიდეთ ცრუწინასწარმეტყველებს , რომლებიც ცხვრის სამოსით მოდიან თქვენთან , შინაგანად კი მტაცებელი მგლები არიან .
40007016	მათი ნაყოფით იცნობთ მათ . განა ეკლიდან ყურძენს კრეფენ ან კუროსთავიდან ლეღვს ?
40007017	ასე , ყოველი კარგი ხე ნაყოფსაც კარგს იძლევა , ხოლო ცუდი ხე ნაყოფსაც ცუდს იძლევა .
40007018	არ შეუძლია კარგ ხეს ცუდი ნაყოფის გამოღება და არც ცუდ ხეს — კარგი ნაყოფის გამოღება .
40007019	ყოველ ხეს , რომელსაც კარგი ნაყოფი არ მოაქვს , ჭრიან და ცეცხლში აგდებენ .
40007020	ასე , მათი ნაყოფით იცნობთ მათ .
40007021	ყველა , ვინც მეუბნება : ‘ უფალო , უფალო ! ’ როდი შევა ცათა სასუფეველში , არამედ ის , ვინც აღასრულებს ჩემი ზეციერი მამის ნებას .
40007022	ბევრი მეტყვის იმ დღეს : ‘ უფალო , უფალო ! განა შენი სახელით არ ვწინასწარმეტყველებდით ? განა შენი სახელით არ ვდევნიდით ეშმაკებს და განა შენი სახელით არ ვახდენდითო მრავალ სასწაულს ? ’
40007023	მაშინ მე განვუცხადებ მათ : ‘ მე არასოდეს არ გიცნობდით თქვენ , გამშორდით , ურჯულოების მოქმედნო . ’
40007024	ამიტომ ყველას , ვინც ისმენს ამ ჩემს სიტყვებს და ასრულებს მათ , ვამსგავსებ გონიერ კაცს , რომელმაც სახლი კლდეზე აიშენა .
40007025	მოვიდა წვიმა , გადმოსკდნენ მდინარეები , ამოვარდნენ ქარები და ეკვეთნენ იმ სახლს . ის კი არ დაეცა , ვინაიდან კლდეზე იყო დაფუძნებული .
40007026	ხოლო ყველა , ვინც ისმენს ჩემს ამ სიტყვებს და არ ასრულებს , ემსგავსება უგუნურ კაცს , რომელმაც ქვიშაზე აიშენა სახლი .
40007027	მოვიდა წვიმა , გადმოსკდნენ მდინარეები , ამოვარდნენ ქარები და ეკვეთნენ იმ სახლს , და ის დაეცა , და ძალზე დიდი იყო მისი დაცემა . “
40007028	როცა იესომ დაასრულა ეს სიტყვები , ხალხი გაოცებული დარჩა მისი მოძღვრებით .
40007029	ვინაიდან იგი ასწავლიდა მათ , როგორც ხელმწიფების მქონე და არა როგორც მათი მწიგნობარნი .
40008001	მთიდან ჩამომავალს დიდძალი ხალხი მისდევდა მას უკან .
40008002	აჰა , მივიდა მასთან კეთროვანი , თაყვანი სცა და უთხრა : „ უფალო , თუ გინდა , შეძლებ ჩემს განწმედას . “
40008003	და გაიწოდა ხელი , შეახო მას და თქვა : „ განიწმიდე ! “ და მყისვე განიწმიდა იგი თავისი კეთრისაგან .
40008004	და უთხრა მას იესომ : „ იცოდე , არავის უთხრა , არამედ წადი და ეჩვენე მღვდელს და შესწირე ძღვენი , რაც ბრძანა მოსემ მათთვის დასამოწმებლად . “
40008005	როცა კაპერნაუმში შევიდა , ასისთავი მივიდა მასთან , შეევედრა
40008006	და უთხრა : „ უფალო , ჩემი მსახური სახლში მიწევს დავრდომილი და სასტიკად იტანჯება . “
40008007	უთხრა მას : „ მე მოვალ და განვკურნავ მას . “
40008008	მიუგო ასისთავმა და უთხრა : „ უფალო , არა ვარ ღირსი , რომ ჩემს ჭერქვეშ შემოხვიდე , მხოლოდ სიტყვა თქვი და განიკურნება ჩემი მსახური .
40008009	ვინაიდან მეც ხელმწიფების ქვეშ მყოფი კაცი ვარ და ჩემს ხელქვეით მყვანან ჯარისკაცები . ერთს ვეუბნები : წადი-მეთქი და მიდის . სხვას : მოდი-მეთქი და მოდის . ჩემს მონას : გააკეთე-მეთქი ეს ! და აკეთებს . “
40008010	ეს რომ გაიგონა , იესოს გაუკვირდა და თავის მიმდევრებს უთხრა : „ ჭეშმარიტად გეუბნებით თქვენ : ისრაელშიც ვერ ვპოვე მე ასეთი რწმენა .
40008011	ხოლო თქვენ გეუბნებით , რომ მრავალნი მოვლენ აღმოსავლეთიდან და დასავლეთიდან , და დასხდებიან აბრაამთან , ისაკთან და იაკობთან ცათა სასუფეველში .
40008012	ხოლო სასუფევლის ძენი გადაიყრებიან გარესკნელის ბნელში . იქნება იქ ტირილი და კბილთა ღრჭენა . “
40008013	და უთხრა იესომ ასისთავს : „ წადი და , როგორც ირწმუნე , ისე მოგეგოს . “ და იმავე საათში განიკურნა მისი მსახური .
40008014	იესო მივიდა პეტრეს სახლში და ნახა მისი სიდედრი მწოლიარე , ცხელებით შეპყრობილი .
40008015	შეეხო მის ხელს და ცხელებამ გაუარა მას , იგი წამოდგა და ემსახურა მათ .
40008016	როცა მოსაღამოვდა , მრავალი ეშმაკეული მოიყვანეს მასთან და მან სიტყვით განდევნა სულები და ყველა სნეული განკურნა .
40008017	რათა აღსრულებულიყო ესაია წინასწარმეტყველის მიერ ნათქვამი , რომელიც ამბობს : „ მან აიღო ჩვენი უძლურებანი და იტვირთა ჩვენი სნებანი . “
40008018	თავის გარშემო დიდძალი ხალხი რომ დაინახა იესომ , უბრძანა გაღმა გასულიყვნენ .
40008019	მიუახლოვდა ერთი მწიგნობარი და უთხრა : „ მოძღვარო , გამოგყვები , სადაც კი წახვალ . “
40008020	იესომ უთხრა მას : „ მელიებს სოროები აქვთ და ცის ფრინველთ — ბუდეები . კაცის ძეს კი არსად არა აქვს თავის მისადრეკელი . “
40008021	ხოლო სხვა მოწაფეთაგანმა უთხრა მას : „ უფალო , ნება მომეცი , ჯერ წავიდე და მამაჩემი დავმარხო . “
40008022	იესომ კი უთხრა მას : „ შენ მე გამომყევი , მკვდრებმა კი თავიანთი მკვდრები დამარხონ . “
40008023	ჩაჯდა იგი ნავში და მისი მოწაფეებიც მიჰყვნენ .
40008024	და აჰა , ატყდა დიდი ღელვა ზღვაზე , ისეთი , რომ ნავი ტალღებით იფარებოდა . მას კი ეძინა .
40008025	და მივიდნენ მასთან , გააღვიძეს და უთხრეს : „ უფალო , გვიხსენი , ვიღუპებით . “
40008026	და უთხრა მათ : „ რამ შეგაშინათ , მცირედ მორწმუნენო ? “ მერე წამოდგა , შერისხა ქარები და ზღვა , და ჩამოვარდა დიდი მყუდროება .
40008027	ადამიანებს კი უკვირდათ და ამბობდნენ : „ ვინ არის ეს , ქარებიც და ზღვაც რომ მას ემორჩილებიან ? “
40008028	როცა გაღმა , ღადარინელთა ქვეყანაში , მივიდა , შემოხვდა ორი ეშმაკეული , რომლებიც სამარხებიდან გამოვიდნენ ისეთი მძვინვარენი , რომ ვერავინ ბედავდა იმ გზაზე გავლას .
40008029	და აჰა , მორთეს ყვირილი : „ რა გინდა ჩვენგან , ღვთის ძეო ? ვადაზე ადრე მოხვედი აქ ჩვენს სატანჯველად ? “
40008030	მათგან მოშორებით ძოვდა ღორების დიდი კოლტი .
40008031	ეშმაკები შეევედრნენ მას : „ თუ გაგვდევნი , ღორების კოლტში მაინც შეგვიშვი . “
40008032	უთხრა მათ : „ წადით ! “ ისინიც გამოვიდნენ და შევიდნენ ღორებში . და აჰა , მთელი კოლტი გადაეშვა კბოდედან ზღვაში და წყალში დაიღუპა .
40008033	მწყემსები კი გაიქცნენ , მივიდნენ ქალაქში და უამბეს ყველაფერი , რაც ეშმაკეულებს დაემართათ .
40008034	და აჰა , მთელი ქალაქი გამოვიდა იესოს შესახვედრად და , რომ დაინახეს იგი , შეევედრნენ , მათ საზღვრებს გასცლოდა .
40009001	და ჩაჯდა ნავში , გაღმა გავიდა და მივიდა თავის ქალაქში .
40009002	აჰა , მიუყვანეს მას ლოგინზე მწოლიარე დავრდომილი . როცა იესომ იხილა მათი რწმენა , უთხრა დავრდომილს : „ გამაგრდი , შვილო , მოგეტევა შენი ცოდვები . “
40009003	აჰა , ზოგიერთმა მწიგნობარმა თავისთვის თქვა : „ ღმერთსა გმობს ეს კაცი . “
40009004	იესომ დაინახა მათი ზრახვები და უთხრა : „ რატომ ფიქრობთ თქვენს გულში ბოროტს ?
40009005	რისი თქმა უფრო ადვილია : შენი ცოდვები მოგეტევა , თუ იმის თქმა : ადექი და გაიარე ?
40009006	ხოლო რათა იცოდეთ , რომ კაცის ძეს მიწაზე ცოდვების მიტევების ხელმწიფება აქვს , — ასე უთხრა დავრდომილს : ადექი , აიღე შენი საწოლი და წადი შენს სახლში . “
40009007	ისიც წამოდგა და წავიდა თავის სახლში .
40009008	ამის შემყურე ხალხს უკვირდა და ადიდებდა ღმერთს , რომელმაც ასეთი ხელმწიფება მისცა ადამიანებს .
40009009	იქაურობას რომ გაშორდა , იესომ დაინახა კაცი , რომელიც საბაუოსთან იჯდა , სახელად მათე , და უთხრა მას : „ გამომყევი . “ ისიც წამოდგა და გაჰყვა მას .
40009010	მოხდა ისე , რომ როცა ის სუფრასთან იჯდა სახლში , მრავალი მებაუე და ცოდვილი მოვიდა და ჩამოჯდა იესოსა და მისი მოწაფეების გვერდით .
40009011	ეს რომ ფარისევლებმა დაინახეს , უთხრეს მის მოწაფეებს : „ რატომ ჭამს და სვამს თქვენი მოძღვარი მებაუეებთან და ცოდვილებთან ერთად ? “
40009012	ხოლო მან გაიგონა ეს და უთხრა მათ : „ მკურნალი ჯანმრთელებს კი არა , სნეულებს სჭირდებათ .
40009013	წადით და ისწავლეთ , რას ნიშნავს : ‘ წყალობა მსურს და არა მსხვერპლი ; ’ მართალთა კი არა , ცოდვილთა მოსახმობად მოვედი . “
40009014	მაშინ მივიდნენ მასთან იოანეს მოწაფეები და უთხრეს : „ რატომ არის , რომ ჩვენ და ფარისევლები ვმარხულობთ , შენი მოწაფეები კი არ მარხულობენ ? “
40009015	უთხრა მათ იესომ : „ განა შეუძლიათ იგლოვონ მექორწილეებმა , ვიდრე ნეფე მათთან არის ? მაგრამ დადგება დღეები , როცა ნეფე წაერთმევათ და მაშინ იმარხულებენ .
40009016	არავინ დააკერებს ძველ ტანისამოსს ახალთახალ ქსოვილის საკერებელს , ვინაიდან ახლად დაკერებული მოეხევა სამოსელს და უარესად გამოიხევა .
40009017	არც ახალ ღვინოს ჩაასხამენ ძველ ტიკებში , თორემ ტიკები დასკდება , ღვინოც დაიღვრება და ტიკებიც მოისპობა . არამედ ახალ ღვინოს ახალ ტიკებში ასხამენ და ორივე გადარჩება . “
40009018	როცა მათ ამას ელაპარაკებოდა , მივიდა მასთან ერთი მთავარი , თაყვანი სცა და უთხრა : „ ჩემი ქალიშვილი ესესაა მოკვდა , მაგრამ მოდი , შენი ხელი დაადე მას და გაცოცხლდება . “
40009019	წამოდგა იესო , გაჰყვა მას და მასთან ერთად მისი მოწაფეებიც .
40009020	აჰა , ერთი ქალი , რომელიც თორმეტ წელიწადს იტანჯებოდა სისხლისდენით , უკნიდან მიუახლოვდა და შეეხო მისი სამოსლის კალთას .
40009021	ვინაიდან თავისთვის ამბობდა : მის სამოსელსაც რომ შევეხო , განვიკურნებიო .
40009022	ხოლო იესო მიბრუნდა , დაინახა იგი და უთხრა : „ გამხნევდი , ასულო , შენმა რწმენამ გადაგარჩინა . “ და ქალი იმავე უამს განიკურნა .
40009023	მივიდა იესო მთავრის სახლში , დაინახა იქ მესტვირეები და შეჩოჩქოლებული ხალხი .
40009024	უთხრა მათ : „ წადით აქედან , რადგან გოგონა არ მომკვდარა , არამედ სძინავს . “ და სასაცილოდ აიგდეს იგი .
40009025	როცა ხალხი გაიყვანეს , ის შევიდა , ხელი მოჰკიდა ხელზე და წამოდგა გოგონა .
40009026	და მთელ იმ მხარეს მოედო ეს ამბავი .
40009027	როცა იესო იქიდან მოდიოდა , ორი ბრმა აედევნა . ყვიროდნენ და ამბობდნენ : „ შეგვიწყალე , დავითის ძეო ! “
40009028	სახლში შესულს , მიადგნენ ბრმები და უთხრა მათ იესომ : „ გწამთ , რომ მე შემიძლია ამის გაკეთება ? “ უთხრეს მას : „ კი , უფალო ! “
40009029	მაშინ შეეხო მათს თვალებს და უთხრა : „ თქვენი რწმენისამებრ მოგეგოთ ! “
40009030	და აეხილათ მათ თვალები . იესომ კი მკაცრად გააფრთხილა ისინი და უთხრა : „ იცოდეთ , არავინ გაიგოს . “
40009031	მათ კი , როცა გავიდნენ , მთელ იმ ქვეყანას მოსდეს მისი ამბავი .
40009032	ისინი რომ გავიდნენ , მოუყვანეს მას ეშმაკეული მუნჯი კაცი .
40009033	როცა ეშმაკი განიდევნა , მუნჯმა ენა ამოიდგა . გაკვირვებული ხალხი ამბობდა : ასეთი რამ არასოდეს არ მომხდარაო ისრაელში .
40009034	ფარისევლები კი ამბობდნენ : ეშმაკთა მთავრით დევნის ეშმაკებსო .
40009035	დადიოდა იესო ყველა ქალაქსა და სოფელში , ასწავლიდა მათ სინაგოგებში , ქადაგებდა სასუფევლის სახარებას , კურნავდა ყოველგვარ სენს და ყოველგვარ უძლურებას .
40009036	ხალხის ბრბო რომ დაინახა , შეებრალა ისინი , ვინაიდან დაუძლურებულნი და დაფანტულნი იყვნენ , როგორც უმწყემსო ცხვარი .
40009037	მაშინ თავის მოწაფეებს უთხრა : „ სამკალი ბევრია , მუშაკნი კი — ცოტა .
40009038	ამიტომ ევედრეთ სამკლის უფალს , რომ გამოგზავნოს მუშაკნი თავის სამკალში . “
40010001	მოუწოდა თავის თორმეტ მოწაფეს და მისცა მათ ხელმწიფება არაწმიდა სულებზე , რომ განედევნათ ისინი და განეკურნათ ყოველგვარი სენი და ყოველგვარი უძლურება .
40010002	ესენია იმ თორმეტი მოციქულის სახელები : პირველი სიმონი , პეტრედ წოდებული , და ანდრია , მისი ძმა , იაკობ ზებედეს ძე და მისი ძმა იოანე ,
40010003	ფილიპე და ბართლომე , თომა და მათე მებაუე , იაკობ ალფეს ძე და ლებეოსი , რომელსაც ეწოდა თადეოზი ,
40010004	სიმონ კანანელი და იუდა ისკარიოტელი , რომელმაც გასცა იგი .
40010005	ეს თორმეტი მიავლინა იესომ , დაარიგა და უთხრა : „ წარმართთა გზაზე არ იაროთ და სამარიელთა ქალაქში არ შეხვიდეთ .
40010006	არამედ წადით ისრაელის სახლის დაკარგულ ცხვრებთან .
40010007	როცა მიხვალთ , იქადაგეთ , რომ მოახლოებულია ცათა სასუფეველი .
40010008	სნეულნი განკურნეთ , მკვდრები აღადგინეთ , კეთროვანნი განწმიდეთ , ეშმაკები განდევნეთ . უსასყიდლოდ მიგიღიათ და უსასყიდლოდვე გაეცით .
40010009	ნუ წაიღებთ თან ნურც ოქროს , ნურც ვერცხლს , ნურც სპილენძს თქვენი სარტყლებით .
40010010	ნურც გუდას გზაში , ნურც ორ სამოსელს , ნურც ფეხსაცმელს , ნურც ხელჯოხს , ვინაიდან მშრომელი თავისი საზრდოს ღირსია .
40010011	რომელ ქალაქში ან სოფელშიც არ უნდა შეხვიდეთ , გამოიკითხეთ , ვინ არის იქ ღირსეული , და იქ დარჩით , ვიდრე გამოხვიდოდეთ ,
40010012	სახლში შესვლისას მიესალმეთ მას და უთხარით : ‘ მშვიდობა ამ სახლს ! ’
40010013	თუ სახლი ღირსი იქნება , თქვენი მშვიდობა მიუვა მას . ხოლო თუ არ იქნება ღირსი , თქვენი მშვიდობა თქვენვე დაგიბრუნდებათ .
40010014	ვინც არ მიგიღებთ თქვენ და არც მოისმენენ თქვენს სიტყვებს , მაშინ , სახლიდან ან ქალაქიდან გამოსვლისას , ჩამოიბერტყეთ მტვერი თქვენს ფერხთაგან .
40010015	ჭეშმარიტად გეუბნებით თქვენ : სოდომისა და გომორას მიწას უფრო გაუადვილდება განკითხვის დღეს , ვიდრე იმ ქალაქს .
40010016	აჰა , მე მიგავლენთ თქვენ , როგორც ცხვრებს მგელთა შორის . მაშ , იყავით გონიერნი , როგორც გველნი , და უმანკონი , როგორც მტრედნი .
40010017	მოერიდეთ ადამიანებს , ვინაიდან ისინი მიგცემენ სამართალში და თავიანთ სინაგოგებში გაგშოლტავენ თქვენ .
40010018	წაგიყვანენ განმგებლებთან და მეფეებთან ჩემს გამო , მათთვის და წარმართთათვის დასამოწმებლად .
40010019	ხოლო როცა გადაგცემენ თქვენ , ნუ იზრუნებთ , რა ვთქვათ ან როგორ ვთქვათო , ვინაიდან მაშინ მოგეცემათ , რაც უნდა თქვათ .
40010020	ვინაიდან თქვენ კი არ ილაპარაკებთ , არამედ თქვენი მამის სული ილაპარაკებს თქვენში .
40010021	ძმა ძმას გადასცემს სასიკვდილოდ და მამა — შვილს . აღდგებიან შვილები მშობლების წინააღმდეგ და დახოცავენ მათ .
40010022	ყველასგან მოძულებულნი იქნებით ჩემი სახელის გამო . ბოლომდე მომთმენი კი გადარჩება .
40010023	როცა ერთ ქალაქში დევნას დაგიწყებენ , მეორისაკენ გაიქეცით . ჭეშმარიტად გეუბნებით თქვენ : ვერ მოასწრებთ ისრაელის ქალაქების შემოვლას , რომ კაცის ძეც მოვა .
40010024	მოწაფე მოძღვარზე მეტი არაა , არც მონაა თავის ბატონზე მეტი .
40010025	საკმარისია მოწაფისათვის ისეთი იყოს , როგორც მისი მოძღვარია და მონისათვის — როგორც მისი ბატონია . თუ სახლის პატრონს ბელზებული უწოდეს , მით უმეტეს მისი ოჯახის წევრებს არა ?
40010026	ამიტომ ნუ გეშინიათ მათი , ვინაიდან არაფერია დაფარული , რომ არ გაცხადდეს და დამალული , რომ არ გამუღავნდეს .
40010027	რასაც თქვენ სიბნელეში გეუბნებით , სინათლეზე ილაპარაკეთ , და რასაც ყურით მოისმენთ , ერდოებზე იქადაგეთ .
40010028	ნუ გეშინიათ მათი , ვინც სხეულს კლავენ , სულის მოკვლა კი არ ძალუძთ . უფრო მეტად მისი გეშინოდეთ , ვისაც სულის დაღუპვაც შეუძლია გეენაში და სხეულისაც .
40010029	განა ორი ბეღურა ერთ ასარად არ იყიდება ? მაგრამ არც ერთი მათგანი არ დაეცემა მიწაზე თქვენი მამის ნების გარეშე .
40010030	ხოლო თქვენ თავზე თმებიც კი დათვლილია .
40010031	ნუ გეშინიათ : ბევრ ბეღურაზე უკეთესნი ხართ .
40010032	ყველას , ვინც მე მაღიარებს ადამიანთა წინაშე , იმას მეც ვაღიარებ ჩემი ზეციერი მამის წინაშე .
40010033	ვინც უარმყოფს მე ადამიანთა წინაშე , მას მეც უარვყოფ ჩემი ზეციერი მამის წინაშე .
40010034	ნუ გგონიათ , თითქოს მიწაზე მშვიდობის მოსატანად მოვედი . მშვიდობის კი არა , მახვილის მოსატანად მოვედი .
40010035	რადგან მოვედი , რათა გავყო კაცი თავის მამისაგან , ასული — თავის დედისაგან და რძალი — თავის დედამთილისაგან .
40010036	კაცის მტრები მისი შინაურები იქნებიან .
40010037	ვისაც მამა ან დედა ჩემზე მეტად უყვარს , იგი არ არის ჩემი ღირსი , და ვისაც ძე ან ასული ჩემზე მეტად უყვარს , იგი არ არის ჩემი ღირსი .
40010038	ვინც არ აიღებს თავის ჯვარს და არ გამომყვება , არ არის ჩემი ღირსი .
40010039	თავისი სულის მომპოვებელი , დაღუპავს მას , ხოლო თავისი სულის ჩემს გამო დამღუპველი , ჰპოვებს მას .
40010040	ვინც თქვენ მიგიღებთ , მე მიმიღებს , ვინც მე მიმიღებს , ჩემს მომავლინებელს მიიღებს .
40010041	ვინც წინასწარმეტყველს მიიღებს წინასწარმეტყველის სახელით , წინასწარმეტყველის საზღაურს მიიღებს , და ვინც მართალს მიიღებს მართლის სახელით , მართლის საზღაურს მიიღებს .
40010042	ვინც შეასმევს ერთს ამ მცირეთაგანს თუნდაც ერთ სასმის ცივ წყალს , მოწაფის სახელით , ჭეშმარიტად გეუბნებით თქვენ , მას არ დაეკარგება თავისი საზღაური . “
40011001	როცა დაამთავრა იესომ თავისი თორმეტი მოწაფის დარიგება , წავიდა იქიდან მათ ქალაქებში დასამოძღვრად და საქადაგებლად .
40011002	ხოლო იოანემ საპყრობილეში გაიგო ქრისტეს საქმენი და თავისი მოწაფეები გაუგზავნა ,
40011003	რომ ეთქვათ მისთვის : „ შენა ხარ ის , ვინც უნდა მოვიდეს , თუ სხვას უნდა ველოდოთ ? “
40011004	მიუგო იესომ და უთხრა მათ : „ წადით მოახსენეთ იოანეს , რასაც ისმენთ და ხედავთ :
40011005	ბრმები ხედავენ და ხეიბრები დადიან , კეთროვნები იწმიდებიან და ყრუებს ესმით , მკვდრები დგებიან და ღატაკებს ეხარებათ .
40011006	ნეტარია ვინც არ შეცდება ჩემში . “
40011007	როცა ისინი მიდიოდნენ , იესომ დაუწყო ლაპარაკი ხალხს იოანეზე : „ რის სანახავად გახვედით უდაბნოში ? ქარისაგან შერხეული ლერწმისა ?
40011008	აბა , რისთვის გახვედით , ფაფუკად შემოსილი კაცის სანახავად ? ფაფუკად შემოსილები მეფეთა სასახლეებში იმყოფებიან .
40011009	აბა , რისთვის გახვედით ? წინასწარმეტყველის სანახავად ? აბა , გეტყვით თქვენ : წინასწარმეტყველზე მეტისაც .
40011010	ვინაიდან ეს ის არის , ვისზედაც დაწერილია : ‘ აჰა , მე ვგზავნი შენს წინაშე ჩემს ანგელოზს , რომელიც განამზადებს შენს გზას შენს წინაშე . ’
40011011	ჭეშმარიტად გეუბნებით თქვენ : დედაკაცთაგან ნაშობთა შორის არ აღმდგარა იოანე ნათლისმცემელზე დიდი , მაგრამ ცათა სასუფეველში უმცირესი მასზე დიდია .
40011012	იოანე ნათლისმცემლის დღიდან აქამდე ცათა სასუფეველი ძალისხმევით აიღება და ძალისმხმეველნი წარიტაცებენ მას .
40011013	ვინაიდან ყველა წინასწარმეტყველი და რჯული იოანემდე წინასწარმეტყველებდნენ .
40011014	თუ მიღება გსურთ , ის არის ელია , რომელიც უნდა მოვიდეს .
40011015	ვისაც ყურები აქვს , ისმინოს !
40011016	მაგრამ ვის ვამსგავსო ეს მოდგმა ? იგი წააგავს ბავშვებს , რომლებიც მოედნებზე სხედან და გასძახიან თავიანთ ამხანაგებს
40011017	და ეუბნებიან : ‘ სალამურს გიკრავდით და არ ცეკვავდით , გიგოდებდით და არ იგლოვეთ . ’
40011018	მოვიდა იოანე , არც ჭამს , არც სვამს , და ამბობენ : ეშმაკი ჰყავსო .
40011019	მოვიდა კაცის ძე , ჭამს და სვამს , და ამბობენ : ‘ აჰა , კაცი , მჭამელი და ღვინის მსმელი , მებაუეთა და ცოდვილთა მეგობარი . ’ სიბრძნე კი საქმეებით მართლდება . “
40011020	მაშინ იწყო იესომ იმ ქალაქების ყვედრება , სადაც ყველაზე მეტად გამოვლინდა მისი ძალნი , იმის გამო , რომ არ მოინანიეს .
40011021	„ ვაი შენ , ქორაზინო , და ვაი შენ , ბეთსაიდავ ! ვინაიდან ტვიროსსა და ციდონში რომ მომხდარიყო ძალნი , რომლებიც თქვენთან მოხდა , ისინი დიდი ხნის წინათ ძაძებში და ნაცარში მოინანიებდნენ .
40011022	მაგრამ გეუბნებით თქვენ : ტვიროსსა და ციდონს უფრო გაუადვილდებათ განკითხვის დღეს , ვიდრე თქვენ .
40011023	შენ კი , კაპერნაუმო , განა ცამდე ამაღლდები ? ჯოჯოხეთამდე დაეშვები . ვინაიდან სოდომში რომ მომხდარიყო ის ძალნი , შენში რომ მოხდა , იგი ამ დღემდე იდგებოდა .
40011024	ხოლო გეუბნებით თქვენ , რომ სოდომის მიწას უფრო გაუადვილდება განკითხვის დღეს , ვიდრე შენ . “
40011025	მაშინ თქვა იესომ : „ გადიდებ , შენ მამაო , უფალო ცისა და მიწისაო , რადგან დაუფარე ეს ბრძენთა და გონიერთ და განუცხადე ჩვილებს .
40011026	ჰე , მამაო ! ვინაიდან ასეთი იყო შენი ნება .
40011027	ყოველივე ჩემი მამის მიერ გადმომეცა მე და არავინ იცნობს ძეს , გარდა მამისა . არც მამას იცნობს ვინმე , გარდა ძისა და იმისა , ვისაც ძეს სურს , რომ გამოუცხადოს .
40011028	მოდით ჩემთან , ყოველნო მაშვრალნო და ტვირთმძიმენო , და მე მოგასვენებთ თქვენ .
40011029	იტვირთეთ ჩემი უღელი და ისწავლეთ ჩემგან , ვინაიდან მე მშვიდი და თავმდაბალი ვარ , და ჰპოვებთ სულის სიმშვიდეს .
40011030	ვინაიდან ჩემი უღელი ადვილია და ჩემი ტვირთი — მსუბუქი . “
40012001	იმხანად იესომ ყანებზე გადაიარა , შაბათ დღეს , ხოლო მის მოწაფეებს მოშივდათ და იწყეს თავთავების წყვეტა და ჭამა .
40012002	ფარისევლებმა დაინახეს ეს და უთხრეს მას : „ აჰა , შენი მოწაფეები იმას აკეთებენ , რის გაკეთებაც შაბათ დღეს არ შეიძლება . “
40012003	მან კი უთხრა მათ : „ ნუთუ არ წაგიკითხავთ , რა ქნა დავითმა , როცა მოშივდა მას და მის მხლებლებს ?
40012004	როგორ შევიდა ღვთის სახლში და ჭამა საწინაშეო პურები , რაც არც მას უნდა ეჭამა და არც მის მხლებლებს , არამედ მხოლოდდამხოლოდ მღვდლებს ?
40012005	ანდა არ ამოგიკითხავთ რჯულში , რომ შაბათობით ტაძარში მღვდლები ტეხენ შაბათს , მაგრამ უბრალონი არიან ?
40012006	თქვენ გეუბნებით , რომ აქ არის ის , ვინც ტაძარზე მეტია .
40012007	რომ გცოდნოდათ , რას ნიშნავს : ‘ წყალობა მნებავს და არა მსხვეპლი , ’ მაშინ აღარ დაადებდით მსჯავრს უბრალოებს .
40012008	ვინაიდან კაცის ძე შაბათის უფალიც არის . “
40012009	და წავიდა იქიდან და მივიდა მათ სინაგოგაში .
40012010	და აჰა , იყო იქ ხელგამხმარი კაცი , და ჰკითხეს მას , რათა ბრალი დაედოთ მისთვის : „ შეიძლება თუ არა განკურნება შაბათს ? “
40012011	ხოლო მან უთხრა მათ : „ რომელიმე თქვენთაგანს , ერთი ცხვარი რომ ჰყავდეს და შაბათს ორმოში ჩაუვარდეს , არ ჩაავლებს ხელს და არ ამოიყვანს ?
40012012	ადამიანი კი რამდენად უკეთესია ცხვარზე ! ამიტომ შეიძლება შაბათს სიკეთის კეთება . “
40012013	მაშინ უთხრა იმ კაცს : „ გაიწოდე შენი ხელი ! “ მანაც გაიწოდა და ისეთივე საღი გაუხდა , როგორც მეორე .
40012014	ფარისეველნი კი გამოვიდნენ და მოითათბირეს მის წინააღმდეგ , თუ როგორ დაეღუპათ იგი . იესომ შეიტყო და იქაურობას გაეცალა .
40012015	დიდძალი ხალხი მისდევდა მას და ყველა განკურნა ,
40012016	და აუკრძალა მათ ამის გახმაურება .
40012017	რათა აღსრულებულიყო ესაია წინასწარმეტყველის ნათქვამი , რომელიც ამბობს :
40012018	„ აჰა , მსახური ჩემი , რომელიც მე ამოვირჩიე , საყვარელი ჩემი , რომელიც მოიწონა ჩემმა სულმა . ჩემს სულს დავდებ მასზე და ის აუწყებს სასჯელს წარმართებს .
40012019	არ იდავებს და არც იყვირებს , და ქუჩებშიც ვერავინ გაიგონებს მის ხმას .
40012020	გადატეხილ ლერწამს არ დალეწავს და მბუუტავ პატრუქს არ ჩააქრობს , ვიდრე განკითხვას გამარჯვებამდე არ მიიყვანს
40012021	და მის სახელს მიენდობიან წარმართები . “
40012022	მაშინ მოიყვანეს მასთან ეშმაკეული ბრმა და მუნჯი და მან განკურნა იგი , ისე რომ ბრმა და მუნჯი ხედავდა და ლაპარაკობდა .
40012023	მთელი ხალხი გაკვირვებული იყო და ამბობდა : „ ნუთუ ეს დავითის ძეა ? “
40012024	ხოლო ფარისევლებმა რომ მოისმინეს ეს , თქვეს : ნამდვილად ეშმაკთა მთავრის , ბელზებელის ძალით დევნისო ეშმაკებს .
40012025	იესომ როცა დაინახა მათი ფიქრები , უთხრა მათ : „ ყოველი სამეფო , თავის თავის წინააღმდეგ გაყოფილი , გაუდაბურდება , და ყოველი ქალაქი ან სახლი , რომელიც გაიყოფა თავისთავის წინააღმდეგ , ვერ გაძლებს .
40012026	და თუ სატანა სატანას სდევნის , თავისი თავის წინააღმდეგ გაიყოფა : როგორღა გაძლებს მისი სამეფო ?
40012027	თუ მე ბელზებელით ვდევნი ეშმაკებს , თქვენი ძენი ვიღათი დევნიან ? ამიტომ ისინი იქნებიან თქვენი მსაჯულები .
40012028	თუ მე ღვთის სულით ვდევნი ეშმაკებს , აბა , მოსულა თქვენთან ღვთის სასუფეველი .
40012029	ანდა , როგორ შეძლებს ვინმე , შევიდეს ძლიერის სახლში და გაიტაცოს მისი ნივთები , თუ ჯერ ძლიერს არ გათოკავს ? და მაშინ გაძარცვავს მის სახლს .
40012030	ვინც ჩემთან არ არის , ის ჩემი წინააღმდეგია , და ვინც ჩემთან არ აგროვებს , ის ფანტავს .
40012031	ამიტომ გეუბნებით თქვენ : ყოველი ცოდვა და გმობა მიეტევებათ ადამიანებს , მაგრამ სულიწმიდის გმობა არ მიეტევებათ .
40012032	ვინც სიტყვას იტყვის კაცის ძის წინააღმდეგ , მიეტევება მას . მაგრამ თუ ვინმე იტყვის სულიწმიდის წინააღმდეგ , არ მიეტევება მას არც ამ სოფლად , არც მომავალში .
40012033	„ ან ხეც კარგად სცანით და მისი ნაყოფიც , ან ხეც ცუდად სცანით და მისი ნაყოფიც , ვინაიდან ხე ნაყოფით შეიცნობა .
40012034	იქედნეთა ნაშობნო , როგორ შეგიძლიათ ილაპარაკოთ კეთილი , როცა ბოროტები ხართ ? რადგან გულის სისავსისგან მეტყველებს პირი .
40012035	კეთილ კაცს კეთილი საგანძურიდან სიკეთე გამოაქვს , ბოროტ კაცს ბოროტი საგანძურიდან ბოროტება გამოაქვს .
40012036	თქვენ კი გეუბნებით , რომ ყოველი ფუჭი სიტყვისათვის , რომელსაც იტყვიან ადამიანები , პასუხს აგებენ განკითხვის დღეს .
40012037	ვინაიდან შენი სიტყვებით გამართლდები და შენივე სიტყვებით გამტყუნდები . “
40012038	მაშინ მიუგო მას ზოგიერთმა მწიგნობარმა და ფარისეველმა : „ მოძღვარო , გვინდა ნიშანი ვიხილოთ შენგან . “
40012039	ხოლო მან მიუგო პასუხად : „ ბოროტი და მრუში მოდგმა ეძებს ნიშანს , მაგრამ ნიშანი არ მიეცემა მას , გარდა იონა წინასწარმეტყველის ნიშნისა .
40012040	ვინაიდან , როგორც იონა იყო დიდი თევზის მუცელში სამ დღესა და სამ ღამეს , ასევე კაცის ძე იქნება სამ დღესა და სამ ღამეს მიწის გულში .
40012041	ნინევიელები აღდგებიან სამსჯავროზე ამ მოდგმასთან ერთად და მსჯავრს დასდებენ მას , ვინაიდან მათ მოინანიეს იონას ქადაგებით და , აჰა , აქ არის იონაზე დიდი .
40012042	სამხრეთის დედოფალი აღდგება სამსჯავროზე ამ მოდგმასთან ერთად და მსჯავრს დასდებს მას , ვინაიდან იგი მიწის კიდიდან მოვიდა სოლომონის სიბრძნის მოსასმენად და აჰა , აქ არის სოლომონზე დიდი .
40012043	როცა არაწმიდა სული გამოდის ადამიანიდან , დადის ურწყულებში სიმშვიდის საძებნელად და ვერ პოულობს .
40012044	მერე ამბობს : დავბრუნდები ჩემს სახლში , საიდანაც გამოვედი . როცა მივა , იპოვის მას ცარიელს , დაგვილსა და მოვლილს ,
40012045	მაშინ წავა და თან მოიყვანს შვიდ სხვა სულს , თავისზე უბოროტესს , შევლენ და დაისადგურებენ იქ . და იმ კაცისათვის უკანასკნელი დღე პირველზე უარესი იქნება . ასე დაემართება ამ ბოროტ მოდგმასაც . “
40012046	როცა ის ხალხს ელაპარაკებოდა , გარეთ იდგნენ მისი დედა და ძმები , რომელნიც სალაპარაკოდ ეძებდნენ მას .
40012047	ვიღაცამ უთხრა მას : „ აჰა , დედაშენი და შენი ძმები დგანან გარეთ , შენთან ლაპარაკი სურთ . “
40012048	მან კი მიუგო და უთხრა ამის მთქმელს : „ ვინ არის დედაჩემი და ვინ არიან ჩემი ძმები ? “
40012049	ხელით უჩვენა თავის მოწაფეებზე და თქვა : „ აჰა , დედაჩემი და ჩემი ძმები ;
40012050	ვინაიდან , ვინც ჩემი ზეციერი მამის ნებას აღასრულებს , ის არის ჩემი ძმაც , დაც და დედაც . “
40013001	იმ დღეს გამოვიდა იესო სახლიდან და დაჯდა ზღვის პირას .
40013002	დიდძალი ხალხი მოგროვდა მასთან , ისე რომ იგი შევიდა და ჩაჯდა ნავში , ხოლო მთელი ხალხი ნაპირზე იდგა .
40013003	ბევრს ასწავლიდა მათ იგავებით და ეუბნებოდა : „ აჰა , გამოვიდა მთესველი დასათესად .
40013004	თესვისას ზოგი მარცვალი გზისპირას დავარდა , მოვიდნენ ფრინველები და აკენკეს იგი .
40013005	ზოგი კლდოვანზე დაცვივდა , სადაც მიწა ბევრი არ იყო , და მალე აღმოცენდა , ვინაიდან ნიადაგს სიღრმე არ ჰქონდა .
40013006	ხოლო მზე რომ ამოვიდა , დაჭკნა და , რაკი ფესვი არ ჰქონდა , გახმა .
40013007	ზოგი ეკლებში ჩაცვივდა . გაიზარდა ეკლები და გააჩანაგა ისინი .
40013008	ზოგი კი კარგ მიწაზე დავარდა და ნაყოფი გამოიღო : ზოგმა ასი , ზოგმა სამოცი და ზოგმა ოცდაათი .
40013009	ვისაც ყურები აქვს , ისმინოს ! “
40013010	მივიდნენ მასთან მოწაფეები და უთხრეს მას : „ რატომ ელაპარაკები მათ იგავებით ? “
40013011	მან პასუხად უთხრა მათ : „ იმიტომ , რომ თქვენ მოცემული გაქვთ ცოდნა ცათა სასუფევლის საიდუმლოებათა , მათ კი არა აქვთ ეს მიცემული .
40013012	ვინაიდან , ვისაც აქვს , მას მიეცემა და ექნება უხვად , და ვისაც არა აქვს , ისიც წაერთმევა , რაც აქვს .
40013013	იგავებით იმიტომ ველაპარაკები მათ , რომ ისინი უყურებენ და ვერ ხედავენ , უსმენენ და არ ესმით და ვერ ხვდებიან .
40013014	სრულდება მათზე ესაიას წინასწარმეტყველება , რომელიც ამბობს : ‘ სმენით მოისმენთ , მაგრამ ვერ მიხვდებით , ხილვით იხილავთ , მაგრამ ვერ დაინახავთ .
40013015	რადგან დაეხშო ამ ხალხს გული , ყურით მძიმედ ესმით და დახუჭეს თვალები , რომ თვალით არ დაინახონ და ყურით არ მოისმინონ . გულით არ გაიგონ და არ მოიქცნენ , რათა განვკურნო ისინი . ’
40013016	ხოლო ნეტარ არიან თქვენი თვალები , რომ ხედავენ და თქვენი ყურები , რომ ისმენენ .
40013017	ჭეშმარიტად გეუბნებით თქვენ , რომ მრავალ წინასწარმეტყველსა და მართალს სურდა ეხილა ის , რასაც თქვენ ხედავთ , მაგრამ ვერ იხილეს , და ესმინათ , რასაც თქვენ ისმენთ , მაგრამ ვერ მოისმინეს .
40013018	ხოლო თქვენ მოისმინეთ მთესველის იგავი .
40013019	ყველას , ვისაც ესმის სიტყვა სასუფეველზე და ვერ ხვდება , მიუვა ბოროტი და მოსტაცებს მის გულში ჩათესილს : აი , რას ნიშნავს გზისპირას დათესილი .
40013020	ხოლო კლდოვანზე დათესილი ის არის , ვინც სიტყვას მოისმენს და მაშინვე სიხარულით მიიღებს მას ,
40013021	მაგრამ ფესვები არა აქვს თავისში და ხანმოკლეა . რაუამს დადგება გასაჭირი ანდა დევნა სიტყვის გამო , მაშინვე ცდუნდება .
40013022	ხოლო ეკლებში დათესილი ის არის , ვინც სიტყვას ისმენს , მაგრამ სოფლის საზრუნავი და სიმდიდრის საცდური აჩანაგებენ სიტყვას და იგი უნაყოფო შეიქმნება .
40013023	ხოლო , კარგ მიწაზე დათესილი ის არის , ვინც მოისმენს სიტყვას და გონებით ჩასწვდება , და სწორედ ის არის ნაყოფიერი . და ზოგი ასს გამოიღებს , ზოგი სამოცს და ზოგიც ოცდაათს . “
40013024	სხვა იგავი მიაწოდა მათ და უთხრა : „ ცათა სასუფეველი ჰგავს ადამიანს , რომელმაც კარგი თესლი დათესა თავის ყანაში .
40013025	როცა ხალხს ეძინა , მოვიდა მისი მტერი , ხორბალში ღვარძლი ჩათესა და წავიდა .
40013026	ხოლო როცა ჯეჯილი ამოვიდა და ნაყოფი გამოიღო , ღვარძლმაც მაშინ იჩინა თავი .
40013027	მივიდნენ მონები და უთხრეს სახლის პატრონს : ‘ ბატონო ! განა შენ კარგი თესლი არ დათესე შენს ყანაში ? საიდანღა აქვს მას ღვარძლი ? ’
40013028	მან კი უთხრა მათ : ‘ მტერმა კაცმა გააკეთა ეს . ’ ხოლო მონებმა უთხრეს მას : ‘ გინდა , წავალთ და გავმარგლავთ ? ’
40013029	მან თქვა : ‘ არა , რათა გამარგვლისას ღვარძლთან ერთად ხორბალიც არ გაგლიჯოთ .
40013030	დააცადეთ , ერთად იზარდოს ორივემ მკის დრომდე . მკის დროს კი ვეტყვი მომკალთ : ჯერ ღვარძლი მოაგროვეთ და ძნებად შეჰკარით , რომ დაწვათ ისინი . ხორბალი კი ჩემს ბეღელში შეაგროვეთ . ’ “
40013031	სხვა იგავი მიაწოდა მათ და უთხრა : „ ცათა სასუფეველი წააგავს მდოგვის მარცვალს , რომელიც აიღო კაცმა და დათესა თავის ბოსტანში .
40013032	იგი ყოველგვარ თესლზე მცირეა , მაგრამ როცა იზრდება , ყოველ მწვანილეულზე დიდია და ხედ იქცევა , ისე რომ , მოფრინდებიან ცის ფრინველები და მის ტოტებში პოულობენ თავშესაფარს . “
40013033	მერე სხვა იგავი უთხრა მათ : „ ცათა სასუფეველი წააგავს საფუარს , რომელიც დედაკაცმა აიღო და დაფარა სამ წყვა ფქვილში , ვიდრე მთლიანად არ გაფუვდა . “
40013034	ყოველივე ამას იგავებით ეუბნებოდა იესო ხალხს და იგავის გარეშე არაფერს ეუბნებოდა .
40013035	რათა აღსრულებულიყო წინასწარმეტყველის მიერ ნათქვამი , რომელიც ამბობს : „ იგავებით გავხსნი ჩემს პირს . ვიტყვი , რაც დასაბამიდან დაფარულია . “
40013036	მაშინ გაუშვა იესომ ის ხალხი და შინ შევიდა . მივიდნენ მასთან მოწაფეები და უთხრეს : „ გაგვიმარტე ყანის ღვარძლის იგავი . “
40013037	მან მიუგო და უთხრა : „ კეთილი თესლის მთესველი კაცის ძეა .
40013038	საყანე კი სოფელია . კეთილი თესლი სასუფევლის ძენი არიან , ხოლო ღვარძლი — ბოროტის ძენი .
40013039	ხოლო მტერი , რომელმაც ის დათესა , არის ეშმაკი . მკა კი არის სოფლის აღსასრული , ხოლო მომკალნი ანგელოზები არიან .
40013040	ამიტომ , როგორც ღვარძლს აგროვებენ და ცეცხლში წვავენ , ასევე იქნება სოფლის დასასრულს .
40013041	ვინაიდან მოავლენს კაცის ძე თავის ანგელოზებს და მოაგროვებენ მისი სამეფოდან ყოველ საცდურსა და ურჯულოების მოქმედს ,
40013042	და ჩაყრიან მათ ცეცხლის ქურაში . იქნება იქ ტირილი და კბილთა ღრჭენა .
40013043	მაშინ მართალნი მზესავით გაბრწყინდებიან თავიანთი მამის სასუფეველში . ვისაც ყურები აქვს , ისმინოს !
40013044	ცათა სასუფეველი წააგავს განძს , მინდორში დაფარულს , რომელსაც წააწყდება კაცი და ჩამალავს , სიხარულით მიდის და ყიდის ყოველივეს , რაც აბადია , და ყიდულობს იმ მინდორს .
40013045	კიდევ : ცათა სასუფეველი წააგავს ვაჭარს , რომელიც ლამაზ მარგალიტებს ეძებს .
40013046	როცა წააწყდება ერთ ძვირფას მარგალიტს , წავა , გაყიდის ყველაფერს , რაც აბადია , და იმას შეიძენს .
40013047	კიდევ : ცათა სასუფეველი წააგავს ბადეს , რომელსაც ზღვაში მოისვრიან და ყოველნაირი სახის თევზს იჭერენ .
40013048	როცა ივსება , გამოაქვთ ნაპირზე , მერე დასხდებიან , კარგებს ჭურჭელში მოათავსებენ , ხოლო ცუდებს გარეთ გადაყრიან .
40013049	ასევე იქნება სოფლის აღსასრულის დროს : გამოვლენ ანგელოზები და განაცალკევებენ ბოროტებს მართლებისაგან .
40013050	და ჩაყრიან მათ ცეცხლის ქურაში . იქნება იქ ტირილი და კბილთა ღრჭენა .
40013051	თუ გაიგეთ ყოველივე ეს ? “ — დიახო , — მიუგეს მას .
40013052	მან კი უთხრა მათ : „ ამიტომ ყოველი მწიგნობარი , რომელიც ცათა სასუფევლის მოწაფე გახდა , წააგავს ადამიანს , სახლის პატრონს , რომელსაც თავისი საუნჯიდან გამოაქვს ძველი და ახალი . “
40013053	იგავები რომ დაასრულა იესომ , იქაურობას გაეცალა .
40013054	მივიდა თავის სამშობლოში და ასწავლიდა მათ თავიანთ სინაგოგაში , ისე რომ , უკვირდათ და ამბობდნენ : „ საიდანა აქვს მას ეს სიბრძნე და სასწაულები ?
40013055	განა ეს ხუროს ძე არ არის ? დედამისს განა მარიამი არა ჰქვია , მის ძმებს კი — იაკობი და იოსე , სიმონი და იუდა ?
40013056	განა მისი დები ყველანი ჩვენს შორის არ არიან ? საიდან აქვს ამას ყოველივე ეს ? “
40013057	და შებრკოლდნენ მის გამო . იესომ კი უთხრა მათ : „ წინასწარმეტყველი არსად არ არის უპატიოდ , გარდა თავისი სამშობლოსი და საკუთარი სახლისა . “
40013058	და არ მოუხდენია იქ ბევრი სასწაული მათი ურწმუნოების გამო .
40014001	იმ დროს ესმა ჰეროდეს — ტეტრარქს — იესოს ამბავი .
40014002	და უთხრა თავის მსახურებს : „ ეს იოანე ნათლისმცემელია , მკვდრეთით აღდგა და ამიტომ სასწაულნი მოქმედებენ მასში . “
40014003	ვინაიდან ჰეროდემ შეიპყრო იოანე , შებორკა და საპყრობილეში ჩასვა თავისი ძმის , ფილიპეს ცოლის , ჰეროდიას , გამო .
40014004	ვინაიდან იოანე ეუბნებოდა მას : შენთვის ნებადართული არ არის მისი ყოლა .
40014005	და უნდოდა მისი მოკვლა , მაგრამ ხალხისა ეშინოდა , რადგან წინასწარმეტყველად მიაჩნდათ იგი .
40014006	ჰეროდეს დაბადების დღეს ჰეროდიას ასულმა იცეკვა შეკრებილთა წინაშე და აამა ჰეროდეს .
40014007	ამიტომ ფიცით შეჰპირდა მას , მიეცა , რაც არ უნდა ეთხოვა .
40014008	ხოლო მან , თავისი დედისაგან დარიგებულმა , უთხრა : „ მომეცი აქ ლანგრით იოანე ნათლისმცემლის თავი . “
40014009	და შეწუხდა მეფე , მაგრამ , ფიცისა და თანამეინახეთა რიდის გამო , ბრძანა მიცემა .
40014010	და წარგზავნა და იოანესათვის თავი მოაკვეთინა საპყრობილეში .
40014011	და მოიტანეს მისი თავი ლანგრით და მისცეს ქალიშვილს , მან კი თავის დედას მიართვა .
40014012	და მოვიდნენ მისი მოწაფეები , წაიღეს მისი ნეშტი და დამარხეს . მივიდნენ და აუწყეს იესოს .
40014013	ეს რომ იესომ მოისმინა , წავიდა იქიდან ნავით და ერთ უდაბურ ადგილას განმარტოვდა . და ეს რომ ხალხმა გაიგო , ფეხით გაედევნა მას ქალაქებიდან .
40014014	გამოვიდა და , უამრავი ხალხი რომ დაინახა , შეებრალა ისინი და განკურნა მათი სნეულები .
40014015	როცა მოსაღამოვდა , მივიდნენ მასთან მოწაფეები და უთხრეს : „ აქ უდაბნო ადგილია , უამიც გვიანია . გაუშვი ეს ხალხი , რომ წავიდნენ სოფლებში და საჭმელი იყიდონ თავისთვის . “
40014016	იესომ კი უთხრა მათ : „ არ არის საჭირო მათი წასვლა . თქვენ მიეცით საჭმელი . “
40014017	მათ უთხრეს : „ ჩვენ აქ მხოლოდ ხუთი პური და ორი თევზი გვაქვს . “
40014018	მან უთხრა : „ აქ მომიტანეთ . “
40014019	და უბრძანა ხალხს , ბალახზე დამსხდარიყვნენ . აიღო ხუთი პური და ორი თევზი , ზეცას ახედა , აკურთხა , დაამტვრია და დაურიგა პურები მოწაფეებს , მოწაფეებმა კი — ხალხს .
40014020	ყველამ ჭამა და გაძღა . ხოლო დარჩენილი ნატეხებისგან აკრიფეს თორმეტი სავსე გოდორი .
40014021	მჭამელი კი ხუთი ათასამდე კაცი იყო , გარდა ქალებისა და ბავშვებისა .
40014022	და მაშინვე აიძულა იესომ თავისი მოწაფეები , ნავში ჩამსხდარიყვნენ და მასზე ადრე გასულიყვნენ გაღმა , ვიდრე ის ხალხს გაუშვებდა .
40014023	როცა გაუშვა ხალხი , მთაზე ავიდა , რათა განმარტოებით ელოცა . მოსაღამოვდა და იგი მარტო იყო იქ .
40014024	ნავი უკვე მრავალ სტადიონზე წასულიყო ხმელეთიდან და ტალღები ეხეთქებოდნენ მას , რადგან პირქარი იყო .
40014025	ღამის მეოთხე გუშაგობისას მივიდა მათთან იესო პირდაპირ ზღვაზე სვლით .
40014026	მოწაფეებმა ზღვაზე მავალი რომ დაინახეს , შეძრწუნდნენ და თქვეს : ეს მოჩვენებააო , და შიშისაგან შეჰყვირეს .
40014027	მაგრამ იესო მყისვე გამოელაპარაკა მათ და უთხრა : „ გამხნევდით , მე ვარ , ნუ გეშინიათ ! “
40014028	მიუგო მას პეტრემ და უთხრა : „ უფალო , თუ ეს შენა ხარ , მიბრძანე , მოვიდე შენთან წყალდაწყალ . “
40014029	უთხრა : „ მოდი ! “ პეტრე გადმოვიდა ნავიდან და წყალდაწყალ წავიდა , რათა იესოსთან მისულიყო .
40014030	მაგრამ , ქარი რომ დაინახა , შეეშინდა , ჩაძირვა დაიწყო და იყვირა : „ უფალო , მიხსენი მე ! “
40014031	იესომ იმ წამსვე გაუწოდა ხელი , ამოიყვანა და უთხრა : „ რატომ დაეჭვდი , მცირედმორწმუნევ ? “
40014032	როცა ისინი ნავში ავიდნენ , ქარი ჩადგა .
40014033	ნავში მყოფებმა თაყვანი სცეს მას და უთხრეს : „ ჭეშმარიტად ღვთის ძე ხარ შენ . “
40014034	გაღმა გავიდნენ და მივიდნენ გენესარეთის ქვეყანაში .
40014035	იმ ადგილის ხალხმა იცნო იგი , წარგზავნეს მთელს იმ მხარეს და მოჰყავდათ მასთან ყველა ავადმყოფი .
40014036	და ევედრებოდნენ მას , რომ მისი სამოსის კალთას მაინც შეხებოდნენ . და ვინც შეეხო , განიკურნა .
40015001	მაშინ მივიდნენ იესოსთან იერუსალიმელი ფარისეველნი და მწიგნობარნი და უთხრეს :
40015002	„ რატომ არღვევენ შენი მოწაფეები უხუცესთა ჩვეულებას ? რადგან ხელს არ იბანენ პურის ჭამის წინ . “
40015003	მან მიუგო და უთხრა მათ : „ თქვენ რაღატომ არღვევთ ღვთის მცნებას თქვენი ჩვეულების გამო ?
40015004	ვინაიდან ღმერთმა თქვა : ‘ პატივი ეცი მამას და დედას , და მამის ან დედის აუგის მთქმელი სიკვდილით მოკვდეს . ’
40015005	თქვენ კი ამბობთ : თუ ვინმე ეტყვის თავის მამას ან დედას : ეს შესაწირავია , რითაც ჩემგან უნდა გესარგებლაო ,
40015006	ამით პატივს არ სცემს თავის მამას და თავის დედას . ამრიგად , თქვენ გააუქმეთ ღვთის მცნება თქვენი ჩვეულებით .
40015007	თვალთმაქცნო , კარგად წინასწარმეტყველებდა ესაია თქვენზე , როცა ამბობდა :
40015008	‘ ეს ხალხი პატივს მცემს ბაგეებით , მათი გული კი შორს არის ჩემგან . ’
40015009	ამაოდ მცემენ თაყვანს , რაკი ადამიანთა მცნებებს მოძღვრებასავით ასწავლიან . “
40015010	მოუწოდა იმ ხალხს და უთხრა მათ : „ ისმინეთ და შეიგნეთ :
40015011	ადამიანს ბილწავს არა პირში შემავალი , არამედ ის , რაც პირიდან გამოდის . ეს ბილწავს ადამიანს . “
40015012	მაშინ მივიდნენ მოწაფეები და უთხრეს მას : „ იცი , რომ ფარისევლები ამ სიტყვის მოსმენით დაბრკოლდნენ ? “
40015013	მან პასუხად უთხრა : „ ყოველი ნერგი , რომელიც ჩემმა ზეციერმა მამამ არ დარგო , ძირფესვიანად აღმოიფხვრება .
40015014	მოეშვით მათ : ბრმები არიან და ბრმათა წინამძღოლნი . ხოლო თუ ბრმას ბრმა მიჰყავს , ორივენი ორმოში ჩაცვივდებიან . “
40015015	პეტრემ პასუხად უთხრა მას : „ განგვიმარტე ეს იგავი . “
40015016	ხოლო მან უთხრა : „ ნუთუ კიდევ არაფერი გაგეგებათ ?
40015017	არ გესმით , რომ ყველაფერი , რაც პირში შედის , მუცელს გაივლის და ზარულში გამოდის ?
40015018	პირიდან გამოსული კი გულიდან ამოდის და ეს არის რომ ბილწავს ადამიანს .
40015019	ვინაიდან გულიდან ამოდის : ბოროტი ზრახვანი , მკვლელობანი , მრუშობანი , მეძაობანი , ქურდობანი , ცრუმოწმობანი , გმობანი .
40015020	სწორედ ეს ბილწავს ადამიანს , დაუბანელი ხელით ჭამა კი არ ბილწავს ადამიანს . “
40015021	გამოვიდა იქიდან იესო და მივიდა ტვიროსისა და სიდონის მხარეებში .
40015022	და აჰა , ქანაანელი დედაკაცი გამოვიდა იმ ადგილებიდან და შეჰღაღადა მას : „ შემიწყალე მე , უფალო , ძეო დავითისა ! ჩემი ქალიშვილი ეშმაკეულია . “
40015023	სიტყვაც არ გაუცია მას . მოწაფეები მივიდნენ მასთან და სთხოვეს : „ გაუშვი იგი , რადგან მოგვყვირის ის ჩვენ . “
40015024	მან მიუგო და უთხრა : „ მე მოვლინებული ვარ მხოლოდ ისრაელის სახლის დაღუპულ ცხვრებთან . “
40015025	დედაკაცი კი მიუახლოვდა , თაყვანი სცა მას და უთხრა : „ მიშველე მე , უფალო ! “
40015026	მან მიუგო და უთხრა : „ არ არის კარგი , რომ შვილებს წაართვა პური და ძაღლებს გადაუგდო . “
40015027	დედაკაცმა უთხრა : „ დიახ , უფალო , მაგრამ ძაღლებიც ხომ ჭამენ ნამცეცებს , მათი ბატონების სუფრიდან რომ ცვივა . “
40015028	მაშინ იესომ პასუხად უთხრა : „ ჰოი , დედაკაცო ! დიდია შენი რწმენა . მოგეცეს , როგორც შენ გსურს . “ და იმავე საათში განიკურნა მისი ქალიშვილი .
40015029	წავიდა იქიდან იესო , მივიდა გალილეის ზღვასთან , ავიდა მთაზე და დაჯდა იქ .
40015030	მივიდა მასთან დიდძალი ხალხი . თან ჰყავდათ კოჭლები , ბრმები , მუნჯები , ხეიბრები და მრავალი სხვა . დასხეს მის ფერხთით და მან განკურნა ისინი .
40015031	ისე რომ , უკვირდა ხალხს , როცა ხედავდა , რომ მუნჯები ალაპარაკდნენ , ხეიბრები გამოჯანსაღდნენ , კოჭლებმა გაიარეს და ბრმებმა დაინახეს . და ადიდებდნენ ისრაელის ღმერთს .
40015032	იესომ კი მოუხმო თავის მოწაფეებს და უთხრა : „ მებრალება ეს ხალხი , სამი დღე რომ ჩემთან არის და საჭმელი კი არაფერი აქვს . არ მინდა მათი უჭმელად გაშვება , რათა გზაში არ დაუძლურდნენ . “
40015033	უთხრეს მას მოწაფეებმა : „ უდაბნოში სადა გვაქვს იმდენი პური , რომ ამდენი ხალხი გავაძღოთ ? “
40015034	უთხრა მათ იესომ : „ რამდენი პური გაქვთ ? “ მათ უთხრეს : „ შვიდი და მცირეოდენი თევზი . “
40015035	და უბრძანა ხალხს , რომ მიწაზე დამსხდარიყვნენ .
40015036	აიღო ის შვიდი პური და თევზები , მადლი შესწირა , დატეხა და დაურიგა თავის მოწაფეებს , მოწაფეებმა კი — ხალხს .
40015037	ყველამ ჭამა და გაძღა . ნარჩენი ნატეხებისაგან კი შვიდი სავსე კალათა აკრიფეს .
40015038	მჭამელი ოთხი ათასამდე კაცი იყო , გარდა ქალებისა და ბავშვებისა .
40015039	და გაუშვა ხალხი . ჩაჯდა ნავში და მივიდა მაგდალას ადგილებში .
40016001	მივიდნენ მასთან ფარისეველნი და სადუკეველნი და გამოსაცდელად სთხოვეს , ეჩვენებინა მათთვის ნიშანი ციდან .
40016002	მან მიუგო და უთხრა მათ : „ საღამოხანს თქვენ ამბობთ : ხვალ მოწმენდილი იქნება , ვინაიდან ცა წითელიაო ;
40016003	დილით კი — დღეს გაავდრდება , ვინაიდან ცა მოქუფრულიაო . ცის პირის გამოცნობა შეგიძლიათ , დროის ნიშანთა კი — არა ?
40016004	ბოროტი და მრუში მოდგმა ეძებს ნიშანს , მაგრამ ნიშანი არ მიეცემა მას , გარდა იონას ნიშნისა . “ და მიატოვა ისინი და წავიდა .
40016005	გაღმა გადასვლისას მის მოწაფეებს პურის წაღება დაავიწყდათ .
40016006	და იესომ უთხრა მათ : „ იხილეთ , მოერიდეთ ფარისეველთა და სადუკეველთა საფუარს . “
40016007	ისინი კი გულში ფიქრობდნენ და ამბობდნენ : პური არ წამოგვიღიაო .
40016008	იცოდა ეს იესომ და უთხრა მათ : „ რას ფიქრობთ გულში , მცირედ მორწმუნენო , პური რომ არ წამოგიღიათ ?
40016009	ნუთუ კიდევ ვერ გაგიგიათ და აღარ გახსოვთ იმ ხუთი ათასის ხუთი პური და რამდენი გოდორი აიღეთ ?
40016010	აღარც ოთხი ათასის შვიდი პური და რამდენი კალათი აიღეთ ?
40016011	რატომ ვერ გაგიგიათ , რომ პურის გამო არ მითქვამს , ერიდეთ-მეთქი ფარისეველთა და სადუკეველთა საფუარს ? “
40016012	მაშინღა მიხვდნენ , რომ იგი ეუბნებოდა , მორიდებოდნენ არა პურის საფუარს , არამედ ფარისეველთა და სადუკეველთა მოძღვრებას .
40016013	ფილიპეს კესარიის მხარეს რომ მიდიოდნენ , იესომ ჰკითხა თავის მოწაფეებს : „ რას ამბობს ხალხი , ვინ არისო კაცის ძე ? “
40016014	მათ უთხრეს : „ ზოგი ამბობს იოანე ნათლისმცემელიაო , ზოგი — ელიაო და ზოგი — იერემია ან ერთი წინასწარმეტყველთაგანიო . “
40016015	უთხრა მათ : „ თქვენ კი რას იტყვით : ვინა ვარ მე ? “
40016016	სიმონ-პეტრემ უთხრა მას პასუხად : „ შენა ხარ ქრისტე , ძე ცოცხალი ღვთისა . “
40016017	მიუგო იესომ და უთხრა მას : „ ნეტარ ხარ შენ , სიმონ იონას ძევ , ვინაიდან შენ ეს გამოგიცხადა არა ხორცმა და სისხლმა , არამედ მამაჩემმა , რომელიც ცაშია .
40016018	მეც გეუბნები შენ : შენა ხარ პეტრე და ამ კლდეზე ავაშენებ ჩემს ეკლესიას და მას ვერ დაძლევენ ჯოჯოხეთის ბჭენი .
40016019	მოგცემ შენ ცათა სასუფევლის გასაღებებს და , რასაც შეჰკრავ მიწაზე , ზეცაშიც შეკრული იქნება , ხოლო რასაც გახსნი მიწაზე , გახსნილი იქნება ზეცაშიც . “
40016020	მაშინ უბრძანა მოწაფეებს , არავისთვის გაემხილათ , რომ ის ქრისტეა .
40016021	მას შემდეგ დაიწყო იესომ გამხელა თავისი მოწაფეებისათვის , რომ უნდა წასულიყო იერუსალიმს და ტანჯულიყო მღვდელმთავრებისა და მწიგნობრებისაგან , მოკლულიყო და მესამე დღეს აღმდგარიყო .
40016022	პეტრემ გაიხმო იგი და შეეპასუხა : „ შეიწყალე თავი , უფალო , ნუმც ყოფილა ეგრე ! “
40016023	ის კი მიუბრუნდა პეტრეს და უთხრა : „ მომცილდი , სატანავ ! ჩემი საცდური ხარ , ვინაიდან ღმერთისაზე კი არ ლაპარაკობ , არამედ კაცისაზე . “
40016024	მაშინ უთხრა იესომ თავის მოწაფეებს : „ ვისაც უნდა , რომ მომყვეს , უარყოს თავისი თავი , აიღოს თავისი ჯვარი და მომდიოს მე .
40016025	ვინაიდან ვისაც სურს თავისი სული გადაარჩინოს , ის დაღუპავს მას . ხოლო ვინც ჩემი გულისთვის დაღუპავს სულს , ის მოიპოვებს მას .
40016026	რა სარგებელი ექნება ადამიანს , თუ მთელ ქვეყანას შეიძენს , თავის სულს კი დაღუპავს ? ან რას გაიღებს ადამიანი თავისი სულის სანაცვლოდ ?
40016027	ვინაიდან მოვა კაცის ძე თავისი მამის დიდებით , თავის ანგელოზებთან ერთად , და მაშინ მიუზღავს თითოეულ კაცს მისი ნამოქმედარის მიხედვით .
40016028	ჭეშმარიტად გეუბნებით თქვენ : არიან ზოგიერთები აქ მდგომთაგან , რომლებიც არ იგემებენ სიკვდილს , სანამ არ იხილავენ კაცის ძეს თავისი სუფევით მომავალს . “
40017001	ექვსი დღის შემდეგ წაიყვანა იესომ პეტრე , იაკობი და მისი ძმა იოანე , და აიყვანა ისინი მაღალ მთაზე განმარტოებით .
40017002	და ფერი იცვალა მათ წინაშე : გაბრწყინდა მისი სახე მზესავით , ხოლო მისი სამოსელი გასპეტაკდა როგორც ნათელი .
40017003	და აჰა , გამოეცხადდნენ მათ მოსე და ელია , მასთან მოსაუბრენი .
40017004	უთხრა პეტრემ იესოს : „ უფალო , რა კარგია ჩვენთვის აქ ყოფნა . თუ გნებავს , გავაკეთებ აქ სამ კარავს : ერთი შენ , ერთი მოსეს და ერთიც ელიას . “
40017005	ის ჯერ კიდევ ლაპარაკობდა , რომ აჰა , ნათელმა ღრუბელმა დაჩრდილა ისინი , და აჰა , ამბობს ხმა ღრუბლიდან : „ ეს არის ჩემი საყვარელი ძე , რომელიც მოვიწონე მე . მას უსმინეთ ! “
40017006	ეს რომ ესმათ მოწაფეებს , პირქვე დაემხნენ და ძალიან შეეშინდათ .
40017007	იესო მიუახლოვდა , და შეეხო მათ და უთხრა : „ წამოდექით და ნუ გეშინიათ . “
40017008	თვალი რომ აახილეს , ვეღარავინ დაინახეს , გარდა იესოსი .
40017009	და როცა მთიდან ჩამოდიოდნენ , იესომ უბრძანა მათ და უთხრა : „ არავის არაფერი მოუყვეთ ამ ხილვაზე , ვიდრე ძე კაცისა მკვდრეთით არ აღდგება . “
40017010	ჰკითხეს მას მოწაფეებმა : „ რატომ ამბობენ მწიგნობრები , პირველად ელია უნდა მოვიდესო ? “
40017011	ხოლო მან მიუგო და უთხრა : „ ელია ნამდვილად მოვა და ყოველივეს მოაწესრიგებს .
40017012	თქვენ გეუბნებით , რომ ელია უკვე მოვიდა , მაგრამ ვერ იცნეს იგი და ისე მოექცნენ , როგორც უნდოდათ . კაცის ძესაც ასევე მოელის მათგან ტანჯვა . “
40017013	მაშინ მიხვდნენ მოწაფეები , რომ ის იოანე ნათლისმცემელზე ელაპარაკებოდათ .
40017014	და როცა ხალხთან მივიდნენ , ერთი კაცი მიუახლოვდა და მუხლი მოიდრიკა მის წინაშე
40017015	და უთხრა : „ უფალო , შეიწყალე ჩემი ძე , მთვარეულია და ძლიერ იტანჯება , ვინაიდან წარამარა ცეცხლში და წარამარა კიდევ წყალში ვარდება . “
40017016	მივუყვანე იგი შენს მოწაფეებს , მაგრამ მათ ვერ შეძლეს მისი განკურნება .
40017017	მიუგო იესომ და უთხრა : „ ჰოი , ურწმუნო და უკუღმართო მოდგმავ ! როდემდე ვიქნები თქვენთან ? როდემდე მოგითმენთ თქვენ ? აქ მომგვარეთ იგი ! “
40017018	შერისხა იგი იესომ მოყვანისთანავე და ეშმაკი გამოვიდა მისგან . იმ საათშივე განიკურნა ყმაწვილი .
40017019	მაშინ განმარტოებით მიუახლოვდნენ მოწაფეები იესოს და უთხრეს : „ ჩვენ რატომ ვერ შევძელით მისი განდევნა ? “
40017020	მან უთხრა მათ : „ თქვენი მცირე რწმენის გამო . ჭეშმარიტად გეუბნებით თქვენ : მდოგვის მარცვლისოდენა რწმენაც რომ გქონდეთ და უთხრათ ამ მთას : აქედან იქით გადადიო , იგი გადავა , და არაფერი იქნება თქვენთვის შეუძლებელი .
40017021	ეს მოდგმა კი მხოლოდ ლოცვითა და მარხვით განიდევნება . “
40017022	გალილეაში ყოფნისას უთხრა მათ იესომ : „ კაცის ძე გადაცემული იქნება ადამიანთა ხელში ,
40017023	მოკლავენ მას და მესამე დღეს აღდგება . “ ისინი მეტისმეტად შეწუხდნენ .
40017024	კაპერნაუმში მისვლისას მივიდნენ პეტრესთან დიდრაქმის ამკრებნი და უთხრეს : „ თქვენი მოძღვარი ხომ არ გადაიხდის დიდრაქმას ? “
40017025	მან უთხრა : კიო . როცა ის სახლში შევიდა , იესომ დაასწრო და უთხრა : „ რას ფიქრობ , სიმონ , მიწიერი მეფენი ვისგან იღებენ ხარკს ან ბაუს — თავიანთ ძეთაგან , თუ უცხოთაგან ? “
40017026	როცა თქვა : „ უცხოთაგან “ , იესომ უთხრა მას : „ აბა , ძენი თავისუფლები ყოფილან .
40017027	მაგრამ , რომ არ დავაბრკოლოთ ისინი , წადი ზღვაზე , ისროლე ანკესი და პირველი თევზი , რომელიც მოხვდეს , ამოიყვანე , გაუღე პირი და შიგ იპოვი სტატირს . წამოიღე იგი , და მიეცი ჩემთვის და შენთვის . “
40018001	იმ დროს მივიდნენ მოწაფეები იესოსთან და უთხრეს : „ ვინ უფრო დიდია ცათა სასუფეველში ? “
40018002	იესომ დაუძახა ბავშვს და ჩააყენა მათ შუა ,
40018003	და უთხრა : „ ჭეშმარიტად გეუბნებით თქვენ : თუ არ მოიქცევით და არ იქნებით , როგორც ბავშვები , ვერ შეხვალთ ცათა სასუფეველში .
40018004	ამრიგად , ვინც თავს დაიმდაბლებს , როგორც ეს ბავშვი , ის იქნება უდიდესი ცათა სასუფეველში .
40018005	და ვინც მიიღებს ერთ ასეთ ბავშვს ჩემი სახელით , მე მიმიღებს .
40018006	ხოლო ვინც ერთს ამ მცირეთაგანს , რომელსაც ჩემი სწამს , აცდუნებს , მისთვის აჯობებდა წისქვილის ქვა დაეკიდათ კისერზე და ზღვის უფსკრულში ჩაეძირათ .
40018007	ვაი სოფელს ცდუნებებისაგან , ვინაიდან ცდუნებები უნდა მოვიდეს , მაგრამ ვაი იმ კაცს , ვისგანაც მოდის ცდუნება .
40018008	თუ გაცდუნებს შენი ხელი ან შენი ფეხი , მოიკვეთე და გადააგდე . გიჯობს დასახიჩრებული ან კოჭლი შეხვიდე სიცოცხლეში , ვიდრე ორი ხელით ან ორი ფეხით იქნე ჩაგდებული საუკუნო ცეცხლში .
40018009	თუ გაცდუნებს შენი თვალი , ამოითხარე და გადააგდე . გიჯობს ცალი თვალით შეხვიდე სიცოცხლეში , ვიდრე ორი თვალი გქონდეს და ჩაგდებულ იქნე ცეცხლის გეენაში .
40018010	იცოდეთ , არ უგულებელყოთ არც ერთი ამ მცირეთაგანი . გეუბნებით თქვენ , რომ მათი ანგელოზები ზეცაში სულმუდამ ხედავენ ჩემი ზეციერი მამის სახეს .
40018011	ვინაიდან კაცის ძე დაღუპულის სახსნელად მოვიდა .
40018012	„ რა გგონიათ თქვენ , კაცს რომ ასი ცხვარი ჰყავდეს და ერთ მათგანს გზა აებნეს , განა მთებში არ მიატოვებს ოთხმოცდაცხრამეტს და არ წავა გზააბნეულის მოსაძებნად ?
40018013	თუ მოხდება და იპოვის მას , ჭეშმარიტად გეუბნებით თქვენ , უფრო მეტად გაიხარებს იმაზე , ვიდრე ოთხმოცდაცხრამეტზე , რომლებსაც გზა არ აბნევიათ .
40018014	ასევე არ სურს თქვენს ზეციერ მამას , რომ დაიღუპოს ერთი ამ მცირეთაგანი .
40018015	„ ხოლო თუ შენი ძმა შესცოდავს შენს წინააღმდეგ , მიდი და ამხილე იგი , როცა მარტონი იქნებით . თუ გაგიგონებს , შეგიძენია შენი ძმა .
40018016	ხოლო თუ არ გაგიგონებს , წაიყოლე კიდევ ერთი ან ორი სხვა , რათა ორი ან სამი მოწმის პირით დამტკიცდეს ყოველი სიტყვა .
40018017	თუ არც მათ გაუგონებს , ეკლესიას უთხარი ; თუ არც ეკლესიას გაუგონებს , მაშინ იყოს იგი შენთვის , როგორც წარმართი და მებაუე .
40018018	ჭეშმარიტად გეუბნებით თქვენ : რასაც მიწაზე შეკრავთ , ზეცაშიც შეკრული იქნება . და რასაც გახსნით მიწაზე , გახსნილი იქნება ზეცაშიც .
40018019	„ ასევე ჭეშმარიტად გეუბნებით თქვენ : თუ ორნი თქვენგან შეთანხმდებიან დედამიწაზე , ითხოვონ ნებისმიერი რამ , მიეცემათ მათ ჩემი მამისაგან , რომელიც ზეცაშია .
40018020	ვინაიდან , სადაც ორი ან სამია შეკრებილი ჩემი სახელით , მეც იქა ვარ მათ შორის . “
40018021	მაშინ მივიდა მასთან პეტრე და უთხრა : „ უფალო ! რამდენჯერ უნდა მივუტევო ჩემს ძმას , ჩემს წინააღმდეგ თუ შესცოდა ? შვიდჯერ ? “
40018022	უთხრა მას იესომ : „ მე არ გეუბნები , შვიდჯერ-მეთქი , არამედ სამოცდაათგზის შვიდჯერ .
40018023	ამიტომ ჰგავს ცათა სასუფეველი კაცსა მეფესა , რომელმაც მოისურვა თავისი მონებისათვის ანგარიშის გასწორება .
40018024	როცა დაიწყო ანგარიში , წარუდგინეს მას ერთი , რომელსაც ათი ათასი ტალანტი ემართა მისი .
40018025	და რაკი არაფერი გააჩნდა , რომ გადაეხადა , ბატონმა ბრძანა გაეყიდათ იგი , მისი ცოლი , შვილები და ყოველივე , რაც კი ებადა , და გადაეხადა .
40018026	მონა დაემხო პირქვე , თაყვანი სცა და უთხრა : სულგრძელი იყავ ჩემს მიმართ და ყველაფერს გადაგიხდიო .
40018027	ბატონს შეებრალა ის მონა , გაუშვა და ვალიც აპატია .
40018028	ამ მონას გამოსვლისთანავე შეხვდა ერთი თავისი თანამონა , რომელსაც მისი ასი დინარი ემართა , დაიჭირა , ყელში სწვდა და უთხრა : გადამიხადე , რაც გმართებსო .
40018029	პირქვე დაემხო თანამონა , შეევედრა და უთხრა : სულგრძელი იყავ ჩემს მიმართ და ყველაფერს გადაგიხდიო .
40018030	მაგრამ მან არ ინდომა , არამედ წავიდა და ჩააგდო იგი საპყრობილეში , ვიდრე ვალს არ გადაუხდიდა .
40018031	მისმა თანამონებმა რომ ნახეს , რაც მოხდა , შეწუხდნენ , მივიდნენ თავიანთ ბატონთან და აუწყეს ყოველივე მომხდარი .
40018032	მაშინ დაიბარა იგი მისმა ბატონმა და უთხრა : ‘ ბოროტო მონავ ! რაკი მთხოვე , მე მთელი ვალი გაპატიე .
40018033	განა არ გმართებდა , შეგეწყალებინა შენი თანამონა , როგორც მე შენ შეგიწყალე ? ’
40018034	განრისხდა ბატონი და გადასცა იგი მტანჯველებს , ვიდრე მთელ თავის ვალს არ გადაუხდიდა .
40018035	ასევე მოგექცევათ თქვენ ჩემი ზეციერი მამა , თუ ყოველი თქვენგანი გულით არ მიუტევებს თავის ძმას მის შეცოდებებს . “
40019001	ეს სიტყვები რომ დაასრულა იესომ , წავიდა გალილეიდან და მივიდა იუდეის საზღვრებში , იორდანეს გაღმა .
40019002	დიდძალი ხალხი მისდევდა მას და ის კურნავდა მათ იქ .
40019003	და მივიდნენ მასთან ფარისეველნი და გამოსცდიდდნენ და ეკითხებოდნენ : „ შეუძლია კაცს გაუშვას თავისი ცოლი ყოველგვარი მიზეზით ? “
40019004	მან მიუგო და უთხრა მათ : „ ნუთუ არ წაგიკითხავთ , რომ შემოქმედმა დასაბამიდან მამაკაცად და დედაკაცად შექმნა ისინი ?
40019005	და თქვა : ‘ ამიტომ მიატოვებს კაცი მამას და დედას , მიეკრობა თავის ცოლს და ორნი იქნებიან ერთ ხორცად . ’
40019006	ამრიგად , ისინი უკვე ორნი კი აღარ არიან , არამედ ერთი ხორცი . ამიტომ , ვინც ღმერთმა შეაუღლა , კაცი ნუ დააშორებს მათ . “
40019007	უთხრეს მას : „ აბა , მოსემ რაღატომ დადო მცნებად გაყრილობის წერილის მიცემა და გაშვება ? “
40019008	უთხრა მათ : „ მოსემ თქვენი გულქვაობის გამო მოგცათ თქვენი ცოლების გაშვების ნება , დასაბამიდან კი ასე არ ყოფილა .
40019009	მაგრამ მე გეუბნებით თქვენ : ვინც თავის ცოლს გაუშვებს , სიძვის მიზეზის გარეშე , და სხვას შეირთავს , მრუშობს . “
40019010	უთხრეს მას მოწაფეებმა : „ თუკი ასეთი არის კაცის მოვალეობა ქალის მიმართ , უმჯობესია არ შეირთოს ცოლი . “
40019011	უთხრა მათ : „ ყველა ვერ დაიტევს ამ სიტყვას , არამედ ვისაც მიცემული აქვს .
40019012	ვინაიდან არიან საჭურისნი , რომელნიც თავიანთი დედის მუცლიდან იშვნენ ასეთებად , და არიან საჭურისნი , რომელნიც ადამიანებმა დაასაჭურისეს . არიან საჭურისნი , რომელთაც თვითონ დაისაჭურისეს თავი ცათა სასუფევლისათვის . ვისაც შეუძლია დატევა , დაიტიოს . “
40019013	მაშინ მიიყვანეს მასთან ბავშვები , რომ ხელი დაედო და ელოცა მათთვის , მოწაფეები კი საყვედურობდნენ მათ .
40019014	იესომ უთხრა მათ : „ გამოუშვით ბავშვები და ნუ აბრკოლებთ მათ ჩემთან მოსასვლელად , ვინაიდან ამათნაირებისაა ცათა სასუფეველი . “
40019015	და დაადო მათ ხელი და წავიდა იქიდან .
40019016	აჰა , მივიდა მასთან ვიღაც და უთხრა : „ მოძღვარო კეთილო , რა სიკეთე ვქნა , რომ საუკუნო სიცოცხლე მქონდეს ? “
40019017	მან უთხრა მას : „ რატომ მიწოდებ კეთილს ? კეთილი მხოლოდ ერთი ღმერთია , ხოლო თუ სიცოცხლეში შესვლა გინდა , დაიცავი მცნებები . “
40019018	ჰკითხა მას : „ რომლები ? “ იესომ უთხრა : „ არა კლა , არ იმრუშო , არ იპარო , არ გამოხვიდე ცრუ მოწმედ ,
40019019	პატივი ეცი მამას და დედას , და შეიყვარე მოყვასი შენი , ვითარცა თავი შენი . “
40019020	ჭაბუკმა მას უთხრა : „ ყოველივე ამას ვიცავდი . რაღა მაკლია კიდევ ? “
40019021	უთხრა მას იესომ : „ თუ გინდა , სრულყოფილი იყო , წადი , შენი ქონება გაყიდე და მიეცი ღარიბებს , და გექნება საუნჯე ზეცაში ; მერე მოდი და გამომყევი . “
40019022	ეს სიტყვა რომ მოისმინა ჭაბუკმა , დაღონებული განშორდა , ვინაიდან დიდძალი ქონება ჰქონდა .
40019023	იესომ კი უთხრა თავის მოწაფეებს : „ ჭეშმარიტად გეუბნებით თქვენ : ძნელია მდიდრისათვის ცათა სასუფეველში შესვლა .
40019024	კიდევ გეუბნებით თქვენ : უმალ აქლემი გაძვრება ნემსის ყუნწში , ვიდრე მდიდარი შევა ღვთის სასუფეველში . “
40019025	ეს რომ მოისმინეს , ძალიან გაუკვირდათ მის მოწაფეებს , და თქვეს : „ აბა , ვიღას შეუძლია გადარჩენა ? “
40019026	გადახედა მათ იესომ და უთხრა : „ კაცთაგან ეს შეუძლებელია , ღვთისაგან კი ყოველივე შესაძლებელია . “
40019027	მაშინ პეტრემ პასუხად უთხრა მას : „ აჰა , ჩვენ ყველაფერი მივატოვეთ და შენ გამოგყევით , რა გვექნება ? “
40019028	იესომ უთხრა მათ : „ ჭეშმარიტად გეუბნებით , რომ ვინც მე გამომყევით , მეორედ შობისას , როცა კაცის ძე თავისი დიდების ტახტზე დაჯდება , თქვენც დასხდებით თორმეტ ტახტზე ისრაელის თორმეტი ტომის განსაკითხავად .
40019029	ყველა , ვინც მიატოვა სახლები ან ძმები , ან დები , ან მამა , ან დედა , ან შვილები , ან ყანები , ჩემი სახელის გულისათვის , ასმაგად მიიღებს და საუკუნო სიცოცხლეს დაიმკვიდრებს .
40019030	მაგრამ ბევრნი პირველნი უკანასკნელნი იქნებიან , ხოლო უკანასკნელნი — პირველნი .
40020001	„ ვინაიდან ცათა სასუფეველი წააგავს ადამიანს — სახლის პატრონს , რომელიც დილაადრიან გავიდა თავის ვენახში მუშაკთა დასაქირავებლად .
40020002	მუშაკებს დღეში თითო დინარად მოურიგდა და გაისტუმრა თავის ვენახში .
40020003	მესამე საათი იქნებოდა , რომ გავიდა და დაინახა სხვები , ბაზარში უქმად მდგარნი .
40020004	უთხრა მათ : წადით თქვენც ჩემს ვენახში და , რაც გერგებათ , მოგცემთო . და ისინიც წავიდნენ .
40020005	კიდევ გავიდა მეექვსე და მეცხრე საათზე , და ასევე მოიქცა .
40020006	გავიდა მეთერთმეტე საათზე , ნახა სხვა უქმად მდგომნი და უთხრა მათ : ‘ რატომ დგახართ აქ მთელ დღეს უქმად ? ’
40020007	უთხრეს მას : ‘ იმიტომ , რომ არავინ დაგვიქირავა . ’ უთხრა მათ : ‘ წადით ვენახში და რაც გერგებათ , მოგცემთ . ’
40020008	რომ მოსაღამოვდა , ვენახის პატრონმა უთხრა თავის მოურავს : ‘ დაუძახე მუშაკებს და გადაუხადე ქირა , უკანასკნელიდან პირველამდე . ’
40020009	მივიდნენ მეთერთმეტე საათზე დაქირავებულნი და მიიღეს თითო დინარი .
40020010	პიველადმოსულებმა იფიქრეს , მეტს მივიღებთო , მაგრამ იმათაც თითო დინარი მიიღეს .
40020011	როცა მიიღეს , ბუზღუნი დაუწყეს სახლის პატრონს ,
40020012	ამბობდნენ : ‘ ამ უკანასაკნელებმა მხოლოდ ერთი საათი წაიმუშავეს და ისინი ჩვენ გაგვიტოლე , ვინც დღის სიმძიმე და სიცხე დავითმინეთ . ’
40020013	მან კი მიუგო ერთ მათგანს და უთხრა : ‘ მეგობარო , არ გაწყენინებ . განა დინარად არ მომირიგდი ?
40020014	აიღე შენი გასამრჯელო და წადი . მე კი მინდა , ამ უკანასკნელსაც იგივე მივცე , რაც შენ .
40020015	არა მაქვს უფლება , რომ ჩემი კუთვნილი ჩემი ნებისამებრ განვაგო ? იქნებ შენს თვალს შურს , კეთილი რომ ვარ ? ’
40020016	ასე იქნებიან უკანასკნელნი პირველნი და პირველნი — უკანასკნელნი , ვინაიდან წვეული ბევრია , რჩეული კი — ცოტა . “
40020017	იერუსალიმს რომ ადიოდა , იესომ თან გაიყოლა თორმეტნი განცალკევებით და უთხრა მათ გზაში :
40020018	„ აჰა , ჩვენ ავდივართ იერუსალიმს და კაცის ძე გადაეცემა მღდელმთავრებსა და მწიგნობართ , და სასიკვდილო მსჯავრს დასდებენ მას .
40020019	გადასცემენ მას წარმართებს , რომ შეაგინონ , გაშოლტონ და ჯვარს აცვან , და მესამე დღეს აღდგება . “
40020020	მაშინ მივიდა მასთან ზებედეს ძეთა დედა , თავის ვაუებთან ერთად , თაყვანსა სცემდა და რაღაცას ითხოვდა მისგან .
40020021	უთხრა მას : „ რა გინდა ? “ უთხრა მას : „ თქვი , რომ ეს ჩემი ორი ძე დასხდნენ ერთი შენს მარჯვნივ და მეორე შენს მარცხნივ შენს სასუფეველში . “
40020022	მიუგო იესომ და უთხრა : „ არ იცით , რას ითხოვთ . განა შეგიძლიათ იმ სასმისის შესმა , რომელსაც მე შევსვამ ? “ უთხრეს მას : „ შეგვიძლია . “
40020023	უთხრა მათ : „ ჩემს სასმისს შესვამთ , მაგრამ ჩემს მარჯვნივ და მარცხნივ დაჯდომის ნებართვა ჩემგან არ არის , არამედ ვისთვისაც გამზადებულია მამაჩემის მიერ . “
40020024	ეს რომ იმ ათმა გაიგონა , გული მოუვიდათ ორ ძმაზე .
40020025	იესომ კი მოიხმო ისინი და უთხრა : „ თქვენ იცით , რომ წარმართთა მთავარნი ბატონობენ მათზე და დიდებულნი ხელმწიფებენ მათზე ,
40020026	მაგრამ თქვენს შორის ასე ნუ იქნება , არამედ , ვისაც თქვენს შორის დიდობა სურს , თქვენი მსახური იყოს .
40020027	ვისაც თქვენს შორის პირველობა სურს , თქვენი მონა იყოს .
40020028	ისევე , როგორც კაცის ძე არ მოსულა იმისათვის , რომ ემსახურონ , არამედ იმისათვის , რომ თავად მოემსახუროს და თავი შესწიროს მრავალთა გამოსასყიდად . “
40020029	როცა ისინი იერიხოდან გამოდიოდნენ , დიდძალი ხალხი მისდევდა მას .
40020030	და აჰა , ორი ბრმა იჯდა გზის პირას და , როცა გაიგონეს , იესო აქეთ მოდისო , აყვირდნენ და ამბობდნენ : „ შეგვიწყალე ჩვენ , უფალო , დავითის ძეო ! “
40020031	ხალხი კი უწყრებოდა მათ და აჩუმებდა . ხოლო ისინი უფრო მეტად აყვირდნენ და ამბობდნენ : „ შეგვიწყალე , უფალო , დავითის ძეო ! “
40020032	იესო შეჩერდა , დაუძახა მათ და უთხრა : „ რა გინდათ , რომ გაგიკეთოთ ? “
40020033	უთხრეს მას : „ თვალები რომ აგვიხილო , უფალო . “
40020034	შეებრალა იესოს ისინი და შეეხო მათ თვალებს . მყისვე აეხილათ და გაჰყვნენ მას .
40021001	როცა იერუსალიმს მიუახლოვდნენ და ბეთბაგეში მივიდნენ , ზეთისხილის მთასთან , იესომ გაგზავნა ორი მოწაფე .
40021002	უთხრა მათ : „ წადით სოფელში , რომელიც თქვენს წინაა , და მაშინვე იპოვით დაბმულ ვირს და მასთან ერთად ჩოჩორს . აუშვით და მომიყვანეთ .
40021003	და თუ ვინმე რამეს გეტყვით , უთხარით : უფალს სჭირდება-თქო და მაშინვე გამოგატანთ მათ . “
40021004	ყოველივე ეს მოხდა , რათა აღსრულებულიყო წინასწარმეტყველის მიერ ნათქვამი , რომელიც ამბობს :
40021005	„ უთხარით სიონის ასულს : ‘ აჰა , შენი მეფე შენთან მოდის , მშვიდი და მჯდარი ვირზე და ჩოჩორზე , სახედრის ნაშიერზე . ’ “
40021006	მოწაფეები წავიდნენ და ისე მოიქცნენ , როგორც იესომ უბრძანა .
40021007	მოჰგვარეს მას ვირი და ჩოჩორი , დაუფინეს ზედ თავიანთი სამოსლები და დაჯდა მათზე .
40021008	დიდძალი ხალხი თავის სამოსელს უფენდა გზაზე . სხვები კი ხეებიდან რტოებს ჭრიდნენ და გზაზე უფენდნენ .
40021009	ხოლო ხალხი , წინ რომ უძღვოდა და უკან მისდევდა , შესძახოდა : „ ოსანა დავითის ძეს ! კურთხეულია უფლის სახელით მომავალი ! ოსანა მაღალთა შინა ! “
40021010	როცა ის შევიდა იერუსალიმში , მთელი ქალაქი შეიძრა და ამბობდნენ : ეს ვინ არისო ?
40021011	ხალხი კი ამბობდა : „ ეს იესოა , წინასწარმეტყველი გალილეის ნაზარეთიდან . “
40021012	შევიდა იესო ტაძრად და გამორეკა ყველა გამყიდველი და მყიდველი , ვინც ტაძარში იყო , და გადააყირავა მეკერმეთა დახლები და მტრედების გამყიდველთა მერხები .
40021013	უთხრა მათ : „ დაწერილია : ‘ ჩემი სახლი სამლოცველო სახლად იწოდება , ’ თქვენ კი ავაზაკთა ბუნაგად გიქცევიათ იგი ! “
40021014	მივიდნენ მასთან ტაძარში ბრმები და კოჭლები და მან განკურნა ისინი .
40021015	როცა დაინახეს მღვდელმთავრებმა და მწიგნობრებმა სასწაული , რომელიც მან მოახდინა , და ბავშვები , რომელნიც ტაძარში იძახდნენ და ამბობდნენ : ოსანა დავითის ძესო , გული მოუვიდათ .
40021016	უთხრეს მას : „ თუ გესმის , რას ამბობენ ისინი ? “ იესომ უთხრა მათ : „ ჰო ! ნუთუ არასოდეს წაგიკითხავთ : ‘ ჩვილთა და ძუძუმწოვართა პირით დაიმკვიდრე დიდება . ’ “
40021017	და დატოვა ისინი , გავიდა ქალაქიდან ბეთანიაში და ღამე იქ გაათია .
40021018	განთიადისას , ქალაქში რომ ბრუნდებოდა , მოშივდა .
40021019	გზაზე ერთი ლეღვის ხე დაინახა , მივიდა ახლოს და ვერაფერი იპოვა ზედ , გარდა ფოთლებისა , და უთხრა მას : „ ნუღარასდროს გამოგეღოს ნაყოფი უკუნისამდე . “ და მყისვე გახმა ლეღვი .
40021020	დაინახეს ეს მოწაფეებმა , გაუკვირდათ და თქვეს : „ რა უცბად გახმა ეს ლეღვი ! “
40021021	მიუგო იესომ და უთხრა მათ : „ ჭეშმარიტად გეუბნებით თქვენ : თუ რწმენა გექნებათ და არ დაეჭვდებით , მარტო იმას კი არ გააკეთებთ , რაც ამ ლეღვს დაემართა , არამედ ამ მთასაც რომ უთხრათ , აიწიე და ზღვაში ჩავარდიო , ასე მოხდება .
40021022	ყველაფერს , რასაც ლოცვაში რწმენით ითხოვთ , მიიღებთ . “
40021023	როცა ტაძარში შევიდა და ასწავლიდა , მივიდნენ მასთან მღვდელმთავრები და ხალხის უხუცესნი და უთხრეს მას : „ რომელი ხელმწიფებით აკეთებ ამას , ან ვინ მოგცა შენ ეს ხელმწიფება ? “
40021024	მიუგო იესომ და უთხრა მათ : „ მეც გკითხავთ თქვენ ერთ სიტყვას და თუ მიპასუხებთ , მაშინ მეც გეტყვით თქვენ , რომელი ხელმწიფებით ვაკეთებ ამას .
40021025	საიდან იყო იოანეს ნათლისცემა : ზეციდან თუ კაცთაგან ? “ ხოლო ისინი ერთმანეთში მსჯელობდნენ : „ თუ ვიტყვით : ზეციდანო , გვეტყვის , აბა , რატომ არ ერწმუნეთო მას ?
40021026	თუ ვიტყვით : კაცთაგანო , ხალხისა გვეშინია , ვინაიდან ყველას წინასწარმეტყველად მიაჩნია იოანე . “
40021027	მიუგეს იესოს და უთხრეს : არ ვიცითო . მანაც უთხრა მათ : „ არც მე გეტყვით თქვენ , რომელი ხელმწიფებით ვაკეთებ ამას .
40021028	„ აბა , რა გგონიათ თქვენ ? ერთ კაცს ორი შვილი ჰყავდა . მივიდა პირველთან და უთხრა : ‘ შვილო , წადი დღეს და იმუშავე ვენახში . ’
40021029	მიუგო და უთხრა : ‘ არ მინდა . ’ ბოლოს კი ინანა და წავიდა .
40021030	მივიდა მეორესთან და იგივე უთხრა , მან კი პასუხად უთხრა : ‘ წავალ , ბატონო . ’ მაგრამ არ წავიდა .
40021031	ამ ორთაგან რომელმა შეასრულა თავისი მამის ნება ? “ უთხრეს : „ პირველმა . “ უთხრა მათ იესომ : „ ჭეშმარიტად გეუბნებით თქვენ , რომ მებაუეები და მეძავები თქვენზე წინ შევლენ ღვთის სასუფეველში .
40021032	ვინაიდან მოვიდა თქვენთან იოანე სიმართლის გზით და არ ერწმუნეთ მას , ხოლო მებაუეები და მეძავები ერწმუნენ . თქვენ კი იხილეთ ეს და მაინც არ მოინანიეთ , რათა გერწმუნათ იგი .
40021033	„ მოისმინეთ სხვა იგავი : იყო ერთი სახლის პატრონი , რომელმაც ვაზი ჩაყარა , გარს ღობე შემოავლო , შიგნით საწნახელი ამოკვეთა და კოშკი ააგო , მიწისმუშაკთ ჩააბარა და წავიდა .
40021034	რთველი რომ მოახლოვდა , თავისი მონები გაუგზავნა მიწისმუშაკთ მისი ნაყოფის მისაღებად .
40021035	მიწისმუშაკებმა შეიპყრეს მისი მონები . ზოგსა სცემეს , ზოგნი დახოცეს , ზოგნი ჩაქოლეს .
40021036	კიდევ გაუგზავნა სხვა მონები , უწინდელზე მეტი , იმათაც ასევე მოექცნენ .
40021037	ბოლოს თავისი ძე გაგზავნა მათთან და თქვა : ჩემი ძისა მოერიდებათო .
40021038	მაგრამ მიწისმუშაკებმა ძე რომ დაინახეს , ერთმანეთს უთხრეს : ‘ ეს მემკვიდრეა , მოდი , მოვკლათ იგი და დავისაკუთროთ მისი სამკვიდრებელი ! ’
40021039	და შეიპყრეს იგი , გაიყვანეს ვენახს იქით და მოკლეს .
40021040	აბა , როცა ვენახის პატრონი მოვა , რას უზამს ამ მიწისმუშაკთ ? “
40021041	უთხრეს მას : „ ამ ბოროტეულთ ბოროტად დახოცავს და ვენახს გადასცემს სხვა მიწისმუშაკთ , რომლებიც ნაყოფს თავის დროზე მისცემენ . “
40021042	უთხრა მათ იესომ : „ ნუთუ არასოდეს წაგიკითხავთ წერილებში : ‘ ქვა , რომელიც მშენებლებმა დაიწუნეს , ქვაკუთხედად იქცა . უფლისაგან მოხდა ეს და საოცარია ჩვენს თვალში ’ ?
40021043	ამიტომ გეუბნებით თქვენ , რომ წაგერთმევათ ღვთის სასუფეველი და მიეცემა ერს , რომელიც გამოიღებს თავის ნაყოფს .
40021044	ის , ვინც ამ ქვაზე დაეცემა , დაილეწება , ხოლო ვისაც დაეცემა , გასრესს . “
40021045	მღვდელმთავრებმა და ფარისევლებმა იგავი რომ მოისმინეს , მიხვდნენ , რომ მათზე ამბობდა .
40021046	ცდილობდნენ მის შეპყრობას , მაგრამ ხალხისა ეშინოდათ , ვინაიდან წინასწარმეტყველად მიაჩნდათ იგი .
40022001	და მიუგო იესომ ისევ იგავით და უთხრა მათ :
40022002	„ ცათა სასუფეველი ჰგავს მეფეკაცს , რომელმაც თავის ძეს ქორწილი გადაუხადა .
40022003	გაგზავნა თავისი მონები ქორწილში მოწვეულთა დასაძახებლად , მაგრამ მათ არ ისურვეს მოსვლა .
40022004	კვლავ გაგზავნა სხვა მონები და უთხრა : ‘ უთხარით მოწვეულებს : აჰა , მოვამზადე ჩემი სერობა , ჩემი ხარები და ნასუქალი პირუტყვი დაკლულია , ყველაფერი მზად არის , გვეწვიეთ ქორწილში ! ’
40022005	მაგრამ მათ ყური არ უგდეს და ზოგი თავის ყანაში წავიდა , ზოგი თავის სავაჭრო საქმეზე .
40022006	სხვებმა კი შეიპყრეს მისი მონები , შეურაცხყვეს და დახოცეს .
40022007	ეს რომ მეფემ გაიგო , განრისხდა , გაგზავნა თავისი ლაშქარი და ამოულიტა ის კაცისმკვლელნი , მათი ქალაქი კი ცეცხლს მისცა .
40022008	მაშინ უთხრა მან თავის მონებს : ‘ ეს ქორწილი მზად არის , მაგრამ მოწვეულები არ იყვნენ ღირსნი .
40022009	ამიტომ გადით გზაჯვარედინებზე და ყველა , ვინც შემოგხვდეთ , მოიწვიეთ ქორწილში . ’
40022010	და გავიდნენ მონები გზებზე და შეკრიბეს ყველა , ვინც კი შემოხვდათ , ბოროტი თუ კეთილი , და საქორწილო დარბაზი აივსო სტუმრებით .
40022011	როცა მეფე შევიდა სტუმრების სანახავად და დაინახა იქ კაცი , რომელსაც საქორწილო სამოსელი არ ეცვა ,
40022012	უთხრა მას : ‘ მეგობარო , აქ როგორ შემოხვედი , საქორწილო სამოსელი რომ არ გაცვია ? ’ ის კი დუმდა .
40022013	მაშინ უთხრა მეფემ თავის მსახურებს : ‘ გაუკარით მაგას ხელ-ფეხი და გადააგდეთ გარესკნელის ბნელში . იქ იქნება მოთქმა და კბილთა ღრჭენა . ’
40022014	ვინაიდან წვეული ბევრია , რჩეული კი ცოტა . “
40022015	მაშინ ფარისევლები წავიდნენ და მოითათბირეს , როგორ დაეჭირათ იგი სიტყვაში .
40022016	და მიუგზავნეს მას თავისი მოწაფეები ჰეროდიანებთან ერთად და უთხრეს : „ მოძღვარო , ვიცით რომ ჭეშმარიტი ხარ , ჭეშმარიტებით ასწავლი ღვთის გზას და არავის ერიდები , რადგან არ უყურებ კაცთა გარეგნობას .
40022017	ჰოდა , გვითხარი ჩვენ : როგორ ფიქრობ , უნდა ვაძლიოთ ხარკი კეისარს თუ არა ? “
40022018	იესომ იცოდა რა მათი მზაკვრობა , უთხრა მათ : „ რატომ მცდით , თვალთმაქცნო ?
40022019	მიჩვენეთ სახარკო მონეტა . “ და მიუტანეს მას დინარი .
40022020	უთხრა მათ : „ ვისია ეს სახე და წარწერა ? “
40022021	უთხრეს მას : „ კეისრისა ! “ მაშინ უთხრა მათ : „ მიეცით კეისრისა კეისარსა და ღვთისა — ღმერთსა ! “
40022022	ეს რომ გაიგონეს , გაუკვირდათ , მიატოვეს იგი და წავიდნენ .
40022023	იმ დღეს მივიდნენ მასთან სადუკეველნი , რომელნიც ამბობდნენ , აღდგომა არ არსებობსო , და ჰკითხეს მას :
40022024	„ მოძღვარო , მოსემ თქვა : თუ ვინმე უშვილოდ მოკვდეს , მისმა ძმამ უნდა შეირთოს მისი ცოლი და აღუდგინოსო თესლი თავის ძმას .
40022025	ჩვენთან შვიდი ძმა იყო . პირველმა შეირთო ცოლი და მოკვდა . შთამომავალი არ ჰყავდა და თავისი ცოლი ძმას დაუტოვა .
40022026	ასევე მეორემაც , მესამემაც , მეშვიდემდე .
40022027	ყველას შემდეგ ქალიც მოკვდა .
40022028	ჰოდა , აღდგომას იმ შვიდიდან ვისი ცოლი იქნება იგი ? ის ხომ ყველას ჰყავდა . “
40022029	მიუგო იესომ და უთხრა მათ : „ ცდებით , ვინაიდან არც წერილები იცით და არც ღვთის ძალა .
40022030	ვინაიდან აღდგომისას არც ცოლს ირთავენ , არც თხოვდებიან , არამედ არიან , როგორც ანგელოზები ცაში .
40022031	ხოლო მკვდართა აღდგომაზე ნუთუ არ წაგიკითხავთ ღვთისაგან თქვენთვის თქმული :
40022032	‘ მე ვარ ღმერთი აბრაამისა , ღმერთი ისაკისა და ღმერთი იაკობისა ? ’ ღმერთი მკვდრებისა კი არაა , არამედ ცოცხლებისა . “
40022033	ესმოდა ეს ხალხს და უკვირდა მისი მოძღვრება .
40022034	როცა ფარისევლებმა გაიგეს , სადუკეველები გააჩუმაო , ერთად შეიკრიბნენ .
40022035	ერთმა მათგანმა , რჯულის მცოდნემ , გამოსაცდელად ჰკითხა მას :
40022036	„ მოძღვარო , რომელი მცნებაა დიდი რჯულში ? “
40022037	მან უთხრა მას : „ ‘ შეიყვარე უფალი , ღმერთი შენი , მთელი შენი გულით , მთელი შენი სულით და მთელი შენი გონებით . ’
40022038	ეს არის პირველი და დიდი მცნება .
40022039	და მეორე ამის მსგავსი : ‘ შეიყვარე მოყვასი შენი , როგორც თავი შენი . ’
40022040	ამ ორ მცნებაზე ჰკიდია მთელი რჯული და წინასწარმეტყველნი . “
40022041	როცა ფარისევლები შეიკრიბნენ , იესომ ჰკითხა მათ :
40022042	„ რას ფიქრობთ თქვენ ქრისტეზე ? ვისი ძეა იგი ? “ მათ უთხრეს : „ დავითისა . “
40022043	უთხრა მათ : „ აბა როგორღა უწოდებს დავითი სულში მას უფალს , როცა ამბობს :
40022044	‘ უთხრა უფალმა ჩემს უფალს : დაჯექი ჩემს მარჯვნივ , ვიდრე დავამხობდე შენს მტრებს შენს ფერხთა კვარცხლბეკად ’ ?
40022045	თუ დავითი უფალს უწოდებს მას , მისი ძე როგორღაა ? “
40022046	ვერავინ შეძლო მისთვის სიტყვის მიგება . იმ დღიდან მოკიდებული კითხვას ვეღარავინ უბედავდა .
40023001	მაშინ იესო ელაპარაკა ხალხს და თავის მოწაფეებს .
40023002	უთხრა : „ მოსეს ტახტზე დასხდნენ მწიგნობარნი და ფარისეველნი .
40023003	ამიტომ ყველაფერი , რის დაცვასაც ისინი გეტყვიან , შეასრულეთ და დაიცავით , ოღონდ მათ საქმეებს ნუ მიბაძავთ , ვინაიდან ისინი ამბობენ , და არკი ასრულებენ .
40023004	კრავენ მძიმე ტვირთს და ძნელად საზიდს და ზურგზე ჰკიდებენ ადამიანებს , თავად კი თითითაც არ სურთ მისი დაძვრა .
40023005	ყველანი თავიანთ საქმეებს ადამიანთათვის საჩვენებლად აკეთებენ , იფართოებენ თავიანთ ფილაკტერიონებს და იგრძელებენ სამოსის ფოჩებს ;
40023006	უყვართ სათავეში სხდომა ნადიმებზე და წინა ადგილებზე ჯდომა სინაგოგებში ,
40023007	და მისალმებანი მოედნებზე , რომ ადამიანებმა უძახონ მათ : ‘ რაბი ! ’
40023008	თქვენ კი ნუ გიწოდებენ რაბის , ვინაიდან ერთია თქვენი მოძღვარი — ქრისტე და თქვენ ყველანი ძმები ხართ .
40023009	ნურც მამას უწოდებთ ნურავის ქვეყანაზე , ვინაიდან ერთი მამა გყავთ — ზეციერი .
40023010	ნურც წინამძღვარს გიწოდებენ , ვინაიდან წინამძღვარი ერთი გყავთ თქვენ — ქრისტე .
40023011	უდიდესი თქვენს შორის თქვენი მსახური იყოს .
40023012	ვინც თავს აიმაღლებს , დამდაბლდება , ხოლო ვინც თავს დაიმდაბლებს — ამაღლდება .
40023013	„ ვაი თქვენ , მწიგნობარნო და ფარისეველნო , თვალთმაქცნო , რომ ცათა სასუფეველს კეტავთ ადამიანთა წინაშე , რადგან არც თქვენ შედიხართ და არც შემავალთ უშვებთ .
40023014	ვაი თქვენ , მწიგნობარნო და ფარისეველნო , თვალთმაქცნო , ვინაიდან ჭამთ ქვრივთა სახლებს და მოსაჩვენებლად დიდხანს ლოცულობთ . ამისათვის უფრო დიდ სასჯელს მიიღებთ .
40023015	ვაი თქვენ , მწიგნობარნო და ფარისეველნო , თვალთმაქცნო , რომ შემოივლით ზღვასა და ხმელეთს , რომ ერთი ვინმე მაინც მოაქციოთ რჯულზე , და როცა მოაქცევთ , გეენას ძედ გახდით , საკუთარ თავზე ორჯერ მეტად .
40023016	ვაი თქვენ , ბრმა წინამძღოლნო , რომლებიც ამბობთ : ვინც ტაძარს დაიფიცებს , არაფერია , ხოლო ვინც ტაძრის ოქროს დაიფიცებს , ის ვალდებულიაო .
40023017	უგუნურებო და ბრმებო ! რა უფრო დიდია : ოქრო თუ ტაძარი , ოქროს რომ წმედს ?
40023018	და : ვინც სამსხვერპლოს დაიფიცებს , არაფერია , ხოლო ვინც დაიფიცებს ძღვენს , რომელიც მასზეა , ის ვალდებულიაო .
40023019	ბრმებო , რომელი უფრო დიდია : ძღვენი თუ სამსხვერპლო , ძღვენს რომ განწმედს ?
40023020	ვინაიდან ვინც სამსხვერპლოს იფიცებს , ის იფიცებს მას და ყველაფერს , რაც მასზეა .
40023021	და ვინც ტაძარს იფიცებს , ის იფიცებს მასაც და მასში მყოფსაც .
40023022	და ვინც ცას იფიცებს , ის ფიცულობს ღვთის ტახტსაც და მასზე მჯდომსაც .
40023023	ვაი თქვენ , მწიგნობარნო და ფარისეველნო , თვალთმაქცნო , რომლებიც იხდით პიტნის , კამისა და კვლიავის მეათედს და მიტოვებული გაქვთ ის , რაც უფრო მთავარია რჯულში — განკითხვა , წყალობა და სარწმუნეობა . ესეც უნდა გაგეკეთებინათ და არც ის უნდა მიგეტოვებინათ .
40023024	ბრმა წინამძღოლებო , კოღოს მწურავებო და აქლემთა მყლაპავებო !
40023025	ვაი თქვენ , მწიგნობარნო და ფარისეველნო , თვალთმაქცნო , რომლებიც გარედან კი ასუფთავებთ სასმისსა თუ ჯამს , მაგრამ შიგნით სავსეა მტაცებლობით და უსამართლობით .
40023026	ბრმა ფარისეველო , ჯერ შიგნიდან გაასუფთავე სასმისი და ჯამი , რომ გარედანაც სუფთა იყოს .
40023027	ვაი თქვენ , მწიგნობარნო და ფარისეველნო , თვალთმაქცნო , შეთეთრებულ სამარხებს რომ ჰგავხართ , რომლებიც გარედან ლამაზები ჩანან , შიგნით კი სავსეა მკვდართა ძვლებითა და ყოველგვარი უწმიდურებით .
40023028	ასევე თქვენც გარეგნულად მართლები ჩანხართ ადამიანთა წინაშე , შიგნით კი თვალთმაქცობით და ურჯულოებით ხართ აღვსილნი .
40023029	ვაი თქვენ , მწიგნობარნო და ფარისეველნო , თვალთმაქცნო , რომ აშენებთ წინასწარმეტყველთა სამარხებს და ამკობთ მართალთა ძეგლებს .
40023030	ამბობთ : ჩვენი მამების დღეებში რომ გვეცხოვრა , არ ვიქნებოდითო მათი თანამოზიარენი წინასწარმეტყველთა სისხლში .
40023031	ამრიგად , საკუთარ თავს უმოწმებთ , რომ წინასწარმეტყველთა მკვლელების ძენი ხართ .
40023032	ბარემ თქვენც ბოლომდე აავსეთ თქვენი მამების საწყაო !
40023033	იქედნეთა ნაშობო გველებო , როგორ გაექცევით გეენის სასჯელს ?
40023034	„ ამიტომ , აჰა , მე მოგივლენთ წინასწარმეტყველთ , ბრძენკაცებსა და მწიგნობრებს , და თქვენ მოკლავთ ზოგიერთ მათგანს და ჯვარს აცვამთ , ზოგს კი გაშოლტავთ თქვენს სინაგოგებში და განდევნით ქალაქიდან ქალაქში .
40023035	გეწევათ მთელი ეს მართალი სისხლი , მიწაზე დათხეული , აბელის სისხლიდან მოყოლებული ზაქარია ბარაქიას ძის სისხლამდე , რომელიც ტაძარსა და სამსხვერპლოს შორის მოჰკალით .
40023036	ჭეშმარიტად გეუბნებით თქვენ , რომ ყოველივე ეს მოეწევა ამ მოდგმას .
40023037	„ იერუსალიმო , იერუსალიმო , წინასწარმეტყველთა დამხოცველო და შენთან მოვლინებულთა ჩამქოლავო ! რამდენჯერ მინდოდა შენი შვილების შემოკრება , როგორც ფრინველი იკრებს ფრთებქვეშ თავის ბარტყებს , მაგრამ არ ინდომეთ .
40023038	აჰა , გრჩებათ აოხრებული თქვენი სახლი .
40023039	ვინაიდან გეუბნებით თქვენ : ვეღარ მიხილავთ ამიერიდან , ვიდრე არ იტყვით : ‘ კურთხეულია უფლის სახელით მომავალი ! ’ “
40024001	და გამოვიდა იესო ტაძრიდან და წავიდა . და მივიდნენ მასთან მისი მოწაფეები , რათა ეჩვენებინათ ტაძრის შენობები .
40024002	ხოლო მან მიუგო და უთხრა მათ : „ ხედავთ ყოველივე ამას ? ჭეშმარიტად გეუბნებით თქვენ : ქვა ქვაზე არ დარჩება აქ , რომ არ ჩამოიქცეს . “
40024003	ხოლო როცა ზეთისხილის მთაზე იჯდა , მიუახლოვდნენ მას მოწაფეები განმარტოებით და უთხრეს : ‘ გვითხარი , როდის მოხდება ეს და რა იქნება შენი მოსვლისა და საუკუნის აღსასრულის ნიშანი ? “
40024004	მიუგო იესომ და უთხრა მათ : „ გაფრთხილდით , რომ არავინ შეგაცდინოთ .
40024005	ვინაიდან ბევრნი მოვლენ ჩემი სახელით და იტყვიან : მე ქრისტე ვარო ! და მრავალს შეაცდენენ .
40024006	ასევე მოისმენთ ომებზე და ომების ამბებს . იცოდეთ , ნუ შეძრწუნდებით , ვინაიდან ეს უნდა მოხდეს , მაგრამ ეს ჯერ კიდევ არ არის აღსასრული .
40024007	ვინაიდან აღდგება ერი ერის წინააღმდეგ და სამეფო სამეფოს წინააღმდეგ , და იქნება შიმშილობები , სნეულებანი და მიწისძვრანი ადგილ-ადგილ .
40024008	ხოლო ყოველივე ეს მშობიარობის ტკივილთა დასაწყისია .
40024009	მაშინ გადაგცემენ სატანჯველად და დაგხოცავენ , და მოგიძულებთ ყველა ერი ჩემი სახელის გამო .
40024010	მაშინ ცდუნდებიან ბევრნი , ერთმანეთს გასცემენ და შეიძულებენ ერთმანეთს .
40024011	მრავალი ცრუ წინასწარმეტყველი აღდგება და ბევრს შეაცდენენ .
40024012	და რაკი გამრავლდება ურჯულოება , მრავალს გაუნელდება სიყვარული .
40024013	ბოლომდე დამთმენი კი გადარჩება .
40024014	ექადაგება ეს სახარება სასუფეველზე მთელს მსოფლიოს ყველა ხალხისთვის დასამოწმებლად . აი , მაშინ დადგება აღსასრული .
40024015	ამრიგად , როცა იხილავთ გატიალების სიბილწეს , წმიდა ადგილზე მდგომს , წინასწარმეტყველმა დანიელმა რომ თქვა — წამკითხველმა გაიგოს , —
40024016	მაშინ , ვინც იუდეაშია , მთებს მიაშურონ .
40024017	ვინც ერდოზე იქნება , ნუ ჩამოვა შინიდან რაიმეს გამოსატანად .
40024018	ვინც ყანაში იქნება , ნუ დაბრუნდება უკან თავისი ტანისამოსის წასაღებად .
40024019	ხოლო ვაი ორსულებს და მეძუძურებს იმ დღეებში !
40024020	ილოცეთ , რომ არ მოგიხდეთ გაქცევა ზამთარში ან შაბათ დღეს .
40024021	ვინაიდან იქნება დიდი გასაჭირი , როგორიც არ ყოფილა სოფლის დასაბამიდან დღემდე და აღარც არასოდეს იქნება .
40024022	ის დღეები რომ არ შემოკლებულიყო , ვერა ხორციელი ვერ გადარჩებოდა . მაგრამ რჩეულთა გულისათვის შემოკლდება ის დღეები . “
40024023	„ მაშინ ვინმემ რომ გითხრათ : ‘ აჰა , აქ არის ქრისტე , ’ ან : ‘ იქ ’ , არ ერწმუნოთ .
40024024	ვინაიდან აღდგებიან ცრუქრისტენი და ცრუწინასწარმეტყველნი და მოახდენენ დიდ სასწაულებს და ნიშნებს , რათა რჩეულნიც შეაცდინონ , თუკი შეძლებენ .
40024025	აჰა , წინასწარ გითხარით თქვენ .
40024026	თუ გითხრან : აჰა , ის უდაბნოშიაო , ნუ გამოხვალთ . აჰა , ის შიდა ოთახებშიაო , ნუ ერწმუნებით .
40024027	ვინაიდან , როგორც ელვა გამოდის აღმოსავლეთიდან და თვით დასავლეთამდე ანათებს , ასევე იქნება კაცის ძის მოსვლაც .
40024028	ლეში სადაც არის , იქ მოგროვდებიან ორბები .
40024029	და მყისვე , გასაჭირის იმ დღეების შემდგომ , მზე დაბნელდება და მთვარე აღარ გამოსცემს თავის ნათელს , ვარსკვლავები ჩამოცვივდებიან ციდან და ციური ძალები შეირყევიან .
40024030	მაშინ გამოჩნდება კაცის ძის ნიშანი ზეცაში და მაშინ მოჰყვება მოთქმას მიწის ყველა ტომი , და იხილავენ კაცის ძეს , ცის ღრუბლებზე მომავალს , დიადი ძალითა და დიდებით .
40024031	მოავლინებს თავის ანგელოზებს დიდხმიანი საყვირით და შეკრებენ მის რჩეულებს ოთხივე ქართაგან , ცათა ერთი კიდიდან მეორე კიდემდე .
40024032	ლეღვისაგან ისწავლეთ მაგალითი : როცა მისი რტოები დარბილდება და ფოთლებს გამოისხამს , იცით , რომ ახლოა ზაფხული .
40024033	ასევე , როცა თქვენ იხილავთ ყოველივე ამას , იცოდეთ , რომ კარზეა მომდგარი .
40024034	ჭეშმარიტად გეუბნებით თქვენ : არ გადავა ეს მოდგმა , ვიდრე ყოველივე ეს არ მოხდება .
40024035	ცა და მიწა გადაივლიან , ჩემი სიტყვები კი არ გადაივლიან .
40024036	მაგრამ იმ დღეზე და უამზე არავინ იცის , არც ზეციურმა ანგელოზებმა , არც ძემ , არამედ მხოლოდ მამამ .
40024037	ვინაიდან , როგორც იყო ნოეს დღეები , ისევე იქნება კაცის ძის მოსვლაც .
40024038	ვინაიდან , როგორც წარღვნამდელ დღეებში ჭამდნენ , სვამდნენ , ცოლს ირთავდნენ და თხოვდებოდნენ იმ დღემდე , ვიდრე ნოე კიდობანში შევიდოდა ,
40024039	და არ იცოდნენ , ვიდრე წარღვნა არ მოვიდა და ყველა არ წალეკა , — ასევე იქნება კაცის ძის მოსვლაც .
40024040	მაშინ ორნი იქნებიან მინდვრად : ერთი წარიტაცება და ერთი დარჩება ;
40024041	ორნი ფქვავდნენ დოლაბზე : ერთი წარიტაცება და ერთი დარჩება .
40024042	ამიტომ ფხიზლად იყავით , რადგან არ იცით , რომელ დღეს მოვა თქვენი უფალი .
40024043	ეს კი იცოდეთ : სახლის პატრონმა რომ იცოდეს , რომელ გუშაგობაზე მოვა ქურდი , იფხიზლებდა და თავის სახლს ძირს არავის გამოათხრევინებდა .
40024044	ამიტომ თქვენც მზად იყავით , ვინაიდან , რომელ საათზეც არ ფიქრობთ , მაშინ მოვა ძე კაცისა .
40024045	ვინ არის ერთგული და გონიერი მონა , რომელიც დაუყენა ბატონმა თავის სახლეულს , რომ დროულად აძლევდეს მათ საზრდოს ?
40024046	ნეტარია მონა , რომლის ბატონიც მოვა და ამგვარად მოქმედს ჰპოვებს მას .
40024047	ჭეშმარიტად გეუბნებით თქვენ , რომ მთელ თავის საბადებელზე დააყენებს მას .
40024048	ხოლო თუ ეს მონა ბოროტია და თავის გულში იტყვის : იგვიანებსო ჩემი ბატონი ,
40024049	და ცემას დაუწყებს თავის თანამონებს და ლოთებთან ჭამდეს და სვამდეს ,
40024050	მოვა იმ მონის ბატონი იმ დღეს , როცა არ ელის , და იმ უამს , როცა არ იცის ,
40024051	შუაზე გაჰკვეთს მას და თვალთმაქცებთან დაუდებს წილს . იქ იქნება გოდება და კბილთა ღრჭენა .
40025001	„ მაშინ ცათა სასუფეველი აემსგავსება ათ ქალწულს , რომელთაც აიღეს თავიანთი ლამპრები და გამოვიდნენ ნეფის შესახვედრად .
40025002	ხუთი მათგანი უგუნური იყო და ხუთი — გონიერი .
40025003	უგუნურებმა თავიანთი ლამპრები რომ აიღეს , ზეთი არ გაიყოლეს თან .
40025004	ხოლო გონიერებმა თავიანთ ლამპრებთან ერთად ზეთიც გაიყოლეს ჭურჭლებით .
40025005	ნეფემ რომ შეიგვიანა , ყველას ჩათვლიმა და დაეძინა .
40025006	მაგრამ შუაღამისას გაისმა ძახილი : ‘ აჰა , ნეფე მოდის , გამოდით შესაგებებლად ! ’
40025007	მაშინ წამოდგა ყველა ქალწული და გამართეს თავ-თავისი ლამპრები .
40025008	უგუნურებმა უთხრეს გონივრებს : ‘ გვიწილადეთ თქვენი ზეთისაგან , ვინაიდან ლამპრები გვიქრება . ’
40025009	მიუგეს გონივრებმა და უთხრეს : ‘ რომ არც ჩვენ დაგვაკლდეს და არც თქვენ , უმჯობესია , წახვიდეთ ვაჭრებთან და იყიდოთ თქვენთვის . ’
40025010	როცა ისინი წავიდნენ საყიდლად , მოვიდა ნეფე და გამზადებულნიც მასთან ერთად შევიდნენ ქორწილში და კარიც დაიხშა .
40025011	შემდეგ მოვიდნენ დანარჩენი ქალწულებიც და თქვეს : ‘ უფალო , უფალო , გაგვიღე ! ’
40025012	ხოლო მან მიუგო და უთხრა : ‘ ჭეშმარიტად გეუბნებით თქვენ : არ გიცნობთ ! ’
40025013	ჰოდა , იფხიზლეთ , ვინაიდან არ იცით არც დღე , არც საათი , როდის მოვა კაცის ძე .
40025014	„ ვინაიდან ეს იმ კაცივით იქნება , რომელმაც გამგზავრებისას მოუხმო თავის მონებს და ჩააბარა თავისი ქონება .
40025015	ერთს ხუთი ტალანტი მისცა , მეორეს — ორი და სხვას — ერთი , თითოეულს მისი უნარისდა მიხედვით , და წავიდა .
40025016	ხუთი ტალანტის მიმღები მაშინვე წავიდა , ივაჭრა და სხვა ხუთი მოიგო .
40025017	ასევე ორის მიმღებმაც ორი კიდევ სხვა მოიგო .
40025018	ხოლო რომელმაც ერთი მიიღო , წავიდა , ამოთხარა მიწა და დაფლა თავისი ბატონის ვერცხლი .
40025019	კარგა ხნის შემდეგ მოვიდა იმ მონების ბატონი და ანგარიში მოჰკითხა მათ .
40025020	მივიდა ხუთი ტალანტის მიმღები , სხვა ხუთი ტალანტიც მიუტანა და უთხრა : ‘ ბატონო , ხუთი ტალანტი რომ ჩამაბარე , აჰა , სხვა ხუთი ტალანტი მოვიგე . ’
40025021	უთხრა მას მისმა ბატონმა : ‘ კარგი , კეთილო და ერთგულო მონავ ! მცირედზე ერთგული იყავი , მრავალზე დაგაყენებ . შედი შენი ბატონის სიხარულში . ’
40025022	მივიდა ორი ტალანტის მიმღები და უთხრა : ‘ ბატონო , ორი ტალანტი რომ ჩამაბარე , აჰა , სხვა ორი ტალანტი მოვიგე . ’
40025023	უთხრა მას მისმა ბატონმა : ‘ კარგი , კეთილო და ერთგულო მონავ ! მცირედზე ერთგული იყავი , ბევრზე დაგაყენებ . შედი შენი ბატონის სიხარულში . ’
40025024	მივიდა ისიც , რომელმაც ერთი ტალანტი მიიღო და უთხრა : ‘ ბატონო , ვიცოდი , რომ სასტიკი კაცი ხარ : იმკი , სადაც არ დაგითესავს , და კრეფ , სადაც არ დაგიბნევია .
40025025	შემეშინდა , წავედი და მიწაში დავფალი შენი ტალანტი . აჰა , შენი შენვე გქონდეს . ’
40025026	მიუგო მას მისმა ბატონმა და უთხრა : ‘ ბოროტო და ზარმაცო მონავ ! შენ იცოდი , რომ ვიმკი , სადაც არ დამითესავს , და ვკრეფ , სადაც არ დამიბნევია .
40025027	ამიტომ ჩემი ვერცხლი მოვაჭრეთათვის უნდა მიგეცა და დაბრუნებისას ჩემსას სარგებლითურთ მივიღებდი .
40025028	ამიტომ წაართვით მაგას ტალანტი და მიეცით ათი ტალანტის მქონეს .
40025029	ვინაიდან მქონებელს ყველას მიეცემა და დაუხვავდება , ხოლო უქონელს ისიც წაერთმევა , რაც აქვს .
40025030	ხოლო ეს უვარგისი მონა გადააგდეთ გარესკნელის ბნელში . იქ იქნება მოთქმა და კბილთა ღრჭენა . ’
40025031	„ და როცა მოვა ძე კაცისა თავისი დიდებით და ყველა ანგელოზი მასთან ერთად , მაშინ დაჯდება თავისი დიდების ტახტზე .
40025032	და შეიყრება მის წინაშე ყოველი ერი და გამოარჩევს მათ ერთი-მეორისაგან , როგორც მწყემსი არჩევს თხებს ცხვრებისაგან .
40025033	და დააყენებს ცხვრებს თავის მარჯვნივ და თხებს — მარცხნივ .
40025034	მაშინ ეტყვის მეფე , თავის მარჯვნივ მდგომთ : ‘ მოდით , მამაჩემის კურთხეულნო , დაიმკვიდრეთ სოფლის დასაბამიდან თქვენთვის გამზადებული სასუფეველი .
40025035	ვინაიდან მშიოდა და საჭმელი მომეცით , მწყუროდა და მასვით , უცხო ვიყავი და მიმიღეთ ,
40025036	შიშველი ვიყავი და შემმოსეთ , სნეული ვიყავი და მომინახულეთ , საპყრობილეში ვიყავი და მომაკითხეთ . ’
40025037	მაშინ მიუგებენ მას მართალნი და ეტყვიან : ‘ უფალო , როდის გიხილეთ შენ მშიერი და დაგაპურეთ ? ან მწყურვალი და გასვით ?
40025038	როდის გიხილეთ უცხო და მიგიღეთ ? ან შიშველი და შეგმოსეთ ?
40025039	როდის გიხილეთ შენ სნეული , ან საპყრობილეში მყოფი და მოგაკითხეთ ? ’
40025040	მიუგებს მეფე და ეტყვის მათ : ‘ ჭეშმარიტად გეუბნებით თქვენ : რაც გაუკეთეთ ერთს ამ ჩემს უმცირეს ძმათაგანს , მე გამიკეთეთ . ’
40025041	მაშინ იმათაც ეტყვის , ვინც მარცხნივაა : ‘ წადით ჩემგან , წყეულნო , საუკუნო ცეცხლში , რომელიც გამზადებულია ეშმაკისა და მისი ანგელოზებისათვის .
40025042	ვინაიდან მშიოდა და საჭმელი არ მომეცით , მწყუროდა და არ მასვით ,
40025043	უცხო ვიყავი და არ მიმიღეთ , შიშველი ვიყავი და არ შემმოსეთ , სნეული ვიყავი და საპყრობილეში და არ მომინახულეთ . ’
40025044	მაშინ ისინიც მიუგებენ და ეტყვიან : ‘ უფალო , როდის გიხილეთ შენ მშიერი ან მწყურვალი , ან უცხო , ან შიშველი , ან სნეული , ან საპყრობილეში და არ გემსახურეთ ? ’
40025045	მაშინ მიუგებს მათ და ეტყვის : ‘ ჭეშმარიტად გეუბნებით თქვენ : როგორც არაფერი გაუკეთეთ არც ერთს ამ უმცირესთაგანს , არც მე გამიკეთეთ . ’
40025046	და წავლენ ესენი საუკუნო სატანჯველში , ხოლო მართალნი — საუკუნო სიცოცხლეში . “
40026001	ყველა ეს სიტყვა რომ დაასრულა , იესომ უთხრა თავის მოწაფეებს :
40026002	„ თქვენ იცით , რომ ორი დღის შემდეგ პასექი დადგება და კაცის ძე მიეცემა ჯვარზე საცმელად . “
40026003	მაშინ შეიკრიბნენ მღვდელმთავარნი და ხალხის უხუცესნი კაიაფად წოდებული მღვდელმთავრის ეზოში .
40026004	მოითათბირეს , მზაკვრულად შეეპყროთ იესო და მოეკლათ .
40026005	მაგრამ ამბობდნენ : დღესასწაულზე არა , ხალხში შფოთი არ ატყდესო .
40026006	როცა იესო ბეთანიაში იყო , სიმონ კეთროვნის სახლში ,
40026007	მივიდა მასთან ერთი დედაკაცი , მოიტანა ძვირფასი ნელსაცხებელი ალებასტრონის ჭურჭლით და ინახად მჯდომს თავზე დაასხა .
40026008	მოწაფეებმა რომ დაინახეს , გაბრაზდნენ და თქვეს : ასე ფუჭად რატომ დახარჯაო ?
40026009	ვინაიდან შეიძლებოდა ამ ნელსაცხებლის გაყიდვა კარგ ფასად და ღარიბებისათვის დარიგება .
40026010	ხოლო იესო მიუხვდა და უთხრა მათ : „ რატომ აწბილებთ ამ დედაკაცს ? მან ხომ კეთილი საქმე გამიკეთა ?
40026011	ვინაიდან ღარიბნი მუდამ თქვენთანა გყავთ , მე კი მუდამ არ გეყოლებით .
40026012	ეს ნელსაცხებელი რომ დაასხა ჩემს სხეულს , მე მომამზადა დასამარხად .
40026013	ჭეშმარიტად გეუბნებით თქვენ : სადაც კი იქადაგებენ ამ სახარებას მთელ ქვეყნიერებაზე , იტყვიან , რაც ამან გააკეთა , მისსავე მოსაგონებლად . “
40026014	მაშინ ერთი იმ თორმეტთაგანი , იუდა ისკარიოტელად წოდებული , წავიდა მღვდელმთავრებთან
40026015	და უთხრა : „ რას მომცემთ , რომ გადმოგცეთ იგი ? “ და მიუწონეს მას ოცდაათი ვერცხლი .
40026016	მას აქეთ ეძებდა მარჯვე შემთხვევას , რომ გაეცა იგი .
40026017	უფუარობის პირველ დღესვე მივიდნენ მოწაფეები იესოსთან და უთხრეს მას : „ სად გინდა , რომ მოგიმზადოთ საჭმელად პასექი ? “
40026018	მან უთხრა : „ წადით ქალაქში ამა და ამ კაცთან და უთხარით , ასე ამბობს-თქო მოძღვარი : ჩემი უამი მოახლოებულია , შენთან დავიყენებ პასექს ჩემს მოწაფეებთან ერთად . “
40026019	მოწაფეებმაც ისე გააკეთეს , როგორც იესომ უბრძანა , და მოამზადეს პასექი .
40026020	რომ მოსაღამოვდა , დაჯდა თორმეტ მოწაფესთან ერთად .
40026021	და როცა ჭამდნენ , თქვა : „ ჭეშმარიტად გეუბნებით თქვენ : ერთი თქვენგანი გამცემს . “
40026022	ისინი ძალიან შეწუხდნენ და ყველამ სათითაოდ დაუწყო კითხვა : „ მე ხომ არა , უფალო ? “
40026023	მან მიუგო და უთხრა : „ ვინც ჩემთან ერთად ხელს ჩამოაწობს ჯამში , ის გამცემს .
40026024	კაცის ძე კი მიდის , როგორც დაწერილია მასზე . მაგრამ ვაი იმ კაცს , ვის მიერაც გაიცემა ძე კაცისა , უჯობდა იმ კაცს , არ დაბადებულიყო . “
40026025	მიუგო იუდამ , მისმა გამცემმა , და უთხრა : „ ნუთუ მე ვარ , რაბი ? “ „ შენ თქვი ! “ — უთხრა მას .
40026026	როცა ჭამდნენ , აიღო იესომ პური , აკურთხა და გატეხა , მისცა მოწაფეებს და თქვა : „ აიღეთ , ჭამეთ . ეს ჩემი სხეულია . “
40026027	აიღო სასმისი , მადლი შესწირა , მისცა მათ და უთხრა : „ ყველამ შესვით აქედან ,
40026028	ვინაიდან ეს არის ჩემი სისხლი ახალი აღთქმისა , მრავალთათვის დაღვრილი ცოდვათა მისატევებლად .
40026029	მე გეუბნებით : ამიერიდან აღარ შევსვამ ამ ვაზის ნაყოფისაგან იმ დღემდე , როცა თქვენთან ერთად შევსვამ ახალს მამაჩემის სასუფეველში . “
40026030	იგალობეს და გასწიეს ზეთისხილის მთისაკენ .
40026031	მაშინ უთხრა მათ იესომ : „ თქვენ ყველანი ცდუნდებით ამაღამ ჩემს გამო , ვინაიდან დაწერილია : ‘ დავცემ მწყემსს და გაიფანტებიან სამწყსოს ცხვრები . ’
40026032	ხოლო ჩემი აღდგომის შემდეგ გაგიძღვებით წინ გალილეისაკენ . “
40026033	მიუგო პეტრემ და უთხრა მას : „ ყველანი რომ ცდუნდნენ შენს გამო , მე არასოდეს ვცდუნდები . “
40026034	უთხრა მას იესომ : ჭეშმარიტად გეუბნები შენ : „ ამაღამ , სანამ მამალი იყივლებდეს , სამჯერ უარმყოფ მე . “
40026035	უთხრა მას პეტრემ : „ მოვკვდები შენთან ერთად და არ უარგყოფ . “ ასევე ამბობდა ყველა მოწაფე .
40026036	მაშინ იესო მივიდა მათთან იმ ადგილზე , რომელსაც გეთსიმანია ჰქვია , და უთხრა მოწაფეებს : „ აქ ისხედით , ვიდრე იქ წავიდოდე და ვილოცებდე . “
40026037	თან წაიყვანა პეტრე და ზებედეს ორივე ძე , და იწყო წუხილი და ურვა .
40026038	მაშინ უთხრა მათ : „ დამწუხრებულია ჩემი სული სასიკვდილოდ . იყავით აქ და იფხიზლეთ ჩემთან ერთად . “
40026039	და ცოტა რომ გაიარა , პირქვე დაემხო , ლოცულობდა და ამბობდა : „ მამაო ჩემო , თუ შესაძლოა , ამარიდე ეს სასმისი ; მაგრამ არა როგორც მე მსურს , არამედ როგორც შენ . “
40026040	მივიდა მოწაფეებთან და ჰპოვა ისინი მძინარენი და უთხრა პეტრეს : „ ნუთუ ვერ შესძელით , ერთ საათს გეფხიზლათ ჩემთან ერთად ?
40026041	იფხიზლეთ და ილოცეთ , რომ არ ჩავარდეთ განსაცდელში . სული მხნეა , ხორცი კი უძლური . “
40026042	მეორედაც წავიდა , ლოცულობდა და ამბობდა : „ მამაო ჩემო , თუ შეუძლებელია ამარიდო ეს სასმისი , რომ არ შევსვა იგი , იყოს ნება შენი . “
40026043	კვლავ მივიდა და ისევ მძინარენი ჰპოვა ისინი , ვინაიდან თვალები დამძიმებოდათ .
40026044	მიატოვა ისინი , კვლავ წავიდა და მესამედ ილოცა , კვლავ იგივე სიტყვები წარმოთქვა .
40026045	მაშინ მივიდა მოწაფეებთან და უთხრა მათ : „ თქვენ ისევ გძინავთ და ისვენებთ ? აჰა , მოახლოვდა უამი და კაცის ძე მიეცემა ცოდვილებს ხელში .
40026046	ადექით , წავიდეთ , აჰა , მოახლოვდა ჩემი გამცემი . “
40026047	ჯერ სიტყვა არ დაემთავრებინა , რომ აჰა , მოვიდა იუდა , ერთი თორმეტთაგანი , და მასთან ერთად დიდძალი ხალხი მახვილებით და კეტებით — მღვდელმთავართაგან და ხალხის უხუცესთაგან .
40026048	ხოლო მისმა გამცემმა მისცა მათ ნიშანი და უთხრა : „ ვისაც მე ვეამბორები , ის არის და შეიპყარით ! “
40026049	მყისვე მივიდა იესოსთან და უთხრა : „ გიხაროდეს , რაბი ! “ და ეამბორა .
40026050	ხოლო იესომ უთხრა მას : „ რისთვის მოსულხარ , მეგობარო ? “ მაშინ მივიდნენ , ხელი სტაცეს იესოს და შეიპყრეს .
40026051	და აჰა , ერთ-ერთმა იესოსთან მყოფმა ხელი მიჰყო , იშიშვლა მახვილი , დაჰკრა მღვდელმთავრის მონას და ყური ჩამოათალა .
40026052	მაშინ იესომ უთხრა მას : „ თავის ადგილას ჩააბრუნე მახვილი , ვინაიდან ყველა მახვილის ამღები , მახვილითვე დაიღუპება .
40026053	იქნებ გგონია , არ შემეძლოს შევევედრო მამაჩემს , რომ ახლავე წარმომიდგინოს ანგელოზთა თორმეტი ლეგიონი და მეტიც ?
40026054	აბა , როგორ აღსრულდება წერილი , ეს რომ არ მოხდეს ? “
40026055	იმ უამს უთხრა იესომ ხალხს : „ თითქოს ავაზაკის წინააღმდეგ , მახვილებით და კეტებით გამოხვედით ჩემს შესაპყრობად . ყოველდღე ტაძარში ვიჯექი და ვასწავლიდი , და არ შეგიპყრივართ მე .
40026056	მაგრამ ყოველივე ეს მოხდა იმიტომ , რომ აღსრულებულიყო წინასწარმეტყველთა წერილები . “ მაშინ ყველა მოწაფემ მიატოვა იგი და გაიქცა .
40026057	იესოს შემპყრობლებმა კი წაიყვანეს იგი მღვდელმთავარ კაიაფასთან , სადაც თავი მოეყარათ მწიგნობრებსა და უხუცესებს .
40026058	ხოლო პეტრე მოშორებით მიჰყვებოდა მას მღვდელმთავრის ეზომდე . შევიდა შიგნით და მსახურებთან დაჯდა , რათა ენახა აღსასრული .
40026059	მღვდელმთავარნი და მთელი სინედრიონი ეძებდნენ ცრუმოწმობას იესოს წინააღმდეგ , რათა სიკვდილით დაესაჯათ იგი ,
40026060	და ვერ პოულობდნენ , თუმცა ბევრი ცრუმოწმე მოდიოდა . ბოლოს მოვიდნენ ორნი
40026061	და თქვეს : „ ეს ამბობდა : შემიძლია ღვთის ტაძარი დავანგრიო და სამ დღეში ავაშენოო . “
40026062	მაშინ წამოდგა მღვდელმთავარი და უთხრა მას : „ არაფერს უპასუხებ , რასაც ესენი შენს წინააღმდეგ მოწმობენ ? “
40026063	იესო დუმდა . მაშინ მღვდელმთავრმა უთხრა მას : „ ცოცხალ ღმერთს გაფიცებ , გვითხარი , შენა ხარ ქრისტე , ძე ღვთისა ? “
40026064	უთხრა მას იესომ : „ შენ თქვი . მაგრამ მე გეუბნებით თქვენ : ამიერიდან იხილავთ კაცის ძეს ძალის მარჯვნივ მჯდომარეს და ცის ღრუბლებზე მომავალს . “
40026065	მაშინ მღვდელმთავარმა შემოიხია სამოსელი და თქვა : „ მან ჰგმო . რაღად გვინდა მოწმენი ? აჰა , ახლა გაიგონეთ გმობა .
40026066	რას ფიქრობთ ? “ ხოლო მათ მიუგეს და უთხრეს : „ სიკვდილის ღირსია . “
40026067	მაშინ დაუწყეს ფურთხება სახეში და ცემა , ზოგიერთნი სილას აწნავდნენ
40026068	და ეუბნებოდნენ : „ გვიწინასწარმეტყველე , ქრისტე , ვინ დაგარტყა ? “
40026069	პეტრე კი იჯდა გარეთ , ეზოში . მივიდა მასთან ერთი მხევალი და უთხრა : „ შენც იესო გალილეველთან იყავი . “
40026070	მან კი უარყო ყველას წინაშე და თქვა : „ არ ვიცი , რას ლაპარაკობ . “
40026071	როცა კარიბჭიდან გამოდიოდა , სხვამ დაინახა და უთხრა იქ მყოფთ : „ ესეც იესო ნაზარეველთან იყო . “
40026072	მან კვლავ უარყო ფიცით : არ ვიცნობო ამ კაცს .
40026073	ცოტა ხნის შემდეგ მიუახლოვდნენ იქ მდგომნი და უთხრეს პეტრეს : „ ნამდვილად შენც მათგანი ხარ , ვინაიდან შენი კილო გამხილებს შენ . “
40026074	მაშინ იწყო წყევლა და ფიცილი : არ ვიცნობო ამ კაცს . და მყისვე იყივლა მამალმა .
40026075	და გაახსენდა პეტრეს იესოს ნათქვამი სიტყვა : სანამ მამალი იყივლებდეს , სამჯერ უარმყოფო . და გამოვიდა გარეთ და მწარედ ატირდა .
40027001	გათენებისას მღვდელმთავრებმა და ხალხის უხუცესებმა ბჭობა გამართეს იესოს წინააღმდეგ , რათა მოეკლათ იგი .
40027002	შეკრეს იგი , წაიყვანეს და გადასცეს პილატეს — განმგებელს .
40027003	როცა იუდამ , მისმა გამცემმა , დაინახა , რომ მას მსჯავრი დასდეს , ინანა და უკან მიუბრუნა ოცდაათი ვერცხლი მღვდელმთავრებს და უხუცესებს ,
40027004	და უთხრა : „ შევცოდე , მართალი სისხლი რომ გავეცი . “ მათ უთხრეს : „ ჩვენ რა ? შენ იცი . “
40027005	და დაყარა ვერცხლი ტაძარში , გამოვიდა , წავიდა და თავი ჩამოიხრჩო .
40027006	მღვდელმთავრებმა აიღეს ის ვერცხლი და თქვეს : „ არ იქნება ამის ტაძრის საგანძურში დადება , ვინაიდან სისხლის საფასურია . “
40027007	მოითათბირეს და იყიდეს იმით მეთუნის მინდორი უცხოთა დასამარხად .
40027008	ამის გამო იმ მინდორს დღემდე ეწოდება სისხლის მინდორი .
40027009	მაშინ აღსრულდა წინასწარმეტყველ იერემიას მიერ ნათქვამი , რომელმაც თქვა : „ და აიღეს ოცდაათი ვერცხლი , საფასი შეფასებულისა , ვინც შეფასდა ისრაელიანთა მიერ ,
40027010	და მისცეს იგი მეთუნის მინდორში , როგორც მიბრძანა მე უფალმა . “
40027011	ხოლო იესო წარსდგა განმგებლის წინაშე და ჰკითხა მას განმგებელმა : „ შენა ხარ იუდეველთა მეფე ? “ იესომ უთხრა : „ შენ ამბობ . “
40027012	და როცა ბრალს სდებდნენ მას მღვდელმთავარნი და უხუცესები , არაფერი უპასუხია .
40027013	მაშინ უთხრა მას პილატემ : „ არ გესმის , რამდენს მოწმობენ შენს წინააღმდეგ ? “
40027014	არც ერთ მის სიტყვაზე არ გაუცია პასუხი , ისე რომ ძალიან უკვირდა განმგებელს .
40027015	დღესასწაულზე ჩვეულებად ჰქონდა განმგებელს — ხალხს უთავისუფლებდა ხოლმე პატიმარს , რომელსაც მოისურვებდნენ .
40027016	ჰყავდათ მაშინ ცნობილი პატიმარი , ბარაბად წოდებული .
40027017	როცა მათ თავი მოიყარეს , უთხრა მათ პილატემ : „ ვინ გსურთ , რომ გაგითავისუფლოთ : ბარაბა თუ იესო , ქრისტედ წოდებული ? “
40027018	ვინაიდან იცოდა , რომ შურით გასცეს იგი .
40027019	როცა ის სამსჯავროს ტახტზე იჯდა , მისმა ცოლმა შეუთვალა და უთხრა : „ არაფერი უყო მაგ მართალს , ვინაიდან მე დღეს სიზმარში ბევრი ვიტანჯე მაგის გამო . “
40027020	ხოლო მღვდელმთავრებმა და უხუცესებმა დაარწმუნეს ხალხი , რომ ბარაბა გამოეთხოვათ , იესო კი დაეღუპათ .
40027021	მიუგო განმგებელმა და უთხრა მათ : „ ამ ორიდან რომელი გსურთ , რომ გაგითავისუფლოთ ? “ მათ უთხრეს : „ ბარაბა . “
40027022	უთხრა მათ პილატემ : „ იესოს რაღა ვუყო , ქრისტედ წოდებულს ? “ ყველამ თქვა : „ ჯვარს ეცვას ! “
40027023	ხოლო მან თქვა : „ რა ბოროტება ჩაუდენია ? “ მაგრამ ისინი კიდევ უფრო მეტად ყვიროდნენ : „ ჯვარს ეცვას ! “
40027024	როცა პილატემ დაინახა , რომ ვერაფერს შველის , არამედ შფოთიც კი იწყება , აიღო წყალი , ხელები დაიბანა ხალხის წინაშე და თქვა : „ უბრალო ვარ ამ მართლის სისხლისაგან . თქვენ იცით . “
40027025	მიუგო მთელმა ხალხმა და უთხრა : „ ჩვენზე და ჩვენს შვილებზე იყოს მაგის სისხლი . “
40027026	მაშინ გაუთავისუფლა მათ ბარაბა , ხოლო იესო გააშოლტვინა და გადასცა , რომ ჯვარს ეცვათ იგი .
40027027	მაშინ განმგებლის ჯარისკაცებმა წაიყვანეს იესო სამსჯავროში და თავს მთელი რაზმი დაახვიეს .
40027028	გახადეს მას და მოასხეს ძოწეულის მოსასხამი .
40027029	დაწნეს ეკლის გვირგვინი , დაადგეს მას თავზე და მარჯვენა ხელში ლერწამი მისცეს . მის წინაშე მუხლს იყრიდნენ , დასცინოდნენ და ეუბნებოდნენ : „ გიხაროდეს , იუდეველთა მეფეო ! “
40027030	და აფურთხებდნენ მას . აიღეს ლერწამი და ურტყამდნენ თავში .
40027031	დაცინვით რომ გული იჯერეს , გახადეს მოსასხამი , ჩააცვეს თავისივე სამოსელი და წაიყვანეს , რომ ჯვარს ეცვათ .
40027032	როცა გამოდიოდნენ , პოვეს კაცი კვირინელი , სახელად სიმონი , და აიძულეს იგი , მისი ჯვარი ეტარებინა .
40027033	მივიდნენ ადგილას , რომელსაც ჰქვია გოლგოთა , რაც ნიშნავს თხემის ადგილს .
40027034	მისცეს მას ნაღველნარევი ღვინო სასმელად და , რომ იგემა , შესმა არ ინდომა .
40027035	ჯვარს რომ აცვეს , წილის ყრით გაიყვეს მისი სამოსელი .
40027036	ისხდნენ და იქ დარაჯობდნენ მას .
40027037	თავს ზემოთ დაუდგეს დაწერილი ბრალდება : „ ეს არის იესო , იუდეველთა მეფე . “
40027038	მაშინ მასთან ერთად ჯვარს აცვეს ორი ავაზაკი : ერთი მარჯვნივ და ერთი — მარცხნივ .
40027039	გამვლელები კი თავს აქნევდნენ და გმობდნენ მას .
40027040	ამბობდნენ : „ ტაძრის დამანგრეველო და სამ დღეში ამშენებელო , იხსენი შენი თავი . თუ ღვთის ძე ხარ , გადმოდი ჯვრიდან . “
40027041	ასევე მღვდელმთავარნი მწიგნობრებთან და უხუცესებთან ერთად დასცინოდნენ და ამბობდნენ :
40027042	„ სხვებს იხსნიდა , საკუთარი თავის ხსნა კი არ შეუძლია . თუ ისრაელის მეფეა , გადმოვიდეს ჯვრიდან და ვიწამებთ მას .
40027043	ღმერთს იყო მინდობილი და ახლა იხსნას იგი , თუ ნებავს , ვინაიდან თქვა , ღვთის ძე ვარო . “
40027044	მასთან ჯვარცმული ავაზაკებიც ასევე ლანძღავდნენ მას .
40027045	ხოლო მეექვსე საათიდან ცხრა საათამდე ბნელმა მოიცვა მთელი ქვეყანა .
40027046	მეცხრე საათი იქნებოდა , რომ შესძახა იესომ დიდი ხმით : „ ელი , ელი ! ლამა საბაქთან ? “ რაც ნიშნავს : „ ღმერთო ჩემო , ღმერთო ჩემო , რად მიმატოვე ? “
40027047	იქ მდგომთაგან ზოგიერთებმა მოისმინეს და თქვეს : ელიას უხმობსო .
40027048	უცბად გაიქცა ერთი მათგანი , აიღო ღრუბელი , ძმრით გაუღინთა , წამოაგო ლერწამზე და მიაწოდა სასმელად .
40027049	სხვები კი ამბობდნენ : „ მოიცათ , ვნახოთ , თუ მოვა ელია მის გამოსახსნელად . “
40027050	ხოლო იესომ კვლავ შესძახა დიდი ხმით და სული განუტევა .
40027051	და აჰა , ტაძრის კრეტსაბმელი გაიხა ორად მაღლიდან დაბლამდე , და შეიძრა მიწა , და კლდეები დასკდა .
40027052	სამარხები გაიხსნა და ბევრი განსვენებული წმიდის სხეული აღდგა .
40027053	გამოვიდნენ სამარხებიდან მისი აღდგომის შემდეგ და შევიდნენ წმიდა ქალაქში და ბევრს ეჩვენნენ .
40027054	ხოლო ასისთავსა და მათ , ვინც მასთან ერთად დარაჯობდა იესოს , მიწისძვრა და ყოველივე მომხდარი რომ ნახეს , მეტისმეტად შეეშინდათ და თქვეს : „ ეს ჭეშმარიტად ღვთის ძე იყო . “
40027055	იქ იყო აგრეთვე შორიდან მაყურებელი მრავალი დედაკაცი , რომლებიც გალილეიდან გამოჰყვნენ იესოს და ემსახურებოდნენ მას .
40027056	მათ შორის იყვნენ მარიამ მაგდალელი , იაკობისა და იოსების დედა მარიამი და ზებედეს ძეთა დედა .
40027057	როცა მოსაღამოვდა , მოვიდა მდიდარი კაცი არიმათიიდან , სახელად იოსები . ისიც იესოს მოწაფე იყო .
40027058	მივიდა პილატესთან და გამოითხოვა იესოს გვამი . მაშინ პილატემ ბრძანა , მიეცათ .
40027059	აიღო იოსებმა გვამი და შეახვია იგი სუფთა ტილოში .
40027060	და დაასვენა იგი თავის ახალ სამარხში , რომელიც კლდეში იყო გამოკვეთილი . სამარხის კარზე ლოდი მიაგორა და წავიდა .
40027061	იქვე იყვნენ მარიამ მაგდალელი და სხვა მარიამი , რომლებიც სამარხის წინ ისხდნენ .
40027062	მეორე დღეს , რომელიც მოსდევს პარასკევს , მღვდელმთავარნი და ფარისეველნი შეიკრიბნენ პილატესთან
40027063	და თქვეს : „ ბატონო , გაგვახსენდა , რომ იმ მატყუარამ , სანამ ცოცხალი იყო , თქვა : სამი დღის შემდეგ აღვდგებიო .
40027064	ამიტომ უბრძანე , მესამე დღემდე უყარაულონ სამარხს , რომ არ მოვიდნენ მოწაფეები , არ მოიპარონ იგი და ხალხს არ უთხრან : მკვდრეთით აღდგაო . უკანასკნელი ტყუილი პირველზე უარესი იქნება . “
40027065	უთხრა მათ პილატემ : „ თქვენ გყავთ დაცვა . წადით და უსაფრთხო ჰყავით , როგორც იცით . “
40027066	ისინი წავიდნენ , სამარხი უსაფრთხო ჰყვეს : დაბეჭდეს ლოდი და დაცვა დაუყენეს .
40028001	შაბათის გასულს , ერთშაბათის თენებისას , მოვიდნენ სამარხის სანახავად მარიამ მაგდალელი და სხვა მარიამი .
40028002	და აჰა , მოხდა დიდი მიწისძვრა . უფლის ანგელოზი ჩამოვიდა ციდან , მივიდა , ლოდი გადააგორა და ზედ დაჯდა .
40028003	მისი შესახედაობა ელვასავით იყო და მისი ტანისამოსი — თოვლივით სპეტაკი .
40028004	მისი შიშით შედრკნენ მცველები და მკვდრებივით გახდნენ .
40028005	მიუგო ანგელოზმა და უთხრა დედაკაცებს : „ ნუ გეშინიათ , ვიცი , რომ ჯვარცმულ იესოს ეძებთ .
40028006	აქ არ არის , ვინაიდან აღდგა , როგორც თქვა . მოდით , ნახეთ ადგილი , სადაც ესვენა .
40028007	სასწრაფოდ წადით და უთხარით მის მოწაფეებს , რომ იგი აღდგა მკვდრეთით და აჰა , წინ მიგიძღვით გალილეისაკენ . იქ ნახავთ მას . აჰა , გითხარით თქვენ . “
40028008	ისინი სწრაფად გამოეშურნენ სამარხიდან შიშით და დიდი სიხარულით , და გაიქცნენ , რომ ეცნობებინათ მისი მოწაფეებისათვის .
40028009	და აჰა , იესო შეხვდა მათ და უთხრა : „ გიხაროდეთ ! “ ისინი მივიდნენ , ფეხებზე მოეხვივნენ და თაყვანი სცეს მას .
40028010	მაშინ უთხრა მათ იესომ : „ ნუ გეშინიათ , წადით და აუწყეთ ჩემს ძმებს , რომ წავიდნენ გალილეას და იქ მნახავენ . “
40028011	როცა ისინი მიდიოდნენ , აჰა , მცველთაგან ზოგიერთები მივიდნენ ქალაქში და აუწყეს მღვდელმთავრებს ყოველივე , რაც მოხდა .
40028012	ისინი შეიკრიბნენ უხუცესებთან ერთად , მოითათბირეს და დიდძალი ვერცხლი მისცეს ჯარისკაცებს
40028013	და უთხრეს : „ თქვით , მისი მოწაფეები მოვიდნენ ღამით და მოიპარეს იგი , როცა ჩვენ გვეძინა-თქო .
40028014	და თუ ამას განმგებელი გაიგებს , ჩვენ დავარწმუნებთ მას და აგარიდებთ უსიამოვნებას . “
40028015	მათაც აიღეს ვერცხლი და ისე მოიქცნენ , როგორც დაარიგეს . გავრცელდა ეს ნათქვამი იუდეველებს შორის დღევანდელ დღემდე .
40028016	ხოლო თერთმეტი მოწაფე წავიდა გალილეაში , იმ მთაზე , რომელიც იესომ დაუთქვა მათ .
40028017	ნახეს იგი და თაყვანი სცეს , ზოგს კი ეჭვი ეპარებოდა .
40028018	მივიდა იესო მათთან და უთხრა : „ მოცემული მაქვს მე მთელი ხელმწიფება ზეცასა და მიწაზე .
40028019	ახლა წადით და მოიმოწაფეთ ყველა ხალხი , მონათლეთ ისინი მამისა და ძისა და სულიწმიდის სახელით .
40028020	ასწავლეთ მათ ყოველივეს დაცვა , რაც მე გამცნეთ . აჰა , მე თქვენთანა ვარ დღენიადაგ საუკუნის დასასრულამდე . ამინ . “
41001001	დასაწყისი სახარებისა იესო ქრისტესი , ღვთის ძისა .
41001002	როგორც ესაია წინასწარმეტყველში სწერია : „ აჰა , მე მოვავლენ შენი სახის წინაშე ჩემს ანგელოზს , რომელიც მოამზადებს შენს გზას .
41001003	ხმა მღაღადებლისა უდაბნოში . განუმზადეთ გზა უფალს , მოასწორეთ მისი ბილიკები . “
41001004	იოანე ნათლისმცემელი უდაბნოში მივიდა და ქადაგებდა სინანულის ნათლისცემას ცოდვათა მისატევებლად .
41001005	გამოდიოდა მასთან იუდეველთა მთელი ქვეყანა და ყველა იერუსალიმელი და მდინარე იორდანეში მის მიერ ინათლებოდნენ და თავიანთ ცოდვებს აღიარებდნენ .
41001006	იოანეს ემოსა აქლემის ბეწვი და წელზე ტყავის სარტყელი ერტყა . და ჭამდა კალიებსა და ველურ თაფლს .
41001007	ქადაგებდა და ამბობდა : „ ჩემს შემდეგ ჩემზე უძლიერესი მოდის , ვის წინაშეც არა ვარ ღირსი დავიხარო და სანდლის თასმა გავუხსნა .
41001008	მე წყლით გნათლავდით , ის კი სულიწმიდით მოგნათლავთ . “
41001009	მოხდა იმ დღეებში , რომ მოვიდა იესო გალილეის ნაზარეთიდან და მოინათლა იოანეს მიერ იორდანეში .
41001010	და უცბად , როცა წყლიდან ამოდიოდა , იხილა გახსნილი ცა და სული , მტრედივით გარდამომავალი მასზე .
41001011	და ციდან იყო ხმა : „ შენ ხარ ჩემი საყვარელი ძე , რომელიც მოვიწონე მე . “
41001012	და უცბად წაიყვანა იგი სულმა უდაბნოში .
41001013	უდაბნოში ორმოცი დღე იყო იგი და სატანისგან იცდებოდა . მხეცებთან იყო და ანგელოზები ემსახურებოდნენ .
41001014	მას შემდეგ , რაც იოანე გადაცემულ იქნა , იესო მივიდა გალილეაში და ღვთის სახარებას ქადაგებდა
41001015	და ამბობდა : „ აღსრულდა უამი და მოახლოვდა ღვთის სასუფეველი . მოინანიეთ და იწამეთ სახარება . “
41001016	როცა გალილეის ზღვის პირას დადიოდა , დაინახა სიმონი და სიმონის ძმა ანდრია , რომლებიც ზღვაში ბადეს ისროდნენ , რადგან მებადურები იყვნენ .
41001017	იესომ უთხრა მათ : „ მომყევით მე და ადამიანთა მებადურებად გაგხდით . “
41001018	მათ მყისვე მიატოვეს ბადეები და გაჰყვნენ მას .
41001019	ცოტა გაიარა და დაინახა იაკობ ზებედეს ძე და მისი ძმა იოანე . ისინი ნავში ბადეებს ამზადებდნენ .
41001020	მყისვე მოიხმო ისინი , და მათ მიატოვეს თავიანთი მამა ზებედე ნავში მყოფ მუშებთან ერთად და გაჰყვნენ მას .
41001021	კაპერნაუმს მივიდნენ და მყისვე , შაბათ დღეს , შევიდნენ სინაგოგაში , და იგი ასწავლიდა მათ .
41001022	გაოცებულნი იყვნენ მისი მოძღვრებით , რადგან ასწავლიდა მათ , როგორც ხელმწიფების მქონე და არა როგორც მწიგნობარნი .
41001023	უცბად მათ სინაგოგაში მყოფმა , არაწმიდა სულით შეპყრობილმა , კაცმა იყვირა :
41001024	„ რა გინდა ჩვენგან , იესო ნაზარეველო ? ჩვენს დასაღუპავად მოხვედი ? გიცნობ , ვინც ხარ , ღვთის წმიდავ . “
41001025	იესომ შერისხა იგი და უთხრა : „ გაჩუმდი და გადი მაგისგან . “
41001026	არაწმიდა სულმა შეანჯღრია იგი , დიდი ხმით დაიკივლა და გამოვიდა მისგან .
41001027	ისე განცვიფრდნენ ყველანი , რომ , ერთმანეთს ეკითხებოდნენ : ეს რა არისო ? ეს რა ახალი მოძღვრებაა , რომ ხელმწიფებით არაწმიდა სულთაც კი უბრძანებს და ისინიც ემორჩილებიანო მას ?
41001028	მისი ამბავი მყისვე მოედო გალილეის მთელ მხარეს .
41001029	სინაგოგიდან გამოსვლისთანავე სიმონისა და ანდრიას სახლში მივიდნენ იოანესთან და იაკობთან ერთად .
41001030	სიმონის სიდედრი იწვა ციებ-ცხელებით შეპყრობილი . მას მყისვე უთხრეს მასზე .
41001031	მივიდა , ხელი მოჰკიდა და წამოაყენა იგი . სიცხემ გაუარა და მოემსახურა მათ .
41001032	საღამო უამს , მზის ჩასვლისას , მიუყვანეს მას ყველა , ვინც კი სნეული და ეშმაკეული იყო .
41001033	მთელი ქალაქი შეკრებილი იყო კართან .
41001034	ბევრი სნეული განკურნა სხვა და სხვა სენისაგან , ბევრი ეშმაკი განდევნა და ნებას არ რთავდა ეშმაკებს , ელაპარაკათ , რადგან ისინი იცნობდნენ მას .
41001035	განთიადამდე , ჯერ კიდევ ღამიანად ადგა , გავიდა და წავიდა უდაბნო ადგილას , და იქ ლოცულობდა .
41001036	სიმონი და მასთან მყოფნი საჩქაროდ გაედევნენ მას .
41001037	იპოვეს იგი და უთხრეს : „ ყველა შენ გეძებს . “
41001038	უთხრა მათ : „ წავიდეთ სხვა ახლო-მახლო ქალაქებში , რათა იქაც ვიქადაგო , რადგან ამისათვის ვარ მოსული . “
41001039	და დადიოდა მთელ გალილეაში , ქადაგებდა მათ სინაგოგებში და ეშმაკებს დევნიდა .
41001040	მოვიდა მასთან ერთი კეთროვანი , მუხლი მოუყარა , შეევედრა და უთხრა : „ თუ გსურს , შეგიძლია ჩემი განწმედა . “
41001041	შეეცოდა იგი , გაიწოდა ხელი , შეახო მას და უთხრა : „ მსურს , განიწმიდე ! “
41001042	და მყისვე მოშორდა კეთრი და განიწმიდა .
41001043	მკაცრად გააფრთხილა და მყისვე გაუშვა .
41001044	უთხრა მას : „ უყურე , არავის უთხრა , არამედ წადი და ეჩვენე მღვდელს და შესწირე შენი განწმედისათვის , რაც ბრძანა მოსემ , მათდა დასამოწმებლად . “
41001045	ის კი გავიდა და დაიწყო ბევრი ლაპარაკი და ისე გაახმაურა ეს ამბავი რომ , იესო ცხადად ვეღარ შედიოდა ქალაქში , არამედ გარეთ , უდაბნო ადგილებში იმყოფებოდა და ყოველი მხრიდან მიედინებოდნენ მასთან .
41002001	რამდენიმე დღის შემ დეგ კვლავ მივიდა კაპერნაუმში და ხმა დაირხა , რომ სახლშიაო .
41002002	იმდენმა ხალხმა მოიყარა თავი , რომ კარში ტევა არ იყო . და ეუბნებოდა მათ სიტყვას .
41002003	მივიდნენ და მიუყვანეს დავრდომილი , რომელიც ოთხს მოჰყავდა .
41002004	და რადგან მასთან მიყვანა შეუძლებელი იყო ხალხის გამო , იმ სახლს გადახადეს სახურავი , სადაც იგი იმყოფებოდა , ჩათხარეს ხვრელი და ჩაუშვეს საწოლი , რომელზედაც დავრდომილი იწვა .
41002005	იხილა იესომ მათი რწმენა და უთხრა დავრდომილს : „ შვილო , მოგეტევა შენი ცოდვები ! “
41002006	იქ ზოგიერთი მწიგნობარი იჯდა და თავის გულში ფიქრობდა :
41002007	„ რატომ ლაპარაკობს ასე ? ღმერთსა გმობს . ვის ძალუძს ცოდვების მიტევება ერთი ღვთის გარდა ? “
41002008	იესო თავისი სულით მაშინვე მიხვდა , რასაც გულში ფიქრობდნენ ისინი , და უთხრა : „ ასეთი რამ გულში რად გაივლეთ ?
41002009	რა უფრო ადვილია — თქმა დავრდომილისთვის : ‘ შენი ცოდვები მოგეტევა ’ , თუ თქმა : ‘ ადექი , აიღე შენი საწოლი და გაიარე ’ ?
41002010	ხოლო , რათა იცოდეთ , რომ კაცის ძეს აქვს ქვეყანაზე ცოდვების მიტევების ხელმწიფება , უთხრა დავრდომილს ;
41002011	შენ გეუბნები , ადექი , აიღე შენი საწოლი და წადი შენს სახლში ! “
41002012	ადგა , მყისვე აიღო თავისი საწოლი და გამოვიდა ყველას თვალწინ . ყველა განცვიფრდა და ადიდებდა ღმერთს , ამბობდნენ : „ არასოდეს გვინახავს მსგავსი რამ . “
41002013	კვლავ გავიდა ზღვაზე . და მთელი ხალხი მიდიოდა მასთან და იქ ასწავლიდა მათ .
41002014	გაიარა და დაინახა საბაუოსთან მჯდომარე ლევი ალფესი და უთხრა : „ გამომყევი მე . “ ისიც ადგა და გაჰყვა მას .
41002015	როცა მის სახლში დაჯდა , იესოსთან და მის მოწაფეებთან ერთად იჯდა ბევრი მებაუე და ცოდვილი , რადგან მრავალნი იყვნენ იქ , ვინც გაჰყვა მას .
41002016	და რაკი ფარისეველთა მწიგნობრებმა დაინახეს , რომ ის მებაუეებთან და ცოდვილებთან ჭამდა , მის მოწაფეებს უთხრეს : „ რატომ ჭამს მებაუეებთან და ცოდვილებთან ? “
41002017	ეს რომ იესომ გაიგონა , უთხრა მათ : „ მკურნალი ჯანმრთელებს კი არა , სნეულებს სჭირდებათ . მართალთა კი არა , ცოდვილთა მოსახმობად მოვედი . “
41002018	იოანეს მოწაფეები და ფარისეველნი მარხულობდნენ . მივიდნენ მასთან და უთხრეს : „ რატომაა , რომ იოანეს მოწაფეები და ფარისეველთა მოწაფეები მარხულობენ , შენი მოწაფეები კი არ მარხულობენ ? “
41002019	იესომ უთხრა მათ : „ განა შეუძლიათ მარხულობა მექორწილეებს , ვიდრე ნეფე მათთან არის ? ვიდრე ნეფე თანა ჰყავთ , არ შეუძლიათ მარხულობა ,
41002020	მაგრამ მოვა დღეები , როცა ნეფე წაერთმევათ და იმარხულებენ იმ დღეს .
41002021	ძველ ტანსაცმელს არავინ დააკერებს ახალთახალი ქსოვილის საკერებელს , თორემ ახალდაკერებული მოეხევა ძველს და უარესად გამოიხევა .
41002022	არავინ ჩაასხამს ახალ ღვინოს ძველ ტიკებში , თორემ ღვინო ტიკებს დახეთქავს და ღვინოც დაიღუპება და ტიკებიც . არამედ ახალ ღვინოს ახალ ტიკებში ასხამენ . “
41002023	მოუხდა მას შაბათ დღეს ყანებზე გადავლა და მისმა მოწაფეებმა გზადაგზა თავთავების წყვეტა დაიწყეს .
41002024	ფარისევლებმა უთხრეს მას : „ აჰა , რატომ აკეთებენ , რაც შაბათ დღეს არაა ნებადართული ? “
41002025	უთხრა მათ : „ არასოდეს არ წაგიკითხავთ , რა ქნა დავითმა , როცა გაუჭირდა და მოშივდათ მას და მასთან მყოფთ ?
41002026	როგორ შევიდა ღვთის სახლში აბიათარ მღვდელმთავრის დროს , ჭამა საწინაშეო პურები , რისი ჭამის ნებაც არავის ჰქონდა , გარდა მღვდლებისა , და თავისთან მყოფებსაც დაურიგა ? “
41002027	უთხრა მათ : „ შაბათი ადამიანისთვის არის შექმნილი და არა ადამიანი შაბათისთვის .
41002028	ამრიგად , კაცის ძე შაბათის უფალიც არის . “
41003001	და კვლავ შევიდა სინაგოგაში . და იყო იქ კაცი , რომელსაც ხელი ჰქონდა გამხმარი .
41003002	უთვალთვალებდნენ , შაბათ დღისითაც ხომ არ განკურნავდა , რომ ბრალი დაედოთ მისთვის .
41003003	უთხრა ხელგამხმარ კაცს : „ შუაში დადექი . “
41003004	მათ კი უთხრა : „ შაბათ დღეს კეთილის კეთებაა ნებადართული , თუ ბოროტისა ? სულის ხსნა , თუ დაღუპვა ? “ და დუმდნენ ისინი .
41003005	იესომ რისხვით გადახედა მათ , მათი გულდახშულობით დამწუხრებულმა , და იმ კაცს უთხრა : „ გაიწოდე ხელი ! “ მანაც გაიწოდა და მოურჩა ხელი .
41003006	ფარისევლები გამოსვლისთანავე შეითქვნენ ჰეროდიანებთან ერთად მის წინააღმდეგ , როგორ დაეღუპათ იგი .
41003007	იესო კი თავის მოწაფეებიანად ზღვისკენ გაემართა . მას უამრავი ხალხი მიჰყვებოდა გალილეიდან და იუდეიდან ,
41003008	იერუსალიმიდან , იდუმეადან , იორდანეს გაღმიდან . მრავალი ხალხი მივიდა მასთან ტვიროსისა და ციდონის სანახებიდან , როცა შეიტყვეს , რაც მოიმოქმედა .
41003009	და უთხრა თავის მოწაფეებს , ნავი გაემზადებინათ მისთვის , რათა ხალხს არ შეევიწროვებინა იგი ,
41003010	რადგან ბევრი განკურნა . ზედ აწყდებოდა ყველა , ვისაც რამ სნეულება სჭირდა , და ცდილობდა , შეხებოდა მას .
41003011	არაწმიდა სულებიც , როგორც კი დაინახავდნენ , ეცემოდნენ მის წინაშე და ყვირილით ამბობდნენ : „ შენა ხარ ძე ღვთისა ! “
41003012	იესო მკაცრად უბრძანებდა მათ , რათა არ გაემუღავნებინათ იგი .
41003013	და ავიდა მთაზე და მოუხმო , ვინც მას სურდა , და წავიდნენ მასთან .
41003014	თორმეტი ამოირჩია , რომ მასთან ერთად ყოფილიყვნენ , რათა გაეგზავნა საქადაგებლად ,
41003015	და რათა ჰქონოდათ მათ განკურნებისა და ეშმაკთა გამოდევნის ხელმწიფება .
41003016	და ამოარჩია თორმეტი : მეტსახელად მისცა სიმონს პეტრე ;
41003017	იაკობ ზებედესას და იოანეს , იაკობის ძმას , უწოდა ბანერგეს , რაც ნიშნავს „ ქუხილის ძენი “ ;
41003018	ანდრია და ფილიპე , ბართლომე და მათე , თომა და იაკობ ალფესი , თადეოზი და სიმონ კანანელი .
41003019	და იუდა ისკარიოტელი , რომელმაც გასცა იგი .
41003020	მივიდა სახლში და კვლავ იმდენმა ხალხმა მოიყარა თავი , რომ პურიც ვეღარა ჭამეს .
41003021	მისიანებს მოესმათ და მის შესაპყრობად წამოვიდნენ , რადგან ამბობდნენ : შეშლილიაო .
41003022	იერუსალიმიდან ჩამოსულმა მწიგნობრებმა თქვეს : ბელზებელი ჰყავს და ეშმაკებს ეშმაკთა მთავრით სდევნისო .
41003023	მოუხმო მათ და იგავებით ეუბნებოდა : „ როგორ შეუძლია სატანას სატანის განდევნა ?
41003024	თუ სამეფო თავისივე თავის წინააღმდეგ გაიყოფა , ის სამეფო ვეღარ გაძლებს .
41003025	თუ სახლი თავისივე თავის წინააღმდეგ გაიყოფა , ის სახლი ვეღარ გაძლებს ;
41003026	და თუ სატანა თავის თავს წინ აღუდგა და გაიყო , ვეღარ გაძლებს . დაუდგა აღსასრული .
41003027	ვერავინ შეძლებს შევიდეს ძლიერის სახლში და გაიტაცოს მისი ნივთები , თუ ჯერ ძლიერს არ გათოკავს . მაშინღა გაძარცვავს მის სახლს .
41003028	ჭეშმარიტად გეუბნებით თქვენ : ყველა ცოდვა მიეტევება კაცთა შვილებს , და გმობა , რამდენსაც უნდა გმობდნენ ;
41003029	ხოლო ვინც სულიწმიდას დაგმობს , მას აღარასოდეს მიეტევება , არამედ საუკუნო ცოდვის თანამდებია .
41003030	რადგან ამბობდნენ : არაწმიდა სული ჰყავსო .
41003031	მივიდნენ მისი ძმები და დედა , გარეთ დადგნენ და გაგზავნეს მის დასაძახებლად .
41003032	მის გარშემო ხალხი ისხდა , როცა უთხრეს , გარეთ შენი დედა და შენი დანი და შენი ძმანი არიან და შენ გეძებენო .
41003033	პასუხად უთხრა : „ ვინ არიან ჩემი დედა და ჩემი ძმები ? “
41003034	მის გარშემო მსხდომთ გადახედა და თქვა : „ აჰა , ჩემი დედა და ჩემი ძმები .
41003035	რადგან ის , ვინც ღვთის ნებას შეასრულებს , ისაა ჩემი ძმაც , დაც და დედაც . “
41004001	კვლავ დაიწყო სწავლება ზღვის პირას . მასთან ბევრმა ხალხმა მოიყარა თავი , იმდენმა , რომ იგი ნავში ჩაჯდა და გავიდა ზღვაზე . მთელი ხალხი კი ზღვის პირას იყო , ხმელეთზე .
41004002	ბევრ რასმე ასწავლიდა იგი იგავებით და თავის მოძღვრებაში ამბობდა :
41004003	„ ისმინეთ ! აჰა , გამოვიდა მთესველი სათესად .
41004004	თესვისას ზოგი გზისპირას დავარდა . მოვიდნენ ფრინველები და აკენკეს .
41004005	ზოგი კლდოვანზე დავარდა , სადაც ბევრი მიწა არ იყო , და მალე აღმოცენდა , ვინაიდან მიწას სიღრმე არ ჰქონდა .
41004006	ხოლო მზე რომ ამოვიდა , დაჭკნა და , რაკი ფესვი არ ჰქონდა , გახმა .
41004007	ზოგი ეკლებში დავარდა , გაიზარდა ეკლები და გააჩანაგეს იგი და მან ნაყოფი ვეღარ გამოიღო .
41004008	ზოგი კარგ ნიადაგზე დავარდა და გამოიღო ნაყოფი . აღმოცენდა , გაიზარდა და იმატა ერთი — ოცდაათად , ერთი — სამოცად და ერთი — ასად . “
41004009	თქვა : „ ვისაც ყური აქვს სასმენად , ისმინოს ! “
41004010	როცა იგი მარტო დარჩა , მათ , ვინც გარს ეხვია თორმეტთან ერთად , ჰკითხეს იგავზე .
41004011	მან უთხრა : „ თქვენ მოცემული გაქვთ ცოდნა ღვთის სასუფევლის საიდუმლოსი , ხოლო გარეშეთათვის ყველაფერი იგავებით ითქმის .
41004012	რადგან ხედვით ხედავენ და ვერ შეიცნობენ , სმენით ისმენენ და ვერ იგებენ , რათა არ მოიქცნენ და არ მიეტევოთ . “
41004013	უთხრა მათ : „ ეს იგავი არ გესმით და როგორ მიხვდებით ყველა სხვა იგავს ?
41004014	მთესველი სიტყვას თესავს .
41004015	ისინი კი იმ გზის პირას არიან , სადაც ითესება სიტყვა . როგორც კი მოისმენენ , მაშინვე მოდის სატანა და იტაცებს მათში დათესილ სიტყვას .
41004016	ასევე , კლდოვანზე დათესილნი ისინი არიან , რომლებიც როგორც კი სიტყვას მოისმენენ , მყის სიხარულით მიიღებენ მას .
41004017	მაგრამ ფესვი არ გააჩნიათ თავის თავში და ხანმოკლენი არიან და , როგორც კი დგება გასაჭირი ანდა დევნა სიტყვის გამო , მყისვე ცდუნდებიან .
41004018	სხვანი , ეკალთა შორის დათესილნი ისინი არიან , რომლებიც სიტყვას მოისმენენ ,
41004019	მაგრამ ამ სოფლის საზრუნავი , სიმდიდრის საცდური და სხვა გულისთქმანი , მათში შესვლისას , აშთობენ სიტყვას და იგი უნაყოფო ხდება .
41004020	კეთილ ნიადაგზე დათესილნი ისინი არიან , რომლებიც სიტყვას მოისმენენ და მიიღებენ , და გამოაქვთ ნაყოფი : ერთი — ოცდაათად , სამოცად და ასად . “
41004021	უთხრა მათ : „ განა იმისთვის მოაქვთ სანთელი , რომ ჭურჭლის ან საწოლის ქვეშ შედგან ? განა იმისათვის არა , რომ სასანთლეზე დადგან ?
41004022	არ არსებობს დაფარული , რომ არ გაცხადდეს , და არც რამ დამალული , რომ არ გამუღავნდეს .
41004023	თუ ვინმეს ყური აქვს სასმენად , ისმინოს ! “
41004024	უთხრა მათ : „ დაუკვირდით , რასაც ისმენთ : რომელი საწყაოთიც მიუწყავთ , იმავეთი მოგეწყვებათ და მოგემატებათ .
41004025	რადგან , ვისაც აქვს , მას მიეცემა , და ვისაც არა აქვს , ისიც წაერთმევა , რაცა აქვს . “
41004026	თქვა : „ ასეთია ღვთის სასუფეველი : კაცმა რომ თესლი ჩააგდოს მიწაში ,
41004027	ეძინოს და დგებოდეს ღამით თუ დღისით . თესლი აღმოცენდება და იზრდება , მან კი არ იცის , როგორ .
41004028	რადგან მიწა თვითონ გამოიღებს ნაყოფს : პირველად ჯეჯილს , მერე თავთავს , შემდეგ კი სავსე მარცვალს თავთავში .
41004029	რაუამს მომწიფდება ნაყოფი , მყისვე გამოგზავნის ნამგალს , რადგან მოაწია მკამ . “
41004030	თქვა : „ რას შევუდაროთ ღვთის სასუფეველი ? ან რომელი იგავით გამოვთქვათ ?
41004031	იგი მდოგვის მარცვალსა ჰგავს , რომელიც მიწაზე დათესვისას ყველაზე მცირეა მიწაზე არსებულ თესლთა შორის ,
41004032	დათესვის მერე კი ამოდის და ყველაზე დიდ მწვანილად გადაიქცევა . დიდ ტოტებს გამოისხამს , ისე რომ მის ჩრდილში ცის ფრინველნი იბუდებენ . “
41004033	მრავალი ასეთი იგავით ეუბნებოდა იგი სიტყვას , რამდენის გაგებაც შეეძლოთ .
41004034	იგავის გარეშე არ ესაუბრებოდა მათ , თავის მოწაფეებს კი ცალკე განუმარტავდა ყველაფერს .
41004035	იმავე დღეს , რომ მოსაღამოვდა , უთხრა მათ : „ გადავცუროთ გაღმა . “
41004036	გაუშვეს ხალხი და წაიყვანეს იგი ნავით , რომელშიც იჯდა . მასთან სხვა ნავებიც იყო .
41004037	ამოვარდა დიდი ქარიშხალი , ტალღები ნავს ეხეთქებოდა , ისე რომ ნავი უკვე ივსებოდა .
41004038	ის კი კიჩოზე იყო და სასთუმალზე ეძინა . გააღვიძეს და უთხრეს : „ მოძღვარო , არ გენაღვლება , რომ ვიღუპებით ? “
41004039	წამოდგა და შერისხა ქარი და უთხრა ზღვას : „ დადუმდი , ჩადექ ! “ ქარი დაცხრა და დიდი მყუდროება ჩამოდგა .
41004040	და უთხრა მათ : „ რატომ ხართ ასე მხდალნი ? რატომ არა გაქვთ რწმენა ? “
41004041	და მათ დიდი შიშით შეეშინდათ და ერთმანეთს გადაულაპარაკეს : „ ვინ არის ეს , ქარიცა და ზღვაც რომ მას ემორჩილება ? “
41005001	გავიდნენ ზღვის გადაღ მა , გერასენელთა მხარეში .
41005002	ნავიდან გადმოსულს მიეჭრა კაცი სამარხებიდან , არაწმიდა სულით შეპყრობილი .
41005003	მას სამყოფელი სამარხებში ჰქონდა და ჯაჭვებითაც კი არავის შეეძლო მისი შეკვრა .
41005004	ვინაიდან უკვე მრავალჯერ იყო შეკრული ბორკილებითა და ჯაჭვებით , მაგრამ წყვეტდა ჯაჭვებს , ამსხვრევდა ბორკილებს და არავის შეეძლო მისი დამორჩილება .
41005005	მუდამ , დღე და ღამ , სამარხებსა და მთებში ღრიალებდა და ეხეთქებოდა ლოდებს .
41005006	როგორც კი დაინახა შორიდან იესო , მიირბინა მასთან და თაყვანი სცა .
41005007	ხმამაღლა იყვირა და უთხრა : „ რა გინდა ჩემგან , უზენაესი ღვთის ძევ ? ღმერთს გაფიცებ , ნუ მტანჯავ ! “
41005008	რადგან უთხრა მას : „ გადი ამ კაცისაგან , არაწმიდა სულო ! “
41005009	ჰკითხა მას : „ რა არის შენი სახელი ? “ უთხრა : „ ლეგიონია ჩემი სახელი , ვინაიდან ბევრნი ვართ . “
41005010	ძალიან ევედრებოდა , რომ ამ არე-მარედან არ გაეძევებინა ისინი .
41005011	იქ კი , მთასთან , ღორების დიდი კოლტი ძოვდა .
41005012	შეევედრნენ მას და უთხრეს : „ მიგვრეკე ღორებთან , რომ შევიდეთ მათში . “
41005013	დართო მათ ნება და გამოსული არაწმიდა სულები შევიდნენ ღორებში . და მიაწყდა კოლტი კბოდედან ზღვას , ორიათასამდე იყვნენ , და ჩაიხრჩო ზღვაში .
41005014	ხოლო მათი მაძოვებელნი გაიქცნენ და შეატყობინეს ქალაქსა და სოფლებს და გამოვიდნენ , რომ ენახათ , რა მოხდა .
41005015	მოვიდნენ იესოსთან და ხედავენ , რომ ეშმაკეული , რომელსაც ლეგიონი ჰყავდა , ზის შემოსილი და გონთმოსული , და შეშინდნენ .
41005016	მხილველებმა უამბეს მათ , რაც დაემართა ეშმაკეულს და ღორებს .
41005017	და დაუწყეს ხვეწნა , გასცლოდა მათს საზღვრებს .
41005018	როცა ადიოდა იგი ნავში , ყოფილი ეშმაკეული შეევედრა , რომ თავისთან დაეტოვებინა .
41005019	ნება არ დართო მას , არამედ უთხრა : „ წადი შენს სახლში , შენიანებთან , და უთხარი მათ , რა გიყო ღმერთმა და როგორ შეგიწყალა . “
41005020	და წავიდა და გამოაცხადა დეკაპოლისში , რაც გაუკეთა მას იესომ , და უკვირდა ყველას .
41005021	და როცა იესომ კვლავ გამოღმა გამოსცურა ნავით , დიდძალი ხალხი მოგროვდა მასთან . და იყო ზღვის პირას .
41005022	და აჰა , მოვიდა სინაგოგის ერთი მთავართაგანი , სახელად იაიროსი . და როცა დაინახა იგი , მის ფერხთით დაეცა .
41005023	ბევრს ევედრებოდა მას და ეუბნებოდა : „ ჩემი გოგონა სიკვდილის პირასაა . მოდი და დაასხი ხელები , რომ გამოჯანმრთელდეს და იცოცხლოს . “
41005024	და წაჰყვა მას . დიდძალი ხალხი აედევნა და ზედ აწყდებოდა .
41005025	ერთმა ქალმა , რომელსაც თორმეტი წელიწადი იყო , რაც სისხლის დენა სჭირდა
41005026	და მრავალი ტანჯვა ჰქონდა გადატანილი ბევრი მკურნალისაგან და , რაც კი ებადა , ყველაფერი დაეხარჯა , მაგრამ არაფერს ეშველა , უარეს დღეში ჩავარდნილიყო ,
41005027	მოისმინა იესოზე , ხალხში უკნიდან მოუარა და შეეხო მის სამოსელს .
41005028	რადგან ამბობდა : მის სამოსელსაც რომ შევეხო , განვიკურნებიო .
41005029	და მყისვე დაიშრიტა მისი სისხლის წყარო და სხეულში იგრძნო , რომ განიკურნა სატკივარისაგან .
41005030	მყისვე იგრძნო იესომ , რომ ძალა გავიდა მისგან . მიუბრუნდა ხალხს და უთხრა : „ ვინ შეეხო ჩემს სამოსელს ? “
41005031	და უთხრეს მას მისმა მოწაფეებმა : „ ხედავ , ხალხი ზედ გაწყდება , შენ კი ამბობ : ვინ შემეხოო ? “
41005032	მან მიმოიხედა , რომ დაენახა ამის ჩამდენი .
41005033	ქალი , რომელმაც იცოდა , რაც თვითონ დაემართა , შიშით და თრთოლვით მივიდა , მის წინაშე დაემხო და მთელი სიმართლე უთხრა .
41005034	მან კი უთხრა მას : „ ასულო , შენმა რწმენამ გიხსნა , წადი მშვიდობით და მორჩენილი ხარ შენი სენისაგან . “
41005035	ჯერ სიტყვა არ დაემთავრებინა , რომ მოვიდნენ სინაგოგის უფროსისაგან და უთხრეს : „ შენი ასული მოკვდა , რაღად აწუხებ მოძღვარს ? “
41005036	იესომ კი ამ სიტყვების მოსმენისთანავე უთხრა სინაგოგის უფროსს : „ ნუ გეშინია , ოღონდ გწამდეს . “
41005037	არავისთვის დაურთავს ნება წაჰყოლოდა , გარდა პეტრესი , იაკობისა და იოანესი — იაკობის ძმისა .
41005038	მივიდნენ სინაგოგის უფროსის სახლში და ხედავს , არეულობაა , ტირიან და ბევრს მოთქვამენ .
41005039	და შევიდა და უთხრა : „ რაზე სწუხხართ და სტირით ? არ მომკვდარა ბავშვი , სძინავს მხოლოდ . “
41005040	ისინი კი დასცინოდნენ მას . მან ყველანი გამორეკა , წაიყვანა ბავშვის დედ-მამა და მასთან მყოფნი და შევიდა , სადაც ბავშვი იწვა .
41005041	აიღო ბავშვის ხელი და უთხრა : „ ტალითა კუმი ! “ რაც ნიშნავს : გოგონა , შენ გეუბნები , ადექი !
41005042	და მყისვე წამოდგა გოგონა და გაიარა . თორმეტი წლისა იყო . მათ დიდად გაუკვირდათ .
41005043	მან მკაცრად გააფრთხილა ისინი , რომ არავის გაეგო ეს ამბავი . უთხრა , საჭმელი მიეცათ გოგონასთვის .
41006001	და გავიდა იქიდან და მივიდა თავის სამშობლოში . და გაჰყვნენ თავისი მოწაფეებიც .
41006002	შაბათი რომ დადგა , სინაგოგაში დაიწყო სწავლება . მრავალი მსმენელი გაოცებული ამბობდა : საიდანა აქვს ამ კაცს ეს ყველაფერი ? და რა სიბრძნე აქვს მონიჭებული ? რა სასწაულები ხდება მისი ხელით ?
41006003	ეს ხურო არ არის , მარიამის ძე , იაკობის , იოსეს , იუდას და სიმონის ძმა ? აქვე ჩვენთან არ იმყოფებიან მისი დები ? და ცდუნდებოდნენ მასში .
41006004	უთხრა მათ იესომ : „ წინასწარმეტყველი არსად არ არის უპატიოდ , გარდა თავისი სამშობლოსი , სანათესაოსი და საკუთარი სახლისა . “
41006005	ვერ მოახდინა იქ ვერავითარი სასწაული , გარდა იმისა , რომ ორიოდე სნეულს ხელები დაასხა და განკურნა .
41006006	უკვირდა მათი ურწმუნოება , დადიოდა გარშემო სოფლებში და ასწავლიდა მათ .
41006007	და მოუხმო თორმეტს და დაიწყო მათი ორ-ორის დაგზავნა და აძლევდა მათ ხელმწიფებას უწმიდურ სულებზე .
41006008	და გამოუცხადა მათ , არაფერი წაეღოთ გზაში , გარდა ხელჯოხისა : არც პური , არც გუდა , არც სპილენძი სარტყლით .
41006009	ჩაეცვათ სანდლები და არ მოესხათ ორი მოსასხამი .
41006010	უთხრა მათ : „ რომელ სახლშიც შეხვალთ , იქ დარჩით , სანამ იმ ადგილიდან არ გამოხვალთ .
41006011	თუ ვინმე არ მიგიღებთ და არ მოგისმენთ , იქიდან წამოსვლისას თქვენს ფერხთაგან მტვერი ჩამოიბერტყეთ მათდა დასამოწმებლად . ჭეშმარიტად გეუბნებით თქვენ : სოდომსა და გომორას უფრო გაუადვილდება განკითხვის დღეს , ვიდრე იმ ქალაქს . “
41006012	და გავიდნენ და დაიწყეს სინანულის ქადაგება .
41006013	სდევნიდნენ მრავალ ეშმაკს და სცხებდნენ ზეთს და ბევრ სნეულს კურნავდნენ .
41006014	ესმა მეფე ჰეროდეს , ვინაიდან ცნობილი გახდა მისი სახელი , და თქვა : იოანე ნათლისმცემელი აღმდგარა მკვდრეთით და ამიტომ მოქმედებენო ძალები მასში .
41006015	ერთნი ამბობდნენ , რომ ელიაა . სხვები კი ამბობდნენ , რომ წინასწარმეტყველია , როგორც ერთი წინასწარმეტყველთაგანი .
41006016	ჰეროდემ რომ გაიგო , თქვა : „ ეს იოანეა , მე რომ თავი მოვკვეთე , ის აღმდგარა მკვდრეთით . “
41006017	რადგან მან , ჰეროდემ , შეაპყრობინა იოანე და საპატიმროში დაამწყვდია , თავისი ძმის , ფილიპეს ცოლის , ჰეროდიას გამო , ცოლად რომ ჰყავდა იგი .
41006018	რადგან იოანე ეუბნებოდა ჰეროდეს : „ არ გერგება შენი ძმისცოლი ცოლად . “
41006019	ჰეროდიას კი გული მოსდიოდა მასზე და უნდოდა მისი მოკვლა , მაგრამ არ შეეძლო .
41006020	რადგან ჰეროდეს ეშინოდა იოანესი : იცოდა , რომ მართალი და წმიდა კაცი იყო და იფარავდა მას . როცა მას უსმენდა , დიდ საგონებელში იყო და სიამოვნებით უგდებდა ყურს .
41006021	დადგა მარჯვე დღე , როცა ჰეროდემ თავის დაბადების დღეს ლხინი გაუმართა თავის მთავრებს , ათასისთავებს და გალილეველ აზნაურებს .
41006022	შევიდა ჰეროდიას ასული , ცეკვავდა და აამებდა ჰეროდესა და მის თანამეინახეებს . და უთხრა მეფემ ქალიშვილს : „ რაც გინდა , მთხოვე და მოგცემ . “
41006023	და აღუთქვა მას : „ რაც გინდა მთხოვო , მოგცემ , ჩემს ნახევარ სამეფოსაც კი . “
41006024	გამოვიდა და უთხრა თავის დედას : „ რა ვთხოვო ? “ იოანე ნათლისმცემლის თავიო , უთხრა მან .
41006025	და მყისვე , სასწრაფოდ შევიდა მეფესთან და მოსთხოვა : „ მინდა , რომ ახლავე ლანგრით მომართვა იოანე ნათლისმცემლის თავი . “
41006026	შეწუხდა მეფე , მაგრამ ფიცისა და თანამეინახეთა რიდის გამო , არ ისურვა მისი გაწბილება .
41006027	მყისვე გაგზავნა მეფემ ჯალათი და უბრძანა მისი თავის მოტანა .
41006028	და წავიდა იგი , მოჰკვეთა მას თავი საპყრობილეში , ლანგრით მოიტანა მისი თავი და გადასცა ქალიშვილს , ხოლო ქალიშვილმა დედამისს მისცა .
41006029	გაიგეს მისმა მოწაფეებმა , მივიდნენ , აიღეს მისი გვამი და სამარხში დაასვენეს .
41006030	შეიკრიბნენ იესოსთან მოციქულები და უამბეს მას ყველაფერი , რაც გააკეთეს და რაც ასწავლეს .
41006031	უთხრა მათ : „ წამოდით მარტო თქვენ უდაბურ ადგილას და მცირედ მოისვენეთ . “ ვინაიდან მრავალი იყო მიმსვლელ-მომსვლელი და საჭმელადაც ვერ იცლიდნენ .
41006032	და წავიდნენ უდაბურ ადგილას მარტონი ნავით .
41006033	დაინახეს ისინი , რომ მიდიოდნენ , და ბევრმა იცნო . ფეხით გაედევნენ ყოველი ქალაქიდან და მათზე ადრე მივიდნენ .
41006034	გამოსულმა უამრავი ხალხი რომ დაინახა , შეებრალა ისინი , ვინაიდან უმწყემსო ცხვრებივით იყვნენ , და დაუწყო მათ მრავალი რამის სწავლება .
41006035	უკვე გვიანი ხანი იყო , რომ მივიდნენ მასთან მისი მოწაფეები და უთხრეს : „ უდაბურია ეს ადგილი და უკვე გვიანი დროა .
41006036	გაუშვი ისინი , რომ წავიდნენ ახლომახლო დაბა-სოფლებში და იყიდონ თავისთვის საზრდო . “
41006037	მაგრამ მან მიუგო და უთხრა მათ : „ თქვენ მიეცით მათ საჭმელი . “ მათ უთხრეს : „ წავიდეთ , ორასი დინარის პური ვიყიდოთ და ამათ მივცეთ საჭმელად ? “
41006038	უთხრა მათ : „ რამდენი პური გაქვთ ? წადით , ნახეთ ! “ გაიგეს და უთხრეს : „ ხუთი და ორიც თევზი . “
41006039	მაშინ უბრძანა მათ , ყველანი ჯგუფ-ჯგუფად დამსხდარიყვნენ მწვანეზე .
41006040	დასხდნენ მწყობრად ას-ასად და ორმოცდაათ-ორმოცდაათად .
41006041	აიღო ხუთი პური და ორი თევზი , ცას ახედა , აკურთხა , დატეხა პურები და მისცა თავის მოწაფეებს , რომ მათთვის ჩამოერიგებინათ . და ორი თევზიც დაუნაწილა ყველას .
41006042	ყველამ ჭამა და გაძღა .
41006043	დარჩენილი ნატეხებიდან და თევზიდან თორმეტი სავსე გოდორი აკრიფეს .
41006044	პურისმჭამელი სულ ხუთი ათასამდე მამაკაცი იყო .
41006045	მყისვე აიძულა თავისი მოწაფეები , ასულიყვნენ ნავში და წინდაწინ გასულიყვნენ გაღმა , ბეთსაიდისკენ , ვიდრე ხალხს გაუშვებდა .
41006046	ისინი რომ გაისტუმრა , მთაზე ავიდა სალოცავად .
41006047	და როცა შესაღამოვდა , ნავი შუა ზღვაში იყო , ის კი მარტო დარჩა ხმელეთზე .
41006048	და დაინახა , რომ მათ უჭირდათ ნიჩბების მოსმა , რადგან პირქარი იყო . ღამის მეოთხე გუშაგობაზე წავიდა იგი მათკენ ზღვაზე სიარულით . და უნდოდა მათთვის გვერდი აევლო .
41006049	ხოლო მათ , ზღვაზე მოსიარულე რომ დაინახეს , იფიქრეს , მოჩვენება არისო , და შეჰყვირეს .
41006050	ყველამ დაინახა იგი და შეძრწუნდნენ . ის კი მყისვე გამოელაპარაკა მათ და უთხრა . „ გამხნევდით , მე ვარ , ნუ გეშინიათ ! “
41006051	და ავიდა ნავში მათთან და ჩადგა ქარი . და უფრო უკვირდათ ,
41006052	ჯერ პურების ამბავსაც ვერ მიმხვდარიყვნენ , რადგან გონება დახშოდათ .
41006053	გავიდნენ გაღმა და მიადგნენ გენესარეთის მიწას , და ჩაუშვეს ღუზა .
41006054	როგორც კი ნავიდან გადმოვიდნენ , უმალვე იცნეს იგი იქაურებმა .
41006055	შემოირბინეს მთელი ის ქვეყანა და დაიწყეს საწოლებით სნეულთა გამოყვანა ყველგან , სადაც კი გაიგებდნენ , აქ არისო .
41006056	სადაც არ უნდა შესულიყო , დაბებში , ქალაქებში თუ სოფლებში , დასხამდნენ თავიანთ სნეულებს მოედნებზე და ევედრებოდნენ , რომ სამოსლის კალთაზე შეხების ნება მაინც მიეცა მათთვის . ვინც კი ეხებოდა , იკურნებოდა კიდეც .
41007001	და შეიკრიბნენ მასთან ფარისევლები და იერუსალიმიდან მოსული ზოგიერთი მწიგნობარი .
41007002	და დაინახეს , რომ ზოგიერთი მისი მოწაფეთაგანი ბინძური , ესე იგი , დაუბანელი ხელებით ჭამდა პურს .
41007003	რადგან ფარისეველნი და ყველა იუდეველი , იცავენ ძველების ჩვეულებას და ისე არ ჭამენ , თუ საგულდაგულოდ არ დაიბანეს ხელი ,
41007004	ბაზრიდან დაბრუნებულები განბანის გარეშე არ ჭამენ . და სხვაც ბევრი რამ არის , რაც მიიღეს შესასრულებლად : სასმისების , თასების , სპილენძის ქვაბების გავლება წყალში .
41007005	და ჰკითხეს ფარისევლებმა და მწიგნობრებმა : „ რატომ არ იქცევიან შენი მოწაფეები ძველების გადმოცემისამებრ და ხელდაუბანელი ჭამენ პურს ? “
41007006	მან უთხრა მათ : „ კარგად წინასწარმეტყველებდა ესაია წინასწარმეტყველი თქვენისთანა თვალთმაქცებზე . როგორც სწერია : ‘ ეს ხალხი პატივს მცემს ბაგეებით , მათი გული კი შორსაა ჩემგან .
41007007	ამაოდ მეთაყვანებიან , ასწავლიან რა ადამიანთა მცნებებს და მოძღვრებებს . ’
41007008	ღვთის მცნებათა მიმტოვებელნი იცავთ კაცთა გადმოცემას , სასმისების და თასების რეცხვას და მრავალ სხვას ამგვარს აკეთებთ . “
41007009	უთხრა მათ : „ კარგია , რომ ღვთის მცნებას აუქმებთ , რათა თქვენი გადმოცემა დაიცვათ ?
41007010	მოსემ თქვა : ‘ პატივი ეცი მამასა შენსა და დედასა შენსა . მამის , გინდ დედის აუგის მთქმელი სიკვდილით მოკვდეს . ’
41007011	თქვენ კი ამბობთ : თუ კაცი ეტყვის მამას ან დედას : კორბან , ესე იგი , ძღვენიო ( ღმერთს ) , რითაც ჩემგან უნდა გესარგებლა , —
41007012	მას თქვენ ნებასა რთავთ , აღარაფერი გააკეთოს მამისთვის ან დედისათვის .
41007013	აუქმებთ ღვთის სიტყვას თქვენი გადმოცემით , რომელსაც გადასცემთ , და სხვასაც ბევრს ამის მსგავსს აკეთებთ . “
41007014	მოუწოდა კვლავ ხალხს და უთხრა : „ მომისმინეთ ყველამ და შეიგნეთ :
41007015	არაფერია ადამიანის გარეთ ისეთი , რასაც მასში შესვლით შეეძლოს მისი წაბილწვა . არამედ რაც ადამიანისაგან გამოდის , ის ბილწავს ადამიანს .
41007016	თუ ვინმეს ყურები აქვს სასმენად , ისმინოს ! “
41007017	როცა ხალხს გაერიდა და სახლში შევიდა , მისმა მოწაფეებმა ჰკითხეს მას იგავზე .
41007018	უთხრა მათ : „ ნუთუ თქვენც არ გაგეგებათ და ვერ მიმხვდარხართ , რომ არაფერს , რაც ადამიანში გარედან შედის , არ ძალუძს მისი წაბილწვა ?
41007019	ვინაიდან , მის გულში კი არ შედის , არამედ მუცელში და გამოდის ზარულში . “ მან ასე განწმიდა ყოველგვარი საკვები .
41007020	შემდეგ უთხრა : „ კაცისაგან გამომავალი შებილწავს კაცს .
41007021	ვინაიდან ადამიანის გულიდან გამოდის ბოროტი ზრახვანი , სიძვანი , ქურდობანი , მკვლელობანი ,
41007022	მრუშობანი , ანგარებანი , მზაკვრობანი , ვერაგობანი , გარყვნილებანი , თვალბოროტებანი , გმობანი , ამპარტავნება და უგუნურება .
41007023	ყველა ეს ბოროტება შიგნიდან გამოდის და ბილწავს ადამიანს . “
41007024	ადგა იქიდან და ტვიროსის საზღვრისკენ წავიდა . და სახლში რომ შევიდა , არ უნდოდა ვინმეს ეცნო , მაგრამ ვერ შეძლო დაფარვა .
41007025	მაგრამ მაშინვე გაიგო ერთმა დედაკაცმა , რომლის ასულიც უწმიდური სულით იგვემებოდა , მივიდა და დაემხო მის ფერხთით .
41007026	ეს დედაკაცი კი ბერძენი იყო , წარმოშობით სიროფინიკიელი , ზღვის გაღმელი , და ემუდარებოდა , განედევნა ეშმაკი მისი ასულისაგან .
41007027	და უთხრა მას : „ მოითმინე , ჯერ შვილები გაძღნენ , თორემ არ არის კარგი , შვილებს წაართვა პური და ძაღლებს გადაუგდო . “
41007028	მან მიუგო და უთხრა : „ მართალია , უფალო , მაგრამ ძაღლებიც ხომ მაგიდის ქვეშ ჭამენ შვილების ნამცეცებს . “
41007029	უთხრა : „ მაგ სიტყვისათვის წადი , გასულია ეშმაკი შენი ასულისაგან . “
41007030	და წავიდა თავის სახლში და ნახა , რომ ბავშვი საწოლზე იწვა , ეშმაკი კი გასული იყო .
41007031	კვლავ გამობრუნდა ტვიროსის საზღვრებიდან და მივიდა ციდონის გზით გალილეის ზღვისკენ , დეკაპოლისის საზღვრების გავლით .
41007032	და მიუყვანეს მას ერთი ყრუ და ენაბლუ და შეევედრნენ , ხელი დაედო მისთვის .
41007033	გაიყვანა იგი ცალკე , ხალხისაგან მოშორებით , თითებით ყური დაუცო , დაანერწყვა და შეეხო მის ენას ,
41007034	ცას ახედა , ამოიოხრა და უთხრა მას : „ ეფფათა “ , რაც არის : განიხსენ .
41007035	და მყისვე გაეხსნა მას სასმენელი , ენის ბორკილიც აეხსნა და გამართულად ალაპარაკდა .
41007036	უბრძანა მათ , არავისთვის ეთქვათ , მაგრამ , რაც უფრო მეტად უკრძალავდა , მით უფრო აცხადებდნენ .
41007037	მეტისმეტად უკვირდათ და ამბობდნენ : „ ყოველივეს სასიკეთოდ აკეთებს : ყრუებს ასმენინებს და მუნჯებს ალაპარაკებს . “
41008001	იმ დღეებში დიდძალმა ხალხმა მოიყარა თავი და არაფერი ჰქონდათ , რომ ეჭამათ . მან მოუხმო თავის მოწაფეებს და უთხრა :
41008002	„ მეცოდება ეს ხალხი , რადგან უკვე სამი დღეა , რაც ჩემთან არიან და არაფერი აქვთ , რომ ჭამონ .
41008003	მშივრები რომ გავუშვა შინ , დაუძლურდებიან . ზოგიერთი მათგანი ძალიან შორიდან არის მოსული . “
41008004	და მიუგეს მას მისმა მოწაფეებმა : „ საიდან შეიძლება ამდენი ხალხის უდაბნოში დაპურება ? “
41008005	ჰკითხა მათ : „ რამდენი პური გაქვთ ? “ მათ უთხრეს : „ შვიდი . “
41008006	და უბრძანა ხალხს მიწაზე დამსხდარიყვნენ . აიღო შვიდი პური , მადლი შესწირა , დატეხა და მისცა თავის მოწაფეებს , რომ ჩამოერიგებინათ . მათაც ჩამოურიგეს ხალხს .
41008007	რამდენიმე თევზიც ჰქონდათ . აკურთხა და უბრძანა ისიც ჩამოერიგებინათ .
41008008	ჭამეს და გაძღნენ . დარჩენილი ნატეხებისგან შვიდი კალათი აიღეს .
41008009	ისინი კი ოთხი ათასამდე იყვნენ . და გაუშვა ყველანი .
41008010	და მყისვე ავიდა ნავზე თავის მოწაფეებთან ერთად და მივიდნენ დალმანუთის მხარეში .
41008011	და გამოვიდნენ ფარისეველნი და დაუწყეს დავა და მოსთხოვეს ციდან ნიშანი , რომ გამოეცადათ .
41008012	სულით ამოიოხრა და თქვა : „ რისთვის თხოულობს ეს მოდგმა ნიშანს ? ჭეშმარიტად გეუბნებით თქვენ , რომ ამ მოდგმას ნიშანი არ მიეცემა . “
41008013	და მიატოვა ისინი , კვლავ ავიდა ნავზე და გაღმა გავიდა .
41008014	და დაავიწყდათ პურის წაღება . ნავში კი ერთი პურის მეტი არა ჰქონდათ .
41008015	დაარიგა ისინი და უთხრა : „ გაფრთხილდით , ერიდეთ ფარისეველთა საფუარს და ჰეროდიანთა საფუარს . “
41008016	ისინი კი ერთმანეთში ლაპარაკობდნენ : ალბათ იმიტომ , რომ პური არა გვაქვსო .
41008017	იესო მიხვდა და უთხრა მათ : „ რატომ ლაპარაკობთ , რომ პური არა გაქვთ ? ნუთუ კიდევ ვერ გაგიგიათ და ვერ შეგიგნიათ ? გული გაგიქვავდათ ?
41008018	თვალები გაქვთ და ვერ ხედავთ , ყური გაქვთ და არ გესმით ? და არც გახსოვთ ?
41008019	როცა ხუთი პური დავტეხე ხუთი ათასი კაცისათვის , რამდენი გოდორი აიღეთ ნატეხებით სავსე ? “ უთხრეს : „ თორმეტი . “
41008020	„ როცა ოთხი ათასისათვის შვიდი პური დავტეხე , რამდენი კალათი აიღეთ ნატეხებით სავსე ? “ უთხრეს : „ შვიდი . “
41008021	და უთხრა მათ : „ როგორ ვერ მიხვდით ? “
41008022	მივიდნენ ბეთსაიდაში და მიუყვანეს ბრმა და ევედრებოდნენ , რომ შეხებოდა მას .
41008023	და ჩაჰკიდა ბრმას ხელი , გაიყვანა იგი სოფლიდან , თვალებზე დაანერწყვა , დაადო ხელი და ჰკითხა : „ ხედავ რამეს ? “
41008024	მან აიხედა და თქვა : „ ირგვლივ მოსიარულე ადამიანებს ვხედავ , ხეებივით . “
41008025	შემდეგ კვლავ დაადო ხელი თვალებზე და მას თვალისჩინი აღუდგა , განიკურნა და ყველაფერი ნათლად დაინახა .
41008026	და გაისტუმრა შინ და უთხრა : „ სოფელში ნუ შეხვალ . “
41008027	და წავიდნენ იესო და მისი მოწაფეები ფილიპეს კესარიის სოფლებში . გზადაგზა ელაპარაკებოდა იგი თავის მოწაფეებს და ეკითხებოდა : „ რას ამბობს ხალხი , ვინა ვარ მე ? “
41008028	მათ უთხრეს : ამბობენ , იოანე ნათლისმცემელიო . სხვები — ელიაო , სხვები — ერთ-ერთი წინასწარმეტყველიო .
41008029	და მან ჰკითხა მათ : „ თქვენ რაღას იტყვით , ვინ ვარ მე ? “ პეტრემ უთხრა : „ შენ ქრისტე ხარ . “
41008030	და გააფრთხილა ისინი , რომ არავისთვის ეთქვათ მასზე .
41008031	და დაუწყო სწავლება , რომ კაცის ძეს მართებს მრავალი ტანჯვა აიტანოს , უარყოფილ იქნეს უხუცესების , მღვდელმთავრებისა და მწიგნობრების მიერ , მოიკლას და მესამე დღეს აღდგეს .
41008032	და ცხადად ამბობდა სიტყვას . გვერდზე გაიხმო პეტრემ და დაუწყო კიცხვა .
41008033	ის კი მობრუნდა და გადახედა თავის მოწაფეებს . პეტრეს გაუწყრა და უთხრა : „ მომცილდი , სატანავ ! ღვთისას რომ არ ფიქრობ , არამედ ადამიანისას . “
41008034	და მოუხმო ხალხს თავის მოწაფეებთან ერთად და უთხრა : „ თუ ვინმეს სურს მე მომყვეს , უარყოს თავი , აიღოს თავისი ჯვარი და მომდიოს მე .
41008035	ვისაც სურს სული შეინარჩუნოს , იგი დაღუპავს მას . ხოლო ვინც ჩემი ანდა სახარების გულისთვის დაღუპავს სულს , იგი შეინარჩუნებს მას .
41008036	რას არგებს ადამიანს , თუ მთელ ქვეყნიერებას შეიძენს , თავის სულს კი ავნებს ?
41008037	ან რისი მიცემა შეუძლია ადამიანს თავისი სულის სანაცვლოდ ?
41008038	რადგან , ვისაც შერცხვება ჩემი და ჩემი სიტყვებისა ამ მრუშ და ცოდვილ მოდგმაში , კაცის ძესაც შერცხვება მისი , როცა მოვა თავისი მამის დიდებაში , წმიდა ანგელოზებთან ერთად . “
41009001	უთხრა მათ : „ ჭეშმარი ტად გეუბნებით თქვენ : არიან ზოგიერთნი აქ მდგომთაგან , რომელნიც არ იგემებენ სიკვდილს , სანამ არ იხილავენ ღვთის სასუფეველს , ძლიერებით მოსულს . “
41009002	ექვსი დღის შემდეგ წაიყვანა იესომ პეტრე , იაკობი და იოანე , აიყვანა მაღალ მთაზე განმარტოებით და ფერი იცვალა მათ წინაშე .
41009003	და გაბრწყინდა მისი სამოსელი და ძალზე სპეტაკი გახდა , ისეთი , რომ გამთეთრებელს ამ ქვეყანაზე არ ძალუძს ისე გათეთრება .
41009004	და ეჩვენა მათ ელია მოსესთან ერთად და ესაუბრებოდნენ იესოს .
41009005	მიუგო პეტრემ და უთხრა იესოს : „ რაბი , კარგია ჩვენთვის აქ ყოფნა . გავაკეთებთ სამ კარავს . ერთი შენ , ერთი მოსეს და ერთიც ელიას . “
41009006	ვინაიდან არ იცოდა რა ეთქვა , რადგან ყველა შეშინებული იყო .
41009007	და გაჩნდა ღრუბელი , რომელმაც მოუჩრდილა მათ და იყო ხმა ღრუბლიდან : „ ეს არის ჩემი საყვარელი ძე , ისმინეთ მისი ! “
41009008	უეცრად მიმოიხედეს , მაგრამ ირგვლივ ვერავინ დაინახეს , გარდა იესოსი .
41009009	როცა მთიდან ჩამოდიოდნენ , უბრძანა , არავისთვის ეთქვათ , რაც იხილეს , კაცის ძის მკვდრეთით აღდგომამდე .
41009010	ეს სიტყვა გულში ჩაიდეს და ერთმანეთს ეკითხებოდნენ , რას ნიშნავსო მკვდრეთით აღდგომა .
41009011	და ჰკითხეს მას : რატომ ამბობენ მწიგნობრები , რომ პირველად ელია უნდა მოვიდესო ?
41009012	უთხრა მათ : „ მართალია , პირველად ელია უნდა მოვიდეს და ყოველივე მოაწესრიგოს . კაცის ძეზე კი როგორღაა დაწერილი , რომ მას მართებს ბევრი იტანჯოს და დამცირდეს ?
41009013	მაგრამ თქვენ გეუბნებით , რომ ელია მოვიდა და მას ისე მოექცნენ , როგორც უნდოდათ , როგორც დაწერილია მასზე . “
41009014	როცა მოწაფეებთან მივიდა , დაინახა მათ ირგვლივ დიდძალი ხალხი და მათთან მოდავე მწიგნობრები .
41009015	და მყისვე დაინახა მთელმა ხალხმა და გაუკვირდათ . და მირბოდნენ მასთან და ესალმებოდნენ .
41009016	ჰკითხა მათ : „ რას ედავებით ამათ ? “
41009017	ხალხიდან ერთ-ერთმა მიუგო : „ მოძღვარო , შენთან მოვიყვანე ჩემი ვაუი , რომელსაც უტყვობის სული სჭირს .
41009018	სადაც კი შეიპყრობს , ძირს ანარცხებს , და გადმოსდის დუუი , კბილებს აღრჭენს და შეშდება . ვთხოვე შენს მოწაფეებს , რომ განედევნათ , მაგრამ ვერ შეძლეს . “
41009019	და მან მიუგო მათ და უთხრა : „ ჰოი , ურწმუნო მოდგმავ ! როდემდე ვიქნები თქვენთან ? როდემდე უნდა გითმინოთ თქვენ ? მომიყვანეთ იგი . “
41009020	და მოუყვანეს მას . როგორც კი სულმა დაინახა იგი , დაანარცხა . დაეცა მიწაზე , და გორავდა დუუმორეული .
41009021	და ჰკითხა მის მამას : „ რამდენი ხანია , რაც ეს დაემართა ? “ უთხრა : „ პატარაობიდან .
41009022	ბევრჯერ ჩაუგდია ცეცხლსა და წყალში , რომ დაეღუპა . თუკი რამე შეგიძლია , გვიშველე ჩვენ , შეგვიბრალე “ .
41009023	იესომ უთხრა მას : „ თუ კი რამე შეგიძლიაო ? მორწმუნისათვის ყველაფერი შესაძლებელია . “
41009024	ბავშვის მამამ მყისვე შესძახა ცრემლით და თქვა : „ მწამს ! უშველე ჩემს ურწმუნოებას . “
41009025	როცა დაინახა იესომ , რომ ხალხი მორბის , შერისხა უწმიდური სული და უთხრა : „ უტყვო და ყრუ სულო ! გიბრძანებ , გადი მაგისგან და აღარ შეხვიდე მასში ! “
41009026	შესძახა და მაგრად შეანჯღრია იგი და გავიდა . ის კი მკვდარივით გახდა , ისე რომ , ბევრი ამბობდა კიდეც , რომ ის მოკვდა .
41009027	იესომ დაუჭირა ხელი , წამოაყენა ; და ისიც ფეხზე დადგა .
41009028	შინ რომ შევიდა , მისმა მოწაფეებმა განმარტოებით ჰკითხეს მას : „ ჩვენ რატომ ვერ გავდევნეთ იგი ? “
41009029	უთხრა მათ : „ ეს მოდგმა ვერაფრით გამოვა , თუ არა ლოცვითა და მარხვით . “
41009030	იქიდან წასულები გალილეაზე გადიოდნენ . არ უნდოდა , ვინმეს ეცნო .
41009031	ასწავლიდა თავის მოწაფეებს და ეუბნებოდა : „ კაცის ძე გადაცემულ იქნება კაცთა ხელში , მოკლავენ მას და მესამე დღეს აღდგება . “
41009032	მათ ვერ გაიგეს ეს სიტყვები და ეშინოდათ , რომ შეკითხოდნენ მას .
41009033	და მივიდნენ კაპერნაუმში . სახლში ყოფნისას ჰკითხა მათ : „ რაზე მსჯელობდით გზაში ? “
41009034	ისინი დუმდნენ , ვინაიდან გზაში ერთმანეთში მსჯელობდნენ : ვინ უფრო დიდიაო .
41009035	და დაჯდა და დაუძახა თორმეტს და უთხრა : „ თუ ვინმეს უნდა პირველი იყოს , ის იქნება ყველაზე უკანასკნელი და ყველას მსახური . “
41009036	მოიყვანა ბავშვი , ჩააყენა მათ შუა , მოეხვია და უთხრა მათ :
41009037	„ ვინც მიიღებს ერთ ასეთ ბავშვს ჩემი სახელით , ის მე მიმიღებს . ხოლო ვინც მე მიმიღებს , ის მე კი არ მიღებს , არამედ ჩემს მომავლინებელს . “
41009038	უთხრა მას იოანემ : „ მოძღვარო , ჩვენ ვნახეთ კაცი , რომელიც შენი სახელით ეშმაკებს დევნის , ჩვენ კი არ მოგვყვება . და ავუკრძალეთ მას , რადგან ჩვენ არ მოგვყვება . “
41009039	იესომ თქვა : „ ნუ უკრძალავთ , ვინაიდან არავის , ვინც ჩემი სახელით სასწაულს ახდენს , არ ძალუძს ჩემი ასე იოლად გმობა ,
41009040	ვინაიდან , ვინც ჩვენი წინააღმდეგი არ არის , ის ჩვენთან არის .
41009041	ვინც წყალს შეგასმევთ სასმისით ჩემი სახელით , რაკი ქრისტესნი ხართ , ჭეშმარიტად გეუბნებით თქვენ , მას არ დაეკარგება თავისი საზღაური .
41009042	ხოლო ვინც ერთ ამ მცირეთაგანს , ჩემი მორწმუნეებიდან , აცდუნებს , მისთვის აჯობებდა , წისქვილის ქვა დაეკიდათ კისერზე და ზღვაში გადაეგდოთ .
41009043	„ თუ გაცდუნებს შენი ხელი , მოიკვეთე იგი . გიჯობს , დასახიჩრებული შეხვიდე სიცოცხლეში , ვიდრე ორი ხელის მქონე შეხვიდე ჯოჯოხეთში , უშრეტელ ცეცხლში ,
41009044	სადაც მატლი მათი არ კვდება და ცეცხლი არ ნელდება .
41009045	თუ გაცდუნებს შენი ფეხი , მოიკვეთე იგი . გიჯობს , კოჭლი შეხვიდე სიცოცხლეში , ვიდრე ორი ფეხი გქონდეს და ჯოჯოხეთში ჩაგაგდონ ,
41009046	სადაც მატლი მათი არ კვდება და ცეცხლი არ ნელდება .
41009047	თუ გაცდუნებს შენი თვალი , ამოითხარე იგი . გიჯობს , ცალი თვალით შეხვიდე ღვთის სასუფეველში , ვიდრე ორი თვალი გქონდეს და ჩაგაგდონ ჯოჯოხეთში ,
41009048	სადაც მატლი მათი არ კვდება და ცეცხლი არ ნელდება .
41009049	ვინაიდან ყველა ცეცხლით დამარილდება და ყოველი მსხვერპლი მარილით დამარილდება .
41009050	მარილი კარგია , მაგრამ თუ მარილი უმარილო გახდება , რიღათი შეანელებთ მას ? იქონიეთ თქვენში მარილი და მშვიდობიანად იყავით ერთმანეთში . “
41010001	და ადგა იქიდან და მი ვიდა იუდეის მხარეში და იორდანეს გაღმა . კვლავ მოგროვდა მასთან ხალხი და , თავის ჩვეულებისამებრ , კვლავ ასწავლიდა მათ .
41010002	მოვიდნენ ფარისეველნი და ეკითხებოდნენ : „ თუ შეუძლია კაცს ცოლის გაშვება ? “ და სცდიდნენ მას .
41010003	მან მიუგო და უთხრა მათ : „ რა დაგიწესათ მოსემ ? “
41010004	მათ თქვეს : „ გაყრის წიგნის დაწერა და გაშვება . “
41010005	იესომ უთხრა მათ : „ თქვენი გულქვაობის გამო დაგიწერათ მან ეს მცნება .
41010006	მაგრამ შექმნის დასაბამიდან ღმერთმა მამაკაცად და დედაკაცად შექმნა ისინი .
41010007	ამიტომ მიატოვებს კაცი მამას და დედას და მიეკრობა თავის ცოლს .
41010008	და ორნი იქნებიან ერთ ხორცად . ამრიგად , ისინი ორნი კი არ არიან , ერთი ხორცი არიან .
41010009	ამრიგად , რაც ღმერთმა შეაუღლა , კაცი ნუ გაყრის მათ . “
41010010	სახლში მოწაფეებმა კვლავ ჰკითხეს ამაზე .
41010011	და ეუბნება მათ : „ ვინც თავის ცოლს გაუშვებს და სხვას შეირთავს , იგი მრუშობს მის მიმართ .
41010012	თუ ცოლი გაეყრება ქმარს და სხვას მისთხოვდება , მრუშობს . “
41010013	და მოჰყავდათ მასთან ბავშვები , რათა შეხებოდა მათ , მოწაფეები კი საყვედურობდნენ მომყვანებს .
41010014	დაინახა იესომ , გაწყრა და უთხრა მათ : „ გამოუშვით ბავშვები და ნუ დაუშლით ჩემთან მოსვლას , ვინაიდან მაგათნაირებისაა ღვთის სასუფეველი .
41010015	ჭეშმარიტად გეუბნებით თქვენ : ვინც ბავშვივით არ მიიღებს ღვთის სასუფეველს , ვერ შევა შიგ . “
41010016	მოეხვია მათ , ხელები დაასხა და აკურთხა ისინი .
41010017	გზაზე რომ გამოდიოდა , ვიღაც კაცმა მიირბინა მასთან , მუხლი მოიყარა მის წინაშე და შეევედრა : „ კეთილო მოძღვარო , რა ვქნა , რომ საუკუნო სიცოცხლე დავიმკვიდრო ? “
41010018	იესომ უთხრა მას : „ რატომ მიწოდებ მე კეთილს ? არავინ არის კეთილი , გარდა ერთი ღმერთისა .
41010019	იცი მცნებანი : არ იმრუშო , არ კლა , არ იპარო , არ იყო ცრუმოწმე , არ მოატყუო , პატივი ეცი შენს მამას და დედას . “
41010020	მან უთხრა : „ მოძღვარო , ყოველივე ამას ჩემი სიჭაბუკიდან ვიცავდი . “
41010021	იესო დააკვირდა მას და შეუყვარდა , და უთხრა : „ ერთი რამ გაკლია : წადი , რაც გაქვს , გაყიდე და ღარიბებს დაურიგე და ზეცაში გექნება საუნჯე . მერე მოდი და გამომყევი . “
41010022	ის შეწუხდა ამ სიტყვებზე და დანაღვლიანებული წავიდა , ვინაიდან დიდძალი ქონება ჰქონდა .
41010023	იესომ მიმოიხედა და უთხრა თავის მოწაფეებს : „ რა ძნელი იქნება სიმდიდრის მქონეთა შესვლა ღვთის სასუფეველში . “
41010024	მოწაფეები განცვიფრდნენ მის სიტყვებზე . იესომ კვლავ მიუგო და უთხრა მათ : „ შვილებო , რა ძნელია ღვთის სასუფეველში შესვლა მათთვის , ვინც სიმდიდრეზეა დანდობილი !
41010025	უმალ აქლემი გაძვრება ნემსის ყუნწში , ვიდრე მდიდარი შევა ღვთის სასუფეველში . “
41010026	იმათ კი უფრო მეტად გაიოცეს და ერთმანეთში ამბობდნენ : „ ვისღა შეუძლია გადარჩენა ? “
41010027	შეხედა მათ იესომ და თქვა : „ ეს კაცთათვის არის შეუძლებელი და არა ღვთისათვის , რადგან ღვთისათვის ყოველივე შესაძლებელია . “
41010028	დაუწყო პეტრემ მას ლაპარაკი : „ აჰა , ჩვენ ყველაფერი მივატოვეთ და შენ გამოგყევით . “
41010029	თქვა იესომ : „ ჭეშმარიტად გეუბნებით თქვენ : არავინ არის , რომ ჩემი გულისთვის და სახარების გულისთვის მიეტოვებინოს სახლი ან ძმები , ან დები , ან მამა , ან დედა , ან ცოლი , ან შვილები , ან მიწები ,
41010030	და ასწილად არ მიეღოს ახლა , ამუამად , სახლები , ძმები და დები , დედები და შვილები , და მიწები ამ დევნასთან ერთად , ხოლო მომავალ საუკუნეში — საუკუნო სიცოცხლე .
41010031	მაგრამ ბევრნი პირველნი უკანასკნელნი იქნებიან , ხოლო უკანასკნელნი — პირველნი . “
41010032	იერუსალიმს მიმავალ გზას რომ ადგნენ , წინ იესო მიუძღოდათ და კრთოდნენ ისინი . თანმხლებთაც ეშინოდათ . კვლავ დაუძახა თორმეტს და დაუწყო ლაპარაკი იმაზე , თუ რა შეემთხვეოდა მას :
41010033	„ აჰა , ჩვენ ავდივართ იერუსალიმს და კაცის ძე გადაეცემა მღვდელმთავრებსა და მწიგნობრებს ; სასიკვდილო მსჯავრს დასდებენ და წარმართებს გადასცემენ ;
41010034	შეურაცყოფენ მას , გაშოლტავენ , შეაფურთხებენ და მოკლავენ , მესამე დღეს კი აღდგება . “
41010035	და მივიდნენ მასთან ზებედეს ძენი იაკობი და იოანე და უთხრეს : „ მოძღვარო , გვინდა შეგვისრულო , რასაც გთხოვთ . “
41010036	მან უთხრა მათ : „ რა გინდათ , რომ შეგისრულოთ ? “
41010037	მათ უთხრეს მას : „ ნება მოგვეცი , ერთი ჩვენგანი შენს მარჯვნივ დაჯდეს და მეორე — მარცხნივ , შენს დიდებაში . “
41010038	იესომ უთხრა მათ : „ არ იცით , რას ითხოვთ . განა შეგიძლიათ ის სასმისი შესვათ , რომელსაც მე ვსვამ და ის ნათლობა მიიღოთ , რომლითაც მე ვინათლები ? “
41010039	მათ უთხრეს : „ შეგვიძლია . “ იესომ უთხრა მათ : „ სასმისს , რომელსაც მე ვსვამ , შესვამთ და ნათლობით , რომლითაც მე ვინათლები , მოინათლებით ;
41010040	მაგრამ ჩემს მარჯვნივ ან მარცხნივ დაჯდომა ჩემზე არ არის , არამედ მათზე , ვისთვისაც გამზადებულია . “
41010041	და მოისმინა იმ ათმა და დაიწყეს დრტვინვა იაკობზე და იოანეზე .
41010042	იესომ უხმო მათ და უთხრა : „ თქვენ იცით , რომ ისინი , ვინც ხალხების მთავრებად არიან მიჩნეულნი , ბატონობენ მათზე და მათი დიდებულნი ხელმწიფებენ მათზე .
41010043	მაგრამ თქვენს შორის ასე ნუ იქნება , არამედ , ვისაც თქვენს შორის დიდობა სურს , ის თქვენი მსახური იყოს ;
41010044	ვისაც თქვენს შორის პირველობა სურს , ის იყოს ყველას მონა .
41010045	რადგან ძე კაცისა არ მოსულა იმისათვის , რომ მას ემსახურონ , არამედ იმისათვის , რომ თავად ემსახუროს და მისცეს თავისი სული მრავალთა გამოსასყიდად . “
41010046	და მივიდნენ იერიხოს . იერიხოდან რომ გადიოდა , თავის მოწაფეებთან და დიდძალ ხალხთან ერთად , გზის პირას იჯდა ბრმა მათხოვარი , ტიმეს ძე , ბარტიმაიოსი .
41010047	როცა გაიგო , იესო ნაზარეველიაო , მორთო ყვირილი და ამბობდა : „ იესო , დავითის ძეო , შემიწყალე ! “
41010048	ბევრი უწყრებოდა მას , რომ გაეჩუმებინათ , მაგრამ უფრო მეტად ყვიროდა : „ დავითის ძეო , შემიწყალე ! “
41010049	და შედგა იესო და თქვა : „ დაუძახეთ მას . “ და დაუძახეს ბრმას და უთხრეს : „ ნუ გეშინია , ადექი , გეძახის . “
41010050	მან გადაიგდო მოსასხამი , ადგა და მივიდა იესოსთან .
41010051	მიუგო მას იესომ და თქვა : „ რა გინდა , რომ გაგიკეთო ? “ ბრმამ უთხრა : „ რაბუნი , რომ თვალი ამეხილოს . “
41010052	იესომ უთხრა მას : „ წადი , შენმა რწმენამ გიხსნა . “ და მყისვე აეხილა თვალი და გაედევნა მას გზაზე .
41011001	როცა მიუახლოვდ ნენ იერუსალიმს , ბეთბაგეს და ბეთანიას , ზეთისხილის მთასთან , გააგზავნა ორი თავისი მოწაფეთაგანი .
41011002	უთხრა მათ : „ წადით სოფელში , თქვენს წინ რომ არის . როგორც კი შიგ შეხვალთ , მაშინვე იპოვით დაბმულ ჩოჩორს , რომელზეც ჯერ კაცი არ შემჯდარა . ახსენით და მომიყვანეთ .
41011003	თუ ვინმემ გითხრათ : ამას რას შვრებითო ? უთხარით , რომ უფალს სჭირდება და უმალ დაგიბრუნებს-თქო . “
41011004	წავიდნენ და იპოვეს ქუჩაში კართან დაბმული ჩოჩორი , და აუშვეს იგი .
41011005	იქ მდგომთაგან ზოგიერთმა უთხრა მათ : „ რას შვრებით , რატომ ხსნით ჩოჩორს ? “
41011006	მათ უთხრეს , როგორც იესომ უთხრათ , და მოეშვნენ მათ .
41011007	და მიჰგვარეს ჩოჩორი იესოს . ზედ თავიანთი ტანისამოსი დაუფინეს და შეჯდა მასზე .
41011008	ბევრმა დაუფინა გზაზე მას თავისი ტანისამოსი , ზოგმა კი მინდორში მოჭრილი ტოტები .
41011009	წინ მიმავალნი და უკან მიმყოლნიც ღაღადებდნენ : „ ოსანა ! კურთხეულ არს უფლის სახელით მომავალი !
41011010	კურთხეულ არს ჩვენი მამის , დავითის მომავალი სამეფო ! ოსანა , მაღალთა შინა ! “
41011011	და შევიდა იესო იერუსალიმში , ტაძარში , და დაათვალიერა ყველაფერი . უკვე გვიანი იყო და თორმეტთან ერთად გავიდა ბეთანიისაკენ .
41011012	მეორე დღეს , ბეთანიიდან რომ გავიდნენ , მოშივდა .
41011013	შორიდან დაინახა გაფოთლილი ლეღვის ხე და წავიდა , რომ ზედ რამე ეპოვა . რომ მივიდა , ვერაფერი იპოვა ფოთლების მეტი . არ იყო ლეღვობის დრო .
41011014	მიუბრუნდა და უთხრა მას : „ ნუღარავინ ჭამოს უკუნისამდე ნაყოფი შენი ! “ და გაიგონეს მისმა მოწაფეებმა .
41011015	და მივიდნენ იერუსალიმში და შევიდა ტაძარში იესო , და დაიწყო გამყიდველთა და მყიდველთა გამორეკვა . მეკერმეთა დახლები და მტრედების გამყიდველთა მერხები ააყირავა .
41011016	არ ანებებდა , რაიმე გაეტარ-გამოეტარებინათ ტაძარზე .
41011017	და ასწავლიდა მათ და ეუბნებოდა : „ არ სწერია , ჩემი სახლი ყველა ხალხის სამლოცველო სახლად იწოდებაო ? თქვენ კი ავაზაკთა ბუნაგად აქციეთ . “
41011018	გაიგონეს მღვდელმთავრებმა და ეძებდნენ , როგორ დაეღუპათ იგი , რადგან ეშინოდათ მისი , რაკი მთელი ხალხი გაოცებული იყო მისი მოძღვრებით .
41011019	როცა მოსაღამოვდა , გავიდნენ ქალაქიდან .
41011020	დილით ჩაიარეს და დაინახეს , რომ ლეღვი ფესვებამდე გამხმარიყო .
41011021	და გაახსენდა პეტრეს და უთხრა მას : „ რაბი , აჰა , ის ლეღვი , შენ რომ დასწყევლე , გამხმარა . “
41011022	მიუგო იესომ და უთხრა მათ :
41011023	„ იქონიეთ ღვთის რწმენა . ჭეშმარიტად გეტყვით , რომ ვინც ეტყვის ამ მთას : აიწიე და ზღვაში ჩავარდიო , და გულში არ შეეჭვდება , არამედ ირწმუნებს , რომ მისი სიტყვისამებრ მოხდება , აუსრულდება მას .
41011024	ამიტომ გეუბნებით : ყველაფერს , რასაც ლოცვაში ითხოვთ , გწამდეთ , რომ მიიღებთ და თქვენი იქნება .
41011025	როცა ლოცვად დგახართ , მიუტევეთ , თუ რაიმე გაქვთ ვინმეს წინააღმდეგ , რათა თქვენმა მამამაც ზეცაში მოგიტეოთ თქვენი შეცოდებანი .
41011026	ხოლო თუ თქვენ არ მიუტევებთ , არც თქვენი მამა , რომელიც ზეცაშია , მოგიტევებთ თქვენს შეცოდებებს . “
41011027	კვლავ მივიდნენ იერუსალიმში და , როცა იგი ტაძარში მიმოდიოდა , მღვდელმთავარნი , მწიგნობარნი და უხუცესნი მივიდნენ მასთან .
41011028	და უთხრეს მას : „ რომელი ხელმწიფებით აკეთებ ამას ? ან ვინ მოგცა შენ ეს ხელმწიფება ? “
41011029	იესომ უთხრა მათ : „ მეც გკითხავთ ერთ სიტყვას ; მიპასუხეთ და მეც გეტყვით , რომელი ხელმწიფებით ვაკეთებ ამას .
41011030	იოანეს ნათლისცემა ზეციდან იყო თუ კაცთაგან ? აბა , მიპასუხეთ . “
41011031	ისინი ერთმანეთში ბჭობდნენ : თუ ვიტყვით , რომ ზეციდანო , გვეტყვის : მაშ რაღატომ არ იწამეთო მისი ?
41011032	ხოლო თუ იტყოდნენ : კაცთაგანო , ხალხისა ეშინოდათ , ვინაიდან ყველას მიაჩნდა , რომ იოანე ნამდვილად წინასწარმეტყველი იყო .
41011033	და მიუგეს იესოს და უთხრეს : „ არ ვიცით . “ იესომ უთხრა მათ : „ არც მე გეტყვით , რომელი ხელმწიფებით ვაკეთებ ამას . “
41012001	და დაიწყო მათთან იგავებით ლაპარაკი : „ კაცმა ვაზი ჩაყარა , ღობე შემოავლო , საწნახელი ამოკვეთა და შიგ კოშკი ჩადგა . ჩააბარა იგი მიწისმუშაკებს და წავიდა .
41012002	უამმა რომ მოაწია , ერთი მონა გაუგზავნა მიწისმუშაკთ მიწისმუშაკთაგან ვენახის ნაყოფის მისაღებად .
41012003	მათ კი შეიპყრეს იგი , სცემეს და ხელცარიელი გაუშვეს .
41012004	კვლავ სხვა მონა გაუგზავნა . იგი თავში დაჭრეს და შეურაცხყვეს .
41012005	სხვა გაგზავნა და მოკლეს ის . და კიდევ ბევრი სხვა . ზოგსა სცემეს და ზოგიც მოკლეს .
41012006	ჰყავდა ერთი საყვარელი ძე . ბოლოს ისიც გაუგზავნა მათ , თქვა : ჩემი ძის მოერიდებათო .
41012007	მიწისმუშაკებმა უთხრეს ერთმანეთს : ეს მისი მემკვიდრეა . მოდით , მოვკლათ და მემკვიდრეობა ჩვენ დაგვრჩებაო .
41012008	და შეიპყრეს იგი , მოკლეს და გადააგდეს ვენახიდან .
41012009	რას იზამს ვენახის პატრონი ? მივა , ამოწყვეტს მიწისმუშაკთ და ვენახს სხვებს გადასცემს .
41012010	ნუთუ არ წაგიკითხავთ ეს წერილი : ‘ ქვა , მშენებლებმა რომ დაიწუნეს , ქვაკუთხედად იქცა ;
41012011	უფლისგან მოხდა ეს და საოცრებაა ჩვენს თვალში ’ ? “
41012012	შეეცადნენ მის შეპყრობას , მაგრამ ხალხისა შეეშინდათ , ვინაიდან მიხვდნენ , რომ მათზე თქვა ეს იგავი . და მიატოვეს იგი და წავიდნენ .
41012013	და მიუგზავნეს მას ზოგიერთი ფარისეველთაგან და ჰეროდიანთაგან , რომ დაეჭირათ სიტყვაში .
41012014	მივიდნენ და უთხრეს : „ მოძღვარო , ვიცით , რომ წრფელი ხარ და ყველას მიმართ მიუკერძოებელი , რადგან კაცთა მდგომარეობას არ უყურებ , არამედ სიწრფელით ასწავლი ღვთის გზას . უნდა ვაძლიოთ ხარკი კეისარს თუ არა ? მივცეთ თუ არ მივცეთ ? “
41012015	მან იცოდა მათი თვალთმაქცობა და უთხრა მათ : „ რატომ მცდით ? მომიტანეთ დინარი , რომ დავხედო . “
41012016	მიუტანეს და მაშინვე უთხრა მათ : „ ვისია ეს სახე და წარწერა ? “ კეისრისაო , უთხრეს მას .
41012017	იესომ უთხრა მათ : „ მიეცით კეისრისა კეისარს და ღვთისა — ღმერთს . “ და უკვირდათ მისი .
41012018	და მივიდნენ მასთან სადუკეველნი , რომელნიც ამბობდნენ , აღდგომა არ არისო , და ჰკითხეს მას :
41012019	„ მოძღვარო , მოსემ დაგვიწერა : ‘ თუ ვინმეს მოუკვდება ძმა და დარჩება მას ცოლი , ხოლო შვილი არ დარჩება , მისმა ძმამ უნდა შეირთოს ის ცოლი და აღუდგინოს თესლი თავის ძმას ’ .
41012020	იყო შვიდი ძმა . პირველმა შეირთო ცოლი და ისე მოკვდა , შთამომავლობა არ დარჩენია .
41012021	მეორემ შეირთო იგი და მოკვდა . არც მას დარჩენია შთამომავლობა . ასევე მესამემ .
41012022	შვიდთაგან არც ერთს არ დარჩენია შთამომავლობა . ყველას შემდეგ კი დედაკაციც მოკვდა .
41012023	აღდგომისას , როცა აღდგებიან , რომელი მათგანის ცოლი იქნება , ის ხომ შვიდივეს ჰყავდა ცოლად ? “
41012024	უთხრა მათ იესომ : „ იმიტომ ხომ არ ცდებით , რომ არ იცით არც წერილები და არც ძალნი ღვთისა ? “
41012025	რადგან მკვდრეთით აღდგომისას არც ცოლს ირთავენ , არც თხოვდებიან , არამედ არიან , როგორც ანგელოზები ცაში .
41012026	ხოლო იმის თაობაზე , რომ მკვდრები აღდგებიან , ნუთუ არ ამოგიკითხავთ მოსეს წიგნში , როგორ უთხრა მაყვლის ბუჩქთან ღმერთმა მას : ‘ მე ვარ ღმერთი აბრაამისა , ღმერთი ისაკისა და ღმერთი იაკობისა ? ’
41012027	ღმერთი მკვდრებისა კი არაა , არამედ ცოცხლებისა . ძალიან სცდებით . “
41012028	მივიდა მასთან ერთი მწიგნობართაგანი , რომელიც ყურს უგდებდა მათ კამათს და იცოდა , რომ მან კარგი პასუხი გასცა მათ , და ჰკითხა : „ რომელია უპირველესი მცნება ? “
41012029	მიუგო იესომ : „ პირველი არის ‘ ისმინე , ისრაელო ! უფალი , ღმერთი ჩვენი , ერთი უფალია .
41012030	შეიყვარე უფალი , ღმერთი შენი მთელი შენი გულით , მთელი შენი სულით , მთელი შენი გონებით , მთელი შენი შეძლებით . ’ ეს არის პირველი მცნება .
41012031	მეორე არის : ‘ შეიყვარე მოყვასი შენი , როგორც თავი შენი . ’ ამათზე დიდი მცნება არ არსებობს . “
41012032	უთხრა მას იმ მწიგნობარმა : „ კეთილი , მოძღვარო , ჭეშმარიტება თქვი შენ , ვინაიდან ერთია და სხვა არავინ არის მის გარდა ,
41012033	გიყვარდეს იგი მთელი გულით , მთელი გონებით , მთელი სულით , მთელი ძალით , და გიყვარდეს მოყვასი , როგორც თავი შენი . ეს ყოველ სრულადდასაწველსა და შესაწირავზე მეტია . “
41012034	იესომ დაინახა , რომ მან გონივრულად უპასუხა , და უთხრა მას : „ შორს არ დგახარ ღვთის სასუფევლისაგან . “ ამის შემდეგ ვეღარავინ შებედა , რამე ეკითხა .
41012035	მიუგო იესომ და თქვა , როცა კვლავ ასწავლიდა ტაძარში : „ როგორ ამბობენ მწიგნობარნი , რომ ქრისტე დავითის ძეა ?
41012036	თვითონ დავითმა თქვა სულიწმიდით : ‘ უთხრა უფალმა ჩემს უფალს : დაჯექი ჩემს მარჯვნივ , ვიდრე დავამხობდე შენს მტრებს შენს ფერხთა სადგამად . ’
41012037	თვითონ დავითი უფალს უწოდებს მას და როგორღა არის მისი ძე ? “ მრავალი ხალხი უსმენდა მას მოწადინებით .
41012038	და თქვა თავისი მოძღვრებიდან : „ ერიდეთ მწიგნობრებს , რომელთაც გრძელი სამოსლით სიარული და მოედნებზე მოკითხვანი უყვართ ;
41012039	ხოლო სინაგოგებში — წინა რიგები და ნადიმებზე — წინა ადგილები .
41012040	რომელნიც ჭამენ ქვრივთა სახლებს და მოსაჩვენებლად დიდხანს ლოცულობენ , ისინი უფრო დიდ სასჯელს მიიღებენ . “
41012041	იჯდა საგანძურის წინ იესო და ხედავდა , როგორ ყრიდა ხალხი ფულს საგანძურში . მრავალმა მდიდარმა ბევრი ჩაყარა .
41012042	მოვიდა ერთი ღარიბი , ქვრივი დედაკაცი და ჩადო ორი ლეპტა , რომელიც კოდრანტს შეადგენს .
41012043	დაუძახა მან თავის მოწაფეებს და უთხრა : „ ჭეშმარიტად გეუბნებით თქვენ : ამ ღარიბმა ქვრივმა საგანძურში ყველა ჩამდებზე მეტი ჩადო .
41012044	ვინაიდან ყველამ თავისი მოჭარბებულიდან ჩადო , ამან კი თავისი სინაკლულიდან ჩადო , ყველაფერი , რაც კი სასიცოცხლოდ გააჩნდა . “
41013001	როცა ტაძრიდან გა მო დიოდა , ერთმა მოწაფეთაგანმა უთხრა : „ შეხედე , მოძღვარო , რა ლოდებია და რა შენობები ! “
41013002	იესომ უთხრა მას : „ ხედავ ამ დიდ შენობებს ? ქვა ქვაზე არ დარჩება აქ , რომ არ ჩამოიქცეს . “
41013003	როცა ზეთისხილის მთაზე იჯდა ტაძრის გასწვრივ , ჰკითხეს მას განმარტოებით მყოფმა პეტრემ , იაკობმა , იოანემ და ანდრიამ :
41013004	„ გვითხარი , როდის მოხდება ეს , და რა იქნება იმის ნიშანი , როცა ყოველივე ეს უნდა მოხდეს ? “
41013005	იესომ დაუწყო მათ ლაპარაკი : „ გაფრთხილდით , რომ არავინ შეგაცდინოთ ,
41013006	რადგან ბევრნი მოვლენ ჩემი სახელით და იტყვიან , მე ვარო , და მრავალს შეაცდენენ .
41013007	როცა მოისმენთ ომებზე და ომების ხმებზე , ნუ შეძრწუნდებით : ეს უნდა მოხდეს , მაგრამ ჯერ კიდევ არ არის აღსასრული .
41013008	აღდგება ერი ერის წინააღმდეგ და სამეფო სამეფოს წინააღმდეგ . იქნება მიწისძვრები ადგილ-ადგილ და შიმშილობები . ეს მშობიარობის ტკივილთა დასაწყისია .
41013009	„ თქვენ კი მიხედეთ თქვენს თავს : გადაგცემენ სამსჯავროზე , გცემენ სინაგოგებში , განმგებელთა და მეფეთა წინაშე წარსდგებით ჩემს გამო , მათ წინაშე დასამოწმებლად .
41013010	ჯერ სახარება უნდა ექადაგოს ყველა ერს .
41013011	როცა წაგიყვანენ გადასაცემად , ნუ იზრუნებთ წინასწარ , რა ილაპარაკოთ ; არამედ , რაც იმ უამს მოგეცემათ , ის ილაპარაკეთ , ვინაიდან თქვენ კი არ ილაპარაკებთ , არამედ სულიწმიდა .
41013012	ძმა ძმას გადასცემს სასიკვდილოდ და მამა — შვილს . აღდგებიან შვილები მშობლების წინააღმდეგ და დახოცავენ მათ .
41013013	მოძულებულნი იქნებით ყველას მიერ ჩემი სახელის გამო . ხოლო ვინც ბოლომე მოითმენს , გადარჩება .
41013014	როცა იხილავთ გატიალების სიბილწეს იქ , სადაც არ ხამს , იუდეაში მყოფმა მთებს მიაშუროს ;
41013015	ვინც ერდოზე იქნება , ნუ ჩამოვა და ნურც შევა შინ რაიმეს გამოსატანად ;
41013016	ვინც მინდორში იქნება , ნუ დაბრუნდება უკან თავისი სამოსლის გამოსატანად ,
41013017	ხოლო ვაი ორსულებს და მეძუძურებს იმ დღეებში !
41013018	ილოცეთ , რომ ეს ზამთარში არ მოხდეს ,
41013019	ვინაიდან იმ დღეებში ისეთი გასაჭირი იქნება , რომლის მსგავსი არ ყოფილა ქვეყნის დასაბამიდან , რომელიც შექმნა ღმერთმა , დღევანდელ დღემდე , და აღარც არასოდეს იქნება .
41013020	უფალს რომ არ შეემოკლებინა ის დღეები , ვერა ხორციელი ვერ გადარჩებოდა . მაგრამ ის დღეები შეამოკლა იმ რჩეულთათვის , რომლებიც მან ამოირჩია .
41013021	მაშინ თუ ვინმე გეტყვით : აჰა , აქ არისო ქრისტე , ან : აჰა , იქო , არ ერწმუნოთ .
41013022	ვინაიდან აღდგებიან ცრუქრისტეები და ცრუწინასწარმეტყველნი და მოიმოქმედებენ სასწაულებსა და ნიშნებს , რათა რჩეულნი შეაცდინონ , თუ კი შეძლებენ .
41013023	თქვენ კი გაფრთხილდით . წინასწარ გითხარით ყველაფერი .
41013024	მაგრამ იმ დღეებში , იმ გასაჭირის შემდგომ , მზე დაბნელდება და მთვარე აღარ გამოსცემს თავის ნათელს .
41013025	იქნება ვარსკვლავთა ცვენა და შეირყევიან ციური ძალები .
41013026	მაშინ იხილავენ კაცის ძეს , ღრუბლებზე მომავალს დიადი ძალით და დიდებით .
41013027	მაშინ იგი წარგზავნის თავის ანგელოზებს და შეკრებენ მის რჩეულებს ოთხთავ ქართაგან , მიწის კიდიდან ცის კიდემდე .
41013028	„ ლეღვისაგან ისწავლეთ მაგალითი : როცა მისი რტოები დარბილდება და შეიფოთლება , იცით , რომ ახლოა ზაფხული .
41013029	ასევე , როცა იხილავთ , რომ ეს ყოველივე ხდება , იცოდეთ , რომ კარსაა მომდგარი .
41013030	ჭეშმარიტად გეუბნებით თქვენ : არ გადაივლის ეს თაობა , ვიდრე ყოველივე ეს არ მოხდება .
41013031	ცა და მიწა გადავლენ , ჩემი სიტყვები კი არ გადავლენ .
41013032	მაგრამ იმ დღეზე და უამზე არავინ იცის , არც ციურმა ანგელოზებმა , არც ძემ , არამედ მხოლოდ მამამ .
41013033	იფრთხილეთ , იფხიზლეთ და ილოცეთ , რადგან არ იცით , როდის დადგება ის უამი .
41013034	როგორც შორ გზაზე მიმავალმა კაცმა მიატოვოს თავისი სახლი , თავის მონებს მისცეს ხელმწიფება და ყველას თავისი საქმე მიუჩინოს და მეკარეს უბრძანოს ფხიზლად ყოფნა ,
41013035	ისე იფხიზლეთ , რადგან არ იცით , როდის მოვა სახლის პატრონი — საღამოთი თუ შუაღამისას , მამლის ყივილზე თუ განთიადისას ,
41013036	რათა მოულოდნელად რომ მოვიდეს , მძინარენი არ გპოვოთ .
41013037	რასაც თქვენ გეუბნებით , ყველას ვეუბნები : იფხიზლეთ . “
41014001	ორი დღის შემდეგ პასექისა და უფუარობის დღესასწაული იყო . მღვდელმთავარნი და მწიგნობარნი ეძიებდნენ , როგორ შეეპყროთ იგი მზაკვრობით და მოეკლათ .
41014002	და ამბობდნენ : ოღონდ დღესასწაულზე არა , რათა ხალხი არ აღშფოთდესო .
41014003	როცა იესო ბეთანიაში იყო , სიმონ კეთროვნის სახლში , და ინახად იჯდა , მივიდა დედაკაცი , რომელსაც ალებასტრონის ჭურჭლით ჰქონდა სუფთა ნელსაცხებელი ძვირად ღირებული ნარდისა . და გატეხა მან ალებასტრონი და თავზე დაასხა მას .
41014004	იყვნენ ზოგიერთნი , რომლებიც აღშფოთებით ლაპარაკობდნენ ერთმანეთში : ასე რად დაიხარჯა ნელსაცხებელიო ?
41014005	ხომ შეიძლებოდა ამ ნელსაცხებლის გაყიდვა სამას დინარზე მეტად და ღარიბებისათვის დარიგება ? და კიცხავდნენ მას .
41014006	იესომ თქვა : „ მოეშვით მაგას , რატომ აწუხებთ ? მაგან ხომ სიკეთე მიყო .
41014007	ვინაიდან ღარიბნი მუდამ თქვენთანა გყავთ და , თუკი მოისურვებთ , შეგიძლიათ სიკეთე უყოთ მათ . მე კი მუდამ არ გეყოლებით .
41014008	მან ის გააკეთა , რაც შეეძლო : წინასწარ სცხო ჩემს სხეულს დასამარხავად .
41014009	ჭეშმარიტად გეუბნებით თქვენ : სადაც კი იქადაგებენ სახარებას მთელ სოფელში , იტყვიან , რაც მან გააკეთა , მის მოსაგონებლად . “
41014010	იუდა ისკარიოტელი , ერთი იმ თორმეტთაგანი , წავიდა მღვდელმთავრებთან , რათა გაეცა იგი .
41014011	მათ მოისმინეს , გაიხარეს და აღუთქვეს მას ვერცხლის მიცემა . ის კი მარჯვე შემთხვევას ეძებდა , რათა გაეცა იგი .
41014012	უფუარობის პირველ დღეს , როცა საპასექო კრავი იკვლებოდა , მისმა მოწაფეებმა უთხრეს მას : „ სად გინდა , რომ წავიდეთ და მოგიმზადოთ საჭმელად პასექი ? “
41014013	გაგზავნა ორი თავისი მოწაფეთაგანი და უთხრა მათ : „ წადით ქალაქში და შემოგეყრებათ კაცი , რომელსაც კოკით წყალი მოაქვს . გაჰყევით მას
41014014	სადაც შევა , უთხარით სახლის პატრონს : ‘ მოძღვარმა თქვა : სად არის ჩემი სასტუმრო ოთახი , ჩემს მოწაფეებთან ერთად რომ ვჭამო პასექი ? ’
41014015	ის გიჩვენებთ ზემოთვალს , მოფარდაგებულსა და გამზადებულს . იქ მოგვიმზადეთ . “
41014016	და გამოვიდნენ მისი მოწაფეები , შევიდნენ ქალაქში და იპოვეს , როგორც მან უთხრა , და მოამზადეს პასექი .
41014017	რომ მოსაღამოვდა , თორმეტთან ერთად მოვიდა იგი .
41014018	როცა ისხდნენ და ჭამდნენ , იესომ თქვა : „ ჭეშმარიტად გეუბნებით თქვენ : ერთი თქვენგანი , რომელიც ჩემთან ერთად ჭამს , გამცემს მე . “
41014019	ისინი დანაღვლიანდნენ და ჰკითხეს სათითაოდ : „ მე ხომ არა ვარ ? “
41014020	მან უთხრა მათ : „ ერთი თორმეტთაგანი , ჩემთან ერთად ჯამში ჩამწობი .
41014021	რადგან კაცის ძე მიდის , როგორც დაწერილია მასზე , მაგრამ , ვაი იმ კაცს , ვის მიერაც გაიცემა ძე კაცისა . იმ კაცისათვის უმჯობესი იქნებოდა , არ დაბადებულიყო . “
41014022	როცა ისინი ჭამდნენ , აიღო იესომ პური , აკურთხა , დატეხა , მისცა მათ და თქვა : „ აიღეთ და ჭამეთ — ეს ჩემი სხეულია ! “
41014023	აიღო სასმისი , მადლი შესწირა და მისცა მათ . და იქიდან შესვა ყველამ .
41014024	უთხრა მათ : „ ეს არის ჩემი სისხლი ახალი აღთქმისა , მრავალთათვის დაღვრილი .
41014025	ჭეშმარიტად გეუბნებით თქვენ : მეტს აღარ შევსვამ ვაზის ნაყოფისაგან იმ დღემდე , როცა შევსვამ ახალს ღვთის სასუფეველში . “
41014026	იგალობეს და გავიდნენ ზეთისხილის მთაზე .
41014027	უთხრა მათ იესომ : „ ყველანი ცდუნდებით , ვინაიდან დაწერილია : ‘ დავცემ მწყემსს და გაიფანტებიან ცხვრები . ’
41014028	ხოლო ჩემი აღდგომის მერე წინ წაგიძღვებით გალილეაში . “
41014029	პეტრემ უთხრა მას : „ თუნდაც ყველანი ცდუნდნენ , მაგრამ მე არა ! “
41014030	უთხრა მას იესომ : „ ჭეშმარიტად გეუბნები შენ : ამაღამ , სანამ მამალი ორჯერ იყივლებდეს , სამჯერ უარმყოფ . “
41014031	ის კი მეტი თავგამოდებით ეუბნებოდა : თუნდაც რომ მოვკვდე შენთან ერთად , არ უარგყოფო . ასევე ამბობდნენ სხვებიც .
41014032	მივიდნენ ადგილზე , რომლის სახელია გეთსიმანია , და უთხრა თავის მოწაფეებს : „ ისხედით აქ , სანამ ვლოცულობ . “
41014033	და წაიყვანა თავისთან პეტრე , იაკობი და იოანე . და იწყო წუხილი და ურვა .
41014034	უთხრა მათ : „ სასიკვდილოდ არის დამწუხრებული ჩემი სული . იყავით აქ და იფხიზლეთ . “
41014035	ცოტა გაიარა , დაემხო მიწაზე და ლოცულობდა , რათა , თუ შესაძლებელი იყო , ასცდენოდა ეს უამი .
41014036	თქვა : „ აბბა , მამაო , შენთვის ყოველივე შესაძლებელია . ამაცილე ეს სასმისი . მაგრამ არა რაც მე მსურს , არამედ , რაც — შენ . “
41014037	მოვიდა და ნახა ისინი მძინარენი და უთხრა პეტრეს : „ სიმონ , გძინავს ? ვერ შესძელი , ერთ საათს გეფხიზლა ?
41014038	იფხიზლეთ და ილოცეთ , რომ არ ჩავარდეთ განსაცდელში . სული მხნეა , ხოლო ხორცი უძლური . “
41014039	კვლავ წავიდა , ლოცულობდა და იმავე სიტყვებს ამბობდა .
41014040	მობრუნდა და მძინარენი ჰპოვა ისინი , ვინაიდან თვალები დამძიმებოდათ ; და არ იცოდნენ , რა ეპასუხათ მისთვის .
41014041	და მოვიდა მესამედ და უთხრა მათ : „ თქვენ ისევ გძინავთ და ისვენებთ ? კმარა . მოვიდა უამი . აჰა , კაცის ძე გადაეცემა ცოდვილთა ხელთ .
41014042	ადექით , წავიდეთ . აჰა , მოახლოვდა ჩემი გამცემი . “
41014043	კიდევ ლაპარაკობდა , რომ აჰა , მოვიდა იუდა , ერთი თორმეტთაგანი , და მასთან ერთად ხალხი მახვილებით და კეტებით — მღვდელმთავართაგან , მწიგნობართაგან და უხუცესთაგან .
41014044	მის გამცემს მიეცა მათთვის ნიშანი და ეთქვა : „ ვისაც მე ვეამბორები , ის არის იგი , შეიპყარით და დაცვით წაიყვანეთ . “
41014045	როცა მოვიდა , მყისვე მიეჭრა მას და უთხრა : „ რაბი ! “ და ეამბორა .
41014046	მათ კი ხელი დაადეს მას და შეიპყრეს იგი .
41014047	ერთმა იქ მდგომთაგანმა იძრო მახვილი , დასცხო მღვდელმთავრის მონას და ყური ჩამოათალა .
41014048	მიუგო იესომ და უთხრა მათ : „ განა ავაზაკი ვარ , მახვილებითა და კეტებით რომ მოხვედით ჩემს შესაპყრობად ?
41014049	ყოველდღე თქვენთან ვიყავი ტაძარში და გასწავლიდით , და არ შეგიპყრივართ . მაგრამ , დაე , აღსრულდეს წერილები . “
41014050	და მიატოვეს იგი და ყველანი გაიქცნენ .
41014051	ერთი ვიღაც ჭაბუკი , რომელსაც შიშველ სხეულზე ტილო მოესხა , მიჰყვებოდა მას და შეიპყრეს იგი .
41014052	შეატოვა ტილო და შიშველი გაიქცა .
41014053	მიიყვანეს იესო მღვდელმთავართან . და თავი მოიყარა ყველა მღვდელმთავარმა , უხუცესმა და მწიგნობარმა .
41014054	პეტრე შორიდან მიჰყვებოდა მას , თვით მღვდელმთავრის ეზომდე , და დაჯდა მსახურებთან და ცეცხლს მიეფიცხა .
41014055	მღვდელმთავარნი და მთელი სინედრიონი ეძებდნენ მოწმობას იესოს წინააღმდეგ , რათა მოეკლათ იგი , მაგრამ ვერ პოულობდნენ .
41014056	მრავალი სწამებდა ცილს , მაგრამ ეს მოწმობანი ერთმანეთს არ ემთხვეოდა .
41014057	ზოგნი წამოდგნენ და ცილს წამებდნენ მას , ამბობდნენ :
41014058	ჩვენ მოვუსმინეთ , რომ ლაპარაკობდა : მე დავანგრევ ამ ხელითქმნილ ტაძარს და სამ დღეში ავაშენებ სხვას , ხელთუქმნელსო .
41014059	მაგრამ არც მათი მოწმობანი ემთხვეოდა ერთმანეთს .
41014060	დადგა მღვდელმთავარი შუაზე და ჰკითხა იესოს : „ არაფერს უპასუხებ ? რა არის , რასაც ესენი შენს წინააღმდეგ მოწმობენ ? “
41014061	ის დუმდა და არაფერს პასუხობდა . კვლავ ჰკითხა მას მღვდელმთავარმა : „ შენა ხარ ქრისტე , ძე კურთხეულისა ? “
41014062	იესომ თქვა : „ მე ვარ . თქვენ იხილავთ კაცის ძეს ძალის მარჯვნივ მჯდომარეს და ცის ღრუბლებში მომავალს . “
41014063	მღვდელმთავარმა შემოიხია სამოსელი და თქვა : „ რაღად გვინდა მოწმენი ?
41014064	თქვენ მოისმინეთ გმობა . რას იტყვით ? “ მაშინ ყველამ დასდო მსჯავრი მას , როგორც სიკვდილის თანამდებს .
41014065	ზოგიერთებმა დაუწყეს მას ფურთხება ; სახე დაუბურეს და სცემდნენ , და ეუბნებოდნენ : იწინასწარმეტყველეო , და მსახურნი სილას აწნავდნენ .
41014066	როცა პეტრე ქვემოთ , ეზოში იყო , მივიდა მასთან მღვდელმთავრის ერთი მხევალთაგანი .
41014067	დაინახა ცეცხლს მიფიცხებული პეტრე , დააკვირდა და უთხრა : „ შენც იესო ნაზარეველთან ერთად იყავი . “
41014068	მან უარყო და თქვა : არ ვიცი და არც მესმის , რას ამბობო . და პეტრე გავიდა ეზოს გარეთ , და იყივლა მამალმა .
41014069	მხევალმა დაინახა იგი და კვლავ უთხრა იქ მდგომებს : ესეც იმათთაგანიაო .
41014070	მან კვლავ უარყო . მცირეხნის შემდეგ იქ მდგომებმა კვლავ უთხრეს პეტრეს : „ ნამდვილად იმათგანი ხარ , რადგან შენც გალილეველი ხარ , კილოზეც გეტყობა . “
41014071	და დაიწყო მან თავის წყევლა და ფიცილი : არ ვიცნობ იმ კაცს , ვისზეც მელაპარაკებითო .
41014072	მყისვე მეორედ იყივლა მამალმა და პეტრეს გაახსენდა სიტყვა , რომელიც იესომ უთხრა , სანამ მამალი ორჯერ იყივლებდეს , სამჯერ უარმყოფო . გაახსენდა და ატირდა .
41015001	მყისვე დილაადრი ანად მღვდელმთავრებმა უხუცესებთან , მწიგნობრებთან და მთელ სინედრიონთან ერთად მოითათბირეს და შეკრეს იესო , წაიყვანეს და პილატეს გადასცეს .
41015002	და ჰკითხა მას პილატემ : „ შენა ხარ იუდეველთა მეფე ? “ ხოლო მან მიუგო და უთხრა : „ შენ ამბობ . “
41015003	მღვდელმთავარნი ბევრ რამეს აბრალებდნენ მას .
41015004	პილატემ კვლავ ჰკითხა მას : „ არაფერს უპასუხებ ? ხედავ , რამდენს გაბრალებენ ? “
41015005	მაგრამ იესო აღარაფერზე პასუხობდა და ეს აოცებდა პილატეს .
41015006	დღესასწაულზე იგი უთავისუფლებდა ხოლმე მათ ერთ პატიმარს , ვისზეც სთხოვდნენ .
41015007	და იყო ვინმე ბარაბად წოდებული , მეამბოხეებთან ერთად შებორკილი , რომელთაც ამბოხისას მკვლელობა ჩაედინათ .
41015008	ავიდა ხალხი და დაუწყო იმის თხოვნა , რასაც იგი ჩვეულებისამებრ უსრულებდა მათ .
41015009	პილატემ მიუგო მათ და უთხრა : „ გინდათ გაგითავისუფლოთ იუდეველთა მეფე ? “
41015010	ვინაიდან იცოდა , რომ მღვდელმთავრებმა შურით გადასცეს იგი .
41015011	მაგრამ მღვდელმთავრებმა ააგულიანეს ბრბო , რომ ბარაბა გაეთავისუფლებინა მათთვის .
41015012	პილატემ კვლავ მიუგო და უთხრა : „ რაღა ვუყო მას , ვისაც თქვენ იუდეველთა მეფეს უწოდებთ ? “
41015013	მათ კვლავ იყვირეს : „ ჯვარს აცვი იგი ! “
41015014	პილატემ უთხრა მათ : „ რა ბოროტება ჩაიდინა ? “ მაგრამ ისინი უფრო მეტად აყვირდნენ : „ ჯვარს აცვი იგი ! “
41015015	პილატემ , რომელსაც სურდა ხალხის დაკმაყოფილება , გაუთავისუფლა მათ ბარაბა , ხოლო იესო გაშოლტვის შემდეგ გადასცა , რათა ჯვარს ეცვათ .
41015016	ჯარისკაცებმა შეიყვანეს იგი იმ ეზოს შიგნით , ანუ პრეტორიაში , და შეკრიბეს მთელი რაზმი .
41015017	შემოსეს იგი ძოწეულით და დაადგეს ეკლისგან დაწნული გვირგვინი .
41015018	და დაუწყეს მას მისალმება : „ გიხაროდეს , იუდეველთა მეფევ ! “
41015019	ლერწამს ურტყამდნენ თავში , აფურთხებდნენ და მუხლმოყრილნი სცემდნენ თაყვანს .
41015020	როცა შეურაცყვეს , გახადეს ძოწეული და მისივე ტანსაცმელი ჩააცვეს , და გამოიყვანეს , რომ ჯვარს ეცვათ .
41015021	აიძულეს ერთი გამვლელი , სიმონ კვირინელი , ალექსანდრეს და რუფუსის მამა , რომელიც მინდვრიდან მოდიოდა , ეზიდა მისი ჯვარი .
41015022	და მიიყვანეს იგი იმ ადგილას , რომელსაც ჰქვია გოლგოთა , რაც ნიშნავს თხემის ადგილს .
41015023	და მიაწოდეს მას მურნარევი ღვინო დასალევად , მაგრამ არ მიიღო .
41015024	და ჯვარს აცვეს და გაიყვეს მისი სამოსელი წილის ყრით — ვის რა ერგებოდა .
41015025	მესამე საათი იყო , როცა ჯვარს აცვეს იგი .
41015026	იყო წარწერილი წარწერა მისი ბრალდებისა : „ მეფე იუდეველთა . “
41015027	მასთან ერთად ჯვარს აცვეს ორი ავაზაკი , ერთი მის მარჯვნივ და მეორე მარცხნივ .
41015028	და აღსრულდა წერილი , რომელშიც ნათქვამია : „ ბოროტმოქმედთა შორის შეირაცხა “ .
41015029	გამვლელები თავს აქნევდნენ და გმობდნენ მას და ამბობდნენ : „ ეჰე , ტაძრის დამანგრეველო და სამ დღეში ამშენებელო ,
41015030	იხსენ საკუთარი თავი და გადმოდი ჯვრიდან ! “
41015031	ასევე მღვდელმთავარნი , მწიგნობრებთან ერთად , დასცინოდნენ და ერთმანეთს ეუბნებოდნენ : „ სხვებს იხსნიდა , საკუთარი თავის ხსნა კი არ შეუძლია . “
41015032	ქრისტე , მეფე ისრაელისა , ჩამოვიდეს ახლა ჯვრიდან , რომ ვიხილოთ და ვირწმუნოთ . “ მასთან ჯვარცმულებიც ლანძღავდნენ მას .
41015033	მეექვსე საათზე ბნელმა მოიცვა მთელი ქვეყანა მეცხრე საათამდე .
41015034	მეცხრე საათზე შესძახა იესომ დიდი ხმით : „ ელოი , ელოი , ლამა საბაქთანი ? “ რაც ნიშნავს : ღმერთო ჩემო , ღმერთო ჩემო , რად მიმატოვე ?
41015035	იქ მდგომთაგან ზოგიერთებმა მოისმინეს და თქვეს : აჰა , ელიას უხმობსო იგი .
41015036	ერთი ვიღაც გაიქცა , ღრუბელი ძმრით გაუღინთა , წამოაგო ლერწამზე და მიაწოდა დასალევად , თან ამბობდა : აბა , ვნახოთ , თუ მოვა ელია მის ჩამოსახსნელადო .
41015037	იესომ ხმამაღლა შესძახა და სული განუტევა .
41015038	და ტაძრის კრეტსაბმელი ორად გაიპო , თავიდან ბოლომდე .
41015039	როცა მის წინაშე მდგომმა ასისთავმა დაინახა , რომ ასე შესძახა და განუტევა სული , თქვა : „ ჭეშმარიტად ღვთის ძე იყო ეს კაცი . “
41015040	აქ იყვნენ ქალებიც , რომლებიც შორიდან უმზერდნენ . მათ შორის მარიამ მაგდალელიც , იაკობ მცირისა და იოსეს დედა მარიამი , და სალომე ,
41015041	რომელნიც მაშინ , როცა ის გალილეაში იყო , თან დაჰყვებოდნენ და ემსახურებოდნენ მას . ასევე მრავალი სხვაც , რომლებიც მასთან ერთად ამოვიდნენ იერუსალიმს .
41015042	როცა მოსაღამოვდა , რაკი იყო პარასკევი , ანუ შაბათის წინადღე ,
41015043	მოვიდა იოსებ არიმათიელი , მრჩეველთა გამოჩენილი წევრი , რომელიც თავადაც მოელოდა ღვთის სასუფეველს , თამამად შევიდა პილატესთან და გამოითხოვა იესოს გვამი .
41015044	პილატეს გაუკვირდა , რომ იგი უკვე მკვდარი იყო . დაუძახა ასისთავს და ჰკითხა : „ დიდი ხანია მოკვდა ? “
41015045	ეს რომ შეიტყო ასისთავისაგან , უბოძა იოსებს გვამი .
41015046	და მან იყიდა ტილო , გარდმოხსნა იგი , შემოახვია ტილო და დაასვენა სამარხში , რომელიც კლდეში იყო გამოკვეთილი , და ლოდი მიაგორა სამარხის კარზე .
41015047	მარიამ მაგდალელმა და მარიამმა , — იესოს დედამ — დაინახეს , სადაც დაასვენეს იგი .
41016001	შაბათი რომ გავიდა , მარიამ მაგდალელმა , მარიამ იაკობისამ და სალომემ იყიდეს სურნელებანი , რომ მისულიყვნენ და ეცხოთ მისთვის .
41016002	შვიდეულის პირველ დღეს , დილაადრიანად მივიდნენ სამარხთან , მზის ამოსვლისას .
41016003	ერთმანეთში ამბობდნენ : ვინ გადაგვიგორებს ლოდს სამარხის კარიდანო ?
41016004	გაიხედეს და დაინახეს , რომ ლოდი გადაგორებულია , ძალიან დიდი კი იყო .
41016005	და შევიდნენ სამარხში და დაინახეს მარჯვნივ მჯდომარე ჭაბუკი , სპეტაკი სამოსლით შემოსილი , და შეშფოთდნენ .
41016006	მან უთხრა მათ : „ ნუ შეშფოთდებით ! თქვენ ეძებთ ჯვარცმულ იესო ნაზარეველს . იგი აღდგა , აქ არ არის . აჰა , ადგილი , სადაც ის დაასვენეს .
41016007	მაგრამ წადით , უთხარით მის მოწაფეებს და პეტრეს : აჰა , წინ მიგიძღვით იგი გალილეისაკენ . იქ ნახავთ მას , როგორც ნათქვამი აქვს თქვენთვის . “
41016008	გამოვიდნენ და გაიქცნენ სამარხიდან , რადგან აცახცახებული და თავზარდაცემულნი იყვნენ . არავის არაფერი უთხრეს , რადგან ეშინოდათ .
41016009	შვიდეულის პირველ დღეს ადრე აღმდგარი პირველად ეჩვენა მარიამ მაგდალელს , რომლისგანაც შვიდი ეშმაკი განდევნა .
41016010	ისიც წავიდა და შეატყობინა მათ , ვინც მასთან იყვნენ ხოლმე — მგლოვიარეთ და მოტირალთ .
41016011	ხოლო მათ , როცა მოისმინეს , რომ ცოცხალია და მარიამმა იხილა იგი , არ ირწმუნეს .
41016012	ამის შემდეგ სხვა სახით ეჩვენა ორ მათგანს , როცა დაბისკენ მიდიოდნენ .
41016013	ისინი მივიდნენ და სხვებს შეატყობინეს , მაგრამ არც ამათი ირწმუნეს .
41016014	მოგვიანებით ეჩვენა თერთმეტს , ინახით მსხდართ , და უსაყვედურა ურწმუნოება და გულქვაობა , რადგან არ ირწმუნეს მათი , რომლებმაც აღმდგარი იხილეს იგი .
41016015	უთხრა მათ : „ მოედეთ მთელს სოფელს და უქადაგეთ სახარება ყოველ ქმნილებას .
41016016	ვინც ირწმუნებს და მოინათლება , გადარჩება . ვინც არ ირწმუნებს , მსჯავრი დაედება .
41016017	ეს სასწაულები იქნება მორწმუნეთა თანმხლები : ჩემი სახელით ეშმაკებს განდევნიან , ახალი ენებით ილაპარაკებენ ,
41016018	ხელში გველებს აიყვანენ და , თუნდაც რაიმე სასიკვდილო შესვან , არ ავნებთ . ავადმყოფებს ხელებს დაასხამენ და განიკურნებიან ისინი . “
41016019	ასე , მათთან საუბრის შემდეგ უფალი იესო ამაღლდა ზეცად და დაჯდა ღვთის მარჯვნივ .
41016020	ისინიც წავიდნენ და ქადაგებდნენ ყველგან . და უფალი შეეწეოდა მათ და განამტკიცებდა სიტყვას თანამდევი სასწაულებით . ამინ .
42001001	რაკი უკვე ბევრმა მიჰყო ხელი ჩვენს შორის აღსრულებულ ამბავთა თანმიმდევრულ აღწერას ,
42001002	როგორც გადმოგვცეს თავიდანვე თვითმხილველებმა და სიტყვის მსახურებმა ,
42001003	მეც მივიჩნიე , რომ მას შემდეგ , რაც გულდასმით გამოვიკვლიე ყოველივე თავიდან , თანმიმდევრულად აგიწერო , ღირსეულო თეოფილე ,
42001004	რომ შეიცნო იმ მოძღვრების ჭეშმარიტება , რომელიც გისწავლია .
42001005	იუდეის მეფის , ჰეროდეს , დღეებში იყო მღვდელი ვინმე , სახელად ზაქარია , აბიას რიგიდან , ხოლო მისი ცოლი იყო აარონის ასულთაგანი , სახელად ელისაბედი .
42001006	ისინი ორივენი მართლები იყვნენ ღვთის წინაშე , უმწიკვლოდ იქცეოდნენ უფლის ყოველი მცნებითა და წესდებით .
42001007	მათ არ ჰყავდათ შვილი , ვინაიდან ელისაბედი ბერწი იყო , და ორივენი უკვე ხანგადასულნი იყვნენ .
42001008	ერთხელ , როცა თავისი ყოველდღიური რიგისამებრ , მსახურებდა ღვთის წინაშე ,
42001009	მღვდელთა სამსახურის წესით , მას წილად ხვდა კმევა და შევიდა უფლის ტაძარში .
42001010	უამრავი ხალხი ლოცულობდა გარეთ კმევის დროს , —
42001011	ეჩვენა მას უფლის ანგელოზი , საკმევლის სამსხვერპლოს მარჯვნივ მდგარი .
42001012	და შეკრთა მისი ხილვით ზაქარია და შიში დაეცა მას .
42001013	უთხრა მას ანგელოზმა : „ ნუ გეშინია , ზაქარია , ვინაიდან შესმენილია შენი ლოცვა , და შენი ცოლი ელისაბედი გიშობს ძეს და დაარქმევ მას სახელად იოანეს .
42001014	გექნება შენ სიხარული და მხიარულება და მრავალი გაიხარებს მისი შობით .
42001015	ვინაიდან დიდი იქნება ის უფლის წინაშე , ღვინოსა და თაფლუჭს არ დალევს და სულიწმიდით აღივსება დედის მუცლიდანვე .
42001016	მრავალ ისრაელიანს მოაქცევს უფლისაკენ — მათი ღვთისაკენ .
42001017	და ის ივლის მის წინაშე ელიას სულით და ძალით , რომ მოაქციოს მამათა გულები შვილთა მიმართ , ხოლო ურჩნი მართალთა გონებაზე და წარუდგინოს უფალს მომზადებული ხალხი . “
42001018	უთხრა ზაქარიამ ანგელოზს : „ რითი გავიგებ ამას ? მე ხომ მოხუცებული ვარ და ჩემი ცოლიც უკვე ხანგადასულია . “
42001019	მიუგო ანგელოზმა და უთხრა მას : „ მე ვარ გაბრიელი , ღვთის წინაშე მდგომელი . წარმოგზავნილი ვარ , რათა გელაპარაკო და გახარო ეს .
42001020	და აჰა , დადუმდები და ვერ შეძლებ ლაპარაკს იმ დღემდე , ვიდრე ეს ახდება , რაკი არ ერწმუნე ჩემს სიტყვებს , რომლებიც აღსრულდება თავის დროზე . “
42001021	ხალხი კი იდგა და ელოდა ზაქარიას და უკვირდათ მისი დაყოვნება ტაძარში .
42001022	როცა გამოვიდა , მათთვის ხმის გაცემა ვერ შეძლო . და მიხვდნენ , რომ ჩვენება იხილა ტაძარში . ანიშნებდა მათ და დარჩა უტყვად .
42001023	და როცა დასრულდა მისი მსახურების დღენი , შინ წავიდა .
42001024	იმ დღეების შემდეგ დაორსულდა ელისაბედი , მისი ცოლი . ხუთ თვეს იმალებოდა და ამბობდა :
42001025	„ ასე მიყო უფალმა ამ დღეებში , როცა მომხედა , რომ მოეშორებინა ჩემთვის სირცხვილი ადამიანთა თვალში . “
42001026	მეექვსე თვეს კი წარმოიგზავნა ღვთისაგან გაბრიელ ანგელოზი გალილეის ქალაქს , რომლის სახელია ნაზარეთი ,
42001027	ქალწულთან , რომელიც დანიშნული იყო კაცზე , სახელად იოსებზე , დავითის სახლიდან , და ქალწულის სახელი იყო მარიამი .
42001028	და შევიდა მასთან და უთხრა : „ გიხაროდეს , მიმადლებულო , შენთანაა უფალი . კურთხეული ხარ შენ დედათა შორის . “
42001029	ის შეშფოთდა ამ სიტყვებზე და ჩაფიქრდა : რას უნდა ნიშნავდესო ეს მისალმება ?
42001030	და უთხრა მას ანგელოზმა : „ ნუ გეშინია , მარიამ , ვინაიდან მადლი ჰპოვე ღმერთთან .
42001031	აჰა , დაორსულდები და შობ ძეს და სახელად იესოს დაარქმევ .
42001032	დიდი იქნება ის და უზენაესის ძედ იწოდება . და მისცემს მას უფალი ღმერთი მისი მამის , დავითის , ტახტს .
42001033	და საუკუნოდ იმეფებს იაკობის სახლზე და მის მეფობას არ ექნება დასასრული . “
42001034	უთხრა მარიამმა ანგელოზს : „ როგორ იქნება ეს , როცა მე მამაკაცი არ ვიცი ? “
42001035	მიუგო ანგელოზმა და უთხრა : „ სულიწმიდა გადმოვა შენზე და მაღლის ძალა მოგიჩრდილავს . ამიტომ წმიდა შობილი იწოდება ღვთის ძედ .
42001036	აჰა , შენს ნათესავ ელისაბედსაც სიბერეში ჩაესახა ძე და მეექვსე თვეშია უკვე .
42001037	ვინაიდან ღმერთთან არავითარი სიტყვა არ დარჩება შეუძლებელი . “
42001038	თქვა მარიამმა : „ აჰა , უფლის მხევალი ვარ . მეყოს მე შენი სიტყვისამებრ . “ და განეშორა მას ანგელოზი .
42001039	ადგა მარიამი იმ დღეებში და საჩქაროდ წავიდა მთიან მხარეში , იუდეის ქალაქში .
42001040	და შევიდა ზაქარიას სახლში და მიესალმა ელისაბედს .
42001041	როცა ელისაბედმა მარიამის მისალმება მოისმინა , ყრმა შეუტოკდა მუცელში . და აღივსო ელისაბედი სულიწმიდით .
42001042	და დაიძახა ხმამაღლა და თქვა : „ კურთხეული ხარ დედათა შორის , და კურთხეულია შენი მუცლის ნაყოფი !
42001043	ვინა ვარ მე , რომ ჩემი უფლის დედა მოვიდა ჩემთან ?
42001044	ვინაიდან , როცა შენი მოსალმების ხმა მოსწვდა ჩემს ყურს , სიხარულით შეტოკდა ყრმა ჩემს მუცელში .
42001045	ნეტარია , ვინც ირწმუნა , ვინაიდან აღსრულდება უფლის მიერ თქმული მის მიმართ . “
42001046	და თქვა მარიამმა : „ ადიდებს სული ჩემი უფალსა ,
42001047	და იზეიმა სულმა ჩემმა ღმერთში , ჩემს მაცხოვარში .
42001048	ვინაიდან მოხედა თავისი მხევლის სიმდაბლეს და ამიერიდან ნეტარად ჩამთვლის მე ყოველი თაობა .
42001049	ვინაიდან დიდი საქმე მიყო ძლიერმა და წმიდაა სახელი მისი .
42001050	და მისი წყალობა მის მოშიშებს თაობიდან თაობამდე .
42001051	ქმნა სიმტკიცე თავისი მკლავით ; გაფანტა ამპარტავანნი მათი გულისზრახვებთან ერთად ;
42001052	ტახტებიდან გადმოყარა ძლიერნი და აამაღლა თავმდაბალნი ;
42001053	მშიერნი სიკეთით აღავსო და მდიდარნი ხელცარიელი გაუშვა ;
42001054	შეეწია თავის მსახურს , ისრაელს , გაიხსენა წყალობა ,
42001055	როგორც ეუბნებოდა ჩვენს მამებს — აბრაამს და მის მოდგმას საუკუნოდ . “
42001056	დარჩა მარიამი მასთან სამიოდე თვეს და დაბრუნდა თავის სახლში .
42001057	ელისაბედს კი დაუდგა მშობიარობის უამი და შვა ვაუი .
42001058	და ესმათ მის მეზობლებსა და ნათესავებს , რომ განადიდა უფალმა თავისი წყალობა მის მიმართ და მასთან ერთად ხარობდნენ .
42001059	მერვე დღეს მივიდნენ ბავშვის წინადასაცვეთად და უნდოდათ დაერქმიათ მამამისის სახელი — ზაქარია .
42001060	მიუგო დედამისმა და თქვა : „ არა , იოანე ერქმევა მას . “
42001061	უთხრეს მას , რომ შენს ნათესაობაში არავინ არის , რომ ეგ სახელი ერქვას .
42001062	ნიშნებით ჰკითხეს მამამისს , რისი დარქმევა სურდა .
42001063	და ფიცარი მოითხოვა და დაწერა : „ იოანეა მისი სახელი . “ და ყველას გაუკვირდა ეს .
42001064	უცებ გაეხსნა მას პირი და ენა , ალაპარაკდა და ადიდა ღმერთი .
42001065	შიშმა მოიცვა ყველა , ვინც მათ ირგვლივ ცხოვრობდა . და ყოველივე ამაზე დიდი მითქმა-მოთქმა იყო მთელი იუდეის მთიანეთში .
42001066	ყველამ , ვინც მოისმინა ეს , გულში ჩაიდო და თქვა : „ რა იქნება ეს ყრმა ? “ და უფლის ხელი იყო მასთან .
42001067	მამამისი ზაქარია აღივსო სულიწმიდით და წინასწარმეტყველებდა და ამბობდა :
42001068	„ კურთხეულ არს უფალი , ღმერთი ისრაელისა , რადგან მოხედა თავის ხალხს და გაუმზადა მას გამოსყიდვა .
42001069	აღგვიდგინა რქა ხსნისა თავისი მსახურის , დავითის სახლში ,
42001070	როგორც ელაპარაკებოდა ძველთაგანვე თავის წმიდა წინასწარმეტყველთა პირით ,
42001071	რომ გვიხსნიდა ჩვენი მტრებისა და ყველა ჩვენი მოძულის ხელიდან ;
42001072	წყალობას უყოფდა ჩვენს მამებს და გაიხსენებდა თავის წმიდა აღთქმას ;
42001073	ფიცს , რომლითაც შეჰფიცა ჩვენს მამას , აბრაამს , რომ შეგვაძლებინებდა ჩვენ ,
42001074	ჩვენი მტრების ხელიდან თავდახსნილთ , უშიშრად
42001075	გვემსახურა მისთვის სიწმიდით და სიმართლით მის წინაშე , მთელი ჩვენი სიცოცხლე .
42001076	და შენ , ყრმაო , დაგერქმევა მაღლის წინასწარმეტყველი , ვინაიდან იწინამძღვრებ უფლის წინაშე მისი გზების გასამზადებლად ,
42001077	რომ მისცე მის ხალხს ხსნის ცოდნა მათი ცოდვების მიტევებით ,
42001078	ჩვენი ღვთის გულმოწყალებით , რომლითაც გადმოგვხედა აღმოსავლეთმა მაღლიდან ,
42001079	ბნელში და სიკვდილის ჩრდილში მსხდომარეთათვის გასანათებლად , ჩვენს ფერხთა წასამართავად სამშვიდობო გზაზე . “
42001080	ყრმა კი იზრდებოდა და სულით მტკიცდებოდა , და უდაბნოში იყო იმ დღეებამდე , ვიდრე ისრაელს გამოეცხადებოდა .
42002001	იმ დღეებში გამოვიდა კეისარ ავგუსტუსის ბრძანება : აღეწერათ მთელი მსოფლიო .
42002002	ეს აღწერა პირველი იყო სირიაში კვირენიოსის მმართველობისას .
42002003	ყველანი მიდიოდნენ ჩასაწერად , თითოეული თავის ქალაქში .
42002004	იოსებიც წავიდა გალილეიდან , ქალაქ ნაზარეთიდან იუდეაში , დავითის ქალაქში , რომელსაც ეწოდება ბეთლემი , ვინაიდან იგი დავითის სახლისა და ტომისა იყო .
42002005	რათა ჩაწერილიყო მარიამთან ერთად , რომელიც მასზე იყო დანიშნული და ორსულად იყო .
42002006	მათი იქ ყოფნისას შეუსრულდა მარიამს მშობიარობის დღეები
42002007	და შვა ძე , თავისი პირმშო , შეახვია და მიაწვინა იგი ბაგაში , ვინაიდან სასტუმროში არ იყო ადგილი მათთვის .
42002008	იმ მხარეში მწყემსები იყვნენ მინდვრად და ღამით დარაჯობდნენ თავიანთ სამწყსოს .
42002009	და აჰა , უფლის ანგელოზი დაადგა მათ , უფლის დიდება გამოუბრწყინდათ და შეშინდნენ დიდი შიშით .
42002010	და უთხრა მათ ანგელოზმა : „ ნუ გეშინიათ . აჰა , გახარებთ დიდ სიხარულს , რომელიც მთელი ხალხისა იქნება :
42002011	ვინაიდან დღეს დავითის ქალაქში თქვენთვის იშვა მაცხოვარი , რომელიც არის ქრისტე უფალი .
42002012	და ნიშნად ეს გექნებათ : იპოვით ყრმას შეხვეულს და ბაგაში მწოლარეს . “
42002013	და უეცრად გაჩნდა ანგელოზთან ერთად დიდძალი ციური ლაშქარი და აქებდნენ ღმერთს და ამბობდნენ :
42002014	„ დიდება მაღალთა შინა ღმერთს , მშვიდობა ქვეყანად და კაცთა შორის სათნოება ! “
42002015	როცა ანგელოზები ზეცად ამაღლდნენ , მწყემსებმა უთხრეს ერთმანეთს : „ წავიდეთ ბეთლემს და ვნახოთ მომხდარი ამბავი , უფალმა რომ გვაუწყა . “
42002016	გაჩქარებულნი მივიდნენ და ნახეს მარიამი და იოსები , და ბაგაში მწოლარე ყრმა .
42002017	როცა დაინახეს , მოუთხრეს ამბავი , რაც ემცნოთ მათ ამ ყრმაზე .
42002018	ვინც კი ისმენდა , ყველას უკვირდა , რასაც მწყემსები ეუბნებოდნენ მათ .
42002019	მარიამმა კი ჩაიმარხა ყოველი სიტყვა და ჩაიდო ისინი გულში .
42002020	და დაბრუნდნენ მწყემსები და ადიდებდნენ და აქებდნენ ღმერთს ყოველივე იმის გამო , რაც ესმათ და იხილეს , როგორც ემცნოთ მათ .
42002021	და როცა შესრულდა რვა დღე , რათა წინადაეცვითათ მისთვის , დაერქვა მისი სახელი იესო , ანგელოზის მიერ დარქმეული მუცელში ჩასახვამდე .
42002022	და როცა გასრულდა მათი განწმედის დღეები მოსეს რჯულისამებრ , აიყვანეს იგი იერუსალიმს უფლის წინაშე წარსადგენად .
42002023	როგორც უფლის რჯულში სწერია : „ ყოველ მამროვანს , რომელმაც განაპოს საშო , უფლის წმიდა ეწოდოს ,
42002024	და შესწირონ მსხვერპლად , როგორც უფლის რჯულშია ნათქვამი , ორი გვრიტი ან ორი მართვე მტრედისა “
42002025	და აჰა , იყო იერუსალიმში კაცი , სახელად სიმონი , კაცი მართალი და ღვთისმოშიში , რომელიც მოელოდა ისრაელის ნუგეშისცემას , და სულიწმიდა იყო მასზე .
42002026	სულიწმიდისგან ჰქონდა ნაუწყები , რომ არ იხილავდა სიკვდილს უფლის ცხებულის ხილვამდე .
42002027	შევიდა სულით ტაძარში და , როცა მშობლებმა მიიყვანეს ყრმა იესო , რათა მოქცეოდნენ მას რჯულის წესისამებრ ,
42002028	მან მიირქვა ყრმა მკლავებზე , ადიდა ღმერთი და თქვა :
42002029	„ ახლა კი გამიშვი , ბატონო , შენი მონა მშვიდობით , როგორც ნათქვამი გაქვს .
42002030	ვინაიდან იხილა ჩემმა თვალმა შენი ხსნა ,
42002031	რომელიც შენ განამზადე ყოველი ხალხის წინაშე ,
42002032	წარმართთათვის ნათლის გამოსაცხადებლად და შენი ხალხის , ისრაელის , დიდებად . “
42002033	იოსებს და მის დედას კი უკვირდათ მასზე ნათქვამი .
42002034	და აკურთხა სიმონმა ისინი და უთხრა მარიამს , მის დედას : „ აჰა , განწესებულია ეს მრავალთა დამხობად და აღდგენად ისრაელში და საცილობელ ნიშნად .
42002035	და თვით შენს სულშიც გაივლის მახვილი , რათა გაცხადდეს მრავალ გულთაგან ზრახვები . “
42002036	და იყო ანა წინასწარმეტყველი , ფენუელის ასული , აშერის ტომიდან , ღრმად მოხუცებული , თავისი ქალწულობის შემდეგ შვიდ წელიწადს ნაცხოვრები ქმართან .
42002037	იყო იგი ოთხმოცდაოთხი წლის ქვრივი , არ შორდებოდა ტაძარს , მარხვით და ვედრებით ემსახურებოდა დღე და ღამ .
42002038	ისიც იმავე უამს იყო მისული და ადიდებდა ღმერთს და ელაპარაკებოდა მასზე ყველას , ვინც კი გამოსყიდვას მოელოდა იერუსალიმში .
42002039	როცა აღასრულეს ყოველივე უფლის რჯულისამებრ , დაბრუნდნენ გალილეაში , თავიანთ ქალაქ ნაზარეთში .
42002040	ხოლო ყრმა იზრდებოდა , მტკიცდებოდა სულით და ივსებოდა სიბრძნით და ღვთის მადლი იყო მასზე .
42002041	და დადიოდნენ მისი მშობლები ყოველ წელიწადს იერუსალიმში პასექის დღესასწაულზე .
42002042	და როცა თორმეტი წლისა გახდა , ავიდნენ იერუსალიმში ჩვეულებისამებრ , სადღესასწაულოდ .
42002043	ხოლო დღესასწაულის დამთავრების შემდეგ , უკან რომ დაბრუნდნენ , ყრმა იესო დარჩა იერუსალიმში , და არ იცოდნენ იოსებმა და მისმა დედამ .
42002044	ეგონათ , რომ მგზავრთა შორის იყო და ერთი დღის გზა რომ გაიარეს , დაუწყეს ძებნა ნათესავებსა და ნაცნობებს შორის .
42002045	რომ ვერ იპოვეს იგი , დაბრუნდნენ იერუსალიმში და ეძებდნენ მას .
42002046	სამი დღის შემდეგ იპოვეს ტაძარში მჯდომი მოძღვართა შორის , უსმენდა და ეკითხებოდა მათ .
42002047	და გაოცებული იყო ყველა მისი მსმენელი მისი გონებითა და პასუხებით .
42002048	რომ დაინახეს იგი , გაუკვირდათ , და დედამისმა უთხრა მას : „ ეს რა გვიყავი , შვილო ? აჰა , მამაშენი და მე შეწუხებულნი დაგეძებთ . “
42002049	მან უთხრა მათ : „ რატომ მეძებდით ? ნუთუ არ იცით , რომ მამის სახლში უნდა ვიყო ? “
42002050	ხოლო მათ ვერ გაიგეს სიტყვა , რაც უთხრა მათ .
42002051	და გაჰყვა მათ და მივიდა ნაზარეთს და ემორჩილებოდა მათ . დედამისმა კი გულში ჩაიმარხა ყოველივე ეს .
42002052	ხოლო იესოს ემატებოდა სიბრძნე და ტანი , და მადლი ღვთისა და ადამიანთა წინაშე .
42003001	ტიბერიოს კეისრის მთავრობის მეთხუთმეტე წელს , პონტოელი პილატეს განმგებლობისას იუდეაში , და ჰეროდეს ტეტრარქობისას გალილეაში , მისი ძმის , ფილიპეს , ტეტრარქობისას იტურეასა და ტრახონიტის მხარეში , და ლისანიასის ტეტრარქობისას აბილენეში ,
42003002	ანას და კაიაფას მღვდელმთავრობის დროს იყო სიტყვა ღვთისა იოანესადმი , ზაქარიას ძისადმი , უდაბნოში .
42003003	დადიოდა იგი იორდანეს მთელს არემარეში და ქადაგებდა სინანულის ნათლისღებას ცოდვათა მისატევებლად ,
42003004	როგორც სწერია ესაია წინასწარმეტყველის სიტყვათა წიგნში : „ ხმა მღაღადებლისა უდაბნოში : განუმზადეთ გზა უფალს , მოასწორეთ მისი ბილიკები .
42003005	ყოველი ხევი ამოივსება , ყოველი მთა და ბორცვი დადაბლდება , მრუდე გასწორდება და ოღროჩოღრო გზა გავაკდება .
42003006	და ყოველი ხორციელი იხილავს ხსნას ღვთისაგან . “
42003007	მოსანათლავად მისულ ხალხს იოანე ეუბნებოდა : „ იქედნეთა ნაშობნო , ვინ გაგაფრთხილათ , რომ გაექცეთ მომავალ რისხვას ?
42003008	მაშ , გამოიღეთ მონანიების ღირსი ნაყოფნი და ნუ მოჰყვებით ერთმანეთში ლაპარაკს : მამად აბრაამი გვყავსო . ვინაიდან , გეუბნებით თქვენ , რომ ღმერთს შეუძლია ამ ქვებიდან აღუდგინოს აბრაამს შვილები .
42003009	ცულიც უკვე დევს ხეთა ფესვთან . ყოველ ხეს , რომელიც კეთილ ნაყოფს არ გამოიღებს , ჭრიან და ცეცხლში აგდებენ . “
42003010	ეკითხებოდა მას ხალხი და ეუბნებოდა : აბა , რაღა ვქნათო ?
42003011	მიუგებდა და ეტყოდა მათ : „ ვისაც ორი მოსასხამი აქვს , მისცეს უქონელს . ვისაც საზრდო აქვს , ისიც ასე მოიქცეს . “
42003012	მოვიდნენ მებაუენიც მოსანათლავად და უთხრეს მას : „ მოძღვარო , რა ვქნათ ? “
42003013	მან უთხრა მათ : „ თქვენთვის დაწესებულის მეტს ნურაფერს მოითხოვთ . “
42003014	ჯარისკაცებიც ეკითხებოდნენ : „ ჩვენ რაღა ვქნათ ? “ უთხრა მათ : „ ნურავის შეავიწროვებთ , ცილს ნუ დასწამებთ და თქვენს ჯამაგირს დასჯერდით . “
42003015	როცა ხალხი მოლოდინში იყო და ყველა თავის გულში ფიქრობდა იოანეზე , ქრისტე ხომ არ არისო ,
42003016	მიუგებდა და ეტყოდა ყველას იოანე : „ მე წყლით გნათლავთ , მაგრამ მოდის ჩემზე ძლიერი , რომლის სანდლის თასმის გახსნის ღირსიც არა ვარ . ის მოგნათლავთ თქვენ სულიწმიდით და ცეცხლით ,
42003017	რომლის ხელშია ნიჩაბი , რათა გაწმიდოს თავისი კალო და თავის ბეღელში მოაგროვოს ხორბალი , ბზე კი დაწვას ჩაუქრობელი ცეცხლით . “
42003018	კიდევ ბევრ სხვა რამესაც ახარებდა და შეაგონებდა ხალხს .
42003019	ხოლო ჰეროდემ , ტეტრარქმა , რომელსაც იგი ამხილებდა მისი ძმის ცოლის ჰეროდიას გამო და ყოველივე იმის გამო , რა ბოროტებაც ჩაედინა ,
42003020	ყველაფერს ამას ისიც მიუმატა , რომ იოანე საპყრობილეში ჩასვა .
42003021	როცა მთელი ხალხი ინათლებოდა და იესოც მოინათლა და ლოცულობდა , გაიხსნა ცა
42003022	და გადმოვიდა მასზე სულიწმიდა ხორციელი სახით , როგორც მტრედი , და გაისმა ზეცით ხმა : „ შენ ხარ ჩემი საყვარელი ძე , რომელიც მოვიწონე მე . “
42003023	თვით იესო , როცა იწყებდა , იქნებოდა ოცდაათი წლისა და , როგორც ფიქრობდნენ , იყო ძე იოსებისა , ყელისა ,
42003024	მათათისა , ლევისა , მალქისა , იანაისა , იოსებისა ,
42003025	მათითიასი , ამოცისა , ნახუმისა , ხესლისა , ნაგაისა ,
42003026	მახათისა , მათითიასი , შიმყისა , იოსებისა , იოდასი ,
42003027	იოხანანისა , რეშასი , ზერუბაბელისა , შეალთიელისა , ნერისა ,
42003028	მალქისა , ადისა , კოსამისა , ელმადამისა , ყერისა ,
42003029	იესოსი , ელეაზარისა , იორიმისა , მათათისა , ლევისა ,
42003030	სიმონისა , იუდასი , იოსებისა , იონამისა , ელიაკიმისა ,
42003031	მალეასი , მინასი , მათათასი , ნათანისა , დავითისა ,
42003032	იესესი , ყობედისა , ბოყაზისა , სალმონისა , ნახშონისა ,
42003033	ყამინადაბისა , ადმინისა , არნისა , ხეცრონისა , ფერეცისა , იუდასი ,
42003034	იაკობისა , ისაკისა , აბრაამისა , თერახისა , ნახორისა ,
42003035	სერუგისა , რეყუსი , ფელეგისა , ყებერისა , შალახისა ,
42003036	კენანისა , არფაქშადისა , სემისა , ნოესი , ლამექისა ,
42003037	მეთუშელახისა , ხანოქისა , იერედისა , მაჰალალელისა , კენანისა ,
42003038	ენოშისა , შეთისა , ადამისა , ღვთისა .
42004001	იესო , სულიწმიდით აღვსილი დაბრუნდა იორდანედან და სულით გაყვანილ იქნა უდაბნოში
42004002	და ორმოც დღეს სცდიდა მას ეშმაკი და არაფერი უჭამია იმ დღეებში , და მათი გასვლის შემდეგ მოშივდა .
42004003	უთხრა მას ეშმაკმა : „ თუ ღვთის ძე ხარ , უთხარი ამ ქვას , რომ პურად იქცეს . “
42004004	მიუგო მას იესომ : „ დაწერილია , რომ არა მხოლოდ პურით უნდა ცოცხლობდეს კაცი , არამედ ღვთის ყოველი სიტყვით . “
42004005	და აიყვანა იგი მაღალ მთაზე და უჩვენა ერთ წამში მსოფლიოს ყველა სამეფო .
42004006	და უთხრა მას ეშმაკმა : „ მოგცემ მთელს ამ ხელმწიფებას და მათ დიდებას , ვინაიდან მე მაქვს მოცემული და , ვისაც მინდა , იმას ვაძლევ .
42004007	თუ თაყვანსა მცემ , შენი იქნება ყოველივე ! “
42004008	მიუგო იესომ და უთხრა მას : „ დაწერილია : ‘ უფალს , შენს ღმერთს , ეცი თაყვანი და მხოლოდ მას ემსახურე . ’ “
42004009	წაიყვანა იგი იერუსალიმს , დააყენა ტაძრის ფრთაზე და უთხრა : „ თუ ღვთის ძე ხარ , თავი გადაიგდე აქედან ძირს .
42004010	ვინაიდან დაწერილია , რომ ‘ თავის ანგელოზებს უბრძანებს შენზე , რომ დაგიცვან ’
42004011	და რომ ‘ ხელში აყვანილი გატარონ , რათა ქვას ფეხი არ წამოჰკრა . ’ “
42004012	და მიუგო და უთხრა მას იესომ : „ ნათქვამია : ‘ არ გამოსცადო უფალი , ღმერთი შენი . ’ “
42004013	და როცა დაამთავრა ყველა გამოცდა , ეშმაკი გაშორდა მას სხვა უამის მოლოდინში .
42004014	დაბრუნდა იესო სულის ძალით გალილეაში და მისი ამბავი მოედო მთელ არემარეს .
42004015	ასწავლიდა მათ სინაგოგებში და განდიდებულ იყო ყველას მიერ .
42004016	და მივიდა ნაზარეთს , სადაც აღიზარდა . და შევიდა შაბათ დღეს , თავისი ჩვეულებისამებრ , სინაგოგაში და დადგა წასაკითხავად .
42004017	და მიაწოდეს მას ესაია წინასწარმეტყველის წიგნი , და გაშალა წიგნი და იპოვა ადგილი , სადაც დაწერილი იყო :
42004018	„ უფლის სულია ჩემზე , ვინაიდან მან მცხო გლახაკთა სახარებლად , მომავლინა გულშემუსვრილთა განსაკურნებლად , ტყვეთათვის თავისუფლების და ბრმათათვის თვალის ახელის გამოსაცხადებლად , ჩაგრულთა გასათავისუფლებლად ,
42004019	უფლის შეწყალების წლის გამოსაცხადებლად . “
42004020	და დახურა წიგნი , გადასცა მსახურს და დაჯდა . ყველას თვალი სინაგოგაში მისკენ იყო მიპყრობილი .
42004021	და დაუწყო ლაპარაკი მათ : „ დღეს აღსრულდა ეს წერილი , თქვენ რომ მოისმინეთ . “
42004022	და ყველამ დაუმოწმა მას და გაოცებულნი იყვნენ მისი პირიდან გამოსული მადლის სიტყვებით და ამბობდნენ : „ ეს იოსების ძე არ არის ? “
42004023	უთხრა მათ : „ ნამდვილად მეტყვით ამ ანდაზას : ‘ მკურნალო , განიკურნე შენი თავი . ყველაფერი , რაც კი კაპერნაუმში მოხდა , როგორც გავიგეთ , მოახდინე აქაც , შენს სამშობლოში . ’ “
42004024	უთხრა : „ ჭეშმარიტად გეუბნებით თქვენ , რომ არც ერთი წინასწარმეტყველი არაა მიღებული თავის სამშობლოში .
42004025	ჭეშმარიტებით გეუბნებით თქვენ , მრავალი ქვრივი იყო ისრაელში ელიას დროს , როცა დაიხშო ცა სამ წელიწადსა და ექვს თვეს ისე , რომ დიდი შიმშილობა იყო მთელ ქვეყანაზე .
42004026	და არც ერთ მათგანთან არ იქნა მივლენილი ელია , გარდა ქვრივი დედაკაცისა ციდონის ცარფათში .
42004027	კეთროვანიც მრავალი იყო ისრაელში ელისე წინასწარმეტყველის დროს , მაგრამ არც ერთი მათგანი არ გაწმენდილა , გარდა ნეემან სირიელისა . “
42004028	ეს რომ მოისმინეს სინაგოგაში მყოფთ , ყველანი მძვინვარებით აღივსნენ .
42004029	წამოდგნენ და გააძევეს იგი ქალაქიდან , და მიიყვანეს იმ მთის წვერამდე , რომელზეც მათი ქალაქი იყო გაშენებული , რათა გადაეგდოთ იგი .
42004030	მაგრამ მან გაიარა მათ შორის და წავიდა .
42004031	და ჩავიდა გალილეის ქალაქ კაპერნაუმში და იქ ასწავლიდა მათ შაბათობით
42004032	და გაოცებულნი იყვნენ მისი მოძღვრებით , ვინაიდან ძალმოსილი იყო მისი სიტყვა .
42004033	სინაგოგაში იყო კაცი , უწმიდური სულით შეპყრობილი , და იყვირა ხმამაღლა :
42004034	„ რა გინდა ჩვენგან , იესო ნაზარეველო ? ჩვენს დასაღუპავად მოხვედი ? გიცნობ , ვინცა ხარ , ღვთის წმიდაო . “
42004035	იესომ შერისხა იგი და უთხრა : „ გაჩუმდი და გადი მაგისგან ! “ და დასცა იგი ეშმაკმა მათ შუაში და გამოვიდა მისგან , და არაფერი უვნია მისთვის .
42004036	ყველანი განცვიფრდნენ და ამბობდნენ ერთმანეთში : „ ეს რა სიტყვაა , რომ ხელმწიფებითა და ძალით უწმიდურ სულებს უბრძანებს და ისინიც გამოდიან ? “
42004037	და მოეფინა ხმა მის შესახებ იმ მხარის ყოველ ადგილს .
42004038	ადგა სინაგოგიდან და შევიდა სიმონის სახლში . ხოლო სიმონის სიდედრი შეპყრობილი იყო დიდი სიცხით და სთხოვეს მისთვის .
42004039	და დაადგა თავზე და შერისხა სიცხე . მანაც მიატოვა იგი . მყისვე წამოდგა და ემსახურებოდა მათ .
42004040	მზის ჩასვლისას ყველამ , ვისაც ჰყავდა სხვადასხვა სნეულებებით დაავადებულნი , მასთან მიიყვანა , და მან ყოველ მათგანს ხელები დაასხა და განკურნა .
42004041	ბევრისგან ეშმაკებიც გამოდიოდნენ , ყვიროდნენ და ამბობდნენ : „ შენ ხარ ქრისტე , ძე ღვთისა ! “ ის კი რისხავდა და უკრძალავდა ლაპარაკს , რადგან იცოდნენ მათ , რომ ქრისტეა იგი .
42004042	დღე რომ გათენდა , გამოვიდა იქიდან და წავიდა უდაბურ ადგილას . ხალხმა მოძებნა და მივიდნენ მასთან და აკავებდნენ , რომ არ წასულიყო მათგან .
42004043	მან კი უთხრა მათ : „ სხვა ქალაქებსაც უნდა ვახარო ღვთის სასუფეველი , ვინაიდან ამისთვის ვარ მოვლენილი . “
42004044	და ქადაგებდა გალილეის სინაგოგებში .
42005001	ერთხელ , როცა ხალხის ბრბო აწყდებოდა მას , რომ ღვთის სიტყვა მოესმინათ , და ის იდგა გენესარეთის ტბასთან ,
42005002	დაინახა ტბასთან მდგომი ორი ნავი . ნავებიდან გადმოსული მებადურები ბადეებს რეცხავდნენ .
42005003	ავიდა ერთ ნავზე , რომელიც სიმონისა იყო . სთხოვა ნაპირს ცოტა გაშორებოდა , ჩაჯდა და ნავიდან ასწავლიდა ხალხს .
42005004	როცა ლაპარაკი დაამთავრა , უთხრა სიმონს : „ შეცურდი ღრმად და მოისროლეთ ბადეები თევზის დასაჭერად . “
42005005	მიუგო სიმონმა და უთხრა : „ მოძღვარო , მთელი ღამე ვიშრომეთ და ვერაფერი დავიჭირეთ . მაგრამ შენი სიტყვით ვისვრი ბადეს . “
42005006	ასეც მოიქცნენ . იმდენი თევზი მოიმწყვდიეს , რომ ბადეები ეხეოდათ .
42005007	ნიშანი მისცეს ამხანაგებს მეორე ნავში , რომ მოსულიყვნენ მოსაშველებლად . მოვიდნენ და ისე აავსეს ორივე ნავი , რომ ლამის იძირებოდნენ .
42005008	ეს რომ დაინახა სიმონ-პეტრემ , დაეცა იესოს მუხლებთან და უთხრა : „ გამშორდი , უფალო , ვინაიდან ცოდვილი კაცი ვარ . “
42005009	რადგან შიშმა შეიპყრო იგი და ყველა მასთან მყოფი იმ თევზისჭერის გამო , მათ რომ დაიჭირეს .
42005010	ასევე იაკობი და იოანე , ზებედეს ძენი , სიმონის მოზიარენი . და უთხრა სიმონს იესომ : „ ნუ გეშინია , ამიერიდან ადამიანთა დამჭერი იქნები . “
42005011	მიაყენეს ნავები მიწას , ყველაფერი მიატოვეს და გაჰყვნენ მას .
42005012	ერთხელ , ერთ-ერთ ქალაქში მისი ყოფნისას , აჰა , მოვიდა კეთრით დაფარული კაცი . დაინახა იესო და დაემხო , ევედრებოდა და ეუბნებოდა : „ უფალო , თუ გსურს , შეგიძლია ჩემი განწმედა . “
42005013	და გაიწოდა ხელი , შეახო მას და თქვა : „ მსურს , განიწმიდე ! “ და მყისვე მოშორდა კეთრი .
42005014	და უბრძანა მას : „ არავის უთხრა , არამედ წადი და ეჩვენე მღვდელს და შესწირე შენი განწმედისთვის , როგორც დაუდგინა მათ მოსემ მოწმობად . “
42005015	და უფრო და უფრო ვრცელდებოდა სიტყვა მის შესახებ და დიდძალი ხალხი დაჰყვებოდა მას , რათა მოესმინათ და განკურნებულიყვნენ თავიანთ სნეულებათაგან .
42005016	ის კი უდაბურ ადგილებში მიდიოდა და ლოცულობდა .
42005017	ერთ დღეს , როცა ის ასწავლიდა , ისხდნენ იქ ფარისეველნი და რჯულის მოძღვარნი , რომელნიც მოსულიყვნენ გალილეისა და იუდეის ყოველი კუთხიდან და იერუსალიმიდან , და უფლის ძალა იყო მასთან განსაკურნავად ,
42005018	აჰა , კაცებმა საწოლით მოიყვანეს ადამიანი , რომელიც დავრდომილი იყო , და ცდილობდნენ , შიგნით შეეყვანათ და იესოს წინ დაეწვინათ .
42005019	და რომ ვერ მოახერხეს მისი შეყვანა ხალხმრავლობის გამო , ერდოზე ავიდნენ და კრამიტებს შორის საწოლიანად ჩაუშვეს შუაგულ ოთახში იესოს წინ .
42005020	რომ დაინახა მათი რწმენა , უთხრა : „ ადამიანო , მოგეტევა შენი ცოდვები . “
42005021	და იწყეს მწიგნობრებმა და ფარისევლებმა მსჯელობა ურთიერთშორის და ამბობდნენ : „ ვინ არის ეს , ღმერთს რომ გმობს ? ვის ძალუძს ცოდვების მიტევება ერთი ღვთის გარდა ? “
42005022	იესო მიხვდა მათ ზრახვებს , და მიუგო და უთხრა : „ რას კითხულობთ თქვენს გულში ?
42005023	რა უფრო ადვილია , თქმა : შენი ცოდვები მოგეტევა , თუ თქმა : ადექ და გაიარე ?
42005024	რათა იცოდეთ , რომ კაცის ძეს მიწაზე აქვს ცოდვების მიტევების ხელმწიფება , — ეუბნება დავრდომილს : შენ გეუბნები , ადექ , აიღე შენი საწოლი და შინ წადი . “
42005025	და მყისვე წამოდგა მათ წინაშე , აიღო , რაზეც იწვა , და წავიდა თავის სახლში და ადიდებდა ღმერთს .
42005026	და განცვიფრებამ შეიპყრო ყველა და ადიდებდნენ ღმერთს და შეშინებულები ამბობდნენ : საოცრებანი ვიხილეთო დღეს .
42005027	ამის შემდეგ გამოვიდა და დაინახა მებაუე , სახელად ლევი , რომელიც იჯდა საბაუოში , და უთხრა მას : „ გამომყევი მე . “
42005028	მანაც მიატოვა ყოველივე , წამოდგა და გაჰყვა მას .
42005029	და მოუმზადა ლევიმ მას დიდი ნადიმი თავის სახლში . და იყო იქ ბევრი მებაუე და სხვანი , რომლებიც მათთან ერთად უსხდნენ სუფრას .
42005030	მათი მწიგნობარნი და ფარისეველნი დრტვინავდნენ და ეუბნებოდნენ მის მოწაფეებს : „ რატომ ჭამთ და სვამთ მებაუეებთან და ცოდვილებთან ერთად ? “
42005031	და მიუგო იესომ და უთხრა მათ : „ მკურნალი ჯანმრთელებს კი არა , სნეულებს სჭირდებათ .
42005032	მოვედი არა მართალთა მოსაწოდებლად , არამედ ცოდვილთა , რათა მოინანიონ . “
42005033	მათ კი უთხრეს მას : „ იოანეს მოწაფეები ხშირად მარხულობენ და ლოცვებს აღავლენენ , ასევე ფარისეველთანიც . შენები კი ჭამენ და სვამენ . “
42005034	იესომ უთხრა მათ : „ როგორ აიძულებთ მექორწილეებს , იმარხულონ , ვიდრე ნეფე მათთან არის ?
42005035	მაგრამ დადგება დღეები , როცა ნეფე წაერთმევათ და მაშინ იმარხულებენ , იმ დღეებში . “
42005036	იგავიც უთხრა მათ : „ არავინ მოხევს საკერებელს ახალ სამოსელს და არ დაადებს ძველ სამოსელს , თორემ ახალსაც დახევს და ძველსაც არ გამოადგება ახალი სამოსლის საკერებელი .
42005037	არავინ ჩაასხამს ახალ ღვინოს ძველ ტიკებში , თორემ ახალი ღვინო ტიკებს დახეთქავს და ღვინოც დაიღვრება და ტიკებიც დაიღუპება .
42005038	არამედ ახალი ღვინო ახალ ტიკებში უნდა ჩაისხას .
42005039	არც ერთი ძველის მსმელი არ მოისურვებს ახალს , რადგან იტყვის : ძველი სჯობიაო . “
42006001	ერთხელ , შაბათს , ყანებზე გადავლა მოუხდა ; და მისი მოწაფეები წყვეტდნენ თავთავებს , ხელით ფშვნეტდნენ და ჭამდნენ .
42006002	ფარისეველთაგან ზოგიერთებმა უთხრეს მათ : „ რატომ აკეთებთ იმას , რისი გაკეთებაც შაბათს არაა ნებადართული ? “
42006003	და მიუგო და უთხრა მათ იესომ : „ ნუთუ არ წაგიკითხავთ , რა ქნა დავითმა , როცა მოშივდა მას და მასთან მყოფებს ?
42006004	როგორ შევიდა ღვთის სახლში , აიღო და შეჭამა საწინაშეო პურები და თავისთან მყოფთაც დაურიგა , რომლის ჭამის ნებაც არავის ჰქონდა , გარდა მღვდლებისა ? “
42006005	და უთხრა მათ : „ შაბათის ბატონიც არის კაცის ძე . “
42006006	და მოხდა , რომ ერთ სხვა შაბათსაც შევიდა სინაგოგაში და ასწავლიდა მათ . იქ იყო კაცი , რომელსაც მარჯვენა ხელი გამხმარი ჰქონდა .
42006007	მწიგნობარნი და ფარისეველნი უთვალთვალებდნენ მას , აბა , შაბათს თუ განკურნავსო , რათა ეპოვათ როგორ დაედოთ ბრალი მისთვის .
42006008	მან იცოდა მათი ზრახვები და უთხრა კაცს , რომელსაც ხელი გამხმარი ჰქონდა : „ ადექ და გამოდი შუაში ! “ ისიც ადგა და დადგა შუაში .
42006009	უთხრა იესომ მათ : „ გეკითხებით თქვენ : შაბათ დღეს კეთილის კეთება შეიძლება თუ ბოროტისა ? სულის ხსნა შეიძლება თუ დაღუპვა ? “
42006010	და თვალი მოავლო ყველას და უთხრა მას : „ გაიწოდე შენი ხელი ! “ ასეც მოიქცა და მოურჩა ხელი .
42006011	ისინი კი რისხვით აღივსნენ და ურთიერთშორის მსჯელობდნენ , რა ექნათ იესოსთვის .
42006012	იმ დღეებში წავიდა იგი მთაზე სალოცავად და მთელი ღამე ღვთისადმი ლოცვაში გაატარა .
42006013	დღე რომ დადგა , დაუძახა თავის მოწაფეებს და ამოირჩია მათგან თორმეტი , რომელთაც მოციქულები უწოდა :
42006014	სიმონი , რომელსაც პეტრე შეარქვა , მისი ძმა ანდრია , იაკობი და იოანე , ფილიპე და ბართოლომე ,
42006015	მათე და თომა , იაკობ ალფესი და სიმონი , მოშურნედ წოდებული .
42006016	იუდა იაკობის ძე და იუდა ისკარიოტელი , რომელიც გამცემი გახდა .
42006017	და ჩავიდა მათთან ერთად და დადგა ვაკე ადგილას . იქ იყო მრავალი მისი მოწაფე და ბევრი ხალხი იუდეიდან და იერუსალიმიდან , და ზღვისპირეთიდან — ტვიროსიდან და ციდონიდან ,
42006018	რომელნიც მოვიდნენ , რომ მისთვის მოესმინათ და თავიანთი სნეულებებისგან განკურნებულიყვნენ — უწმიდური სულით გატანჯულნიც — და იკურნებოდნენ .
42006019	მთელი ხალხი ცდილობდა შეხებოდა მას , ვინაიდან მისგან გამოდიოდა ძალა და ყველას კურნავდა .
42006020	აღმართა მზერა თავის მოწაფეებზე და უთხრა : „ ნეტარნი ხართ , გლახაკნი , ვინაიდან თქვენია ღვთის სასუფეველი .
42006021	ნეტარნი ხართ , ვისაც ახლა გშიათ , ვინაიდან გაძღებით . ნეტარნი ხართ , ვინც ახლა ტირით , ვინაიდან გაიცინებთ .
42006022	ნეტარნი ხართ , როცა შეგიძულებენ ადამიანები , როცა გაგყრიან და გაგლანძღავენ , ხოლო თქვენს სახელს განდევნიან , როგორც ბოროტს , კაცის ძის გამო .
42006023	გაიხარეთ იმ დღეს და გამხიარულდით , ვინაიდან , აჰა , დიდია თქვენი საზღაური ცაში , ვინაიდან ასევე ექცეოდნენ წინასწარმეტყველთ მათი მამები .
42006024	მაგრამ , ვაი თქვენ , მდიდარნო , ვინაიდან უკვე მიიღეთ თქვენი ნუგეშისცემა .
42006025	ვაი თქვენ , მაძღარნო , აწ , ვინაიდან მოგშივდებათ . ვაი თქვენ , ვინც ახლა იცინით , ვინაიდან იგლოვებთ და იტირებთ .
42006026	ვაი თქვენ , როცა ყველანი კარგს ილაპარაკებენ თქვენზე . ასევე ექცეოდნენ ცრუწინასწარმეტყველთ მათი მამები .
42006027	ხოლო თქვენ , ვინც მისმენთ , გეტყვით : გიყვარდეთ თქვენი მტრები და სიკეთე უყავით თქვენს მოძულეებს .
42006028	აკურთხებდეთ თქვენს მაწყევრებს და ლოცულობდეთ თქვენსავე შეურაცხმყოფელთათვის .
42006029	ვინც ლოყაში გაგარტყას , მეორეც მიუშვირე . ვინც სამოსელი წაგართვას , მოსასხამსაც ნუ დაუჭერ .
42006030	ყველას , ვინც გთხოვოს , მიეცი და ვინც გამოგართმევს , უკან ნუღარ მოსთხოვ .
42006031	როგორც თქვენ გინდათ , რომ მოგექცნენ ადამიანები , თქვენც ისევე მოექეცით მათ .
42006032	თუ თქვენი მოყვარულნი გეყვარებათ , თქვენთვის რა მადლია ? ვინაიდან ცოდვილთაც უყვართ თავიანთი მოყვარულნი .
42006033	თუ სიკეთეს უზამთ თქვენს კეთილისმყოფელთ , თქვენთვის რა მადლია ? ცოდვილნიც ასევე აკეთებენ .
42006034	თუ სესხს აძლევთ იმას , ვისი იმედიც გაქვთ , რომ უკან დაგიბრუნებთ , ეს რაღა მადლია ? ცოდვილნიც ასესხებენ ცოდვილთ , რომ დაიბრუნონ იმდენივე .
42006035	ხოლო თქვენ გიყვარდეთ თქვენი მტრები , სიკეთე უყავით და ასესხეთ და ნურაფერს მოელით , და დიდი იქნება თქვენი საზღაური : მაღლის ძენი იქნებით , ვინაიდან იგი კეთილია უმადურთა და ბოროტთა მიმართაც .
42006036	იყავით გულმოწყალენი , ისევე როგორც თქვენი მამაა გულმოწყალე .
42006037	ნუ განიკითხავთ და არ განიკითხებით ; მსჯავრს ნუ დასდებთ და არ დაგედებათ მსჯავრი ; მიუტევეთ და მოგეტევებათ .
42006038	მიეცით და თქვენც მოგეცემათ : კარგი საწყაო , დატკეპნილი , გატენილი და პირთამდე სავსე , მოგეცემათ თქვენსავე კალთაში . რადგან რომელი საწყაოთიც მიუწყავთ , იმავეთი მოგეწყვებათ . “
42006039	იგავიც უთხრა მათ : „ განა შეუძლია ბრმას ბრმის მეგზურობა ? განა ორივენი ორმოში არ ჩაცვივდებიან ?
42006040	მოწაფე მასწავლებელზე მეტი არ არის , ხოლო ყველა სწავლაგასრულებული , ისეთივე იქნება , როგორც მისი მასწავლებელი .
42006041	რად უყურებ წველს შენი ძმის თვალში , საკუთარ თვალში კი დირეს ვერ ამჩნევ ?
42006042	ანდა როგორ შეგიძლია უთხრა შენს ძმას : ძმაო , მიმიშვი , ამოგიღო თვალიდან წველი , საკუთარ თვალში კი დირეს ვერ ხედავ ? თვალთმაქცო , ჯერ შენი თვალიდან ამოიღე დირე და მერე დაინახავ , თუ როგორ უნდა ამოუღო შენს ძმას თვალიდან წველი .
42006043	არ არსებობს კარგი ხე , რომელმაც ცუდი ნაყოფი გამოიღოს ; არც ცუდი ხე , რომელმაც კარგი ნაყოფი გამოიღოს .
42006044	ვინაიდან ყოველი ხე თავისი ნაყოფით შეიცნობა : ეკალზე ხომ ვერ მოკრეფენ ლეღვს და არც მაყვლის ბუჩქებზე იკრიფება ყურძენი .
42006045	კეთილი კაცი თავისი გულის კეთილი საუნჯიდან სიკეთეს გამოიღებს , ბოროტი კაცი კი ბოროტისგან ბოროტს გამოიღებს . ვინაიდან გულის სავსებისაგან მეტყველებს მისი პირი .
42006046	რატომ მიწოდებთ : ‘ უფალო , უფალო ! ’ და იმას კი არ აკეთებთ , რასაც გეუბნებით ?
42006047	ყველა , ვინც ჩემთან მოდის , ჩემს სიტყვებს ისმენს და მათ ასრულებს , გიჩვენებთ ვისაცა ჰგავს .
42006048	იგი ჰგავს სახლის მშენებელ კაცს , რომელმაც მოთხარა , ჩააღრმავა და კლდეზე დადო საძირკველი . წყალდიდობისას მდინარე ეკვეთა იმ სახლს და ძვრა ვერ უყო , ვინაიდან კარგად იყო ნაშენი .
42006049	ხოლო ვინც ისმენს და არ ასრულებს , იგი ჰგავს კაცს , რომელმაც სახლი ააშენა მიწაზე უსაძირკვლოდ და , როცა მდინარე ეკვეთა , უმალ დაინგრა და ძალზე დიდი იყო იმ სახლის ჩამოქცევა . “
42007001	როცა მან დაასრულა ყველა თავისი სიტყვა ხალხის სასმენელთა მიმართ , შევიდა კაპერნაუმში .
42007002	ერთ ასისთავს ავად ჰყავდა და უკვდებოდა მონა , რომელიც მისთვის ძვირფასი იყო ,
42007003	იესოზე რომ მოისმინა , გაგზავნა მასთან იუდეველთა უხუცესები სათხოვნელად , რათა მოსულიყო და განეკურნა მისი მონა .
42007004	ისინი მივიდნენ იესოსთან , სთხოვეს მხურვალედ და უთხრეს : „ იგი ღირსია , რომ ეს გაუკეთო ,
42007005	ვინაიდან უყვარს ჩვენი ხალხი და სინაგოგა მან აგვიშენა . “
42007006	იესო წაჰყვა მათ და უკვე იმ სახლის შორი-ახლოს იყვნენ , როცა ასისთავმა გამოუგზავნა მეგობრები მისთვის სათქმელად : „ უფალო , ნუ გაირჯები , ვინაიდან ღირსი არა ვარ , რომ ჩემს ჭერქვეშ შემოხვიდე .
42007007	ამიტომ ჩემი თავიც არ მივიჩნიე შენთან მოსვლის ღირსად . მხოლოდ სიტყვა თქვი და განიკურნება ჩემი მონა .
42007008	რადგან მეც , ძალაუფლებას დამორჩილებულს , ჩემს ხელქვეით მყვანან ჯარისკაცები . ერთს ვეუბნები : ‘ წადი ! ’ და მიდის . და სხვას : ‘ მოდი ! ’ და მოდის . ჩემს მონას : ‘ გააკეთე ეს ! ’ და აკეთებს . “
42007009	ეს რომ გაიგონა , იესოს გაუკვირდა მისი , მიუბრუნდა თავის უკან მომავალ ხალხს და უთხრა : „ გეუბნებით , რომ ისრაელშიც ვერ ვპოვე მე ასეთი რწმენა . “
42007010	წარგზავნილებმა სახლში დაბრუნებისას გამოკეთებული ნახეს ის მონა .
42007011	ამის შემდეგ იესო წავიდა ქალაქში , რომელსაც ერქვა ნაინი , და თან მიჰყვებოდნენ მისი მოწაფენი და დიდძალი ხალხი .
42007012	ქალაქის კარიბჭეს რომ მიუახლოვდა , აჰა , მოასვენებდნენ მიცვალებულს , დედისერთა ვაუს , ხოლო დედა ქვრივი იყო . დიდძალი ხალხი მოსდევდა მას ქალაქიდან .
42007013	ქვრივის დანახვისას უფალს შეეცოდა იგი და უთხრა : „ ნუ სტირი . “
42007014	მივიდა და შეეხო ცხედარს . გამსვენებლები შედგნენ და მან თქვა : „ ჭაბუკო , შენ გეუბნები , ადექ ! “
42007015	მკვდარი წამოჯდა და იწყო ლაპარაკი , და იესომ ჩააბარა იგი თავის დედას .
42007016	ყველანი შიშმა შეიპყრო , ღმერთს ადიდებდნენ და ამბობდნენ : „ დიდი წინასწარმეტყველი აღმდგარა ჩვენს შორის და ღმერთმა მოხედა თავის ხალხს “ .
42007017	ეს სიტყვა მოედო მთელ იუდეას და მთელ შემოგარენს .
42007018	აუწყეს იოანეს მისმა მოწაფეებმა ყოველივე ეს .
42007019	იოანემ დაიბარა ორი თავისი მოწაფე და იესოსთან გაგზავნა შესაკითხავად : „ შენა ხარ ის , ვინც უნდა მოსულიყო , თუ სხვას უნდა ველოდოთ ? “
42007020	მივიდნენ ისინი მასთან და უთხრეს : „ იოანე ნათლისმცემელმა გამოგვგზავნა შენთან საკითხავად : შენა ხარ ის , ვინც უნდა მოსულიყო , თუ სხვას უნდა ველოდოთ ? “
42007021	იმუამად მან ბევრი განკურნა სნეულებათა და სატკივართაგან და ავი სულებისაგან , და მრავალ ბრმას უწყალობა მხედველობა .
42007022	მიუგო და უთხრა მათ : „ წადით და უთხარით იოანეს , რაც ნახეთ და მოისმინეთ : ბრმებს მხედველობა უბრუნდებათ , ხეიბრები დადიან , კეთროვანები განიწმიდებიან , ყრუებს ესმით , მკვდრები დგებიან და ღატაკებს ეხარებათ .
42007023	ნეტარია ვინც არ შეცდება ჩემში . “
42007024	როცა იოანეს მოციქულები წავიდნენ , დაიწყო ლაპარაკი ხალხთან იოანეზე : „ რის სანახავად გახვედით უდაბნოში ? ქარისაგან შერხეული ლერწმისა ?
42007025	მაშ , რის სანახავად გახვედით — კაცისა , რომელსაც ფაფუკი სამოსელი აცვია ? აჰა , ისინი , ვინც მდიდრულად არიან შემოსილნი და ფუფუნებით ცხოვრობენ , სამეფო კარზე იმყოფებიან .
42007026	რიღას სანახავად წახვედით ? წინასწარმეტყველისა ? დიახ , გეუბნებით თქვენ , წინასწარმეტყველზე მეტისაც .
42007027	ვინაიდან ეს არის ის , რომლის შესახებაც დაწერილია : ‘ აჰა , მე ვგზავნი ჩემს ანგელოზს შენი სახის წინაშე , რომელიც განამზადებს შენს გზას შენს წინაშე . ’
42007028	ვინაიდან გეუბნებით თქვენ : დედაკაცთა ნაშობთა შორის არავინ არის იოანეზე დიდი , მაგრამ ღვთის სასუფეველში უმცირესიც კი მასზე უფრო დიდია . “
42007029	მთელმა ხალხმა , რომელიც მას უსმენდა , და მებაუეებმაც კი , განადიდეს ღმერთი და იოანეს ნათლობით მოინათლნენ .
42007030	ხოლო ფარისევლებმა და რჯულის მცოდნეებმა უარყვეს ღვთის რჩევა მათ მიმართ და არ ინათლებოდნენ მისგან .
42007031	მაშინ უფალმა თქვა : „ ვის ვამსგავსო ეს მოდგმა და ვისი მსგავსნი არიან ისინი ?
42007032	ისინი ჰგვანან ყრმებს , რომლებიც მოედნებზე სხედან და ერთმანეთს გასძახიან : ‘ სალამურს გიკრავდით და არ ცეკვავდით , გიგოდებდით და არ სტიროდით . ’
42007033	ვინაიდან მოვიდა იოანე ნათლისმცემელი და არც პურს ჭამს , არც ღვინოს სვამს და თქვენ ამბობთ : ეშმაკი ჰყავსო .
42007034	მოვიდა კაცის ძე და ჭამს და სვამს და ამბობთ : აჰა კაცი , მჭამელი და ღვინის მსმელი , მებაუეთა და ცოდვილთა მეგობარიო .
42007035	გამართლებულია სიბრძნე მისი ყველა შვილის მიერ . “
42007036	ვინმე ფარისეველთაგანი სთხოვდა მას , მასთან ეჭამა პური . შევიდა იმ ფარისევლის სახლში და მიუჯდა სუფრას .
42007037	იმ ქალაქში იყო ცოდვილი დედაკაცი . როგორც კი გაიგო , იგი ფარისევლის სახლში ზისო , მოიტანა ნელსაცხებელი ალებასტრონის ჭურჭლით .
42007038	და დადგა უკან , მის ფერხთით , ცრემლებით უსველებდა ფეხებს და თავისი თმებით უხოცავდა , ფეხებს უკოცნიდა და ნელსაცხებელს სცხებდა .
42007039	ფარისეველმა , რომელმაც იესო მიიწვია , ამის დანახვაზე თავისთვის თქვა : „ ეს რომ წინასწარმეტყველი იყოს , შეიტყობდა ვინ და რანაირი დედაკაცი ეხება მას , რადგან ცოდვილია იგი . “
42007040	მიუგო იესომ და უთხრა მას : „ სიმონ , რაღაც მაქვს შენთან სათქმელი , “ მან კი უთხრა : „ თქვი , მოძღვარო . “
42007041	თქვა : „ ერთ მევახშეს ორი მოვალე ჰყავდა : ერთს ხუთასი დინარი ემართა , მეორეს — ორმოცდაათი .
42007042	მაგრამ რაკი არაფერი ჰქონდათ , რომ გადაეხადათ , ორივეს მიუტევა . ახლა მითხარი , რომელს უფრო მეტად შეუყვარდება იგი ? “
42007043	მიუგო სიმონმა და თქვა : „ მე ვფიქრობ , რომელსაც უფრო მეტი მიუტევა . “ ხოლო მან უთხრა მას : „ სწორად განსაჯე . “
42007044	მიბრუნდა დედაკაცისაკენ და სიმონს უთხრა : „ ხომ ხედავ ამ დედაკაცს ? შენს სახლში შემოვედი და წყალი არ მომეცი ფერხთათვის , ამან კი ცრემლით დამისველა ფერხნი და თავისი თმებით შემიხოცა .
42007045	შენ არ გიკოცნია ჩემთვის , ამას კი , რაც აქ შემოვიდა , არ შეუწყვეტია ჩემს ფერხთა კოცნა .
42007046	შენ ზეთი არ გიცხია ჩემს თავზე , ამან კი ნელსაცხებელი სცხო ჩემს ფერხთ .
42007047	ამის გამო გეუბნები : მაგას მიეტევა მრავალი თავისი ცოდვა , რადგან ძლიერ შემიყვარა . ხოლო ვისაც ცოტა მიეტევა , ცოტათი უყვარს . “
42007048	და უთხრა მას : „ მიგეტევა შენი ცოდვანი . “
42007049	მასთან მსხდომებმა იწყეს ლაპარაკი თავისთვის : „ ვინ არის ეს , ცოდვებსაც რომ მიუტევებს ? “
42007050	მან კი უთხრა დედაკაცს : „ შენმა რწმენამ გიხსნა შენ . წადი მშვიდობით . “
42008001	ამის შემდეგ დადიოდა ქალაქიდან ქალაქში და სოფლიდან სოფელში , ქადაგებდა და ახარებდა ღვთის სასუფეველს . და თორმეტნიც მასთან იყვნენ ,
42008002	ასევე ზოგი დედაკაციც , რომელნიც განიკურნენ ავი სულებისა და სნეულებებისაგან : მარიამი , მაგდალელად წოდებული , რომლისგანაც შვიდი ეშმაკი გავიდა ;
42008003	იოანა , ჰეროდეს მოურავის ქუზას ცოლი , სუსანა და ბევრი სხვა , რომელნიც ემსახურებოდნენ მას თავიანთი ქონებით .
42008004	როცა დიდძალი ხალხი მოგროვდა მასთან და ქალაქის ყველა მცხოვრები მიეახლა , მან დაიწყო იგავით ლაპარაკი :
42008005	„ გამოვიდა მთესველი თავისი თესლის დასათესად . და თესვისას ზოგი გზის პირას დაცვივდა , გაითელა და ცის ფრინველებმა აკენკეს .
42008006	ზოგი კლდოვანზე დაცვივდა , აღმოცენდა და გახმა , ვინაიდან სინოტივე აკლდა .
42008007	ზოგი ეკლებში ჩაცვივდა , ეკალი გაიზარდა და გააჩანაგა .
42008008	ზოგი კი კარგ ნიადაგზე დაცვივდა , აღმოცენდა და ასმაგი ნაყოფი გამოიღო . “ ეს თქვა და დაიძახა : „ ვისაც ყურები აქვს სასმენად , ისმინოს ! “
42008009	ჰკითხეს მას მისმა მოწაფეებმა , რას ნიშნავდა ეს იგავი .
42008010	მან თქვა : „ თქვენ მოგეცათ , რომ იცოდეთ ღვთის სასუფევლის საიდუმლოებანი , ხოლო სხვებს იგავებით მიეცათ , რომ უყურებდნენ და ვერ ხედავდნენ , ისმენდნენ და ვერ იგებდნენ .
42008011	ეს იგავი კი ამას ნიშნავს : ის თესლი ღვთის სიტყვაა .
42008012	გზასთან დაცვენილები კი ისინი არიან , ვისაც ესმით , მერე მოდის ეშმაკი და მიაქვს სიტყვა მათი გულიდან , რომ არ იწამონ და არ გადარჩნენ .
42008013	ესენი კი , კლდეზე რომ არიან , ისინია , ვინც მოისმენენ სიტყვას და სიხარულით მიიღებენ , მაგრამ ფესვი არა აქვთ და მხოლოდ მცირე ხანს სწამთ , განსაცდელის უამს კი განდგებიან .
42008014	ხოლო ეკლებში ჩაცვენილნი ისინი არიან , ვინც ისმენენ , მაგრამ ცხოვრების გზაზე საზრუნავი , სიმდიდრე და განცხრომანი აჩანაგებენ მათ და ნაყოფი ვეღარ მწიფდება .
42008015	ხოლო კარგ მიწაზე დაცვენილნი ისინი არიან , ვინც კეთილი და წრფელი გულით ისმენენ სიტყვას , იცავენ და მოთმინებით იძლევიან ნაყოფს . “
42008016	„ არავინ ანთებს სანთელს , რომ ჭურჭელი დაახუროს ზედ ან საწოლ ქვეშ შეედგას , არამედ სასანთლეზე დადებს , რათა შემომსვლელებმა იხილონ ნათელი .
42008017	ვინაიდან არ არსებობს დაფარული , რომელიც ცხადი არ გახდეს , არც დამალული , რომელიც არ გამუღავნდეს და არ გაცხადდეს .
42008018	ამიტომ დაუკვირდით , როგორ ისმენთ : ვისაც აქვს , მას მიეცემა . ვისაც არა აქვს , ისიც წაერთმევა , რაც ჰგონია , რომ ექნება . “
42008019	მივიდნენ მასთან მისი დედა და ძმები და ვერ შეძლეს ახლოს მისვლა ხალხის გამო .
42008020	შეატყობინეს მას : დედაშენი და შენი ძმები გარეთ დგანან , შენი ნახვა სურთო .
42008021	ხოლო მან მიუგო და უთხრა მათ : „ დედაჩემი და ჩემი ძმები ისინი არიან , ვინც ღვთის სიტყვას ისმენენ და ასრულებენ . “
42008022	მოხდა ისე , რომ ერთ დღეს იგი ჩაჯდა ნავში თავის მოწაფეებთან ერთად , და უთხრა მათ : „ გადავიდეთ ტბის გაღმა , “ და გაცურეს .
42008023	როცა მიცურავდნენ , მას ჩაეძინა , და ტბაზე ქარიშხალი ამოვარდა . ნავი წყლით ევსებოდათ და საფრთხეში იყვნენ .
42008024	მივიდნენ , გააღვიძეს და უთხრეს : „ მოძღვარო , მოძღვარო , ვიღუპებით . “ და მან , გაღვიძებულმა , შერისხა ქარი და წყლის ღელვა , და დაცხრნენ და ჩამოვარდა მყუდროება .
42008025	უთხრა მათ : „ სად არის თქვენი რწმენა ? “ ისინი შიშითა და გაოცებით ეუბნებოდნენ ერთიმეორეს : „ ვინ არის ეს , ქარებსაც რომ უბრძანებს და წყალსაც , და ემორჩილებიან მას ? “
42008026	გადაცურეს გერასენელთა ქვეყნისკენ , რომელიც გალილეის გაღმა მხარეს არის .
42008027	როცა გავიდა ხმელეთზე , წინ შემოხვდა ერთი კაცი ქალაქიდან . მას ეშმაკები დაუფლებოდნენ დიდი ხანის წინ და არც სამოსელს იცვამდა და არც სახლში ცხოვრობდა , არამედ სამარხებში .
42008028	როგორც კი დაინახა იესო , დაიკივლა , მის წინ დაეცა და ხმამაღლა იყვირა : „ რა გინდა ჩემგან , იესო , ძეო მაღალი ღვთისა ? გევედრები , ნუ მტანჯავ . “
42008029	ვინაიდან უბრძანა არაწმიდა სულს ამ კაცისგან გამოსულიყო ( ვინაიდან დიდ ხანს სტანჯავდა მას , ჰკრავდნენ ჯაჭვებით და ბორკილებით , რომ დაეკავებინათ იგი . მაგრამ ის წყვეტდა ბორკილებს და იდევნებოდა ეშმაკის მიერ უდაბნოებში ) .
42008030	ჰკითხა მას იესომ : „ რა არის შენი სახელი ? “ მან უთხრა : „ ლეგიონი , “ ვინაიდან ბევრი ეშმაკი იყო მასში შესული .
42008031	და ევედრებოდნენ იესოს , რომ არ ებრძანებინა მათთვის უფსკრულში ჩასვლა .
42008032	იქ იყო ღორების დიდი კოლტი , რომელიც მთაზე ძოვდა . ეშმაკები შეევედრნენ იესოს , რომ ნება დაერთო შესულიყვნენ მათში , და მან დართო ნება .
42008033	გამოვიდნენ ეშმაკები იმ კაციდან და შევიდნენ ღორებში . კოლტი კბოდედან გადაეშვა ტბაში და ჩაიხრჩო .
42008034	ეს ამბავი რომ დაინახეს მწყემსებმა , გაიქცნენ და შეატყობინეს ქალაქსა და სოფლებს .
42008035	გამოვიდნენ მომხდარის სანახავად . მოვიდნენ იესოსთან და ნახეს კაცი , რომლისგანაც გავიდნენ ეშმაკები . იგი შემოსილი და გონსმოგებული იჯდა იესოს ფერხთით , და შეეშინდათ .
42008036	მხილველებმა უამბეს , როგორ გადარჩა ეშმაკეული .
42008037	ევედრებოდა გერასენელთა სანახების მთელი ხალხი , რათა გასცლოდა მათ , ვინაიდან დიდმა შიშმა მოიცვა ისინი . ისიც ჩაჯდა ნავში და გაბრუნდა .
42008038	ის კაცი , რომლისგანაც ეშმაკები გავიდნენ , შეევედრა იესოს , თავისთან დაეტოვებინა , მაგრამ მან გაუშვა და უთხრა :
42008039	„ დაბრუნდი შინ და უამბე , რაც გიყო ღმერთმა . “ ისიც წავიდა და მთელ ქალაქს ამცნობდა , რა გაუკეთა იესომ .
42008040	როცა იესო დაბრუნდა , ხალხმა მიიღო იგი , ვინაიდან ყველანი ელოდნენ მას .
42008041	და აჰა , მოვიდა კაცი სახელად იაიროსი , რომელიც სინაგოგის მთავარი იყო . დაემხო იესოს ფერხთით და ევედრებოდა , შინ გაჰყოლოდა .
42008042	ვინაიდან ერთადერთი ასული ჰყავდა , თორმეტი წლისა , და უკვდებოდა . იესო რომ მიდიოდა , ხალხი ზედ აწყდებოდა მას .
42008043	იყო ერთი ქალი , რომელიც თორმეტი წელი სისხლის დენით იტანჯებოდა , მთელი ქონება ექიმებს დაახარჯა და ვერავინ განკურნა .
42008044	უკნიდან მიეპარა და მისი ტანსაცმლის კალთას შეეხო . იმწამსვე შეუწყდა სისხლის დენა .
42008045	თქვა იესომ : „ ვინ შემეხო ? “ როცა ყველამ იუარა , პეტრემ და მასთან მყოფებმა უთხრეს : „ მოძღვარო , ხალხი გარს გახვევია და ზედ გაწყდება , შენ კი ამბობ , ვინ შემეხოო ? “
42008046	ხოლო იესომ თქვა : „ ვიღაც შემეხო მე , რადგან ვგრძნობ , რომ ძალა გავიდა ჩემგან . “
42008047	ქალმა , რაკი დაინახა , რომ ვერ დაიმალა , მიუახლოვდა ძრწოლით , დაემხო მის წინაშე და საჯაროდ განაცხადა , რა მიზეზითაც შეეხო და როგორ უცბად განიკურნა .
42008048	უთხრა მას : „ ასულო , შენმა რწმენამ გადაგარჩინა . წადი მშვიდობით ! “
42008049	ჯერ სიტყვა არ დაემთავრებინა , რომ ვიღაც მოვიდა სინაგოგის მთავრის სახლიდან და უთხრა : „ შენი ასული მოკვდა . ნუღარ შეაწუხებ მოძღვარს . “
42008050	იესომ , ეს რომ მოისმინა , მიუგო მას : „ ნუ გეშინია , მხოლოდ ირწმუნე და განიკურნება . “
42008051	სახლში რომ მივიდნენ , არავის დართო ნება შესულიყო , პეტრეს , იაკობის , იოანეს და გოგონას დედ-მამის გარდა .
42008052	ყველა მოთქვამდა და დასტიროდა მას , მან კი უთხრა : „ ნუ სტირით . ის არ მომკვდარა , სძინავს მხოლოდ . “
42008053	ისინი კი დასცინოდნენ მას , ვინაიდან იცოდნენ , რომ მკვდარი იყო .
42008054	ხელი ხელში ჩასჭიდა , შესძახა და თქვა : „ გოგონავ , ადექ ! “
42008055	და დაუბრუნდა სული . უცებ წამოდგა იგი და მან ბრძანა , საჭმელი მიეცათ გოგონასთვის .
42008056	და გაუკვირდათ მის მშობლებს . მან უბრძანა მათ , არავისთვის ეთქვათ მომხდარის შესახებ .
42009001	მოუხმო თორმეტს , მისცა მათ ძალა და ხელმწიფება ყველა ეშმაკზე , რომ განეკურნათ სნეულებანი .
42009002	მიავლინა ისინი ღვთის სასუფევლის საქადაგებლად და სნეულთა განსაკურნავად .
42009003	უთხრა მათ : „ არაფერი წაიღოთ გზაში , არც ხელჯოხი , არც გუდა , არც პური , არც ვერცხლი და არც ორი მოსასხამი იქონიოთ .
42009004	რომელ სახლშიც შეხვალთ , იქ დარჩით და იქიდანვე გაემგზავრეთ .
42009005	ხოლო თუ სადმე არ მიგიღონ , იმ ქალაქიდან გამოსვლისას თქვენს ფერხთაგან მტვერი ჩამოიბერტყეთ მათ წინააღმდეგ დასამოწმებლად . “
42009006	წავიდნენ და იწყეს სოფელ-სოფელ სიარული , ახარებდნენ და ყველგან კურნავდნენ .
42009007	მოისმინა ჰეროდემ — ტეტრარქმა , ყოველი მისი ნამოქმედარი , და გაოგნდა , ვინაიდან ერთნი იმას ამბობდნენ : იოანე აღდგაო მკვდრეთით ,
42009008	მეორენი — ელია გამოჩნდაო . სხვები ამბობდნენ : ერთი ძველი წინასწარმეტყველთაგანი აღდგაო მკვდრეთით .
42009009	ჰეროდემ თქვა : „ იოანეს მე მოვკვეთე თავი , ეს კი ვინ არის , ვისზეც ასეთი რამ მესმის ? “ და უნდოდა მისი ნახვა .
42009010	დაბრუნდნენ მოციქულები და უამბეს მას , რაც გააკეთეს . მან წაიყვანა ისინი და განმარტოვდა , ბეთსაიდად წოდებული ქალაქისაკენ .
42009011	შეიტყო დიდძალმა ხალხმა და გაჰყვა მას . ის ღებულობდა მათ და ელაპარაკებოდა ღვთის სასუფეველზე , ხოლო , ვისაც განკურნება ესაჭიროებოდა , კურნავდა მათ .
42009012	როცა დღემ იწყო გადახრა , მივიდნენ მასთან თორმეტნი და უთხრეს : „ გაუშვი ეს ხალხი , რომ წავიდნენ გარემო სოფლებსა და დაბებში ღამის გასათევად და საზრდოს საშოვნელად , ვინაიდან აქ უდაბურ ადგილას ვიმყოფებით . “
42009013	უთხრა მათ : „ მიეცით საჭმელი . “ მათ უთხრეს : „ ხუთი პურისა და ორი თევზის მეტი არაფერი გაგვაჩნია , თუ არ წავალთ და საჭმელს არ ვუყიდით მთელ ამ ხალხს . “
42009014	რადგან იქ ხუთი ათასამდე კაცი იქნებოდა . მან უთხრა თავის მოწაფეებს : „ დასხით ისინი ჯგუფებად , თითოში ორმოცდაათამდე იყოს . “
42009015	ასე მოიქცნენ და დასხეს ყველანი .
42009016	მან აიღო ხუთი პური და ორი თევზი , ზეცას ახედა , აკურთხა , დატეხა და მისცა მოწაფეებს , რომ ჩამოერიგებინათ ხალხისთვის .
42009017	ყველამ ჭამა და გაძღა , ხოლო დარჩენილი ნატეხებით თორმეტი გოდორი გაავსეს .
42009018	ერთხელ , როცა განმარტოებული ლოცულობდა და მოწაფეებიც მასთან იყვნენ , იესომ ჰკითხა მათ : „ რას ამბობს ხალხი , ვინა ვარ მე ? “
42009019	მათ მიუგეს და თქვეს : იოანე ნათლისმცემელიო ; სხვები — ელიაო , სხვები კი — ვინმე ძველი , აღმდგარი წინასწარმეტყველიო .
42009020	იესომ უთხრა : „ თქვენ კი რაღას ამბობთ : ვინა ვარ მე ? “ პეტრემ პასუხად უთხრა : „ ღვთის ცხებული . “
42009021	მაგრამ მან აუკრძალა მათ . უბრძანა , არავისთვის გაემხილათ ეს .
42009022	უთხრა მათ : „ კაცის ძის ხვედრია , მრავალი ტანჯვა აიტანოს და უარყოფილ იქნეს უხუცესთა , მღვდელმთავართა და მწიგნობართა მიერ , მოკლულ იქნეს და მესამე დღეს აღდგეს . “
42009023	ყველას გასაგონად კი ასე თქვა : „ თუ ვინმეს სურს გამომყვეს , უარყოს თავისი თავი , ყოველდღე იტვირთავდეს თავის ჯვარს და მომყვებოდეს .
42009024	ვინაიდან , ვისაც სურს თავისი სული იხსნას , იგი დაღუპავს მას . ხოლო ვინც ჩემი გულისთვის დაღუპავს მას , იგი იხსნის მას .
42009025	რადგან რას არგებს ადამიანს , თუ მთელს სოფელს მოიგებს , თავის თავს კი დაღუპავს ან ავნებს ? .
42009026	რადგან , ვისაც შერცხვება ჩემი და ჩემი სიტყვებისა , კაცის ძესაც შერცხვება მისი , როცა მოვა თავისი მამისა და წმიდა ანგელოზების დიდებით .
42009027	ჭეშმარიტად გეუბნებით თქვენ : არიან ზოგიერთები აქ მდგომთაგან , რომლებიც არ იგემებენ სიკვდილს , რომ უკვე იხილავენ ღვთის სასუფეველს . “
42009028	ამ სიტყვებიდან რვა დღის შემდეგ პეტრე , იოანე და იაკობი წაიყოლა თან და მთაზე ავიდა სალოცავად .
42009029	როცა ლოცულობდა , მისი სახის იერი შეიცვალა და მისი სამოსელი თეთრად მოქათქათე შეიქნა .
42009030	და აჰა , მასთან საუბრობდა ორი კაცი , ესენი იყვნენ მოსე და ელია .
42009031	ისინი გამოჩნდნენ დიდებით და ლაპარაკობდნენ მის წასვლაზე , რომელიც იერუსალიმში უნდა აღსრულებულიყო .
42009032	პეტრე და მასთან მყოფნი დამძიმებულნი იყვნენ ძილით და , როცა გაეღვიძათ , იხილეს მისი დიდება და მასთან მდგომარე ორი კაცი .
42009033	ხოლო როცა ისინი შორდებოდნენ მას , პეტრემ უთხრა იესოს : „ მოძღვარო , რა კარგია ჩვენთვის აქ ყოფნა . გავაკეთებთ აქ სამ კარავს : ერთი შენ , ერთი მოსეს და ერთი ელიას . “ ვინაიდან არ იცოდა , რას ლაპარაკობდა .
42009034	ამას რომ ამბობდა , გამოჩნდა ღრუბელი და მიუჩრდილა მათ . ღრუბელში რომ შევიდნენ , შეეშინდათ .
42009035	ღრუბლიდან გაისმა ხმა , რომელიც ამბობდა : „ ეს არის ძე ჩემი საყვარელი , მას უსმინეთ . “
42009036	ეს ხმა რომ გაისმა , იესო მარტო დარჩა , ისინი კი დადუმდნენ და იმ დღეებში არავისთვის უთქვამთ , რაც იხილეს .
42009037	მეორე დღეს , როცა მთიდან ჩამოვიდნენ , ბევრი ხალხი შეეგება მას .
42009038	და აჰა , იმ ხალხში ვიღაც კაცმა შეჰყვირა : „ მოძღვარო , გევედრები , მოხედე ჩემს ძეს , რადგან ეს ერთადერთი მყავს .
42009039	სულსა ჰყავს შეპყრობილი ; უეცრად წამოაყვირებს , აქეთ-იქით ახეთქებს მას , დუუს ადენს , და როცა დააოსებს , ძლივსძლივობით გაეცლება .
42009040	ვთხოვე შენს მოწაფეებს , რომ გამოედევნათ , მაგრამ ვერ შეძლეს . “
42009041	მიუგო იესომ და თქვა : „ ჰოი , ურწმუნო და უკუღმართო მოდგმავ , როდემდე ვიყო თქვენთან და გითმინოთ ? აქ მომიყვანე შენი ძე . “
42009042	ვიდრე მოვიდოდა , ეშმაკმა დაახეთქა და დაუწყო კრუნჩხვა . იესომ შერისხა არაწმიდა სული , განკურნა ყრმა და ჩააბარა თავის მამას .
42009043	ყველანი გაოცებულნი იყვნენ ღვთის სიდიადით . როცა ყველას უკვირდა ყოველივე , რასაც ის აკეთებდა , უთხრა თავის მოწაფეებს :
42009044	„ ყურად იღეთ ეს სიტყვები : ძე კაცისა გადაეცემა კაცთა ხელში . “
42009045	მაგრამ ისინი ვერ მიხვდნენ ამ ნათქვამს , და იგი დაფარული იყო მათთვის , ისე რომ ვერ ჩასწვდნენ მას . და ეშინოდათ , ეკითხათ მისთვის ამ სიტყვების გამო .
42009046	ერთი ფიქრი კი დაებადათ : ვინ უფრო დიდი იყო მათ შორის ?
42009047	იესომ , რომელიც ხვდებოდა მათი გულის ზრახვებს , მოიყვანა ბავშვი და თავის წინ დააყენა .
42009048	უთხრა მათ : „ ვინც მიიღებს ამ ბავშვს ჩემი სახელით , ის მე მიმიღებს . ხოლო ვინც მე მიმიღებს , ის ჩემს მომავლინებელსაც მიიღებს . ხოლო ვინც თქვენს შორის უმცირესია , ის არის დიდი . “
42009049	მიუგო იოანემ და თქვა : „ მოძღვარო , ჩვენ ვნახეთ კაცი , რომელიც შენი სახელით ეშმაკებს დევნის , და ჩვენ დავუშალეთ მას , რადგან არ დაგვყვება ჩვენ . “
42009050	უთხრა მას იესომ : „ ნუ დაუშლით , ვინაიდან ის , ვინც თქვენს წინააღმდეგ არ არის , ის თქვენთანაა . “
42009051	როცა მოახლოვდა მისი ამაღლების დღეები , იბრუნა პირი იერუსალიმში ასასვლელად .
42009052	წინდაწინ მიავლინა მაცნეები . და ისინი წავიდნენ და შევიდნენ სამარიელთა სოფელში , რათა გაემზადებინათ მისთვის .
42009053	მაგრამ იქ არ მიიღეს იგი , ვინაიდან პირი მიქცეული ჰქონდა იერუსალიმში წასასვლელად .
42009054	დაინახეს ეს მისმა მოწაფეებმა , იაკობმა და იოანემ და უთხრეს : „ უფალო , თუ გინდა , ვიტყვით , რომ ცეცხლი ჩამოვიდეს ციდან და მოსპოს ისინი , როგორც ელიამ გააკეთა . “
42009055	მაგრამ ის მიბრუნდა მათკენ , გაუწყრა და უთხრა : „ არ იცით , ვისი სულისანი ხართ ?
42009056	ვინაიდან ძე კაცისა მოვიდა არა ადამიანთა სულების დასაღუპავად , არამედ სახსნელად ! “ და წავიდნენ სხვა სოფელში .
42009057	გზაზე რომ მიდიოდნენ , ვიღაცამ უთხრა მას : „ გამოგვყვები , სადაც კი წახვალ . “
42009058	იესომ უთხრა მას : „ მელიებს სოროები აქვთ და ცის ფრინველთ — ბუდეები ; კაცის ძეს კი არა აქვს თავის მისადრეკი . “
42009059	მეორეს კი უთხრა : „ გამომყევი . “ მან თქვა : „ უფალო , ნება მომეცი , ჯერ წავიდე და მამაჩემი დავმარხო . “
42009060	მან კი უთხრა მას : „ დაანებე მკვდრებს თავიანთი მკვდრების დამარხვა . შენ კი წადი და იქადაგე ღვთის სასუფეველი . “
42009061	სხვამაც თქვა : „ მე გამოგყვები , უფალო , ოღონდ ჯერ ნება მომეცი , ჩემს შინაურებს დავემშვიდობო . “
42009062	უთხრა მას იესომ : „ არავინ გამოდგება ღვთის სასუფევლისათვის , ვისაც გუთანი უჭირავს ხელში და უკან იყურება . “
42010001	ამის შემდეგ ამოარჩია უფალმა სხვა სამოცდაათი და წინასწარ მიავლინა ორ-ორი ყოველ ქალაქსა და სოფელში , სადაც მისვლას აპირებდა .
42010002	უთხრა მათ : „ სამკალი ბევრია , მუშაკი — ცოტა . ამიტომ ევედრეთ სამკლის პატრონს , რომ გამოგზავნოს მუშაკნი თავის სამკალში .
42010003	წადით , აჰა გაგზავნით თქვენ , როგორც კრავებს მგლებს შორის .
42010004	არც ქისა წაიღოთ თან , არც გუდა , არც ფეხსაცმელი , არც არავინ მოიკითხოთ გზაში .
42010005	რომელ სახლშიც შეხვიდეთ , უწინ ეს სთქვით : მშვიდობა ამ სახლს !
42010006	თუ იქნება იქ მშვიდობის ძე , მასზე დაივანებს თქვენი მშვიდობა . თუ არა და , თქვენვე დაგიბრუნდებათ .
42010007	იმავე სახლში დარჩით , ჭამეთ და სვით , რაც მათ აქვთ , ვინაიდან მუშაკი ღირსია თავისი საზღაურისა . ერთი სახლიდან მეორე სახლში ნუ გადახვალთ .
42010008	რომელ ქალაქშიც მიხვალთ და მიგიღებენ , ჭამეთ , რაც შემოგთავაზონ .
42010009	განკურნეთ იქ მყოფი სნეულნი და უთხარით : ‘ ღვთის სასუფეველი მოგიახლოვდათ . ’
42010010	ხოლო თუ რომელიმე ქალაქში შესვლისას არ მიგიღებენ , ქუჩაში გამოსვლისას თქვით :
42010011	‘ თქვენი ქალაქის მტვერს , რომელიც ჩვენს ფეხებს მიეკრო , ვიბერტყავთ თქვენს მიმართ . ოღონდ ესეც იცოდეთ , რომ გიახლოვდებათ ღვთის სასუფეველი . ’
42010012	გეუბნებით , სოდომს უფრო გაუადვილდება იმ დღეს , ვიდრე იმ ქალაქს .
42010013	ვაი შენ , ქორაზინო , და ვაი შენ , ბეთსაიდავ ! ვინაიდან ტვიროსსა და ციდონში რომ მომხდარიყო ძალთაქმედებანი , რომელნიც თქვენთან მოხდა , ისინი დიდი ხნის წინ ძაძებსა და ნაცარში მსხდომარენი მოინანიებდნენ .
42010014	მაგრამ ტვიროსსა და ციდონს უფრო გაუადვილდება განკითხვისას , ვიდრე თქვენ .
42010015	შენ კი , კაპერნაუმო , განა ცამდე ამაღლდები ? ჯოჯოხეთამდე დაეშვები !
42010016	ვინც თქვენ მოგისმენთ , მეც მომისმენს ; თქვენი უარმყოფელი მეც უარმყოფს . ჩემი უარმყოფელი უარყოფს ჩემს მომავლინებელს ! “
42010017	სიხარულით დაბრუნდნენ სამოცდაათნი და უთხრეს : „ უფალო , შენი სახელით ეშმაკებიც კი გვემორჩილებიან . “
42010018	მან კი უთხრა მათ : „ დავინახე სატანა , ელვასავით ციდან გადმოვარდნილი .
42010019	აჰა , გაძლევთ თქვენ ხელმწიფებას გველთა და მორიელთა დასათრგუნავად , და მტრის ყოველი ძალისა . თქვენ კი არაფერი გევნებათ .
42010020	ოღონდ ნუ ხარობთ , რომ სულები გემორჩილებიან . არამედ გიხაროდეთ , რომ თქვენი სახელები ცაშია ჩაწერილი . “
42010021	იმ დროს სულში გაიხარა იესომ და თქვა : „ გადიდებ შენ , მამაო , უფალო ცისა და მიწისა , რადგან დაუფარე ეს ბრძენთა და გონიერთ , ჩვილებს კი განუცხადე . ჰეი , მამაო , ვინაიდან ასე იყო მოსაწონი შენს წინაშე .
42010022	ყოველივე ჩემი მამისგან გადმომეცა , ხოლო არავინ იცის , ვინ არის მამა , გარდა ძისა . და არავინ იცის ვინ არის ძე , გარდა მამისა , და იმისა , ვისაც ძეს სურს , რომ განუცხადოს . “
42010023	მიუბრუნდა მოწაფეებს ცალკე და უთხრა : „ ნეტარია თვალები , რომელნიც ხედავენ , რასაც თქვენ ხედავთ .
42010024	რადგან გეტყვით , რომ მრავალ წინასწარმეტყველსა და მეფეს სურდა ენახა , რასაც თქვენ ხედავთ , მაგრამ ვერ იხილა , და ესმინა , რასაც თქვენ ისმენთ , და ვერ მოისმინა . “
42010025	აჰა , ერთი რჯულის მცოდნე , წამოდგა და გამოსაცდელად თქვა : „ რა უნდა გავაკეთო , მოძღვარო , რომ საუკუნო სიცოცხლე დავიმკვიდრო ? “
42010026	მან უთხრა მას : „ რჯულში როგორ სწერია ? შენ როგორ კითხულობ ? “
42010027	მან მიუგო და უთხრა : „ შეიყვარე უფალი , ღმერთი შენი , მთელი შენი გულით , მთელი შენი სულით , მთელი შენი ძალითა და მთელი შენი გონებით , და მოყვასი შენი , როგორც თავი შენი . “
42010028	უთხრა მას : „ სწორად მიპასუხე . ეგრე მოიქეცი და იცოცხლებ . “
42010029	მაგრამ მას თავის გამართლება უნდოდა და უთხრა იესოს : „ ვინ არის ჩემი მოყვასი ? “
42010030	უპასუხა იესომ და უთხრა : „ ერთი კაცი მიდიოდა იერუსალიმიდან იერიხოს და დაესხნენ ყაჩაღები , ტანსაცმელი გახადეს , დაჭრეს და წავიდნენ . ის კი ცოცხალ-მკვდარი მიატოვეს .
42010031	შემთხვევით ერთმა მღვდელმა ჩაიარა იმ გზაზე , დაინახა იგი და გვერდი აუქცია .
42010032	ასევე ლევიანმა ჩაიარა იმ ადგილას , დაინახა და გვერდი აუქცია .
42010033	მერე ვიღაც სამარიელმა გამოიარა , დაინახა და შეიცოდა .
42010034	მივიდა მასთან , ჭრილობები შეუხვია , ზეთი და ღვინო დაასხა , შესვა თავის პირუტყვზე , მიიყვანა სასტუმროში და იზრუნა მასზე .
42010035	მეორე დღეს ამოიღო ორი დინარი , მისცა სასტუმროს პატრონს და უთხრა : იზრუნე მასზე და , თუ ზედმეტი ხარჯი მოგივა , რომ დავბრუნდები , მოგცემო .
42010036	რას ფიქრობ , იმ სამიდან რომელი უფრო იყო ყაჩაღების ხელში ჩავარდნილის მოყვასი ? “
42010037	მან თქვა : „ რომელმაც წყალობა უყო მას . “ უთხრა მას იესომ : „ წადი და შენც ასევე მოიქეცი . “
42010038	განაგრძეს გზა და შევიდა იგი ერთ სოფელში და ერთმა დედაკაცმა , სახელად მართამ , მიიწვია იგი სახლში .
42010039	მას ჰყავდა და , სახელად მარიამი , რომელიც იესოს ფერხთით დაჯდა და ისმენდა მის სიტყვას .
42010040	მართა კი ზრუნავდა გულუხვად გამასპინძლებაზე . მივიდა მასთან და უთხრა : „ უფალო , არ განაღვლებს , რომ ჩემმა დამ მარტოდ დამტოვა სამასპინძლოდ ? უთხარი , მომეხმაროს . “
42010041	და უთხრა მას უფალმა პასუხად : „ მართა , მართა ! შენ ბევრ რამეზე ზრუნავ და წუხხარ ,
42010042	საჭირო კი მხოლოდ ერთია . მარიამმა უკეთესი წილი ამოირჩია , რომელიც არ წაერთმევა მას . “
42011001	ერთხელ , როცა იგი ერთ ადგილას ლოცულობდა , და დაასრულა ლოცვა , ერთმა მოწაფეთაგანმა მიმართა : „ უფალო , გვასწავლე ლოცვა , როგორც იოანე ასწავლიდა თავის მოწაფეებს . “
42011002	უთხრა მათ : „ როცა ლოცულობთ , თქვით : მამაო ჩვენო , რომელი ხარ ცათა შინა , წმიდა იყოს სახელი შენი , მოვიდეს სუფევა შენი , იყოს ნება შენი , ვითარცა ცათა შინა , ეგრეცა ქვეყანასა ზედა .
42011003	პური ჩვენი არსობისა მოგვეც ჩვენ დღითი დღე .
42011004	და მოგვიტევე ჩვენი ცოდვები , რადგან ჩვენც მივუტევებთ ყველა ჩვენს თანამდებს და ნუ შეგვიყვან ჩვენ განსაცდელში . “
42011005	და უთხრა მათ : „ რომელიმე თქვენგანს რომ მეგობარი ჰყავდეს და შუაღამისას მიადგეს და უთხრას : ‘ მეგობარო , მასესხე სამი პური .
42011006	ვინაიდან მეგობარი მომივიდა ნამგზავრი და არაფერი გამაჩნია , წინ რომ დავუდო . ’
42011007	და მან შიგნიდან გამოსძახოს : ‘ ნუ მაწუხებ , კარი დაკეტილია , ბავშვებიც ლოგინში მიწვანან , არ შემიძლია წამოდგომა და პურის მოცემა . ’
42011008	გეუბნებით თქვენ : თუ არ ადგება და მეგობრობის გამო არ მისცემს პურს , მისი აბეზრობის გამო მაინც ადგება და მისცემს იმდენ პურს , რამდენიც სჭირდება .
42011009	და მე გეუბნებით თქვენ : ითხოვეთ და მოგეცემათ . ეძიეთ და იპოვით . დარეკეთ და გაგეღებათ .
42011010	ვინაიდან ყველა , ვინც ითხოვს , ღებულობს , და ვინც ეძიებს , პოულობს , და ვინც რეკს , გაუღებენ .
42011011	რომელი მამა იქნება თქვენში , რომ შვილმა პური სთხოვოს და ქვა მისცეს ? ანდა თევზი სთხოვოს და თევზის წილ გველი მისცეს ?
42011012	ანდა , კვერცხი რომ სთხოვოს , მორიელი მისცეს ?
42011013	ჰოდა , თუ თქვენ , ბოროტებმა , იცით კეთილ მისაცემთა მიცემა თქვენი შვილებისათვის , მეტადრე ზეციერი მამა მისცემს სულიწმიდას იმათ , ვინც სთხოვს . “
42011014	დევნიდა იგი ეშმაკს კაცისაგან რომელიც მუნჯი იყო . და , როცა ეშმაკი გავიდა , მუნჯი ალაპარაკდა და გაოცდა ხალხი .
42011015	ზოგიერთი ამბობდა : ბელზებულით , ეშმაკთა მთავრით , დევნისო ეშმაკებს .
42011016	ზოგი კი გამოსაცდელად მოითხოვდა მისგან ნიშანს ციდან .
42011017	ხოლო მან იცოდა მათი ზრახვები და უთხრა მათ : „ ყოველი სამეფო , რომელიც თავისავე წინააღმდეგაა გაყოფილი , გაპარტახდება და სახლი სახლზე დაემხობა .
42011018	და თუ სატანა გაყოფილია თავისავე წინააღმდეგ , როგორღა გაძლებს მისი სამეფო ? თქვენ კი ამბობთ , ვითომც მე ბელზებულით ვდევნიდე ეშმაკებს .
42011019	თუ მე ბელზებულით ვდევნი ეშმაკებს , თქვენი შვილები ვიღათი დევნიან ? ამიტომ ისინი იქნებიან თქვენი მსაჯულები .
42011020	და თუ მე ღვთის თითით ვდევნი ეშმაკებს , აბა , დაგდგომიათ ღვთის სასუფეველი .
42011021	როცა ძლიერი კაცი იარაღით იცავს თავის კარმიდამოს , მაშინ მისი ქონება მშვიდობით არის .
42011022	ხოლო , როცა მასზე ძლიერი თავს დაესხმის და დაამარცხებს , წაართმევს იარაღს , რომლის იმედიცა ჰქონდა , და ნადავლს დაარიგებს .
42011023	ვინც ჩემთან არ არის , ის ჩემს წინააღმდეგაა , და ვინც ჩემთან არ აგროვებს , ის ფანტავს .
42011024	როცა უწმიდური სული გამოვა ადამიანისგან , დადის ურწყულებში , ეძებს სიმშვიდეს , მაგრამ ვერ პოულობს . მაშინ ამბობს : დავბრუნდები ჩემს სახლში , საიდანაც გამოვედიო .
42011025	მივა და იპოვის მას , დაგვილსა და მოვლილს .
42011026	მაშინ წავა და მოიყვანს შვიდ სხვა სულს , თავისზე უბოროტესს , შევლენ და დასახლდებიან იქ . და იმ კაცისთვის უკანასკნელი პირველზე უარესი იქნება . “
42011027	სანამ ის ამას ლაპარაკობდა , ერთმა დედაკაცმა ხმა აღიმაღლა ხალხიდან და წარმოთქვა : „ ნეტარია მუცელი , რომელმაც შენ გატარა და ძუძუნი , რომელთაც სწოვდი . “
42011028	მან კი თქვა : „ ნეტარ არიან ისინი , ვინც მოისმენენ და დაიცავენ ღვთის სიტყვას . “
42011029	როცა ხალხი მოაწყდა , და იწყო , მან ლაპარაკი : „ ეს მოდგმა ბოროტი მოდგმაა : ითხოვს ნიშანს და ნიშანი არ მიეცემა მას , გარდა იონას ნიშნისა ;
42011030	ვინაიდან , როგორც იონა იყო ნიშანი ნინეველთათვის , ასევე იქნება ამ მოდგმისათვის ძე კაცისა .
42011031	სამხრეთის დედოფალი წამოდგება სამსჯავროზე ამ მოდგმის ადამიანებთან ერთად და მსჯავრს დასდებს მათ , ვინაიდან იგი დედამიწის კიდიდან მოვიდა სოლომონის სიბრძნის მოსასმენად და აჰა , აქ არის სოლომონზე დიდი .
42011032	ნინეველები აღდგებიან სამსჯავროზე ამ მოდგმასთან ერთად და მსჯავრს დასდებენ მას , ვინაიდან მათ მოინანიეს იონას ქადაგებით და , აჰა , აქ არის იონაზე დიდი . “
42011033	„ არავინ ანთებს სანთელს , რომ დადგას მოფარებულში ანდა ჭურჭლის ქვეშ , არამედ სასანთლეზე , რათა შემოსულები ხედავდნენ ნათელს .
42011034	სხეულის სანთელი შენი თვალია . როცა შენი თვალი სუფთაა , მთელი შენი სხეულიც ნათელია . მაგრამ როცა იგი ბოროტია , შენი სხეულიც ბნელია .
42011035	ამიტომ უყურე : ნათელი , რომელიც შენშია , ბნელი ხომ არ არის ?
42011036	თუ კი მთელი შენი სხეული ნათელია და ბნელი არაფერი აქვს , მთლიანად ნათელი იქნება იგი , როგორც სანთელი ელვარებით გინათებდეს . “
42011037	ამას რომ ლაპარაკობდა , ერთმა ფარისეველმა სთხოვა , მასთან ეჭამა პური . შევიდა და სუფრას მიუჯდა .
42011038	ფარისეველს გაუკვირდა , როცა დაინახა , რომ მან არ დაიბანა ჭამის წინ .
42011039	უთხრა მას უფალმა : „ ახლა თქვენ , ფარისეველნო , სასმისსა და თეფშს გარედან ასუფთავებთ , თქვენი შინაგანი კი სავსეა მტაცებლობით და ბოროტებით .
42011040	უგუნურნო , განა გარეგანის შემქმნელმა არ შექმნა შინაგანიც ?
42011041	არამედ გაეცით მოწყალება , რაც შიგნითაა , და აჰა , ყველაფერი სუფთა გექნებათ .
42011042	„ მაგრამ , ვაი თქვენ , ფარისეველნო , რომ გამოჰყოფთ პიტნის , ტეგანისა და ყოველნაირი ბოსტნეულის მეათედს და გვერდს უქცევთ ღვთის სამართალსა და სიყვარულს ! ეს უნდა გაგეკეთებინათ და არც ის უნდა დაგეტოვებინათ .
42011043	ვაი თქვენ , ფარისეველნო , რომ გიყვართ წინა ადგილზე ჯდომა სინაგოგებში და მოსალმებანი მოედნებზე !
42011044	ვაი თქვენ , რადგან ხართ უჩინარი სამარხებივით , რომლებზეც ადამიანები დადიან და არ კი იციან ! “
42011045	ამაზე ერთ-ერთმა რჯულის მცოდნემ უთხრა : „ მოძღვარო , ამას რომ ამბობ , ამით ჩვენც გვაყენებ შეურაცხყოფას . “
42011046	მან კი უთხრა : „ ვაი თქვენც , რჯულის მცოდნენო , რომ აჰკიდებთ ადამიანებს მძიმე ტვირთს , თვითონ კი იმ ტვირთს თითსაც არ აკარებთ .
42011047	ვაი თქვენ , სამარხებს რომ უშენებთ წინასწარმეტყველთ , რომელნიც თქვენმა მამებმა დახოცეს !
42011048	ამით თქვენ ემოწმებით და ეთანხმებით თქვენი მამების საქმეებს , ვინაიდან მათ დახოცეს წინასწარმეტყველნი , თქვენ კი მათ სამარხებს უშენებთ .
42011049	ამიტომ თქვა ღვთის სიბრძნემ : ‘ მივუვლენ მათ წინასწარმეტყველებსა და მოციქულებს , და მათგან ზოგს დახოცავენ , ზოგს განდევნიან , ’
42011050	რათა მოიკითხოს ყველა წინასწარმეტყველის სისხლი , რაც სოფლის შექმნიდან დაღვრილა —
42011051	აბელის სისხლიდან მოყოლებული ზაქარიას სისხლამდე , რომელიც სამსხვერპლოსა და ტაძარს შორის დაიღუპა . აჰა , გეუბნებით , ამ მოდგმას მოჰკითხავენ .
42011052	ვაი თქვენ , რჯულის მცოდნენო , რომ წარიტაცეთ ცოდნის გასაღები ! არც თქვენ შეხვედით და შემსვლელებიც დააბრკოლეთ . “
42011053	როცა ამას ეუბნებოდა მათ , მწიგნობრებმა და ფარისევლებმა დაუწყეს დიდად შევიწროება და ბევრზე სალაპარაკოდ გამოწვევა .
42011054	რათა მახე დაეგოთ , რაიმე დაეცდენინებინათ და ბრალი დაედოთ მისთვის .
42012001	ამასობაში ათასობით ხალხი შეიყარა , ისე რომ , ერთმანეთს თელავდნენ . ჯერ დაიწყო ლაპარაკი თავისი მოწაფეების მიმართ : „ მოერიდეთ ფარისეველთა საფუარს , რომელიც პირმოთნეობაა .
42012002	არაფერია დაფარული , რომ არ გაცხადდეს , და დამალული , რომ არ გამუღავნდეს .
42012003	ამიტომ , რაც ბნელში გითქვამთ , ნათელში მოისმენენ , და რაც ყურში იჩურჩულეთ ოთახებში , ერდო-ბანებზე გახმაურდება .
42012004	გეუბნებით თქვენ , ჩემო მეგობრებო , ნუ გეშინიათ მათი , ვინც სხეულსა კლავს და ამის მეტის არაფრის გაკეთება შეუძლია .
42012005	მაგრამ გაჩვენებთ , ვისი უნდა გეშინოდეთ : გეშინოდეთ მისი , ვისაც მოკვლის შემდეგ აქვს ხელმწიფება გეენაში ჩაგდებისა . აჰა , გეუბნებით , მისი გეშინოდეთ .
42012006	ანდა , განა ხუთი ბეღურა ორი ასარი არა ღირს ? და არც ერთი მათგანი დავიწყებული არ არის ღვთის წინაშე .
42012007	თქვენს თავზე თმებიც დათვლილია . ჰოდა , ნუ გეშინიათ , თქვენ ბევრ ბეღურაზე უკეთესნი ხართ .
42012008	ამასაც გეტყვით : ყველას , ვინც მე მაღიარებს ადამიანთა წინაშე , კაცის ძე აღიარებს ღვთის ანგელოზთა წინაშე .
42012009	ხოლო , ვინც უარმყოფს ადამიანთა წინაშე , ისიც უარყოფილი იქნება ღვთის ანგელოზთა წინაშე .
42012010	ყველას , ვინც იტყვის სიტყვას კაცის ძის წინააღმდეგ , მიეტევება , მაგრამ სულიწმიდის წინააღმდეგ გმობა არ მიეტევება .
42012011	როცა შეგიყვანენ სინაგოგებში მთავართა და ხელისუფალთა წინაშე , ნუ იზრუნებთ იმაზე , როგორ ან რა უპასუხოთ , ან რა ილაპარაკოთ ,
42012012	ვინაიდან სულიწმიდა გასწავლით მაშინ , რაც უნდა ილაპარაკოთ . “
42012013	ხალხიდან ვიღაცამ უთხრა მას : „ მოძღვარო , უთხარი ჩემს ძმას , რომ გამიყოს მემკვიდრეობა . “
42012014	მან უთხრა მას : „ ადამიანო , ვინ დამაყენა თქვენს მსაჯულად ან გამყოფად ? “
42012015	უთხრა მათ : „ დაუკვირდით და დაიცავით თავი ყოველი ანგარებისაგან , ვინაიდან ადამიანის სიცოცხლე მისი ქონების სიუხვეზე როდია დამოკიდებული . “
42012016	და უთხრა მათ იგავი : „ ერთ მდიდარ კაცს ყანაში კარგი მოსავალი მოუვიდა .
42012017	იფიქრა თავისთვის : ‘ რა ვქნა , არაფერი მაბადია , რომ სადმე დავაბინავო ჩემი მოსავალი ? ’
42012018	თქვა : ‘ აი , რას ვიზამ : ჩემს ბეღლებს დავანგრევ , უფრო დიდებს ავაშენებ და იქ შევაგროვებ მთელ ჩემს ხორბალს და დოვლათს ,
42012019	და ვეტყვი ჩემს სულს : სულო , ბევრი სიკეთე გაქვს დაგროვილი მრავალი წლისათვის ; მოისვენე , ჭამე , სვი , იმხიარულე . ’
42012020	მაგრამ უთხრა მას ღმერთმა : ‘ უგუნურო , ამაღამ სულს მოგთხოვენ და , რაც დაიმზადე , ვიღას დარჩება ? ’
42012021	ისიც ასევეა , ვინც თავისთვის იუნჯებს და ღმერთში არ მდიდრდება . “
42012022	უთხრა თავის მოწაფეებს : „ ამიტომ გეუბნებით თქვენ : ნუ ზრუნავთ თქვენი თავისათვის — რა ჭამოთ , ნურც თქვენი სხეულისათვის — რით შეიმოსოთ .
42012023	ვინაიდან სული საზრდოზე მეტია და სხეული — სამოსელზე .
42012024	დააკვირდით ყორნებს : ისინი არც თესავენ , არც მკიან , არც ბეღელი აქვთ და არც საწყობი , და ღმერთი არჩენს მათ . თქვენ კი რამდენად სჯობიხართ ფრინველებს ?
42012025	რომელ თქვენგანს შეუძლია ზრუნვით თავის სიმაღლეს ერთი წყრთა შემატოს ?
42012026	ჰოდა , თუ უმცირესიც არ შეგიძლიათ , სხვაზე რაღას ზრუნავთ ?
42012027	შეხედეთ შროშნებს , როგორ იზრდებიან : არც შრომობენ , არც ართავენ . მაგრამ გეუბნებით თქვენ , რომ სოლომონიც კი , მთელი თავისი დიდებით , არ შემოსილა ისე , როგორც ერთი ამათგანი .
42012028	თუკი ველის ბალახს , რომელიც დღეს არის , ხვალ კი თონეში ჩაიყრება , ღმერთი ამგვარად მოსავს , თქვენ უფრო მეტად არ შეგმოსავთ , მცირედ მორწმუნენო ?
42012029	თქვენც ნუ ეძებთ , რა ჭამოთ და რა სვათ , და ნუ შფოთავთ .
42012030	ვინაიდან ყოველივე ამას ეძიებს ამ სოფლის ყველა ხალხი . თქვენმა მამამ იცის , რომ გჭირდებათ ესენი .
42012031	არამედ ეძიეთ ღვთის სასუფეველი და ყოველივე ეს მოგეცემათ თქვენ .
42012032	ნუ გეშინია , მცირე სამწყსოვ , ვინაიდან თქვენმა ზეციერმა მამამ მოისურვა თქვენთვის სასუფევლის მოცემა .
42012033	გაყიდეთ თქვენი ქონება და გაიღეთ მოწყალება . დაიმზადეთ უცვეთელი ქისები , საუკუნოდ ულეველი საუნჯე ზეცაში , სადაც ქურდი ვერ მიეკარება და ჩრჩილი ვერ ავნებს ,
42012034	ვინაიდან , სადაც თქვენი საუნჯეა , თქვენი გულიც იქ იქნება .
42012035	„ იყოს თქვენი წელი შემოსარტყლული და სასანთლენი თქვენი — ანთებული .
42012036	თქვენ კი იყავით მსგავსნი იმ ადამიანებისა , რომლებიც ელიან თავიანთი ბატონის დაბრუნებას ქორწილიდან , რომ როცა მოვა და დარეკს , იმწამსვე გაუღონ .
42012037	ნეტარ არიან ის მონები , რომლებსაც შინ დაბრუნებული ბატონი ფხიზლებს ნახავს . ჭეშმარიტად გეტყვით , რომ ის შემოირტყამს სარტყელს და დასხამს მათ , მივა და მოემსახურება .
42012038	თუ მეორე და თუნდაც მესამე გუშაგობისას მოვიდა და ასე ნახა , ნეტარ არიან ის მონები .
42012039	ეს კი იცოდეთ : სახლის პატრონმა რომ იცოდეს , რომელ საათზე მოვა ქურდი , იფხიზლებდა და თავისი სახლის ძირის გამოთხრას არ დაანებებდა .
42012040	ამიტომ თქვენც მზად იყავით , ვინაიდან , რომელ უამზეც არ ფიქრობთ , სწორედ მაშინ მოვა ძე კაცისა . “
42012041	უთხრა მას პეტრემ : „ უფალო , ამ იგავს ჩვენ გვეუბნები , თუ ყველას ? “
42012042	უფალმა უთხრა : „ ვინ არის ერთგული და გონიერი მნე , რომელსაც დააყენებს ბატონი თავის მსახურებზე , რათა დროულად მისცეს მათ ულუფა ?
42012043	ნეტარია მონა , რომლის ბატონი მოვა და ამის მოქმედს ნახავს მას .
42012044	ჭეშმარიტად გეუბნებით თქვენ , რომ მთელ თავის ქონებაზე დააყენებს მას .
42012045	ხოლო თუ ეს მონა თავის გუნებაში იტყვის : აგვიანებს ჩემი ბატონი მოსვლასო , და დაიწყებს მსახურებისა და მხევლების ცემას , ჭამა-სმას და ლოთობას ,
42012046	მოვა იმ მონის ბატონი იმ დღეს , როცა არ ელის , და იმ უამს , როცა არ იცის , და შუაზე გაჰკვეთს მას და ურწმუნოებთან დაუდებს წილს .
42012047	ხოლო მონა , რომელმაც იცოდა თავისი ბატონის ნება და არ მოემზადა , ან არ მოიქცა მისი ნებისამებრ , მაგარ ცემას მიიღებს .
42012048	ხოლო რომელმაც არ იცოდა და ისე მოიქცა , რომ ცემა დაიმსახურა , ნაკლებად იცემება . ყველას , ვისაც მეტი მიეცა , მეტს მოსთხოვენ , და ვისაც მეტს მიანდობენ , მას მეტსაც მოჰკითხავენ .
42012049	„ ამქვეყნად ცეცხლის მოსატანად მოვედი და როგორ მინდა , რომ ენთოს .
42012050	ნათლობით უნდა მოვინათლო , და როგორ ვარ შეჭირვებული , ვიდრე ეს აღსრულდება .
42012051	გგონიათ , ვითომ ქვეყნად მშვიდობის მოსაფენად მოვედი ? არა , გეუბნებით თქვენ : გასაყოფად .
42012052	ვინაიდან ამიერიდან ხუთნი გაიყოფიან ერთ სახლში : სამი ორთაგან და ორი სამთაგან .
42012053	გაიყოფა მამა ძისაგან და ძე — მამისაგან , დედა ასულისაგან და ასული — დედისაგან , დედამთილი — თავისი რძლისაგან და რძალი დედამთილისაგან . “
42012054	ხალხსაც უთხრა : „ როცა დასავლეთით ამომავალ ღრუბელს დაინახავთ , ამბობთ იმწამსვე : წვიმა მოვაო , და ასეც ხდება .
42012055	ხოლო , როცა სამხრეთის ქარი უბერავს , ამბობთ : სიცხე იქნებაო , და ხდება .
42012056	თვალთმაქცნო ! ცისა და მიწის პირის გამოცნობა შეგიძლიათ , ეს უამი კი როგორ ვერ გამოგიცვნიათ ?
42012057	თავად რატომ არ განსჯით , რა არის სამართლიანი ?
42012058	როცა შენს მოდავესთან ერთად მთავართან მიდიხარ , ეცადე გზაშივე გათავისუფლდე მისგან , რომ მან არ მიგიყვანოს მოსამართლესთან , მოსამართლემ არ მიგცეს ბოქაულს და ბოქაულმა არ ჩაგაგდოს საპყრობილეში .
42012059	გეუბნები : ვერ გამოხვალ იქიდან , ვიდრე უკანასკნელ ლეპტას არ გადაიხდი . “
42013001	ამ დროს მოვიდნენ ზოგიერთები და უამბეს მას გალილეველთა შესახებ , რომელთა სისხლი პილატემ შეურია მათ მსხვერპლებს .
42013002	მიუგო იესომ და უთხრა მათ : „ თქვენ გგონიათ , ვითომ ეს გალილეველები ყველა გალილეველზე უფრო ცოდვილები იყვნენ , ასე რომ ევნენ ?
42013003	არა , გეუბნებით , მაგრამ თუ არ მოინანიებთ , ყველანი მათსავით დაიღუპებით .
42013004	ან რა გგონიათ , ის თვრამეტი კაცი , რომელთაც შილოახის კოშკი დაეცა ზედ და ამოწყვიტა , უფრო დამნაშავენი იყვნენ , ვიდრე ყველა ის ადამიანი , იერუსალიმში რომ ცხოვრობს ?
42013005	არა , გეუბნებით : მაგრამ თუ არ მოინანიებთ , ყველანი მათსავით დაიღუპებით ! “
42013006	უთხრა ეს იგავი : „ ერთ კაცს თავის ვენახში ლეღვი ედგა . მივიდა , რომ ზედ ნაყოფი მოეძებნა და ვერ იპოვა .
42013007	უთხრა მევენახეს : ‘ აჰა , სამი წელია მოვდივარ ამ ლეღვის ნაყოფის საძებნელად და ვერ ვპოულობ . მოჭერი იგი , რად უნდა ფიტავდეს მიწას ? ’
42013008	მან კი მიუგო და უთხრა მას : ‘ ბატონო , დატოვე ამ წელიწადსაც , ვიდრე ძირს შემოვუთოხნიდე და ნაკელს დავუყრიდე ,
42013009	იქნებ მოისხას ნაყოფი . თუ არა და , მოჭრი მას . ’ “
42013010	ასწავლიდა მათ ერთ სინაგოგაში შაბათს .
42013011	და აჰა , იქ იყო დედაკაცი , რომელიც თვრამეტ წელიწადს შეპყრობილი იყო სნეულების სულით , და იყო დაკრუნჩხული და წელში ვერ იმართებოდა .
42013012	დაინახა იგი იესომ , დაუძახა და უთხრა მას : „ დედაკაცო , თავისუფალი ხარ შენი სნეულებისაგან . “
42013013	დაადო ხელები და მაშინვე გაიმართა იგი , და ადიდებდა ღმერთს .
42013014	განრისხდა სინაგოგის მთავარი , შაბათს რომ განკურნა იესომ , და უთხრა ხალხს : „ ექვსი დღეა , როცა შეიძლება რაიმეს კეთება . ამ დღეებში მოდით და განიკურნეთ , ოღონდ შაბათს არა . “
42013015	მიუგო მას უფალმა და უთხრა : „ თვალთმაქცო , განა ყოველი თქვენგანი არ უშვებს შაბათობით ბაგიდან თავის ხარს ან ვირს და არ მიჰყავს წყლის დასალევად ?
42013016	ხოლო ეს აბრაამის ასულია , რომელიც უკვე თვრამეტი წელიწადია შეკრული ჰყავდა სატანას . შაბათ დღეს არ შეიძლებოდა გამოხსნილიყო ამ ხუნდებიდან ? “
42013017	როცა ამას ლაპარაკობდა , ყველა მის მოწინააღმდეგეს რცხვენოდა . ხოლო მთელი ხალხი ხარობდა მის დიდებულებათა გამო , რასაც სჩადიოდა .
42013018	ის ამბობდა : „ რას შეჰგავს ღვთის სასუფეველი და რას ვამსგავსო იგი ?
42013019	იგი შეჰგავს მდოგვის მარცვალს , რომელიც აიღო კაცმა და დათესა თავის ბოსტანში . გაიზარდა იგი და იქცა ხედ და მის ტოტებში ცის ფრინველებმა დაიბუდეს . “
42013020	და კიდევ თქვა : „ რას ვამსგავსო ღვთის სასუფეველი ?
42013021	იგი შეჰგავს საფუარს , რომელიც დედაკაცმა აიღო და ჩაფლა სამ საწყაო ფქვილში , ვიდრე მთლიანად გაფუვდებოდა . “
42013022	მიმოდიოდა ქალაქებსა და სოფლებში , ასწავლიდა და თან იერუსალიმის გზას ადგა .
42013023	ვიღაცამ უთხრა მას : „ უფალო , ნუთუ ცოტანი გადარჩებიან ? “ მან კი უთხრა მათ :
42013024	„ იღვაწეთ , რათა შეხვიდეთ ვიწრო კარიდან . რადგან , გეუბნებით , მრავალი ეცდება შესვლას და ვერ შეძლებს .
42013025	როცა სახლის პატრონი ადგება და დაკეტავს კარს , მაშინ თქვენ , გარეთ მდგომნი , დაიწყებთ კარზე რეკვას და ეტყვით : ‘ ბატონო , ბატონო , გაგვიღე ! ’ მაგრამ ის მოგიგებთ და გეტყვით თქვენ : ‘ არ გიცნობთ , სადაურები ხართ . ’
42013026	მაშინ დაუწყებთ ლაპარაკს : ‘ შენს წინაშე ვჭამდით და ვსვამდით , და ჩვენს ქუჩებში ასწავლიდი . ’
42013027	და გეტყვით : ‘ გეუბნებით , არ გიცნობთ , სადაურები ხართ . გამშორდით ყველანი , უსამართლობის მოქმედნო . ’
42013028	იქნება იქ ტირილი და კბილთა ღრჭენა , როცა იხილავთ აბრაამს და ისაკს და იაკობს და ყველა წინასწარმეტყველს ღვთის სასუფეველში , თქვენს თავს კი — გარეთ განდევნილებს .
42013029	მოვლენ აღმოსავლეთიდან და დასავლეთიდან , ჩრდილოეთიდან და სამხრეთიდან , და ინახად დასხდებიან ღვთის სასუფეველში .
42013030	და აჰა , არიან უკანასკნელნი , რომელნიც პირველნი იქნებიან , და არიან პირველნი , რომელნიც უკანასკნელნი იქნებიან . “
42013031	ამ დროს მოვიდნენ ზოგიერთნი ფარისეველთაგან და უთხრეს მას : „ წადი , გაეცალე აქაურობას , რადგან ჰეროდეს შენი მოკვლა უნდა . “
42013032	და უთხრა მათ : „ წადით და უთხარით იმ მელას : აჰა , ვდევნი ეშმაკებს და ვკურნავ დღესა და ხვალ , მესამე დღეს კი დავასრულებ .
42013033	მაგრამ მე უნდა ვიარო დღეს , ხვალ და ზეგ , ვინაიდან არ იქნება , რომ წინასწარმეტყველი იერუსალიმის გარეთ დაიღუპოს !
42013034	„ იერუსალიმო , იერუსალიმო , დამხოცველო წინასწარმეტყველთა და ჩამქოლავო შენთან მოვლინებულთა ! რამდენჯერ მინდოდა შენი შვილების შეკრება , როგორც ფრინველი იკრებს ფრთებქვეშ თავის ბარტყებს , მაგრამ თქვენ არ ისურვეთ .
42013035	აჰა , სახლი აოხრებული გრჩებათ . გეუბნებით : ვეღარ მიხილავთ ამიერიდან , ვიდრე არ იტყვით : ‘ კურთხეულია უფლის სახელით მომავალი ! ’ “
42014001	ერთხელ , როცა შევიდა იგი ფარისეველთა რომელიღაც მთავრის სახლში შაბათს პურის საჭმელად და ისინი უთვალთვალებდნენ მას ,
42014002	აჰა , მის წინაშე წარდგა ერთი კაცი , წყალმანკით დაავადებული .
42014003	მიუგო იესომ და უთხრა რჯულის მცოდნეებსა და ფარისევლებს : „ შეიძლება თუ არა განკურნება შაბათს ? “
42014004	ისინი დუმდნენ . და შეეხო მას , განკურნა და გაუშვა .
42014005	და მათ უთხრა : „ რომელიმე თქვენგანს ვირი ან ხარი რომ ჩაუვარდეს ჭაში , განა იმ წამსვე არ ამოიყვანს , შაბათი დღეც რომ იყოს ? “
42014006	და ვერ შეძლეს ამაზე პასუხის მიცემა .
42014007	უთხრა წვეულებს იგავი , როცა შეამჩნია , რომ წინა ადგილებს ირჩევდნენ , და უთხრა მათ :
42014008	„ თუ ვინმემ ქორწილში მიგიწვიოს , ნუ დაჯდები წინა ადგილზე , რადგან შეიძლება შენზე უფრო საპატიო სხვა ჰყავდეს მოწვეული ,
42014009	რომ არ მოვიდეს შენი და მისი მაწვევარი და არ გითხრას : ‘ დაუთმე ამას ადგილი ! ’ მაშინ შერცხვენილმა უნდა დაიკავო უკანასკნელი ადგილი .
42014010	მაგრამ როცა მოგიწვევენ , მიდი და დაჯექი ბოლო ადგილზე , რომ მოვიდეს შენი მაწვევარი და გითხრას : ‘ მეგობარო , გადაბრძანდი უფრო მაღლა ! ’ მაშინ გექნება მეტი დიდება ყოველი თანამეინახის წინაშე .
42014011	ვინაიდან ყველა , ვინც თავს აიმაღლებს , დამდაბლდება , და ვინც თავს დაიმდაბლებს — ამაღლდება . “
42014012	თავის მაწვევარსაც უთხრა : „ როცა სადილს ან ვახშამს გამართავ , ნუ მოიწვევ შენს მეგობრებს , ნურც შენს ძმებს , ნურც შენს ნათესავებს , ნურც მდიდარ მეზობლებს , რათა მერე იმათაც არ მიგიწვიონ და არ მიიღო სამაგიერო ,
42014013	არამედ , როცა ლხინს გამართავ , მოიწვიე გლახაკნი , ხეიბრები , კოჭლები და ბრმები .
42014014	ნეტარი იქნები , რადგან მათ არაფერი აქვთ , რომ მოგიზღან . მაგრამ შენ მართალთა აღდგომისას მოგეზღვება . “
42014015	ეს რომ გაიგონა ერთმა მასთან მჯდომმა , უთხრა მას : „ ნეტარია , ვინც ჭამს პურს ღვთის სასუფეველში . “
42014016	მან კი უთხრა მას : „ ერთმა კაცმა დიდი პურობა გამართა და ბევრი მოიწვია .
42014017	პურობის დრომ რომ მოაღწია , გაგზავნა თავისი მონა , რათა წვეულთათვის ეთქვა : მობრძანდით , ყველაფერი მზად არისო .
42014018	ყველამ ერთხმად დაიწყო მობოდიშება . პირველმა თქვა : ყანა ვიყიდე და მის სანახავად უნდა წავიდე , გთხოვ , მაპატიოო ;
42014019	მეორემ უთხრა : ხუთი უღელი ხარი ვიყიდე და მათ გამოსაცდელად მივდივარ , გთხოვ , მაპატიოო ;
42014020	მესამემ უთხრა : ცოლი შევირთე და ამის გამო არ შემიძლია მოსვლაო .
42014021	დაბრუნდა მონა უკან და აუწყა ეს თავის ბატონს . განრისხდა მაშინ მასპინძელი და უთხრა თავის მონას : ‘ გადი სასწრაფოდ , ქალაქის მოედნებზე და ქუჩებში , მომიყვანე გლახაკნი , ხეიბრები , ბრმები და კოჭლები . ’
42014022	და უთხრა მონამ : ‘ ბატონო , აღსრულებულია რაც ბრძანე , და კიდევ დარჩა ადგილი . ’
42014023	და უთხრა ბატონმა მონას : ‘ გადი გზებზე და ორღობეებში , დაიყოლიე ისინი , რომ მოვიდნენ , რათა აივსოს ჩემი სახლი ,
42014024	რადგან გეუბნებით : ვერავინ იმ წვეულთაგან ვერ იგემებს ჩემს პურობას ! ’ “
42014025	მივიდა მასთან დიდძალი ხალხი და ის მიუბრუნდა მათ და უთხრა :
42014026	„ თუ ვინმე მოვა ჩემთან და არ მოიძულებს თავის მამას და დედას , ცოლსა და შვილებს , ძმებსა და დებს , საკუთარ სულსაც კი , იგი ვერ გახდება ჩემი მოწაფე .
42014027	ვინც არ ატარებს თავის ჯვარს და ისე არ გამომყვება , ვერ გახდება ჩემი მოწაფე .
42014028	რადგან რომელიმე თქვენგანმა რომ კოშკის აშენება მოისურვოს , განა თავდაპირველად არ დაჯდება და არ იანგარიშებს იმ ფასს , რაც მის დასამთავრებლად იქნება საჭირო ?
42014029	რადგან საძირკველს თუ ჩაყრის და ვერ დაამთავრებს , ყველა , ვინც დაინახავს , დაცინვას დაუწყებს ,
42014030	და იტყვის : ამ კაცმა შენება დაიწყო და ვეღარ დაამთავრაო .
42014031	ანდა , რომელი მეფეა , რომ მეორე მეფის წინააღმდეგ ომის განმზრახველი , ჯერ სათათბიროდ არ დაჯდეს , შეუძლია თუ არა ათი ათასით დაუხვდეს ოცი ათას მომხვდურს ?
42014032	თუ არა და , ვიდრე ჯერ კიდევ შორს არის იგი , ელჩობას მიუგზავნის , და ზავსა სთხოვს .
42014033	ასევეა ყოველი თქვენგანი . ვინც უარს არ იტყვის ყველაფერზე , რაც აბადია , ვერ შეძლებს , ჩემს მოწაფეობას .
42014034	მარილი კარგია , მაგრამ , თუ მარილი განქარდა , რიღათი დამარილდეს ?
42014035	არც მიწისთვის გამოდგება , არც ნაკელისთვის , ამიტომ შორს გადაყრიან . ვისაც ყურები აქვს მოსასმენად , ისმინოს ! “
42015001	ახლოს მიდიოდა მასთან ყველა მებაუე და ცოდვილი და უსმენდა მას .
42015002	ფარისეველნი და მწიგნობარნი ბუზღუნებდნენ და ამბობდნენ : ცოდვილებს ღებულობს და მათთან ჭამსო .
42015003	უთხრა მათ ეს იგავი :
42015004	„ რომელიმე თქვენგანს რომ ასი ცხვარი ჰყავდეს და ერთი დაეკარგოს , განა არ დატოვებს ოთხმოცდაცხრამეტს უდაბნოში და არ წავა დაკარგულის საძებრად , ვიდრე არ იპოვის ?
42015005	რომ იპოვის , სიხარულით მხრებზე შეისვამს .
42015006	შინ რომ დაბრუნდება , დაუძახებს მეგობრებს , მეზობლებს და ეტყვის : თქვენც იხარეთ ჩემთან ერთად , დაკარგული ცხვარი ვიპოვეო .
42015007	თქვენ გეუბნებით , რომ ასევე მეტი სიხარული იქნება ზეცაში ერთი ცოდვილის გამო , რომელმაც მოინანია , ვიდრე იმ ოთხმოცდაცხრამეტი მართლის გამო , რომელთაც მონანიება არ სჭირდებათ .
42015008	„ ანდა დედაკაცი , რომელსაც ათი დრაქმა აქვს , ერთი დრაქმა რომ დაეკარგოს , განა არ აანთებს სანთელს და არ გამოგვის სახლს და გულმოდგინეთ არ დაუწყებს ძებნას , ვიდრე არ იპოვის ?
42015009	როცა იპოვის , დაუძახებს მეგობრებს და მეზობლებს და ეტყვის : ჩემთან ერთად იხარეთ , ვინაიდან ვიპოვე დაკარგული დრაქმაო .
42015010	თქვენ გეუბნებით : ასევე იქნება სიხარული ღვთის ანგელოზებთან ერთი მომნანიებელი ცოდვილის გამო . “
42015011	თქვა : „ ერთ კაცს ორი ვაუი ჰყავდა .
42015012	უმცროსმა ვაუმა უთხრა მამას : ‘ მომეცი ჩემი კუთვნილი წილი ქონებისა . ’ და მამამ გაუყო მათ ქონება .
42015013	რამდენიმე დღის შემდეგ უმცროსმა ვაუმა მოაგროვა ყველაფერი , წავიდა შორეულ ქვეყანაში და გაფლანგა თავისი ქონება თავაშვებული ცხოვრებით .
42015014	როცა ყველაფერი შემოეხარჯა , იმ ქვეყანაში დიდი შიმშილობა ჩამოვარდა , და მას გაუჭირდა .
42015015	წავიდა და იმ ქვეყნის ერთ მცხოვრებს მიეკედლა , რომელმაც თავის მინდვრებში გაგზავნა ღორების საძოვებლად .
42015016	ენატრებოდა , მუცელი იმ რკოთი მაინც ამოეყორა , რომელსაც ღორები ჭამდნენ , მაგრამ არავინ არაფერს აძლევდა .
42015017	როცა გონს მოეგო , თქვა : ‘ მამაჩემთან რამდენ მოჯამაგირეს პური თავსაყრელი აქვს , მე კი შიმშილით ვკვდები .
42015018	ავდგები , წავალ მამაჩემთან და ვეტყვი : მამა , შევცოდე ზეცის მიმართ და შენს წინაშე ,
42015019	ღირსი აღარა ვარ , რომ შენს ძედ ვიწოდებოდე . მიმიღე როგორც ერთი შენი მოჯამაგირეთაგანი ! ’
42015020	ადგა და წავიდა თავის მამასთან . როცა ჯერ კიდევ შორს იყო , მამამ დაინახა და შეებრალა . გაიქცა , ყელზე მოეხვია და აკოცა .
42015021	ვაუმა კი უთხრა : ‘ მამა ! შევცოდე ზეცის მიმართ და შენს წინაშე . ღირსი აღარა ვარ , რომ შენს ძედ ვიწოდებოდე . ’
42015022	უთხრა მამამ თავის მონებს : ‘ მოუტანეთ საუკეთესო სამოსელი და ჩააცვით , გაუკეთეთ ბეჭედი ხელზე და სანდლები ჩააცვით ფეხებზე .
42015023	მოიყვანეთ ნასუქალი ხბო და დაკალით . ვჭამოთ და ვიმხიარულოთ .
42015024	ვინაიდან ეს ჩემი ვაუი მკვდარი იყო და გაცოცხლდა , დაკარგული იყო და გამოჩნდა . ’ და დაიწყეს მხიარულება .
42015025	უფროსი ვაუი კი მინდორში იმყოფებოდა . რომ დაბრუნდა და სახლს მიუახლოვდა , სიმღერისა და ცეკვა-თამაშის ხმა შემოესმა .
42015026	დაუძახა ერთ მსახურთაგანს და ჰკითხა : ‘ ეს რა ამბავია ? ’
42015027	მან უთხრა მას : ‘ შენი ძმა მოვიდა და მამაშენმა ნასუქალი ხბო დაკლა , რაკი მრთელი დაუბრუნდა . ’
42015028	ის კი გაბრაზდა და შესვლა აღარ უნდოდა . მამამისი გამოვიდა და იწვევდა .
42015029	მან მიუგო და უთხრა თავის მამას : ‘ აგერ , რამდენი წელია გემსახურები , არასოდეს შენს ბრძანებას არ გადავსულვარ და ერთხელაც არ მოგიცია ციკანი , რომ ჩემს მეგობრებთან მემხიარულა .
42015030	ხოლო , როცა მოვიდა ეს შენი ვაუი , რომელმაც თავისი ქონება მეძავებთან გაფლანგა , ნასუქალი ხბო დაუკალი . ’
42015031	მან უთხრა მას : ‘ შვილო , შენ მუდამ ჩემთან ხარ და , რაც კი მაქვს , შენია .
42015032	მაგრამ უნდა ვხარობდეთ და ვმხიარულებდეთ , ვინაიდან შენი ძმა მკვდარი იყო და გაცოცხლდა , დაკარგული იყო და გამოჩნდა . ’ “
42016001	უთხრა თავის მოწაფეებსაც : „ იყო ერთი მდიდარი კაცი და ჰყავდა მნე , რომელზეც ამბავი მიუტანეს , რომ მის ქონებას ანიავებდა .
42016002	დაიბარა და უთხრა : ‘ ეს რა მესმის შენზე ? ჩამაბარე შენი სამნეოს ანგარიში , ვინაიდან ვეღარ იქნები მნე . ’
42016003	მნემ თქვა თავისთვის : ‘ როგორ მოვიქცე ? ჩემი ბატონი მართმევს სამნეოს . ბარვა არ შემიძლია , მათხოვრობის მრცხვენია .
42016004	ვიცი , როგორც უნდა მოვიქცე , რომ მიმიღონ თავიანთ სახლებში , როცა მნეობას ჩამომაშორებენ . ’
42016005	დაიბარა თავისი ბატონის ყველა მოვალე . პირველს უთხრა : ‘ რამდენი გმართებს ჩემი ბატონისა ? ’
42016006	მან თქვა : ‘ ასი საწყაული ზეთი . ’ უთხრა მას : ‘ მიიღე შენი ხელწერილი , დაჯექი სასწრაფოდ და დაწერე — ორმოცდაათი . ’
42016007	მერე სხვას უთხრა : ‘ შენ რამდენი გმართებს ? ’ მან თქვა : ‘ ასი კოდი ხორბალი . ’ მან უთხრა : ‘ მიიღე შენი ხელწერილი და დაწერე — ოთხმოცი . ’
42016008	შეაქო ბატონმა უსამართლო მნე , ხერხიანად რომ მოიქცა . რადგან ამ სოფლის ძენი ნათლის შვილებზე მოხერხებულნი არიან თავიანთ მოდგმაში .
42016009	და მეც გეუბნებით თქვენ : შეიძინეთ მეგობრები უსამართლობის მამონისგან , რომ , როცა გაღარიბდებით , მიგიღონ საუკუნო სავანეში .
42016010	მცირედში ერთგული ბევრშიც ერთგულია ; და ვინც მცირედშიც უსამართლოა , ბევრშიც უსამართლოა .
42016011	ჰოდა , თუ უსამართლო მამონას არ უერთგულეთ , ჭეშმარიტს ვინ განდობთ ?
42016012	და თუ სხვისას არ უერთგულეთ , თქვენსას ვინ მოგცემთ ?
42016013	არც ერთ მსახურს არ შეუძლია ორ ბატონს ემსახუროს : ან ერთი უნდა სძულდეს და მეორე უყვარდეს . ან იმ ერთს შეეთვისოს და მეორე დაამციროს . ვერ შეძლებთ ღმერთსაც ემსახუროთ და მამონასაც ! “
42016014	ყოველივე ეს ესმოდათ ფარისევლებსაც , რომლებიც ვერცხლის მოყვარულნი იყვნენ , და დასცინოდნენ მას .
42016015	და უთხრა მათ : „ თქვენ თავს იმართლებთ ადამიანთა წინაშე , მაგრამ ღმერთმა იცის თქვენი გული , ვინაიდან , რაც კაცთა შორის მაღალია , ღვთის წინაშე სისაძაგლეა .
42016016	რჯული და წინასწარმეტყველნი იოანემდე იყო . მას შემდეგ ღვთის სასუფეველი იხარება და ყველა ძალით შედის მასში .
42016017	უმალ ცა და მიწა გადაივლის , ვიდრე ერთი წერტილი ამოვარდება რჯულიდან .
42016018	ყოველი , ვინც თავის ცოლს გაუშვებს და სხვას შეირთავს , მრუშობს ; და ვინც ქმრის მიერ გაშვებულს შეირთავს , მრუშობს . “
42016019	„ იყო ერთი მდიდარი კაცი , ძოწეულსა და ბისონს იცვამდა , ყოველდღე დიდებულად ნადიმობდა .
42016020	ასევე იყო ერთი გლახაკი , სახელად ლაზარე , რომელიც მის ჭიშკართან იწვა დაწყლულებული .
42016021	ენატრებოდა მდიდრის სუფრიდან გადმოცვენილი ნამცეცებით გაძღომა . ძაღლები მოდიოდნენ და წყლულებს ულოკავდნენ .
42016022	მოკვდა ის გლახაკი და ანგელოზებმა მიიყვანეს აბრაამის წიაღში . მდიდარიც მოკვდა და დამარხეს .
42016023	და ჯოჯოხეთში , ტანჯვა-წამებაში მყოფმა , აახილა თვალები და დაინახა შორიდან აბრაამი და ლაზარეც მის წიაღში .
42016024	შესძახა და თქვა : ‘ მამაო აბრაამ , შემიწყალე და მომივლინე ლაზარე , რომ დაისველოს თავისი თითის წვერი წყალში და ენა გამიგრილოს , ვინაიდან ვიტანჯები ამ ალში . ’
42016025	უთხრა აბრაამმა : ‘ შვილო , გაიხსენე , რომ უკვე მიიღე შენს სიცოცხლეში სიკეთე და ლაზარემ კი — სიავე . ახლა ის აქ ნუგეშცემულია , შენ კი იტანჯები .
42016026	ყოველივე ამის გარდა ჩვენსა და თქვენს შორის დიდი უფსკრულია დამყარებული , ასე რომ გადმოსვლის მსურველები ვერც ჩვენგან თქვენსკენ გადმოვლენ და ვერც თქვენგან ჩვენსკენ . ’
42016027	თქვა : ‘ რაკი ასეა , გეხვეწები , მამაო , მიავლინე ეგ მამაჩემის სახლში . ’
42016028	ვინაიდან ხუთი ძმა მყავს , რათა მათ დაუმოწმოს , რომ არ მოხვდნენ ამ სატანჯველ ადგილას . ’
42016029	უთხრა მას აბრაამმა : ‘ მათ ჰყავთ მოსე და წინასწარმეტყველნი . იმათ უსმინონ . ’
42016030	მან თქვა : ‘ არა , მამაო აბრაამ , თუ ვინმე მკვდართაგანი მივა მათთან , მოინანიებენ . ’
42016031	უთხრა მას : ‘ თუ მოსესა და წინასწარმეტყველთ არ მოუსმენენ , მკვდრეთითაც რომ აღდგეს ვინმე , არ ირწმუნებენ . ’ “
42017001	უთხრა თავის მოწაფეებს : „ შეუძლებელია არ მოვიდეს ცდუნებები , მაგრამ ვაი მას , ვისი მეშვეობითაც მოვა .
42017002	მისთვის უმჯობესი იქნებოდა წისქვილის ქვა დაეკიდათ კისერზე და ზღვაში გადაეგდოთ , ვიდრე ერთი ამ მცირეთაგანი ეცდუნებინა .
42017003	ფრთხილად იყავით : თუ შენმა ძმამ შეგცოდოს , გაუწყერი მას . თუ მოინანიოს , მიუტევე .
42017004	დღეში შვიდჯერ რომ შეგცოდოს და შვიდჯერვე მოიქცეს და გითხრას , ვინანიებო , მიუტევე . “
42017005	უთხრეს მოციქულებმა უფალს : „ მოგვიმატე რწმენა . “
42017006	თქვა უფალმა : „ მდოგვის მარცვლისოდენა რწმენაც რომ გქონდეთ და უთხრათ ამ ლეღვის ხეს : აღმოიფხვერი და ზღვაში გადაინერგეო , გაგიგონებდათ .
42017007	რომელიმე თქვენგანს მონა რომ ჰყავდეს — მხვნელი ანდა მწყემსი , მინდვრიდან დაბრუნებისას ნუთუ ეტყვის : წადი ჩქარა , სუფრას მიუჯექიო ?
42017008	განა არ ეტყვის : მომიმზადე ვახშამი და სარტყელშემორტყმული მემსახურე , ვიდრე ვჭამ და ვსვამ , მერე კი შენც ჭამე და სვიო ?
42017009	ნუთუ მადლობას ეტყვის მონას იმისათვის , რომ მისი ბრძანება შეასრულა ? არა მგონია .
42017010	ასევე თქვენც , როცა შეასრულებთ ყველაფერს , რაც ნაბრძანები გქონდათ , თქვით : უბრალო მონები ვართ , რადგან გავაკეთეთ ის , რაც უნდა გაგვეკეთებინა . “
42017011	ერთხელ იერუსალიმს მიმავალმა სამარიასა და გალილეას შორის გაიარა .
42017012	ერთ სოფელში რომ შედიოდა , ათი კეთროვანი კაცი შემოხვდა , რომლებიც მოშორებით გაჩერდნენ .
42017013	ხმა აღიმაღლეს და ამბობდნენ : „ შეგვიწყალე , იესო მოძღვარო ! “
42017014	ისინი რომ დაინახა , უთხრა : „ წადით , ეჩვენეთ მღვდლებს . “ როგორც კი წავიდნენ , განიწმიდნენ .
42017015	ერთი მათგანი , რომ დაინახა განვიკურნეო , მობრუნდა და მაღალი ხმით ადიდებდა ღმერთს .
42017016	პირქვე დაემხო მის ფერხთით და მადლი შესწირა . ის კაცი სამარიელი იყო .
42017017	მიუგო იესომ და თქვა : „ ნუთუ ათივენი არ განიწმიდნენ ? ცხრა სადღა არის ?
42017018	როგორ მოხდა , რომ უცხოტომელის გარდა არავინ დაბრუნდა ღვთის სადიდებლად ? “
42017019	უთხრა მას : „ ადექი და წადი ! შენმა რწმენამ გიხსნა . “
42017020	ჰკითხეს მას ფარისევლებმა : „ როდის მოვა ღვთის სასუფეველი ? “ მიუგო და უთხრა მათ : „ ღვთის სასუფეველი არ მოვა თვალსაჩინოდ .
42017021	არც იტყვიან : აგერ , აქ არისო , ან : აგერ , იქ არისო . ვინაიდან , აჰა , თვითონ თქვენშია ღვთის სასუფეველი . “
42017022	უთხრა მოწაფეებს : „ დადგება დღეები , როცა ინატრებთ , თუნდაც ერთი დღით იხილოთ ძე კაცისა და ვერ იხილავთ .
42017023	გეტყვიან : აგერ , აქ არისო , ან : აგერ , იქ არისო . ნუ წახვალთ და ნუ გაედევნებით .
42017024	ვინაიდან , როგორც ელვა ელავს ცის ერთი კიდიდან და ანათებს მეორე კიდემდე , ასევე იქნება ძე კაცისა თავის დღეს .
42017025	ოღონდ თავდაპირველად მისი ხვედრია მრავალი ტანჯვის ატანა და უარყოფა ამ მოდგმის მიერ .
42017026	და როგორც ნოეს დღეებში იყო , ასევე იქნება კაცის ძის დღეებშიც :
42017027	ჭამდნენ , სვამდნენ , ცოლს ირთავდნენ , თხოვდებოდნენ იმ დღემდე , ვიდრე ნოე კიდობანში შევიდოდა . მერე მოვიდა წარღვნა და ყველა დაღუპა .
42017028	ისევე , როგორც ლოტის დროს იყო : ჭამდნენ , სვამდნენ , ყიდდნენ , ყიდულობდნენ , რგავდნენ და აშენებდნენ .
42017029	ხოლო იმ დღეს , როცა ლოტი სოდომიდან გავიდა , ცეცხლმა და გოგირდმა იწვიმა ზეციდან და ყველა დაღუპა .
42017030	ასევე იქნება იმ დღესაც , როცა ძე კაცისა გამოჩნდება .
42017031	იმ დღეს , ვინც ერდოზე იქნება , ხოლო მისი ნივთები სახლში , ნუ ჩამოვა ასაღებად ; ვინც ყანაში იქნება , უკან ნუ გაბრუნდება .
42017032	გაიხსენეთ ლოტის ცოლი .
42017033	ვინც ცდილობს თავისი სული შეინარჩუნოს , დაღუპავს მას . ხოლო ვინც დაღუპავს თავის სულს , შეინარჩუნებს მას .
42017034	თქვენ გეუბნებით : იმ ღამეს ორნი იქნებიან ერთ საწოლზე : ერთს წაიყვანენ და მეორე დარჩება .
42017035	ორნი დაფქვავენ ერთად : ერთს წაიყვნენ , მეორე დარჩება .
42017036	ორნი იქნებიან მინდორში : ერთს წაიყვანენ , მეორე დარჩება . “
42017037	მიუგეს და უთხრეს მას : „ სად , უფალო ? “ ხოლო მან უთხრა მათ : „ ლეში სადაც არის , იქ მოგროვდებიან ორბები . “
42018001	უთხრა მათ იგავი იმის შესახებ , რომ ყოველთვის უნდა ილოცონ და არ მობეზრდეთ .
42018002	თქვა : „ ერთ ქალაქში იყო ერთი მსაჯული , ღვთისა არ ეშინოდა და ხალხისა არ რცხვენოდა .
42018003	იმავე ქალაქში ცხოვრობდა ერთი ქვრივი . მივიდა მასთან და უთხრა : ‘ დამიცავი ჩემი მოქიშპისაგან . ’
42018004	დიდხანს უარობდა . მერე თავისთვის თქვა : ‘ მართალია , ღვთისა არ მეშინია და ხალხისა არ მრცხვენია ,
42018005	მაგრამ , რაკი ეს ქვრივი მოსვენებას არ მაძლევს , დავიცავ , რომ აღარ მოვიდეს და თავი არ მომაბეზროს . ’ “
42018006	თქვა უფალმა : „ გესმით , რას ამბობს უსამართლო მსაჯული ?
42018007	განა ღმერთი არ დაიცავს თავის რჩეულთ , რომელნიც დღედაღამ მას შეღაღადებენ , და არ იქნება სულგრძელი მათდამი ?
42018008	თქვენ გეუბნებით : მალე დაიცავს მათ . მაგრამ , როცა ძე კაცისა მოვა , ნეტა ჰპოვებს ამქვეყნად რწმენას ? “
42018009	ზოგიერთებს , ვისაც სჯეროდა , რომ მართალნი იყვნენ , სხვებს კი ამცირებდნენ , უთხრა ეს იგავი :
42018010	„ ორი კაცი შევიდა ტაძარში სალოცავად — ერთი ფარისეველი და მეორე მებაუე .
42018011	ფარისეველი იდგა და თავისთვის ლოცულობდა : ‘ გმადლობ , შენ , ღმერთო , რომ არა ვარ , როგორც სხვა ადამიანები არიან — მძარცველები , უსამართლონი , მრუშნი , ან როგორც ეს მებაუეა .
42018012	კვირაში ორჯერ ვმარხულობ და მეათედს ვიძლევი ყოველი ჩემი შენაძენიდან . ’
42018013	ხოლო მებაუე მოშორებით იდგა და ვერც კი ბედავდა , რომ ცისკენ აღეპყრო თვალი . მკერდში მჯიღს იცემდა და ამბობდა : ‘ ღმერთო , შემიწყალე მე , ცოდვილი . ’
42018014	თქვენ გეუბნებით : ეს უფრო გამართლებული წავიდა შინ , ვიდრე იგი , ვინაიდან ყველა , ვინც თავს აიმაღლებს , დამდაბლდება , და ვინც თავს დაიმდაბლებს , ამაღლდება . “
42018015	მოუყვანეს მას ყრმებიც , რომ შეხებოდა მათ . ეს რომ მოწაფეებმა დაინახეს , აჩერებდნენ მათ .
42018016	იესომ დაუძახა მათ და თქვა : „ გამოუშვით ბავშვები და ხელს ნუ უშლით ჩემთან მოსასვლელად , ვინაიდან მაგათნაირებისაა ღვთის სასუფეველი .
42018017	ჭეშმარიტად გეუბნებით თქვენ : ვინც ისე არ მიიღებს ღვთის სასუფეველს , როგორც ბავშვი , ვერ შევა შიგ . “
42018018	ჰკითხა მას ერთმა მთავართაგანმა და უთხრა : „ კეთილო მოძღვარო , რა ვქნა , რომ საუკუნო სიცოცხლე დავიმკვიდრო ? “
42018019	უთხრა მას იესომ : „ რატომ მიწოდებ მე კეთილს ? არავინ არის კეთილი , გარდა ერთი ღვთისა .
42018020	იცი მცნებანი : არ იმრუშო , არ მოკლა , არ მოიპარო , არ იყო ცრუმოწმე , პატივი ეცი შენს მამას და დედას . “
42018021	მან თქვა : „ ყოველივე ამას ჩემი სიჭაბუკიდანვე ვიცავდი . “
42018022	ეს რომ მოისმინა , იესომ უთხრა : „ ერთიღა გაკლია : რაც გაქვს , ყველაფერი გაყიდე და მიეცი ღარიბებს , და გექნება საუნჯე ზეცაში . მოდი და გამომყევი . “
42018023	ამის გაგონებაზე იგი დაღონდა , რადგან ძალიან მდიდარი იყო .
42018024	შეხედა მას იესომ და თქვა : „ რაოდენ ძნელია სიმდიდრის მქონეთა შესვლა ღვთის სასუფეველში !
42018025	ვინაიდან უმალ აქლემი გაძვრება ნემსის ყუნწში , ვიდრე მდიდარი შევა ღვთის სასუფეველში . “
42018026	მსმენელებმა თქვეს : „ ვიღას შეუძლია გადარჩენა ? “
42018027	მან თქვა : „ კაცთათვის შეუძლებელი ღვთისთვის შესაძლებელია . “
42018028	თქვა პეტრემ : „ აჰა , ჩვენ ყველაფერი მივატოვეთ და შენ გამოგყევით . “
42018029	მან უთხრა მათ : „ ჭეშმარიტად გეუბნებით თქვენ : არავინ არის , რომ ღვთის სასუფევლის გულისათვის დატოვოს სახლი ან ცოლი , ან მშობლები , ან ძმები , ან შვილები ,
42018030	და ახლავე არ მიიღოს მრავალგზის მეტი , ხოლო მომავალში — საუკუნო სიცოცხლე . “
42018031	წაიყვანა თავისი თორმეტი მოწაფე და უთხრა მათ : „ აჰა , ავდივართ იერუსალიმს და აღსრულდება წინასწარმეტყველთა ყოველი დაწერილი კაცის ძეზე .
42018032	რადგან წარმართებს გადაეცემა , შეაგინებენ , შეურაცხყოფენ , შეაფურთხებენ ,
42018033	გაშოლტავენ , მოკლავენ და მესამე დღეს აღდგება . “
42018034	მათ კი აქედან ვერაფერი გაიგეს და ეს სიტყვა დაფარული იყო მათთვის და ვერ ხვდებოდნენ ნათქვამს .
42018035	იერიხოს რომ მიუახლოვდნენ , ვიღაც ბრმა იჯდა გზაზე და მოწყალებას ითხოვდა .
42018036	გამვლელი ხალხის ხმა გაიგონა და იკითხა : „ რა ამბავია ? “
42018037	უთხრეს : იესო ნაზარეველი მოდისო .
42018038	მაშინ მან დაიყვირა : „ იესო , დავითის ძეო , შემიწყალე ! “
42018039	წინ მიმავალნი გაუწყრნენ , რომ გაეჩუმებინათ , მაგრამ ის კიდევ უფრო აყვირდა : „ დავითის ძეო , შემიწყალე ! “
42018040	შეჩერდა იესო და ბრძანა , მასთან მოეყვანათ . როცა იგი მიუახლოვდა , ჰკითხა :
42018041	„ რა გინდა , რომ გაგიკეთო ? “ უთხრა : „ უფალო , რომ თვალი ამეხილოს . “
42018042	იესომ უთხრა მას : „ აახილე ! შენმა რწმენამ გიხსნა შენ . “
42018043	და იმწამსვე აეხილა . მიჰყვებოდა მას და ადიდებდა ღმერთს . მთელი ხალხი ხედავდა ამას და აქებდა ღმერთს .
42019001	შევიდა და გაიარა იერიხოზე .
42019002	და აჰა , იყო კაცი ვინმე , სახელად ზაქე — მებაუეთა უფროსი და მდიდარი .
42019003	სურდა მას იესოს ხილვა , რომ გაეგო , ვინ იყო იგი , მაგრამ ვერ შეძლო ხალხის სიმრავლის გამო , ვინაიდან ტანად დაბალი იყო .
42019004	წინ გაიქცა და ლეღვის ხეზე ავიდა , რათა დაენახა , რადგან იესოს აქეთ უნდა გამოევლო .
42019005	იმ ადგილას რომ მივიდა , იესომ აიხედა მაღლა და უთხრა : „ ზაქე , ჩამოდი სწრაფად , დღეს შენს სახლში უნდა დავრჩე . “
42019006	სწრაფად ჩამოვიდა და სიხარულით მიიღო იგი .
42019007	ვინც კი დაინახა , ყველანი ბუზღუნს მოჰყვნენ და ამბობდნენ : ცოდვილ კაცთან შევიდაო .
42019008	ზაქე წამოდგა და უთხრა უფალს : „ აჰა , უფალო , ჩემი ქონების ნახევარს ღარიბებს მივცემ და , თუ ვინმესთვის რამე გამომიძალავს , ოთხმაგად მივაგებ . “
42019009	უთხრა მას იესომ : „ დღეს მოხდა ამ სახლის ხსნა , რაკი ისიც აბრაამის ძეა .
42019010	რადგან ძე კაცისა მოვიდა დაკარგულის მოსაძებნად და სახსნელად . “
42019011	როცა ისინი ისმენდნენ ამას , მან დაურთო იგავი , რადგან ახლოს იყო იერუსალიმთან და მათ ეგონათ , უეცრივ გამოჩნდებოდა ღვთის სასუფეველი .
42019012	ამის გამო თქვა : „ ერთი დიდგვაროვანი კაცი წავიდა შორეულ ქვეყანაში , რომ მეფობა მიეღო და უკან დაბრუნებულიყო .
42019013	დაუძახა თავის ათ მონას , მისცა ათი მნა და უთხრა : ვიდრე დავბრუნდებოდე , ივაჭრეთო .
42019014	მაგრამ მის მოქალაქეებს სძულდათ იგი და უკან ელჩობა დაადევნეს და დააბარეს : ‘ არა გვსურს , რომ მაგან იმეფოს ჩვენზე ’ .
42019015	როცა მეფობა მიიღო და უკან დაბრუნდა , ბრძანა მისთვის მოეგვარათ ის მონები , რომლებსაც ვერცხლი მისცა , რათა გაეგო , ვინ რა ივაჭრა .
42019016	მოვიდა პირველი და უთხრა : ‘ ბატონო , შენმა მნამ ათი მნა მოიგო ’ .
42019017	უთხრა მას : ‘ კარგი , კეთილო მონავ , რაკი მცირედზე ერთგული იყავი , ათ ქალაქზე გქონდეს ხელმწიფება ’ .
42019018	მოვიდა მეორე და უთხრა : ‘ ბატონო , შენმა მნამ ხუთი მნა მოიტანა ’ .
42019019	მასაც უთხრა : ‘ შენც ხუთ ქალაქზე იყავ ’ .
42019020	მესამე მოვიდა და უთხრა : ‘ ბატონო , აჰა , შენი მნა , რომელიც ხელსახოცში მქონდა გამოკრული ,
42019021	ვინაიდან შემეშინდა , რადგან სასტიკი ხარ : იღებ , რაც არ დაგიდია , და იმკი , რაც არ დაგითესავს ’ .
42019022	უთხრა მას : ‘ შენივე პირით განგიკითხავ , ბოროტო მონავ . იცოდი , რომ სასტიკი კაცი ვარ : ვიღებ , რაც არ დამიდია , და ვიმკი , რაც არ დამითესია .
42019023	აბა , რაღატომ არ გაუშვი ჩემი ვერცხლი ბრუნვაში , რომ დაბრუნებულს სარგებლითურთ მიმეღო ? ’
42019024	და იქ მდგომთ უთხრა : ‘ წაართვით ამას ის ერთი მნა და მიეცით ათი მნის მქონეს ’ .
42019025	მათ უთხრეს : ‘ უფალო , მას ათი მნა აქვს ’ .
42019026	‘ გეუბნებით თქვენ , რომ ყოველ მქონეს მიეცემა , ხოლო უქონელს ისიც წაერთმევა , რაცა აქვს .
42019027	ხოლო ჩემი მტრები , რომლებსაც არ სურდათ , რომ მათზე მემეფა , მომგვარეთ აქ და დახოცეთ ჩემს წინაშე . ’ “
42019028	თქვა ეს და წინ წავიდა იერუსალიმში ასასვლელად .
42019029	როცა მიუახლოვდა ბეთბაგეს და ბეთანიას , მთას , რომელსაც ზეთისხილის მთა ეწოდება , მიავლინა ორი მოწაფე .
42019030	უთხრა მათ : „ წადით მეზობელ სოფელში . რომ შეხვალთ , იპოვით დაბმულ ჩოჩორს , რომელზეც ჯერ კაცი არ მჯდარა . აუშვით და მოიყვანეთ .
42019031	თუ ვინმემ გკითხოთ , რატომ უშვებთო , ასე უთხარით : უფალს სჭირდება-თქო . “
42019032	წავიდნენ წარგზავნილები და იპოვეს , როგორც მან უთხრა .
42019033	და როცა ჩოჩორს უშვებდნენ , მისმა პატრონებმა უთხრეს : „ რატომ უშვებთ ამ ჩოჩორს ? “
42019034	მათ თქვეს : „ იმიტომ , რომ უფალს სჭირდება . “
42019035	მიჰგვარეს იგი იესოს , ტანისამოსი დააფინეს ჩოჩორს და ზედ შესვეს იესო .
42019036	როცა იგი მიდიოდა , ხალხი თავის ტანისამოსს გზაზე უფენდა .
42019037	როცა ზეთისხილის მთის დაღმართს მიუახლოვდა , მოწაფეთა მთელმა სიმრავლემ სიხარულით იწყო ხმამაღლა ღვთის ქება-დიდება ყველა სასწაულისათვის , რაც მათ იხილეს .
42019038	ამბობდნენ : „ კურთხეულია უფლის სახელით მომავალი მეფე ! მშვიდობა ცაზე და დიდება მაღალთა შინა ! “
42019039	ხალხიდან ზოგიერთმა ფარისეველმა უთხრა მას : „ მოძღვარო , გაუწყერი შენს მოწაფეებს . “
42019040	მან მიუგო და უთხრა : „ თქვენ გეუბნებით , ესენი რომ დადუმდნენ , ქვები იღაღადებენ . “
42019041	როცა მიუახლოვდა და დაინახა ქალაქი , ატირდა მის გამო .
42019042	და თქვა : „ ნეტავ ამ დღეს მაინც გცოდნოდა , რაც სამშვიდობოა შენთვის , მაგრამ ახლა ეს დაფარულია შენს თვალთაგან .
42019043	რადგან დაგიდგება დღეები , როცა მტრები შენს წინააღმდეგ აღმართავენ ზვინულს , შემოგერტყმიან და შეგავიწროებენ ყოველი მხრიდან .
42019044	მიწასთან გაგასწორებენ შენ და შენს შვილებს შენში . ქვას ქვაზე აღარ დატოვებენ შენში , რადგან ვერ გაიგე შენი მოხედვის უამი . “
42019045	შევიდა ტაძარში და დაიწყო მოვაჭრეთა გამორეკვა .
42019046	უთხრა მათ : „ დაწერილია : ‘ ჩემი სახლი სამლოცველო სახლი უნდა იყოს . ’ თქვენ კი ავაზაკთა ბუნაგად აქციეთ იგი . “
42019047	და ასწავლიდა ყოველდღე ტაძარში . ხოლო მღვდელმთავარნი , მწიგნობარნი და ერისმთავარნი ცდილობდნენ მის დაღუპვას .
42019048	მაგრამ ვერაფერი მოიგონეს , რა უნდა ექნათ , რადგან მთელი ხალხი მოუშორებლად უსმენდა მას .
42020001	ერთ დღეს , როცა ის ხალხს ასწავლიდა ტაძარში და ახარებდა , მიუცვივდნენ მღვდელმთავარნი და მწიგნობარნი უხუცესებთან ერთად
42020002	და უთხრეს მას : „ გვითხარი , რომელი ხელმწიფებით აკეთებ ამას ან ვინ მოგცა შენ ეს ხელმწიფება ? “
42020003	მიუგო და უთხრა მათ : „ მეც გკითხავთ ერთ სიტყვას და მითხარით :
42020004	იოანეს ნათლისცემა ზეციდან იყო თუ კაცთაგან ? “
42020005	ისინი ერთმანეთში მსჯელობდნენ : „ თუ ვიტყვით , რომ ზეციდანო , იტყვის : მაშ , რაღატომ არ იწამეთო მისი ?
42020006	თუ ვიტყვით კაცთაგან , მთელი ხალხი ჩაგვქოლავს , ვინაიდან სჯერათ , რომ იოანე წინასწარმეტყველი იყო . “
42020007	და მიუგეს : „ არ ვიცით საიდან . “
42020008	იესომ უთხრა მათ : „ მეც არ გეტყვით , რომელი ხელმწიფებით ვაკეთებ ამას . “
42020009	დაუწყო ხალხს ამ იგავის მოყოლა : „ ერთმა კაცმა ვაზი ჩაყარა და მიწისმუშაკთ ჩააბარა . თვითონ კი სხვა ქვეყანაში წავიდა კარგა ხნით .
42020010	როცა დრო მოვიდა , მონა გაუგზავნა მიწისმუშაკთ , რომ მიეცათ ვენახის ნაყოფთაგან . მაგრამ მიწისმუშაკებმა სცემეს მას და ხელცარიელი გაუშვეს .
42020011	კვლავ გაუგზავნა მათ სხვა მონა . მასაც სცემეს , გალანძღეს და ხელცარიელი გაუშვეს .
42020012	მერე მესამეც გაგზავნა . დაჭრეს იგი და გააგდეს გარეთ .
42020013	მაშინ ვენახის პატრონმა თქვა : ‘ როგორ მოვიქცე ? ჩემს საყვარელ ძეს გავუგზავნი , იქნებ მისი მოერიდოთ . ’
42020014	მაგრამ მიწისმუშაკებმა , ის რომ დაინახეს , ერთმანეთში მოითათბირეს და თქვეს : ‘ ეს მემკვიდრეა . მოდი , მოვკლათ და მემკვიდრეობა ჩვენ დაგვრჩება . ’
42020015	გააგდეს ვენახის გარეთ და მოკლეს . რას უზამს მათ ვენახის პატრონი ?
42020016	მოვა , ამოწყვეტს იმ მიწისმუშაკთ და ვენახს სხვებს ჩააბარებს . “ ვინც მოისმინეს , თქვეს : „ ნუმც მოხდება . “
42020017	მან კი შეხედა მათ და თქვა : „ რას ნიშნავს ეს დაწერილი : ‘ ქვა , რომელიც მშენებლებმა დაიწუნეს , ქვაკუთხედად იქცა ’ ?
42020018	ყველა , ვინც იმ ქვაზე დაეცემა , დაილეწება . ხოლო ვისაც ის დაეცემა , გასრესს . “
42020019	მღვდელმთავარნი და მწიგნობარნი სწორედ ამ დროს შეეცადნენ , რომ ხელი დაედოთ მისთვის , მაგრამ ხალხისა ეშინოდათ , რადგან იცოდნენ , რომ მათზე თქვა ეს იგავი .
42020020	უთვალთვალებდნენ მას და მიუგზავნეს მსტოვრები , რომლებიც თავს მართალ ადამიანებად აჩვენებდნენ , რათა სიტყვაში დაეჭირათ და მთავრობისათვის და განმგებლის ხელმწიფებაში გადაეცათ .
42020021	ჰკითხეს მას და უთხრეს : „ მოძღვარო , ვიცით , რომ სიმართლეს ლაპარაკობ და ასწავლი , არავის მიჰკერძებ , არამედ ჭეშმარიტებით ასწავლი ღვთის გზას .
42020022	შეიძლება თუ არა მივცეთ ხარკი კეისარს ? “
42020023	იგი მიუხვდა მათ მზაკვრობას და უთხრა :
42020024	„ მიჩვენეთ დინარი : ვისია ეს ხატი და წარწერა ? “ თქვეს : კეისრისაო .
42020025	უთხრა მათ : „ ჰოდა , მიეცით კეისრისა კეისარს და ღვთისა — ღმერთს . “
42020026	ვერ შეძლეს მისი სიტყვაში დაჭერა ხალხის წინაშე . გაუკვირდათ მისი პასუხი და დადუმდნენ .
42020027	მიუახლოვდა რამდენიმე სადუკეველი , რომლებიც ამბობდნენ , აღდგომა არ არისო , და ჰკითხეს მას :
42020028	„ მოძღვარო , მოსემ დაგვიწერა : თუ ვინმეს მოუკვდება ძმა , რომელსაც ცოლი ჰყავდა , მაგრამ უშვილოდ გადაეგო , მისმა ძმამ შეირთოს მისი ცოლი და აღუდგინოს თესლი თავის ძმას .
42020029	იყვნენ შვიდნი ძმანი . პირველმა შეირთო ცოლი და მოკვდა უშვილოდ .
42020030	და მეორემაც
42020031	და მესამემაც შეირთეს იგი . შვიდთაგან არცერთს არ დარჩენია შვილები , და დაიხოცნენ .
42020032	ბოლოს დედაკაციც მოკვდა .
42020033	ჰოდა , აღდგომისას , რომელი ერთის ცოლი იქნება , რადგან შვიდივეს ჰყავდა ცოლად ? “
42020034	და უთხრა მათ იესომ : „ ამ საუკუნის შვილები ირთავენ ცოლებს და თხოვდებიან ;
42020035	ხოლო ვინც ღირსნი არიან მოიპოვონ ის საუკუნე და მკვდრეთით აღდგომა , არც ცოლს ირთავენ , არც თხოვდებიან ,
42020036	ვინაიდან აღარც სიკვდილი შეუძლიათ მათ , რაკი ანგელოზთა სწორნი და ღვთის ძენი არიან ისინი , ძენი აღდგომის .
42020037	ხოლო მკვდრები რომ აღდგებიან , ეს მოსემაც მიანიშნა მაყვლის ბუჩქით , როცა აბრაამის ღმერთს , ისაკის ღმერთს და იაკობის ღმერთს უწოდა უფალი .
42020038	ხოლო ღმერთი მკვდრებისა კი არ არის , არამედ ცოცხლებისა , ვინაიდან მისთვის ყველა ცოცხალია . “
42020039	მიუგო ზოგიერთმა მწიგნობარმა და უთხრა : კარგად თქვიო , მოძღვარო .
42020040	და ვეღარ გაბედეს , რამე ეკითხათ მისთვის , ხოლო მან უთხრა მათ :
42020041	„ როგორ ამბობენ , რომ ქრისტე დავითის ძეა ?
42020042	თვითონ დავითი კი ამბობს წიგნში : ‘ უთხრა უფალმა ჩემს უფალს : დაჯექი ჩემს მარჯვნივ ,
42020043	ვიდრე შენს მტრებს დავამხობდე შენს ფერხთა კვარცხლბეკად . ’
42020044	აჰა , დავითი უფალს უწოდებს მას და როგორღა არის მისი ძე ? “
42020045	და როცა მთელი ხალხი უსმენდა , უთხრა თავის მოწაფეებს :
42020046	„ ერიდეთ მწიგნობრებს , რომლებსაც სურთ გრძელი სამოსლით სიარული და მოედნებზე მოკითხვანი , სინაგოგებში წინა სავარძლები და წინა ადგილები ნადიმებზე ;
42020047	რომელნიც ჭამენ ქვრივთა სახლებს და მოსაჩვენებლად დიდხანს ლოცულობენ . ისინი უფრო დიდ სასჯელს მიიღებენ . “
42021001	აიხედა და დაინახა , რომ საგანძურში ჰყრიდნენ მდიდრები თავიანთ შესაწირავს .
42021002	დაინახა აგრეთვე ღარიბი ქვრივი , რომელმაც ორი ლეპტა ჩააგდო .
42021003	თქვა : „ ჭეშმარიტად გეუბნებით თქვენ , რომ ამ ღარიბმა ქვრივმა ყველაზე მეტი ჩადო ,
42021004	ვინაიდან ყველამ თავისი მოჭარბებულისგან ჩადო , მან კი თავისი სიდუხჭირისაგან ჩადო მთელი სარჩო , რაც ებადა . “
42021005	როცა ზოგიერთები ამბობდნენ ტაძარზე , ძვირფასი ქვებით და შეწირულებებით არისო დამშვენებული , იესომ თქვა :
42021006	„ დადგება დღეები , როცა ამათგან , რასაც აქ ხედავთ , ქვა ქვაზე არ დარჩება , რომ არ ჩამოიშალოს . “
42021007	ისინი ეუბნებოდნენ მას და ეკითხებოდნენ : „ მოძღვარო , როდის იქნება ეს და რა იქნება ნიშანი , ეს რომ უნდა მოხდეს ? “
42021008	მან თქვა : „ გაფრთხილდით , რომ არ შეცდეთ , ვინაიდან ბევრი მოვა ჩემი სახელით და იტყვის : მე ვარო და ის უამი მოახლოებულიაო . თქვენ ნუ გაჰყვებით მათ .
42021009	როცა მოისმენთ ომებსა და შფოთებზე , ნუ შეძრწუნდებით , ვინაიდან ჯერ ეს უნდა მოხდეს , რადგან უცებ არ იქნება აღსასრული . “
42021010	მაშინ უთხრა მათ : „ აღდგება ხალხი ხალხის წინააღმდეგ და სამეფო — სამეფოს წინააღმდეგ .
42021011	იქნება დიდი მიწისძვრანი , ადგილ-ადგილ მოსრვა და შიმშილობანი , საშინელებანი და დიდი ნიშნები ზეციდან .
42021012	ამის უწინარეს ხელს დაგადებენ თქვენ და დაგიწყებენ დევნას , გადაგცემენ სინაგოგებსა და საპყრობილეებს , მეფეთა და განმგებელთა წინაშე მიგიყვანენ ჩემი სახელის გამო .
42021013	ეს გექნებათ თქვენ დასამოწმებლად .
42021014	ამიტომ თქვენს გულებში ჩაიდეთ , რომ წინასწარ არ იზრუნოთ , რითი იმართლოთ თავი ,
42021015	ვინაიდან მე მოგცემთ თქვენ პირსა და სიბრძნეს , რომელთაც ვერ დაუპირისპირდებიან და ვერც შეეპასუხებიან თქვენი მოწინააღმდეგენი .
42021016	ასევე გაცემულ იქნებით მშობლებისა და ძმების , ნათესავებისა და მეგობრების მიერ , ხოლო ზოგიერთ თქვენგანს მოკლავენ .
42021017	და ყველა მოგიძულებთ ჩემი სახელის გამო .
42021018	მაგრამ ბეწვიც კი არ დაიკარგება თქვენი თავიდან .
42021019	მოთმინებით მოიპოვეთ თქვენი სული .
42021020	და როცა იხილავთ იერუსალიმს , ლაშქრით გარსშემორტყმულს , მაშინ იცოდეთ , რომ მოახლოვდა მისი აოხრება .
42021021	მაშინ იუდეაში მყოფნი მთებში გაიხიზნონ ; ვინც იერუსალიმშია , გარეთ გავიდეს ; ვინც სოფლად არის , ნუღარ შევა მასში .
42021022	ვინაიდან ეს შურისგების დღეებია , რათა აღსრულდეს ყოველივე დაწერილი .
42021023	ხოლო , ვაი ორსულთ და მეძუძურთ იმ დღეებში , ვინაიდან დიდი იქნება უბედურება მიწაზე და რისხვა ამ ხალხზე .
42021024	დაეცემიან მახვილის პირით , ტყვედ წაასხამენ ყველა ხალხში . იერუსალიმი გათელილი იქნება წარმართთა მიერ , ვიდრე დასრულდება წარმართთა უამი .
42021025	და იქნება ნიშნები მზეზე და მთვარეზე და ვარსკვლავებზე . ხოლო მიწაზე , ხალხები შეშფოთდებიან თავგზააბნეულნი ზღვის ხმაურისა და ბობოქრობის გამო .
42021026	ხალხს გული შეუწუხდება შიშით და მსოფლიოზე მოსავალთა მოლოდინით , ვინაიდან ციური ძალები შეირყევიან .
42021027	მაშინ იხილავენ ძეს კაცისას , ღრუბელზე მომავალს , დიადი ძალითა და დიდებით .
42021028	ხოლო როცა ამის ახდენა დაიწყება , გაიმართეთ და თავი ასწიეთ , რადგან ახლოვდება თქვენი ხსნა . “
42021029	უთხრა მათ იგავი : „ შეხედეთ ლეღვს და ყველა ხეს .
42021030	როცა ისინი უკვე იფოთლებიან , შეხედავთ და იცით , რომ ახლოსაა ზაფხული .
42021031	ასევე თქვენ , როცა იხილავთ ყოველივე ამის ახდენას , იცოდეთ , რომ ახლოსაა ღვთის სასუფეველი .
42021032	ჭეშმარიტად გეუბნებით თქვენ : არ გადაივლის ეს მოდგმა , ვიდრე ყველაფერი არ ახდება .
42021033	ცა და მიწა გადაივლიან , ჩემი სიტყვები კი არ გადაივლიან .
42021034	„ გაფრთხილდით , არ დამძიმდეს თქვენი გულები ღრეობით , ლოთობითა და სიცოცხლეზე ზრუნვით , და იმ დღემ არ გიწიოთ უცაბედად ,
42021035	რადგან ის , ეწევა , როგორც მახე , ყველა მკვიდრს მთელს მიწის პირზე .
42021036	მაშ , ყოველუამს იფხიზლეთ და ილოცეთ , რათა შეგეძლოთ ყოველგვარ ამ მოსახდენთაგან თავის დაღწევა და წარდგომა კაცის ძის წინაშე . “
42021037	დღისით იესო ტაძარში იმყოფებოდა და ასწავლიდა . ღამ-ღამობით კი ადიოდა მთაზე , რომელსაც ზეთისხილისა ეწოდება .
42021038	მთელი ხალხი დილიდან მიდიოდა მასთან ტაძარში მის მოსასმენად .
42022001	ახლოვდებოდა პასექად წოდებული უფუარობის დღესასწაული .
42022002	და დაეძებდნენ მას მღვდელმთავარნი და მწიგნობარნი , რომ როგორმე მოეკლათ იგი , მაგრამ ხალხისა ეშინოდათ .
42022003	შევიდა სატანა იუდაში , ისკარიოტელად წოდებულში , რომელიც ერთი თორმეტთაგანი იყო .
42022004	წავიდა , ელაპარაკა მღვედლმთავრებსა და მცველთა უფროსებს , როგორ მიეცა მათთვის იესო .
42022005	მათ გაუხარდათ და დათანხმდნენ , მიეცათ მისთვის ვერცხლი .
42022006	მანაც აღუთქვა და ეძებდა მარჯვე შემთხვევას , რომ ხალხის დაუსწრებლად მიეცა იგი მათთვის .
42022007	დადგა უფუარობის დღე , როცა უნდა დაკლულიყო პასექი .
42022008	მიავლინა პეტრე და იოანე და უთხრა : „ წადით , მოამზადეთ ჩვენთვის პასექი , რომ ვჭამოთ . “
42022009	მათ უთხრეს მას : „ სად გინდა , რომ მოვამზადოთ ? “
42022010	მან უთხრა მათ : „ აჰა , ქალაქში შესვლისას შემოგხვდებათ კაცი , რომელსაც წყალი მიაქვს კოკით . მიჰყევით მას იმ სახლამდე , სადაც შევა ,
42022011	და უთხარით სახლის პატრონს : მოძღვარი გეუბნება : სად არის სასტუმრო ოთახი , რომ ჩემს მოწაფეებთან ერთად ვჭამოო პასექი ?
42022012	ის გიჩვენებთ დიდ მოფარდაგებულ ზემოთვალს . იქ მოამზადეთ . “
42022013	წავიდნენ და იპოვეს , როგორც მან უთხრა , და მოამზადეს პასექი .
42022014	როცა მოაღწია უამმა , დაჯდა იგი და მოციქულებიც მასთან ერთად .
42022015	უთხრა მათ : „ სურვილით მსურდა თქვენთან ერთად მეჭამა ეს პასექი ჩემი ტანჯვის წინ .
42022016	რადგან გეუბნებით თქვენ , რომ აღარ ვჭამ მას , ვიდრე არ აღსრულდება ღვთის სასუფეველში . “
42022017	აიღო სასმისი , მადლი შესწირა და უთხრა მათ : „ მიიღეთ და გაიყავით ერთმანეთს შორის .
42022018	რადგან გეტყვით თქვენ : ამიერიდან აღარ შევსვამ ვაზის ნაყოფისგან , ვიდრე არ მოვა ღვთის სასუფეველი . “
42022019	აიღო პური , მადლი შესწირა , დატეხა , დაურიგა მათ და უთხრა : „ ეს ჩემი სხეულია , რომელიც თქვენთვის მიეცემა . ეს გააკეთეთ ჩემს მოსაგონებლად . “
42022020	ასევე აიღო სასმისი სერობის შემდეგ და თქვა : „ ეს სასმისი არის ახალი აღთქმა ჩემს სისხლში , თქვენთვის რომ იღვრება .
42022021	და აჰა , ჩემი გამცემის ხელი ჩემთან ერთად არის ამ სუფრაზე ;
42022022	რადგან ძე კაცისა მიდის განჩინებისამებრ , მაგრამ ვაი იმ კაცს , ვის მიერაც გაიცემა იგი . “
42022023	და მათ დაიწყეს ერთმანეთის გამოკითხვა : რომელი მათგანი გააკეთებდა ამას .
42022024	ასევე იყო დავა მათ შორის : რომელი მათგანი უნდა ჩათვლილიყო დიდად .
42022025	მან კი უთხრა მათ : „ ხალხთა მეფეები ბატონობენ მათზე და მათი ხელმწიფენი მწყალობლებად იწოდებიან .
42022026	თქვენ კი ასე როდი ხართ . თქვენს შორის უფროსი უმცროსივით იყოს , ხოლო ვინც უფროსობს — მსახურივით .
42022027	ვინაიდან ვინ არის უფრო დიდი : მეინახე თუ მსახური ? განა მეინახე არა ? მე კი თქვენ შორის ვარ , როგორც მსახური ,
42022028	თქვენ კი ისინი ხართ , რომელნიც ჩემთან დარჩით ჩემს განსაცდელში .
42022029	მეც ისევე აღგითქვით , როგორც მე აღმითქვა ჩემმა მამამ სასუფეველი ,
42022030	რომ ჭამოთ და სვათ ჩემს სუფრაზე ჩემს სასუფეველში და დასხდეთ ტახტებზე ისრაელის თორმეტი ტომის განსაკითხავად . “
42022031	თქვა უფალმა : „ სიმონ , სიმონ ! აჰა , სატანამ გამოგითხოვათ თქვენ , რომ ხორბალივით გაგცხრილოთ .
42022032	მაგრამ მე ვილოცე შენთვის , რომ არ დაილიოს შენი რწმენა და , როცა კვლავ მოიქცევი , გაამხნევე შენი ძმები . “
42022033	მან კი უთხრა მას : „ უფალო , შენთან მე მზად ვარ საპყრობილეშიც წამოვიდე და სასიკვდილოდაც , “
42022034	ხოლო მან თქვა : „ შენ გეუბნები , პეტრე , მამალი არ იყივლებს დღეს , სანამ სამჯერ არ უარყოფ , რომ მიცნობ . “
42022035	უთხრა მათ : „ როცა ქისის , გუდის და ფეხსაცმლის გარეშე გგზავნიდით , რაიმე გაკლდათ ? “ თქვეს : არაფერიო .
42022036	უთხრა მათ : „ ახლა კი , ვისაც ქისა აქვს , აიღოს , ასევე გუდა . ხოლო ვისაც არა აქვს , თავისი ტანსაცმელი გაყიდოს და მახვილი იყიდოს .
42022037	თქვენ გეუბნებით , რომ ეს დაწერილი ჩემზე უნდა აღსრულდეს : ‘ ბოროტმოქმედებთან შეირაცხა . ’ რადგან მას , რაც ჩემს შესახებაა , დასასრული აქვს . “
42022038	მათ თქვეს : „ უფალო , აჰა , აქ ორი მახვილია . “ მან კი უთხრა მათ : „ კმარა . “
42022039	გამოვიდა იქიდან და , ჩვეულებისამებრ , წავიდა ზეთისხილის მთაზე . მოწაფეებიც გაჰყვნენ მას .
42022040	ადგილზე მისვლისთანავე უთხრა მათ : „ ილოცეთ , რომ არ ჩაცვივდეთ განსაცდელში . “
42022041	თვითონ განშორდა მათ ქვის სასროლ მანძილზე , მუხლი მოიყარა და ლოცულობდა .
42022042	ამბობდა : „ მამაო ! თუ გსურს , ამაცდინე ეს სასმისი , მაგრამ ჩემი ნება კი არა , შენი იყოს . “
42022043	ეჩვენა მას ციდან ანგელოზი და აძლიერებდა .
42022044	ამ აგონიაში მყოფი უმხურვალესად ლოცულობდა . და გახდა მისი ოფლი , როგორც სისხლის მსხვილი წვეთები , რომლებიც მიწაზე ცვიოდა .
42022045	ლოცვის შემდეგ წამოდგა , მივიდა მოწაფეებთან და ნახა ისინი მწუხარებისაგან ჩაძინებულები .
42022046	უთხრა მათ : „ რას გძინავთ ? ადექით , ილოცეთ , რომ არ ჩაცვივდეთ განსაცდელში . “
42022047	ჯერ სიტყვა არ დაემთავრებინა , რომ აჰა , მოვიდა ხალხი და მათ წინ მოუძღვის ერთი თორმეტთაგანი , სახელად იუდა , და მივიდა იესოსთან საამბორებლად .
42022048	იესომ უთხრა მას : „ იუდა , ამბორით გასცემ კაცის ძეს ? “
42022049	მასთან მყოფებმა რომ დაინახეს , რაც ხდებოდა , უთხრეს : „ უფალო , დავკრათ მახვილი ? “
42022050	ერთმა მათგანმა დასცა მღვდელმთავრის მონას და მარჯვენა ყური ჩამოათალა .
42022051	მიუგო იესომ და თქვა : „ თავი დაანებეთ , საკმარისია ! “ და შეეხო ყურს და გაუმრთელა იგი .
42022052	უთხრა იესომ მის წინააღმდეგ მოსულ მღვდელმთავრებს , ტაძრის მცველთა უფროსებს და უხუცესებს : „ როგორც ავაზაკის წინააღმდეგ , მახვილებით და კეტებით გამოხვედით ჩემს შესაპყრობად ?
42022053	ყოველდღე თქვენთან ერთად ვიყავი ტაძარში და ჩემზე ხელი არ აგიმართავთ . მაგრამ ეს თქვენი უამია და სიბნელის ხელმწიფება . “
42022054	და შეიპყრეს იგი , წაიყვანეს და მღვდელმთავრის სახლში შეიყვანეს . პეტრე კი მოშორებით მიჰყვებოდა .
42022055	როცა შუა ეზოში ცეცხლი დაანთეს და გარს შემოუსხდნენ , პეტრეც მათ შორის დაჯდა .
42022056	ერთმა მხევალმა იგი ცეცხლთან მჯდომარე რომ დაინახა , დააკვირდა და თქვა : „ ესეც იმასთან იყო . “
42022057	მაგრამ მან უარყო და თქვა : „ დედაკაცო , არ ვიცნობ იმას . “
42022058	ცოტა მოგვიანებით სხვამ დაინახა იგი და თქვა : „ შენც იმათგანი ხარ . “ მაგრამ პეტრემ უთხრა : „ ადამიანო , არა ვარ . “
42022059	თითქმის ერთი საათი იყო გასული , რომ ვიღაც სხვამ დაიწყო მტკიცება და ამბობდა : „ ჭეშმარიტად , ესეც იმასთან იყო , ვინაიდან გალილეველია . “
42022060	თქვა პეტრემ : „ ადამიანო , არ ვიცი , რას ამბობ . “ და უცებ , როცა ამას ამბობდა , მამალმა იყივლა .
42022061	და მობრუნდა უფალი და შეხედა პეტრეს . და გაახსენდა პეტრეს უფლის სიტყვა , რომ უთხრა : დღეს სანამ მამალი იყივლებდეს , სამჯერ უარმყოფო ,
42022062	და გავიდა გარეთ და მწარედ ატირდა .
42022063	ხოლო კაცები , რომლებსაც შეპყრობილი ჰყავდათ იესო , აგინებდნენ და სცემდნენ მას .
42022064	თავი დაუფარეს , სახეში სცემდნენ და ეკითხებოდნენ : „ აბა , იწინასწარმეტყველე , ვინ დაგარტყა “ ?
42022065	და კიდევ მრავალ სხვა გმობას ამბობდნენ მის წინააღმდეგ .
42022066	როცა გათენდა , შეიკრიბნენ ხალხის უხუცესთა საბჭო , მღვდელმთავარნი და მწიგნობარნი , და მიიყვანეს იგი თავიანთ სინედრიონში
42022067	და უთხრეს : „ თუ ქრისტე ხარ , გვითხარი . “ უთხრა მათ : „ რომ გითხრათ , არ დამიჯერებთ ,
42022068	და თუ შეგეკითხებით , არ მიპასუხებთ .
42022069	ამიერიდან ძე კაცისა იქნება ღვთის ძალის მარჯვნივ მჯდომარე . “
42022070	თქვა ყველამ : „ მაშ , შენა ხარ ძე ღვთისა ? “ მან უთხრა მათ : „ თქვენ ამბობთ , რომ მე ვარ . “
42022071	მათ თქვეს : „ მეტი რაღა მოწმობა გვჭირდება ? ვინაიდან ჩვენ თვითონ მოვისმინეთ მისი პირიდან . “
42023001	და წამოიშალა მთელი ეს ხალხი და წაიყვანეს იგი პილატესთან .
42023002	შეუდგნენ მის დადანაშაულებას და ამბობდნენ : „ ჩვენ ვნახეთ , რომ ეს რყვნის ჩვენს ხალხს და კრძალავს კეისრისათვის ხარკის მიცემას , თავის თავზე კი ამბობს ქრისტე მეფე ვარო . “
42023003	პილატემ ჰკითხა მას : „ შენ ხარ იუდეველთა მეფე ? “ ხოლო მან მიუგო მას და თქვა : „ შენ ამბობ . “
42023004	პილატემ უთხრა მღვდელმთავრებს და ხალხს : „ მე ვერავითარ დანაშაულს ვერ ვპოულობ ამ კაცში . “
42023005	მაგრამ ისინი დაუინებით ამბობდნენ : „ ეგ აშფოთებს ხალხს , ასწავლის მთელ იუდეაში , გალილეიდან მოყოლებული აქამდე . “
42023006	პილატემ ეს რომ გაიგონა , იკითხა : „ განა გალილეველია ეს კაცი ? “
42023007	როცა შეიტყო , რომ ჰეროდეს სამფლობელოდან იყო , გაუგზავნა იგი ჰეროდეს , რადგან იმ დღეებში ისიც იერუსალიმში იმყოფებოდა .
42023008	ჰეროდემ , იესო რომ დაინახა , ძალიან გაუხარდა , რადგან დიდი ხნიდან სურდა მისი ხილვა , რაკი გაგონილი ჰქონდა მასზე და იმედი ჰქონდა , რაიმე სასწაულს ნახავდა მისგან .
42023009	ბევრს ეკითხებოდა , მაგრამ იგი არაფერს პასუხობდა .
42023010	მღვდელმთავარნი და მწიგნობარნი კი იდგნენ და გაცხარებით ბრალს სდებდნენ მას .
42023011	ხოლო ჰეროდე თავის ჯარისკაცებითურთ ამცირებდა მას და დასცინოდა , ჩააცვა ბრწყინვალე სამოსელი და უკან გაუგზავნა პილატეს .
42023012	იმ დღეს პილატე და ჰეროდე დამეგობრდნენ , თუმცა ადრე მტრობდნენ ერთიმეორეს .
42023013	პილატემ მოუხმო მღვდელმთავრებს , მთავრებს და ხალხს .
42023014	და უთხრა მათ : „ თქვენ მოიყვანეთ ჩემთან ეს კაცი , როგორც ხალხის გამრყვნელი , და აჰა , მე თქვენს წინაშე გამოვიძიე და ვერავითარი დანაშაული ვერ ვპოვე ამ კაცში , რაშიც თქვენ ადანაშაულებთ მას ,
42023015	და ვერც ჰეროდემ , რადგან უკან გამოგვიგზავნა იგი . და აჰა , სიკვდილის ღირსი არაფერი ჩაუდენია მას .
42023016	ამიტომ ჭკუას ვასწავლი და გავუშვებ . “
42023017	მას კი სწორედ ერთი უნდა გაეშვა სადღესასწაულოდ .
42023018	მაგრამ მთელი ხალხი აუყვირდა : მოაშორე ეგ და გაგვითავისუფლე ბარაბაო ,
42023019	რომელიც ჩაგდებული იყო საპყრობილეში ქალაქში მომხდარი რაღაც შფოთისა და მკვლელობისათვის .
42023020	პილატემ კვლავ მიმართა მათ , ვინაიდან სურდა იესოს გაშვება .
42023021	მაგრამ ისინი გაჰყვიროდნენ : „ ჯვარს აცვი , ჯვარს აცვი ეგ . “
42023022	მესამედ უთხრა მათ : „ რა ბოროტება აქვს ჩადენილი ? მე ვერაფერი სასიკვდილო ბრალი ვერ ვპოვე მასში . ამიტომ ჭკუას ვასწავლი და გავუშვებ . “
42023023	ისინი კი დაუინებით ხმამაღლა მოითხოვდნენ , რომ ჯვარს ეცვათ იგი . და იმძლავრა მათმა ხმამ და მღვდელმთავრების ხმამ .
42023024	და პილატემ გადაწყვიტა , შეესრულებინა მათი მოთხოვნა :
42023025	გაუშვა შფოთისა და მკვლელობისათვის საპყრობილეში ჩაგდებული , რომელსაც ისინი მოითხოვდნენ , იესო კი მათ ნებას გადასცა .
42023026	როცა იგი მიჰყავდათ , გზაში დაიჭირეს მინდვრიდან მომავალი ვინმე სიმონ კვირინელი , და აჰკიდეს ჯვარი , რომ ეტარებინა იესოს კვალდაკვალ .
42023027	მისდევდნენ მას დიდძალი ხალხი და დედაკაცები , რომლებიც ტიროდნენ და მოთქვამდნენ მის გამო .
42023028	იესო მიუბრუნდა მათ და უთხრა : „ იერუსალიმის ასულნო , ნუ სტირით ჩემზე , არამედ თქვენ თავზე და თქვენს შვილებზე იტირეთ .
42023029	რადგან , აჰა , მოდის დღეები , როცა იტყვიან : ‘ ნეტარ არიან უნაყოფონი და საშონი , რომელთაც არ უშვიათ , და ძუძუნი , რომელთაც არ უწოვებიათ ! ’
42023030	მაშინ ეტყვიან მთებს : ‘ დაგვემხეთ ზედ ! ’ და ბორცვებს : ‘ დაგვფარეთ ჩვენ ! ’
42023031	ვინაიდან თუ ნედლ ხეს ასე ექცევიან , ხმელს რაღას უზამენ ? “
42023032	მასთან ერთად სასიკვდილოდ მიჰყავდათ სხვებიც — ორი ავაზაკი .
42023033	როცა იმ ადგილას მივიდნენ , რომელსაც თხემის ადგილი ჰქვია , იქ ჯვარს აცვეს ისიც და ბოროტმოქმედნიც — ერთი მის მარჯვნივ და ერთი მის მარცხნივ .
42023034	იესო ამბობდა : „ მამაო , მიუტევე ამათ , რადგან არ იციან , რას აკეთებენ . “ და გაიყვეს მისი სამოსელი წილისყრით .
42023035	იდგა ხალხი და შეჰყურებდა . მთავრებიც დასცინოდნენ და ამბობდნენ : „ სხვებს იხსნიდა , ახლა თავისი თავი იხსნას , თუ ეგ ქრისტეა , ღვთის რჩეული . “
42023036	ასევე ჯარისკაცებიც დასცინოდნენ მას , მიდიოდნენ და ძმარი მიჰქონდათ მასთან ,
42023037	ეუბნებოდნენ : „ თუ იუდეველთა მეფე ხარ , იხსენი შენი თავი . “
42023038	მის ზემოთ იყო წარწერა ბერძნული , რომაული და ებრაული სიტყვებით დაწერილი : „ ეს არის იუდეველთა მეფე . “
42023039	ერთი ჩამოკიდებული ბოროტმოქმედი გმობდა მას : „ განა შენ ქრისტე არა ხარ ? იხსენი შენი თავი და ჩვენც . “
42023040	მიუგო მეორემ , გაუწყრა და თქვა : „ ნუთუ ღვთისა არ გეშინია , როცა შენც იმავე სასჯელში ხარ ?
42023041	ჩვენ სამართლიანად დავიმსახურეთ , ვინაიდან ჩვენ რაც გავაკეთეთ , იმისი საკადრისი მივიღეთ , მაგას კი არაფერი უჯერო არ ჩაუდენია . “
42023042	და თქვა : „ იესო , გამიხსენე , როცა შენს სასუფეველში მიხვალ . “
42023043	და უთხრა მას : „ ჭეშმარიტად გეუბნები შენ : დღესვე ჩემთან ერთად იქნები სამოთხეში . “
42023044	დღის ექვსი საათი იქნებოდა და მთელი მიწა ბნელმა მოიცვა ცხრა საათამდე .
42023045	დაბნელდა მზე და ტაძრის ფარდა შუაზე გაიპო .
42023046	და შესძახა იესომ დიდი ხმით და თქვა : „ მამაო , შენს ხელთ გაბარებ ჩემს სულს . “ ეს თქვა და სული განუტევა .
42023047	ასისთავმა რომ იხილა მომხდარი , ღმერთი ადიდა და თქვა : „ ჭეშმარიტად , ეს კაცი მართალი იყო . “
42023048	ამ სანახაობაზე შეკრებილი მთელი ხალხი , რომ ხედავდა , რაც ხდებოდა , გულში მჯიღის ცემით ბრუნდებოდა უკან .
42023049	ყველა , ვინც მას იცნობდა , და დედაკაცები , გალილეიდან რომ მოჰყვნენ , მოშორებით იდგნენ და უყურებდნენ ამას .
42023050	აჰა , ერთი კაცი , სახელად იოსები , საბჭოს წევრი , კეთილი და მართალი კაცი ,
42023051	რომელიც არ დაეთანხმა მათ თათბირსა და საქმიანობას , იუდეველთა ქალაქ არიმათიიდან , რომელიც მოელოდა ღვთის სასუფეველს ,
42023052	მივიდა პილატესთან და გამოითხოვა იესოს გვამი .
42023053	გარდამოხსნა იგი , გაახვია ტილოში და დაასვენა კლდეში გამოკვეთილ სამარხში , სადაც ჯერ კიდევ არავინ დაესვენებინათ .
42023054	ის დღე პარასკევი იყო და შაბათი დგებოდა .
42023055	უკან გაჰყვნენ დედაკაცებიც , რომელნიც იესოსთან ერთად მოვიდნენ გალილეიდან , და უყურებდნენ სამარხს , როგორ დაიდო მისი გვამი .
42023056	ამის შემდეგ დაბრუნდნენ , მოამზადეს სურნელებანი და ნელსაცხებელი . შაბათს კი მოისვენეს მცნებისამებრ .
42024001	ერთშაბათს , უთენია მოვიდნენ სამარხთან და მოიტანეს სურნელებანი , რომლებიც მომზადებული ჰქონდათ .
42024002	და ნახეს ლოდი , სამარხიდან გადაგორებული .
42024003	მაგრამ რომ შევიდნენ , ვერ ნახეს უფალ იესოს გვამი .
42024004	ამის გამო შეფიქრიანდნენ და , აჰა , მათ წინაშე წარსდგა ორი მამაკაცი , ბრწყინვალე სამოსლით მოსილი .
42024005	რაკი შეძრწუნდნენ და სახე მიწად დახარეს , მათ უთხრეს : „ რად ეძებთ ცოცხალს მკვდრებს შორის ?
42024006	არ არის აქ , არამედ აღდგა . გაიხსენეთ , რას გეუბნებოდათ , როცა ჯერ კიდევ გალილეაში იყო ,
42024007	რომ ძე კაცისა ცოდვილ კაცთა ხელთ უნდა გადაეცეს , ჯვარს ეცვას და მესამე დღეს აღდგესო . “
42024008	და მათ გაიხსენეს მისი სიტყვები .
42024009	დაბრუნდნენ სამარხიდან და ყოველივე ეს უამბეს იმ თერთმეტს და ყველა დანარჩენს .
42024010	ესენი იყვნენ მარიამ მაგდალელი , იოანა და იაკობის დედა მარიამი , და დანარჩენები მათთან ერთად , რომლებმაც მოუთხრეს მოციქულებს ეს ამბავი .
42024011	მაგრამ ეს სიტყვები ფუჭად ეჩვენათ და არ დაუჯერეს მათ .
42024012	ხოლო პეტრე ადგა , გაიქცა სამარხისკენ და , რომ დაიხარა , მხოლოდ ტილოები დაინახა , და დაბრუნდა მომხდარის გამო გაკვირვებული .
42024013	და აჰა , იმავე დღეს ორი მათგანი მიდიოდა ერთ სოფელში , რომელიც სამოცი სტადიონით იყო დაშორებული იერუსალიმიდან და ერქვა ემაუსი .
42024014	ისინი ერთმანეთში ლაპარაკობდნენ ყოველივე ამის გამო .
42024015	ამ ლაპარაკსა და მსჯელობაში რომ იყვნენ , თავად იესო მიუახლოვდა და დაემგზავრა მათ .
42024016	მაგრამ თვალები დაბმული ჰქონდათ და ვერ იცნეს იგი .
42024017	უთხრა მათ : „ რაზე მსჯელობდით გზაზე ერთმანეთში ? “ ისინი შეჩერდნენ დაღონებულნი .
42024018	მიუგო ერთმა მათგანმა , სახელად კლეოპამ და უთხრა მას : „ ნუთუ ერთი შენა ხარ უცხო იერუსალიმში , რომ არ იცი , რაც იქ ამ დღეებში მოხდა ? “
42024019	და უთხრა მათ : „ რა მოხდა ? “ მათ უთხრეს მას : „ იესო ნაზარეველზე ვლაპარაკობთ , რომელიც იყო კაცი წინასწარმეტყველი , ძლიერი საქმითა და სიტყვით ღვთისა და მთელი ხალხის წინაშე ,
42024020	როგორ გადასცეს იგი ჩვენმა მღვდელმთავრებმა და მთავრებმა სიკვდილის მისასჯელად და ჯვარს აცვეს .
42024021	ჩვენ კი იმედი გვქონდა , რომ იგი სწორედ ის იყო , ვისაც უნდა გამოეხსნა ისრაელი . ყველაფერ ამასთან ერთად , უკვე მესამე დღეა , რაც ეს მოხდა .
42024022	მაგრამ ზოგიერთმა ჩვენიანმა დედაკაცმა გაგვაოცა . ისინი დილაადრიან იყვნენ სამარხთან
42024023	და ვერ იპოვეს მისი გვამი . მოვიდნენ და თქვეს , რომ იხილეს ჩვენება ანგელოზთა , რომელთაც უთქვამთ , ცოცხალიაო .
42024024	ზოგიერთი ჩვენთაგანიც წავიდა სამარხისაკენ და მართლაც , იგივე დაინახეს , რასაც დედაკაცები ამბობდნენ . ის კი ვერ ნახეს . “
42024025	მან უთხრა მათ : „ ჰოი , უგუნურნო და გულით მძიმენო , ყველაფრის იმის სარწმუნებლად , რასაც წინასწარმეტყველები ამბობდნენ !
42024026	განა ასე არ უნდა დატანჯულიყო ქრისტე და შესულიყო თავის დიდებაში ? “
42024027	და დაიწყო მოსედან და ყველა წინასწარმეტყველიდან და განუმარტავდა მათ ყოველ წერილში მასზე ნათქვამს .
42024028	მიუახლოვდნენ იმ სოფელს , სადაც მიდიოდნენ , ის კი თითქოს გზის გაგრძელებას აპირებდა .
42024029	მაგრამ ისინი აკავებდნენ მას და ეუბნებოდნენ : „ დარჩი ჩვენთან , ვინაიდან დღე უკვე მიიწურა და მწუხრი ჩამოდგა . “ ისიც შევიდა , რომ დარჩენილიყო მათთან .
42024030	როცა მათთან იჯდა , აიღო პური , აკურთხა , გატეხა და მიაწოდა მათ .
42024031	მაშინ თვალი აეხილათ და იცნეს . მაგრამ ის უჩინარი შეიქნა მათთვის .
42024032	უთხრეს ერთმანეთს : „ განა არ გიზგიზებდა ჩვენი გული ჩვენში , როცა გზაში გველაპარაკებოდა და როცა წერილებს განგვიმარტავდა ? “
42024033	ადგნენ იმავე უამს და დაბრუნდნენ იერუსალიმში , მონახეს შეკრებილნი თერთმეტნი და მათთან მყოფნი ,
42024034	რომელნიც ამბობდნენ , რომ უფალი ჭეშმარიტად აღდგა და ეჩვენა სიმონს .
42024035	მათაც უამბეს გზაში მომხდარი და ისიც , როგორ იცნეს იგი პურის გატეხისას .
42024036	ამ ლაპარაკში რომ იყვნენ , თვითონ იესო ჩადგა მათ შუა და უთხრა : „ მშვიდობა თქვენდა ! “
42024037	შეძრწუნებულებსა და შეშინებულებს ეგონათ , რომ სულს ხედავდნენ .
42024038	მაგრამ მან უთხრა : „ რატომ შეძრწუნდით და რატომ გებადებათ გულში ასეთი ფიქრები ?
42024039	შეხედეთ ჩემს ხელებსა და ჩემს ფეხებს . ეს მე ვარ თვითონ . შემეხეთ მე და ნახეთ , რადგან სულს არა აქვს ხორცი და ძვლები , მე კი მაქვს , როგორც ხედავთ . “
42024040	ეს რომ უთხრა , უჩვენა მათ ხელები და ფეხები .
42024041	რადგან სიხარულისაგან მათ ჯერ კიდევ არ ეჯერებოდათ და გაკვირვებულნი იყვნენ , უთხრა მათ : „ გაქვთ აქ რამე საჭმელი ? “
42024042	მათ მიაწოდეს მას შემწვარი თევზის ნაჭერი და თაფლის გოლეული .
42024043	გამოართვა და შეჭამა მათ წინაშე . ხოლო მორჩენილი აიღო და მისცა მათ .
42024044	უთხრა მათ : „ ეს არის ჩემი სიტყვები , რომელთაც გეუბნებოდით , ვიდრე თქვენთან ვიყავი : უნდა შესრულდეს ყოველივე , რაც დაწერილია ჩემზე მოსეს რჯულში , წინასწარმეტყველებში და ფსალმუნებში . “
42024045	მაშინ გაუხსნა მათ გონება წერილთა გასაგებად
42024046	და უთხრა მათ : „ ასე სწერია , რომ ქრისტე უნდა დაიტანჯოს და მკვდრეთით აღდგეს მესამე დღეს ;
42024047	და მისი სახელით ნაქადაგები უნდა იყოს მონანიება ცოდვათა მისატევებლად ყველა ხალხში , იერუსალიმიდან მოყოლებული .
42024048	თქვენ კი ამის მოწმენი ხართ .
42024049	და აჰა , მე მოვავლენ თქვენზე მამაჩემის აღთქმულს . თქვენ კი დარჩით ქალაქში , ვიდრე მაღლიდან ძალით შეიმოსებოდეთ . “
42024050	და გაიყვანა ისინი ბეთანიამდე და აღაპყრო ხელები , და აკურთხა ისინი .
42024051	როგორც კი აკურთხა , განშორდა მათ და ამაღლდა ზეცაში .
42024052	მათ თაყვანი სცეს მას და დაბრუნდნენ იერუსალიმში დიდი სიხარულით .
42024053	და სულმუდამ ტაძარში იყვნენ , ღვთის მადიდებელნი და მაკურთხეველნი . ამინ .
43001001	დასაწყისში იყო სიტყვა და სიტყვა იყო ღმერთთან , და სიტყვა იყო ღმერთი .
43001002	ის იყო დასაწყისში ღმერთთან .
43001003	ყოველივე მის მიერ შეიქმნა და უიმისოდ არაფერი შექმნილა , რაც კი შექმნილა .
43001004	მასში იყო სიცოცხლე და სიცოცხლე იყო ადამიანთა ნათელი .
43001005	ნათელი ბნელში ანათებს და ბნელმა ვერ მოიცვა იგი .
43001006	იყო კაცი , მოვლინებული ღვთისგან ; სახელი მისი იყო იოანე .
43001007	იგი მოვიდა დასამოწმებლად , რათა დაემოწმებინა ნათლის შესახებ , რათა ყველას ერწმუნა მისი მეშვეობით .
43001008	იგი არ იყო ნათელი , არამედ რათა დაემოწმებინა ნათლის შესახებ .
43001009	იყო ნათელი ჭეშმარიტი , რომელიც უნათებს სოფლად მომსვლელ ყოველ ადამიანს .
43001010	იყო სოფელში და სოფელი მის მიერ შეიქმნა , და სოფელმა ვერ იცნო იგი .
43001011	თავისიანებთან მოვიდა და თავისიანებმა არ მიიღეს იგი .
43001012	ხოლო ვინც მიიღო იგი და ირწმუნა მისი სახელი , მისცა მათ ხელმწიფება ღვთის შვილებად გახდომისა .
43001013	ისინი იშვნენ არა სისხლისაგან , არა ხორცის ნდომისაგან , არა მამაკაცის ნდომისაგან , არამედ ღვთისაგან .
43001014	სიტყვა ხორცი იქმნა და დაემკვიდრა ჩვენს შორის , მადლითა და ჭეშმარიტებით აღსავსე . და ჩვენ ვიხილეთ მისი დიდება , როგორც დიდება მამისაგან მხოლოდშობილისა .
43001015	იოანე მოწმობს მასზე და ღაღადებს : „ ეს იყო , ვისზეც ვთქვი : ჩემს შემდეგ მომავალი ჩემზე უპირატესია , ვინაიდან ჩემზე უწინ იყო .
43001016	მისი სისავსიდან მივიღეთ ყველამ მადლი მადლისა წილ .
43001017	ვინაიდან რჯული მოცემულია მოსეს მიერ , ხოლო მადლი და ჭეშმარიტება იესო ქრისტეს მიერ იქმნა . “
43001018	ღმერთი არასოდეს არავის უნახავს . მხოლოდშობილმა ძემ , მამის წიაღში მყოფმა , გააცხადა .
43001019	აჰა , მოწმობა იოანესი , როცა იუდეველებმა მიუგზავნეს იერუსალიმიდან მღვდელნი და ლევიანები , რათა ეკითხათ მისთვის : „ ვინ ხარ შენ ? “
43001020	მან აღიარა და არ უარყო , აღიარა : „ მე არა ვარ ქრისტე . “
43001021	და ჰკითხეს მას კვლავ : „ მაშ ვინა ხარ ? ელია ხარ ? “ ამბობს : „ არა ვარ . “ „ წინასწარმეტყველი ხარ ? “ მიუგებს : „ არა . “
43001022	მაშინ უთხრეს მას : „ ვინა ხარ , რომ პასუხი გავცეთ ჩვენს წარმომგზავნელთ : რას იტყვი შენზე ? “
43001023	თქვა : „ მე ვარ ხმა მღაღადებლისა უდაბნოში : მოუსწორეთ გზა უფალს , როგორც თქვა ესაია წინასწარმეტყველმა . “
43001024	წარმოგზავნილები კი ფარისეველთაგან იყვნენ .
43001025	და ჰკითხეს მას და უთხრეს : „ აბა , რაღატომ ნათლავ , თუ არც ქრისტე ხარ , არც ელია , არც წინასწარმეტყველი ? “
43001026	მიუგო მათ იოანემ და უთხრა : „ მე ვნათლავ წყლით , მაგრამ თქვენს შორის დგას , ვისაც ვერ იცნობთ .
43001027	ის ჩემს შემდეგ მოდის , მაგრამ მე მის სანდლებზე თასმის შეხსნის ღირსიც არა ვარ . “
43001028	ეს ბეთანიაში მოხდა , იორდანეს გაღმა , სადაც იოანე ნათლავდა .
43001029	მეორე დღეს იხილა მან მისკენ მომავალი იესო და თქვა : „ აჰა , ღვთის კრავი , რომელმაც აიღო სოფლის ცოდვა .
43001030	ეს არის , ვისზეც ვთქვი : ჩემს შემდეგ მოდის კაცი , რომელიც ჩემზე უპირატესია , ვინაიდან ჩემზე უწინ იყო-მეთქი .
43001031	მე არ ვიცნობდი მას , მაგრამ იმიტომ მოვედი წყლით სანათლავად , რომ ის გამოეცხადოს ისრაელს . “
43001032	მოწმობდა იოანე და ამბობდა : „ მე ვიხილე ციდან მტრედივით გადმომავალი სული , რომელმაც დაივანა მასზე .
43001033	მე არ ვიცნობდი მას , მაგრამ ვინც მომავლინა წყლით სანათლავად , მან მითხრა : ‘ ვისზეც დაინახო სული , გადმომავალი და დავანებული , ის არის სულიწმიდით ნათლისმცემელი . ’
43001034	მე დავინახე და დავამოწმე , რომ ეს არის ძე ღვთისა . “
43001035	მეორე დღეს კვლავ იდგა იოანე და ორი მისი მოწაფეთაგანი .
43001036	დაინახა მომავალი იესო და თქვა : „ აჰა , ღვთის კრავი . “
43001037	ორმა მოწაფემ გაიგონა მისი სიტყვა და გაჰყვა იესოს .
43001038	იესო მობრუნდა და დაინახა , რომ მიჰყვებიან , და ეუბნება მათ : „ რას ეძებთ ? “ მათ უთხრეს : „ რაბი ( რაც თარგმანით ნიშნავს : მოძღვარო ) , სად დგახარ ? “
43001039	ეუბნება მათ : „ წამოდით და ნახავთ . “ წავიდნენ და ნახეს , სადაც იდგა . ის დღე მასთან დაჰყვეს . იქნებოდა ასე მეათე საათი .
43001040	ერთი ამ ორთაგანი , რომელთაც იოანესგან მოისმინეს და გაჰყვნენ იესოს , იყო ანდრია , ძმა სიმონ-პეტრესი .
43001041	მან პირველად თავისი ძმა სიმონი ნახა და უთხრა : „ ჩვენ ვიპოვეთ მესია “ ( რაც თარგმანით ნიშნავს ქრისტეს ) .
43001042	მიიყვანა იგი იესოსთან . შეხედა მას იესომ და უთხრა : „ შენ ხარ სიმონი , იოანეს ძე . ამიერიდან შენ გერქმევა კეფა ( რაც თარგმანით ნიშნავს კლდეს , პეტრეს ) .
43001043	მეორე დღეს მოისურვა გალილეას წასვლა , და იპოვა ფილიპე . უთხრა მას იესომ : „ გამომყევი “ .
43001044	ხოლო ფილიპე ბეთსაიდიდან იყო , ანდრიას და პეტრეს ქალაქიდან .
43001045	ფილიპე შეხვდა ნათანაელს და უთხრა : „ ჩვენ ვნახეთ ის , ვისზეც დაწერეს რჯულში მოსემ და წინასწარმეტყველებმა : იესო , იოსების ძე , ნაზარეთიდან . “
43001046	უთხრა მას ნათანაელმა : „ ნაზარეთიდან რა სიკეთე შეიძლება იყოს ? “ უთხრა მას ფილიპემ : „ წამოდი და ნახე “ .
43001047	იესომ რომ დაინახა მისკენ მომავალი ნათანაელი , თქვა მასზე : „ აჰა , ნამდვილი ისრაელიანი , რომელშიც არ არის მზაკვრობა . “
43001048	ეუბნება მას ნათანაელი : „ საიდან მიცნობ ? “ მიუგო იესომ და უთხრა მას : „ ვიდრე ფილიპე დაგიძახებდა , ლეღვის ქვეშ დაგინახე . “
43001049	მიუგო მას ნათანაელმა : „ რაბი , შენ ხარ ძე ღვთისა , შენ ხარ მეფე ისრაელისა . “
43001050	მიუგო იესომ და უთხრა მას : „ შენ იმის გამო გწამს , რომ გითხარი , ლეღვის ქვეშ დაგინახე-მეთქი ? ამაზე მეტსაც იხილავ . “
43001051	ეუბნება მას : „ ჭეშმარიტად , ჭეშმარიტად გეუბნებით თქვენ : ამიერიდან იხილავთ გახსნილ ცას და ღვთის ანგელოზებს , კაცის ძეზე აღმავალთ და ჩამომავალთ . “
43002001	მესამე დღეს ქორწილი იყო გალილეის კანაში და იესოს დედაც იქ იყო .
43002002	იესო და მისი მოწაფეებიც იყვნენ მიწვეულნი ქორწილში .
43002003	და როცა ღვინო შემოაკლდათ , ეუბნება იესოს დედამისი : „ ღვინო აღარა აქვთ . “
43002004	ეუბნება მას იესო : „ რა გინდა ჩემგან , დედაკაცო ? ჩემი უამი ჯერ არ დამდგარა . “
43002005	ეუბნება დედამისი მსახურებს : „ გააკეთეთ ყველაფერი , რასაც ის გეტყვით . “
43002006	იყო იქ ექვსი ქვის ჭურჭელი , იუდეველთა საწესო განწმედისთვის . თითოში ორი თუ სამი საწყაული ჩადიოდა .
43002007	ეუბნება მათ იესო : „ დაავსეთ წყლით ეგ ჭურჭლები . “ და მათაც დაავსეს პირთამდე .
43002008	და ეუბნება მათ : „ ახლა ამოიღეთ და მიართვით სუფრის გამრიგეს ! “ და მიართვეს .
43002009	როცა სუფრის გამრიგემ გემო უნახა ღვინოდ ქცეულ წყალს ( არ იცოდა , საიდან იყო ეს , იცოდნენ მხოლოდ მსახურებმა , რომლებმაც ამოიღეს წყალი ) , მაშინ სუფრის გამრიგემ დაუძახა ნეფეს
43002010	და ეუბნება მას : „ ყველა კაცი ჯერ კარგ ღვინოს ჩამოდგამს , ხოლო როცა შეთვრებიან , მდარეს . შენ კი აქამდე ინახავდი კარგ ღვინოს . “
43002011	ასე დაიწყო იესომ სასწაულების მოხდენა გალილეის კანაში და გამოავლინა თავისი დიდება . და ირწმუნეს მისმა მოწაფეებმა .
43002012	ამის შემდეგ ჩავიდნენ კაპერნაუმს ის და დედამისი , ძმები და მისი მოწაფეები . და იქ დარჩნენ რამდენიმე დღეს .
43002013	ახლოვდებოდა იუდეველთა პასექი და იესო ავიდა იერუსალიმს .
43002014	ნახა ტაძარში ხარების , ცხვრების და მტრედების გამყიდველნი და მსხდომარე მეკერმენი .
43002015	გააკეთა საბლის შოლტი და გამორეკა ტაძრიდან ყველა , აგრეთვე ხარებიც და ცხვრებიც , კერმის გადამცვლელებს კერმა დაუბნია და დახლები აუყირავა .
43002016	მტრედების გამყიდველებს უთხრა : „ გაიყვანეთ ესენი აქედან და ჩემი მამის სახლს ნუ გახდით სავაჭრო სახლად . “
43002017	გაახსენდათ მის მოწაფეებს , რომ დაწერილია : „ შენი სახლის შური შემჭამს მე . “
43002018	მიუგეს იუდეველებმა და უთხრეს მას : „ რა ნიშანს გვიჩვენებ , ამას რომ აკეთებ ? “
43002019	მიუგო იესომ და უთხრა მათ : „ დაანგრიეთ ეს ტაძარი და სამ დღეში აღვადგენ მას . “
43002020	უთხრეს იუდეველებმა : „ ეს ტაძარი ორმოცდაექვს წელიწადს შენდებოდა და შენ სამ დღეში აღადგენ მას ? “
43002021	ის კი თავისი სხეულის ტაძარზე ლაპარაკობდა .
43002022	როცა ის მკვდრეთით აღდგა , მისმა მოწაფეებმა გაიხსენეს , ამას რომ ამბობდა , და იწამეს წერილი და სიტყვა , რომელიც იესომ თქვა .
43002023	ხოლო , როცა იერუსალიმში პასექის დღესასწაულზე იყო , ბევრმა ნახა მის მიერ მოხდენილი სასწაულები და იწამა მისი სახელი .
43002024	თვითონ იესო არ ენდობოდა მათ , ვინაიდან ყველას იცნობდა .
43002025	არც სჭირდებოდა , რომ ვინმეს დაემოწმებინა კაცის შესახებ , რადგან იცოდა , რა იყო კაცში .
43003001	იყო ერთი კაცი ფარისეველთაგან , სახელად ნიკოდემოსი , იუდეველთა მთავარი .
43003002	იგი ღამით მივიდა მასთან და უთხრა : „ რაბი , ჩვენ ვიცით , რომ შენ ხარ მოძღვარი , ღვთისაგან მოსული , ვინაიდან არავის ძალუძს ისეთი სასწაულების მოხდენა , როგორსაც შენ ახდენ , თუ მასთან ღმერთი არ არის . “
43003003	მიუგო იესომ და უთხრა მას : „ ჭეშმარიტად , ჭეშმარიტად გეუბნები შენ : ვინც ხელახლად არ იშვება , ვერ იხილავს ღვთის სასუფეველს . “
43003004	ეუბნება მას ნიკოდემოსი : „ როგორ შეუძლია კაცს იშვას , თუ იგი მოხუცია ? ნუთუ შეძლებს , რომ თავისი დედის მუცელში მეორედ შევიდეს და იშვას ? “
43003005	მიუგო იესომ : „ ჭეშმარიტად , ჭეშმარიტად გეუბნები შენ : ვინც წყლისა და სულისგან არ იშვება , ვერ შევა ღვთის სასუფეველში .
43003006	ხორცისაგან შობილი ხორცია და სულისაგან შობილი სულია .
43003007	ნუ გაგიკვირდება , რომ გითხარი : თქვენ ხელახლად უნდა იშვათ-მეთქი .
43003008	ქარი ქრის , სადაც მოისურვებს . მისი ხმა გესმის , მაგრამ არ იცი , საიდან მოდის და სად მიდის . ასევეა ყველა , ვინც სულისაგან არის შობილი . “
43003009	ნიკოდემოსმა მიუგო და უთხრა მას : „ როგორ შეიძლება მოხდეს ეს ? “
43003010	მიუგო იესომ და უთხრა მას : „ შენ ისრაელის მოძღვარი ხარ და განა ეს არ იცი ?
43003011	ჭეშმარიტად , ჭეშმარიტად გეუბნები შენ : ვლაპარაკობთ იმაზე , რაც ვიცით , და ვმოწმობთ , რაც გვინახავს , მაგრამ თქვენ არ ღებულობთ ჩვენს მოწმობას .
43003012	თუ მიწიერზე გითხარით და არ გწამთ , როგორ იწამებთ , ზეციერზე რომ გითხრათ ?
43003013	არავინ ასულა ცაში , გარდა ციდან ჩამოსული კაცის ძისა , რომელიც ცაშია .
43003014	როგორც მოსემ აღამაღლა გველი უდაბნოში , ასევე უნდა ამაღლდეს ძე კაცისა .
43003015	რათა არც ერთი მისი მორწმუნე არ დაიღუპოს , არამედ ჰქონდეს საუკუნო სიცოცხლე .
43003016	რადგან იქამდე შეიყვარა ღმერთმა სოფელი , რომ მისცა თავისი ერთადერთი ძე , რათა არავინ , ვინც მას ირწმუნებს , არ დაიღუპოს , არამედ ჰქონდეს საუკუნო სიცოცხლე .
43003017	რადგან იმისთვის კი არ მოავლინა ღმერთმა თავისი ძე სოფლად , რომ განეკითხა სოფელი , არამედ გადარჩენილიყო სოფელი მის მიერ .
43003018	ვისაც ის სწამს , არ განიკითხება , ხოლო ვისაც არ სწამს , უკვე განკითხულია , რადგან არ ირწმუნა სახელი ღვთის მხოლოდშობილი ძისა .
43003019	განკითხვა კი ის არის , რომ ნათელი მოვიდა სოფელში და ადამიანებმა ნათელზე მეტად ბნელი შეიყვარეს , ვინაიდან ბოროტი იყო მათი საქმეები .
43003020	ვინაიდან ყველას , ვინც ბოროტებას სჩადის , სძულს ნათელი და არ მიდის ნათლისკენ , რათა არ იქნეს მხილებული მისი საქმეები .
43003021	ხოლო ჭეშმარიტების მოქმედი ნათლისკენ მიდის , რათა ცხადი გახდეს მისი საქმეები , რადგან ღმერთშია ქმნილი . “
43003022	ამის შემდეგ იესო თავის მოწაფეებთან ერთად მივიდა იუდეას ქვეყანაში , იქ დარჩა მათთან და ნათლავდა .
43003023	იოანე კი ნათლავდა ენონში , სალიმის მახლობლად , ვინაიდან ბევრი წყალი იყო იქ , და მიდიოდნენ და ინათლებოდნენ .
43003024	ვინაიდან იოანე ჯერ კიდევ არ იყო საპყრობილეში ჩაგდებული .
43003025	მაშინ იოანეს მოწაფეებსა და იუდეველებს შორის დავა ჩამოვარდა განწმედის გამო .
43003026	მივიდნენ იოანესთან და უთხრეს : „ რაბი , ის , ვინც შენთან იყო იორდენეს გაღმა , და ვისზეც შენ მოწმობდი , აჰა , ის ნათლავს და ყველანი მასთან მიდიან . “
43003027	მიუგო იოანემ და თქვა : „ ადამიანს არაფრის მიღება არ შეუძლია , თუ ზეციდან არა აქვს მიცემული .
43003028	თქვენ თვითონ დამემოწმებით , რომ ვთქვი : მე არა ვარ ქრისტე , არამედ მოვლენილი ვარ მის წინ .
43003029	ვისაც საცოლე ჰყავს , ის სიძეა , ხოლო სიძის მეგობარი , რომელიც დგას და უსმენს მას , სიხარულით ხარობს სიძის ხმაზე . ეს ჩემი სიხარული უკვე აღსრულდა .
43003030	ის უნდა იზრდებოდეს , მე კი ვმცირდებოდე .
43003031	მაღლიდან მომავალი ყველაზე მაღლაა , ხოლო ვინც მიწიდან არის , მიწიერია , და მიწის შესახებ ლაპარაკობს . ზეციდან მომავალი კი ყველაზე მაღლაა .
43003032	რაც მან იხილა და მოისმინა , იმას მოწმობს და მის მოწმობას არავინ ღებულობს .
43003033	ვინც მიიღო მისი მოწმობა , დაბეჭდა , რომ ღმერთი ჭეშმარიტია .
43003034	რადგან ის , ვინც ღმერთმა მოავლინა , ღვთის სიტყვებს ლაპარაკობს . ვინაიდან ღმერთი გამოზომილად არ იძლევა სულს .
43003035	მამას უყვარს ძე და ყველაფერი მას მისცა ხელთ .
43003036	ვისაც ძე სწამს , საუკუნო სიცოცხლე აქვს , ხოლო ძის ურჩი ვერ იხილავს სიცოცხლეს , არამედ ღვთის რისხვა დარჩება მასზე . “
43004001	როცა შეიტყო იესომ , რომ ფარისევლებს გაგებული ჰქონდათ , იესო უფრო მეტ მოწაფეებს იძენს და ნათლავს , ვიდრე იოანეო ,
43004002	( თუმცა ნათლავდა არა თვით იესო , არამედ მისი მოწაფეები ) ,
43004003	დატოვა იუდეა და კვლავ გალილეას წავიდა .
43004004	მას სამარიაზე უნდა გაევლო .
43004005	მივიდა სამარიელთა ქალაქში , სიქარი რომ ეწოდება , იმ მინდვრის მახლობლად , რომელიც იაკობმა მისცა თავის ძეს იოსებს .
43004006	იქ იყო იაკობის ჭა . გზით დაქანცული იესო წყაროსთან ჩამოჯდა . ასე ექვსი საათი იქნებოდა .
43004007	მოვიდა ქალი სამარიიდან წყლის ამოსაღებად . ეუბნება მას იესო : „ წყალი დამალევინე , “
43004008	რადგან მისი მოწაფეები ქალაქში იყვნენ წასული საჭმელის საყიდლად .
43004009	ეუბნება მას სამარიელი ქალი : „ როგორ მთხოვ შენ , იუდეველი , სამარიელ დედაკაცს , დამალევინეო ? “ ( რადგან იუდეველებს არა აქვთ ურთიერთობა სამარიელებთან . )
43004010	მიუგო იესომ და უთხრა მას : „ შენ რომ იცოდე რას იძლევა ღმერთი და ვინ არის ის , ვინც გეუბნება , წყალი დამალევინეო , მაშინ შენ თვითონ სთხოვდი მას და ისიც მოგცემდა ცოცხალ წყალს . “
43004011	ეუბნება მას ქალი : „ ბატონო , არც ასავსები ჭურჭელი გაქვს და ეს ჭაც ღრმაა . საიდან გაქვს ცოცხალი წყალი ?
43004012	ნუთუ შენ მეტი ხარ ჩვენს მამა იაკობზე , რომელმაც ეს ჭა მოგვცა , და თვითონაც აქედან სვამდა , მისი შვილებიც და მისი საქონელიც ? “
43004013	მიუგო იესომ და უთხრა მას : „ ყველას , ამ წყლის შემსმელს , კვლავ მოსწყურდება .
43004014	ხოლო ვინც შესვამს წყლიდან , რომელსაც მე მივცემ მას , საუკუნოდ არ მოსწყურდება . რადგან წყალი , მე რომ მივცემ , მასში გადაიქცევა წყლის წყაროდ , რომელიც საუკუნო სიცოცხლედ იდინებს . “
43004015	ეუბნება მას ქალი : „ ბატონო , მომეცი ის წყალი , რომ აღარ მომწყურდეს და აღარც წყლის ამოსაღებად მოვიდე აქ . “
43004016	ეუბნება მას : „ წადი , დაუძახე შენს ქმარს და მოდი აქ . “
43004017	მიუგო ქალმა და უთხრა : „ მე არ მყავს ქმარი . “ ეუბნება მას იესო : „ მართალი თქვი , ქმარი არა მყავსო ,
43004018	რადგან ხუთი ქმარი გყავდა და , ვინც ახლა გყავს , არც ისაა შენი ქმარი . მართალი თქვი . “
43004019	ეუბნება მას ქალი : „ ბატონო , ვხედავ , რომ წინასწარმეტყველი ხარ .
43004020	ჩვენი მამები ამ მთაზე სცემდნენ თაყვანს , თქვენ კი ამბობთ , იერუსალიმშია ადგილი , სადაც უნდა სცემდნენო თაყვანს . “
43004021	ეუბნება მას იესო : „ ქალო , მერწმუნე , დგება უამი , როცა არც ამ მთაზე და არც იერუსალიმში თაყვანს აღარ სცემთ მამას .
43004022	თქვენ არ იცით , რას სცემთ თაყვანს . ჩვენ კი ვიცით , რას ვცემთ თაყვანს , რადგან ხსნა იუდეველთაგანაა .
43004023	მაგრამ დგება უამი და უკვე აქ არის , როცა ჭეშმარიტი თაყვანისმცემელნი თაყვანს სცემენ მამას სულითა და ჭეშმარიტებით , რადგან მამაც სწორედ ასეთ თაყვანისმცემლებს ეძებს თავისთვის .
43004024	ღმერთი არის სული და მისი თაყვანისმცემელნი თაყვანს უნდა სცემდნენ სულითა და ჭეშმარიტებით . “
43004025	ეუბნება მას ქალი : „ ვიცი , რომ მოდის მესია , რომელსაც ჰქვია ქრისტე . ის რომ მოვა , ყველაფერს გაგვიცხადებს . “
43004026	ეუბნება მას იესო : „ მე ვარ , ვინც შენ გელაპარაკება . “
43004027	ამ დროს მოვიდნენ მისი მოწაფეები და გაუკვირდათ , რომ იგი ქალთან საუბრობდა , მაგრამ არც ერთს არ უთქვამს : რას ეძიებ ან რას ელაპარაკებიო მას .
43004028	დატოვა თავისი ჭურჭელი ქალმა და წავიდა ქალაქში და ეუბნება ადამიანებს :
43004029	„ წადით , ნახეთ ადამიანი , რომელმაც ყველაფერი მითხრა , რაც კი ჩამიდენია . ის ხომ არ არის ქრისტე ? “
43004030	გამოვიდნენ ქალაქიდან და გაემართნენ მისკენ .
43004031	ამასობაში მოწაფეებმა სთხოვეს მას და უთხრეს : „ რაბი , ჭამე ! “
43004032	მან უთხრა მათ : „ მე მაქვს საჭმელი , რომელიც თქვენ არ იცით . “
43004033	ამიტომ მოწაფეებმა ერთმანეთს გადაულაპარაკეს : „ ნუთუ ვინმემ მოუტანა მას საჭმელი ? “
43004034	ეუბნება მათ იესო : „ ჩემი საჭმელია — ვქმნა ჩემი მომავლინებლის ნება და აღვასრულო მისი საქმე .
43004035	განა თქვენ არ ამბობთ , რომ კიდევ ოთხი თვე და დადგება მკა ? აჰა , მე გეუბნებით თქვენ : აახილეთ თვალები და შეხედეთ ყანებს , როგორ გადათეთრებულან სამკალად .
43004036	მომკელი ღებულობს თავის საზღაურს და მოაგროვებს ნაყოფს საუკუნო სიცოცხლისათვის , ისე რომ , მთესველი და მომკელი ერთად გაიხარებენ .
43004037	ამგვარად , ჭეშმარიტია ანდაზა : ერთი თესავს და სხვა იმკისო .
43004038	მე თქვენ მიგავლენთ იმის მოსამკელად , რაზეც არ გიშრომიათ . სხვებმა იშრომეს , თქვენ კი მათ ნამუშაკევში შეხვედით . “
43004039	ბევრმა იმ ქალაქში მცხოვრებმა სამარიელმა ირწმუნა იგი იმ ქალის სიტყვით , რომელიც ამოწმებდა : ყველაფერი მითხრა , რაც ჩამიდენიაო .
43004040	ამიტომ , როცა მოვიდნენ მასთან სამარიელები , სთხოვეს , მათთან დარჩენილიყო , და იგი ორ დღეს დარჩა იქ .
43004041	კიდევ მრავალმა ირწმუნა მისი სიტყვით .
43004042	ქალს უთხრეს : „ უკვე გვწამს არა შენი ნათქვამის გამო , არამედ თვითონ მოვუსმინეთ და ვიცით , რომ ჭეშარიტად ის არის სოფლის მხსნელი . “
43004043	ორი დღე რომ გავიდა , წამოვიდა იქიდან გალილეაში .
43004044	რადგან თავად იესო მოწმობდა , რომ წინასწარმეტყველს თავის სამშობლოში არა აქვს პატივი .
43004045	როცა გალილეაში მივიდა , გალილეველებმა მიიღეს იგი , რაკი ყველაფერი ნახეს , რაც მოიმოქმედა იერუსალიმში დღესასწაულზე , რადგან ისინიც ესწრებოდნენ დღესასწაულს .
43004046	ასე რომ , იესო კვლავ მივიდა გალილეის კანაში , სადაც წყალი ღვინოდ აქცია . და იყო იქ ერთი მეფის მოხელე , რომელსაც შვილი ჰყავდა ავად კაპერნაუმში .
43004047	როგორც კი გაიგო , იესო მოსულა იუდეიდან გალილეაშიო , მივიდა მასთან და შეევედრა , წაჰყოლოდა და განეკურნა მისი შვილი , რადგან სიკვდილის პირას იყო .
43004048	უთხრა იესომ მას : „ არ ირწმუნებთ , თუკი ნიშნებსა და სასწაულებს არ იხილავთ . “
43004049	ეუბნება მას მეფის მოხელე : „ უფალო , წამოდი , სანამ ჩემი ბავშვი არ მომკვდარა . “
43004050	ეუბნება მას იესო : „ წადი , ცოცხალია შენი შვილი . “ ირწმუნა კაცმა , რაც იესომ უთხრა მას , და წავიდა .
43004051	შინ რომ ბრუნდებოდა , მისი მსახურები მიეგებნენ მას და უთხრეს , რომ ცოცხალია მისი ვაუი .
43004052	ჰკითხა , თუ რომელ საათზე გამომჯობინდა . უთხრეს , რომ გუშინ მეშვიდე საათზე გაუარაო სიცხემ .
43004053	ამით მიხვდა მამა , რომ ეს ის საათი იყო , როცა იესომ უთხრა : „ ცოცხალია შენი შვილი . “ და ირწმუნა მან და მთელმა მისმა სახლმა .
43004054	ეს მეორე სასწაული მოახდინა იესომ მას შემდეგ , რაც იუდეიდან გალილეაში დაბრუნდა .
43005001	ამის შემდეგ იუდეველთა დღესასწაული იყო და ავიდა იესო იერუსალიმს .
43005002	იერუსალიმში , ცხვრის ჭიშკართან , აუზია , რომელსაც ებრაულად ბეთ-ხაზდა ეწოდება , და ხუთი სტოა აქვს .
43005003	იქ იწვა ძალიან ბევრი სნეული , ბრმა , ხეიბარი და ჩამომხმარი , რომლებიც წყლის ამღვრევას ელოდნენ ,
43005004	რადგან უფლის ანგელოზი ჩამოდიოდა დროდადრო აუზში და ამღვრევდა წყალს . ხოლო მას შემდეგ , რაც წყალი აიმღვრეოდა , ვინც პირველი ჩავიდოდა , განიკურნებოდა , რა სენითაც არ უნდა ყოფილიყო შეპყრობილი .
43005005	აქ იყო კაცი , რომელიც ოცდათვრამეტი წელი იტანჯებოდა თავისი სენით .
43005006	იესომ იხილა იგი მწოლარე და შეატყო , რომ უკვე დიდი ხანია სნეულია , და უთხრა : „ გინდა , განიკურნო ? “
43005007	მიუგო მას სნეულმა : „ უფალო , კაცი არა მყავს , წყლის შემღვრევისას რომ ჩამიშვას აუზში . მანამ მე მივალ , სხვა მასწრებს . “
43005008	ეუბნება მას იესო : „ ადექი , აიღე შენი სარეცელი და გაიარე . “
43005009	და მაშინვე გაჯანსაღდა ეს კაცი . აიღო თავისი სარეცელი და გაიარა . იმ დღეს შაბათი იყო .
43005010	უთხრეს იუდეველებმა განკურნებულს : „ დღეს შაბათია . ნება არა გაქვს სარეცლის აღებისა . “
43005011	მან მიუგო მათ : „ ვინც განმკურნა , მან მითხრა : აიღე შენი სარეცელი და გაიარეო . “
43005012	ჰკითხეს მას : „ ვინ არის ის კაცი , ვინც გითხრა , აიღე და გაიარეო ? “
43005013	განკურნებულმა არ იცოდა , ვინ იყო იგი , რადგან იესო იმ ადგილას მყოფ ბრბოს შეერია .
43005014	ამის შემდეგ იესო ტაძარში შეხვდა მას და უთხრა : „ აჰა , შენ გაჯანსაღდი , ნუღარ შესცოდავ , რათა რამე უარესი არ დაგემართოს . “
43005015	ის კაცი წავიდა და იუდეველებს უთხრა , რომ იესოა მისი განმკურნებელი .
43005016	იუდეველებმა დევნა დაუწყეს იესოს იმის გამო , რომ შაბათს ასეთი რამ გააკეთა .
43005017	იესომ მიუგო მათ : „ მამაჩემი აქამდე ასე აკეთებს და მეც ვაკეთებ . “
43005018	ამიტომ იუდეველებმა უფრო მეტად დაუწყეს ძებნა მოსაკლავად , რადგან არა მარტო შაბათს ტეხდა , არამედ ღმერთს საკუთარ მამად იხსენებდა და თავს ღმერთს უტოლებდა .
43005019	მიუგო იესომ და უთხრა მათ : „ ჭეშმარიტად , ჭეშმარიტად გეუბნებით თქვენ : ძე თვითონ ვერაფერს გააკეთებს , რომ არ ეხილოს , რასაც მამა აკეთებს , რადგან რასაც ის აკეთებს , ძეც იმასვე აკეთებს .
43005020	რადგან მამას უყვარს ძე და , რასაც აკეთებს , ყველაფერს უჩვენებს მას . ამაზე უფრო დიდ საქმეებსაც აჩვენებს , ისეთებს რომ გაგიკვირდებათ .
43005021	რადგან , როგორც მამა აღადგენს მკვდრებს და აცოცხლებს , ასევე ძეც აცოცხლებს მას , ვისი გაცოცხლებაც სურს .
43005022	რადგან მამა არავის განიკითხავს , არამედ მთელი განკითხვა ძეს გადასცა ,
43005023	რათა ყველამ სცეს პატივი ძეს , როგორც მამას სცემენ პატივს . ვინც ძეს არ სცემს პატივს , ის არც მამასა სცემს პატივს , მის მომავლინებელს .
43005024	ჭეშმარიტად , ჭეშმარიტად გეუბნებით თქვენ : ვინც ჩემს სიტყვებს ისმენს და ჩემი მომავლინებელი სწამს , მას აქვს საუკუნო სიცოცხლე და განკითხვაზე არ მიდის , არამედ უკვე სიკვდილიდან სიცოცხლეში გადავიდა .
43005025	ჭეშმარიტად , ჭეშმარიტად გეუბნებით თქვენ : მოდის უამი , და უკვე არის ახლა , როცა მკვდრები მოისმენენ ღვთის ძის ხმას და ვინც მას მოისმენენ , იცოცხლებენ .
43005026	რადგან , როგორც მამას აქვს სიცოცხლე თავის თავში , ასევე ძესაც მისცა , რათა ჰქონდეს სიცოცხლე თავის თავში .
43005027	სამართლის გაჩენაშიც ხელმწიფება მისცა მას , რადგან კაცის ძე არის იგი .
43005028	ნუ გაიკვირვებთ ამას , რადგან მოდის უამი , როცა ყველანი , ვინც სამარხებში არიან , მის ხმას მოისმენენ .
43005029	კეთილის მქნელნი სიცოცხლის აღდგომისთვის გამოვლენ , სიავის მოქმედნი კი — განკითხვის აღდგომისთვის .
43005030	ჩემთავად არაფრის გაკეთება არ შემიძლია . როგორც ვისმენ , ისე განვიკითხავ , და ჩემეული განკითხვა სამართლიანია , რადგან მე ჩემს ნებას არ ვეძებ , არამედ ჩემი მომავლინებლის ნებას .
43005031	თუ მე ვმოწმობ ჩემს თავზე , ჩემი მოწმობა არაა ჭეშმარიტი .
43005032	სხვა არის დამმოწმებელი ჩემზე და ვიცი , რომ ჭეშმარიტია ის მოწმობა , რომლითაც ის ამოწმებს ჩემზე .
43005033	თქვენ გაგზავნეთ იოანესთან და მან დაამოწმა ჭეშმარიტება .
43005034	თუმცა ადამიანისგან არ ვიღებ მოწმობას , მაგრამ ამას იმიტომ ვამბობ , რომ თქვენ გადარჩეთ .
43005035	იგი ანთებული და მანათობელი სანთელი იყო და თქვენ გინდოდათ გეხარათ ერთხანს მის ნათელში .
43005036	მე კი მაქვს უფრო დიდი მოწმობა , ვიდრე იოანესია , რადგან საქმენი , რომელნიც მამამ მომცა აღსასრულებლად , თვით ჩემს მიერ გაკეთებული საქმენი , მოწმობენ ჩემზე , რომ მამამ მომავლინა .
43005037	და მამა , რომელმაც მე მომავლინა , მოწმობდა ჩემზე , თქვენ კი არასოდეს მოგისმენიათ მისი ხმა და არც ხატი გიხილავთ მისი .
43005038	მისი სიტყვა არა გაქვთ შეწყნარებული , რადგან არა გწამთ მისი , რომელიც მან მოავლინა .
43005039	იკვლევთ წერილებს , რადგან გგონიათ , რომ მათში გაქვთ საუკუნო სიცოცხლე . ისინი კი ჩემზე მოწმობენ .
43005040	თქვენ კი არ გსურთ ჩემთან მოსვლა , რომ სიცოცხლე გქონდეთ .
43005041	დიდებას არ ვღებულობ კაცთაგან ,
43005042	მაგრამ მე გიცნობთ თქვენ : ღვთის სიყვარული არ არის თქვენში .
43005043	მე მოვედი მამაჩემის სახელით და არ მღებულობთ . სხვა ვინმე თუ მოვა თავისი სახელით , მას მიიღებთ .
43005044	როგორ შეგიძლიათ ირწმუნოთ , როცა ერთიმეორისაგან ღებულობთ დიდებას , ხოლო დიდებას ერთადერთი ღვთისაგან არ ეძებთ ?
43005045	ნუ გგონიათ , რომ მამის წინაშე მე დაგდებთ ბრალს . თქვენი ბრალმდებელი მოსეა , ვისი იმედიცა გაქვთ .
43005046	რადგან , თქვენ რომ მოსესი გწამდეთ , მეც მიწამებდით , ვინაიდან მან ჩემზე დაწერა .
43005047	ხოლო , თუ მისი დაწერილისა არ გწამთ , როგორ იწამებთ ჩემს სიტყვებს ? “
43006001	ამის შემდეგ გავიდა იესო გალილეის ანუ ტიბერიის ზღვის გაღმა .
43006002	უამრავი ხალხი მიჰყვებოდა , რადგან იხილეს სასწაულები , რომლებსაც ის ახდენდა სნეულებზე .
43006003	ავიდა მთაზე იესო და დაჯდა იქ თავის მოწაფეებთან ერთად .
43006004	ახლოვდებოდა პასექი , იუდეველთა დღესასწაული .
43006005	იესომ გაიხედა და დაინახა , რომ უამრავი ხალხი მოდიოდა მისკენ და ეუბნება ფილიპეს : „ სად ვიყიდოთ პური , ამათ რომ ვაჭამოთ ? “
43006006	ამას გამოსაცდელად ეუბნებოდა , თორემ თავად კი იცოდა , რასაც მოიქმედებდა .
43006007	მიუგო მას ფილიპემ : „ ორასი დინარის პურიც არ ეყოფათ , რომ თითოეულ მათგანს ცოტაოდენი მაინც ერგოს . “
43006008	ეუბნება მას ერთი მისი მოწაფეთაგანი , ანდრია , სიმონ-პეტრეს ძმა :
43006009	„ აქ არის ერთი ბიჭი , რომელსაც ხუთი ქერის პური და ორი თევზი აქვს , მაგრამ ამდენ ხალხს ეს რას ეყოფა ? “
43006010	თქვა იესომ : „ უთხარით ხალხს , დასხდნენ . “ ხოლო იმ ადგილზე ხშირი ბალახი იყო . რიცხვით ხუთი ათასამდე კაცი დაჯდა .
43006011	აიღო პურები იესომ , მადლი შესწირა და ჩამოურიგა მოწაფეებს , მოწაფეებმა კი იქ მსხდომთ , ასევე თევზიც , ვისაც რამდენი უნდოდა .
43006012	როცა დანაყრდნენ , უთხრა თავის მოწაფეებს : „ მოაგროვეთ ნამუსრევი , რომ არაფერი არ დაიკარგოს . “
43006013	მოაგროვეს და აავსეს თორმეტი გოდორი იმ ხუთი ქერის პურის ნამუსრევით , რაც ჭამის შემდეგ დარჩა .
43006014	მაშინ იესოს მიერ მოხდენილი სასწაულის მხილველმა ხალხმა თქვა : „ ესაა ჭეშმარიტად ის წინასწარმეტყველი , რომელიც სოფელში უნდა მოსულიყო . “
43006015	იესომ იცოდა , რომ აპირებენ მოსვლას მის მოსატაცებლად , რათა გაემეფებინათ იგი , და კვლავ განმარტოვდა მთაზე .
43006016	როცა მოსაღამოვდა , ჩავიდნენ მისი მოწაფეები ზღვაზე .
43006017	ავიდნენ ნავზე და გაემართნენ ზღვის გაღმა , კაპერნაუმისკენ . უკვე ჩამობნელებული იყო , იესო კი ჯერაც არ მისულიყო მათთან .
43006018	ძლიერმა ქარმა დაუბერა და ზღვა აღელდა .
43006019	ოცდახუთი თუ ოცდაათი სტადიონი რომ გაცურეს , დაინახეს ზღვაზე მომავალი იესო , რომელიც ნავს უახლოვდებოდა , და შეეშინდათ .
43006020	ის კი ეუბნება მათ : „ მე ვარ , ნუ გეშინიათ . “
43006021	უნდოდათ , ნავზე აეყვანათ იგი ; და ნავი მაშინვე იმ ქვეყანაში გაჩნდა , სადაც მიდიოდნენ .
43006022	მეორე დღეს ზღვის გაღმა მდგომმა ხალხმა დაინახა , რომ იქ სხვა ნავი არ იყო , გარდა ერთისა , რომელშიც მისი მოწაფეები ჩასხდნენ , და რომ არც იესო ჩამჯდარა ნავში თავის მოწაფეებთან ერთად , არამედ მხოლოდ მოწაფეებმა გაცურეს .
43006023	სხვა ნავებიც მოვიდა ტიბერიიდან იმ ადგილის მახლობლად , სადაც ჭამეს პური მას შემდეგ , რაც უფალმა მადლი შესწირა .
43006024	როცა დაინახა ხალხმა , რომ იქ არც იესოა და არც მისი მოწაფეები , ჩასხდნენ ნავებში და მივიდნენ კაპერნაუმს იესოს საძებრად .
43006025	და ნახეს იგი ზღვის გაღმა და უთხრეს მას : „ რაბი , როდის მოხვედი აქ ? “
43006026	მიუგო იესომ და უთხრა : „ ჭეშმარიტად , ჭეშმარიტად გეუბნებით თქვენ : იმიტომ კი არ მეძებთ მე , რომ სასწაული იხილეთ , არამედ იმის გამო , რომ პური ჭამეთ და გაძეხით .
43006027	ნუ ირჯებით ხრწნადი საზრდოსათვის , არამედ იმ საზრდოსათვის გაისარჯეთ , რომელიც რჩება საუკუნო სიცოცხლისათვის , რომელსაც ძე კაცისა მოგცემთ თქვენ , რადგან მას დაასვა ბეჭედი მამა ღმერთმა . “
43006028	უთხრეს მას : „ როგორ მოვიქცეთ , რომ ღვთის საქმენი ვაკეთოთ ? “
43006029	მიუგო იესომ და უთხრა მათ : „ ღვთის საქმე ის არის , რომ ირწმუნოთ იგი , რომელიც მან მოავლინა . “
43006030	უთხრეს მას : „ რა ნიშანს იძლევი , რომ დავინახოთ და გერწმუნოთ ? რას მოიმოქმედებ ?
43006031	ჩვენი მამები მანანას ჭამდნენ უდაბნოში , როგორც დაწერილია : ‘ პური ზეციდან მისცა მათ საზრდოდ . ’ “
43006032	უთხრა მათ იესომ : „ ჭეშმარიტად , ჭეშმარიტად გეუბნებით თქვენ : მოსემ კი არ მოგცათ პური ზეციდან , არამედ ჩემი მამა გაძლევთ ჭეშმარიტ პურს ზეციდან .
43006033	რადგან ღვთის პური ისაა , რომელიც ზეციდან ჩამოდის და სიცოცხლეს აძლევს სოფელს . “
43006034	უთხრეს მას : „ უფალო , მუდამ გვაძლიე ეს პური . “
43006035	უთხრა მათ იესომ : „ მე ვარ პური სიცოცხლისა . ჩემთან მომსვლელს არ მოშივდება და ჩემს მორწმუნეს არასოდეს მოსწყურდება .
43006036	მე კი გითხარით , რომ კიდევაც მიხილავთ , მაგრამ არ იწამებთ .
43006037	ყველაფერი , რასაც მამა მაძლევს , ჩემთან მოვა . ჩემთან მოსულს გარეთ არ გავაძევებ .
43006038	რადგან ზეციდან ჩემი ნების აღსასრულებლად კი არ ჩამოვედი , არამედ მისი ნებისა , ვინც მე მომავლინა .
43006039	ეს არის ნება იმისი , ვინც მე მომავლინა , რათა რაც მომცა , არაფერი დამეკარგოს , არამედ აღვადგინო უკანასკნელ დღეს .
43006040	ჩემი მამის ნება ისაა , რომ ყველას , ვინც ძეს იხილავს და ირწმუნებს , საუკუნო სიცოცხლე ჰქონდეს , და მე აღვადგენ მას უკანასკნელ დღეს . “
43006041	იუდევლები დრტვინავდნენ მის გამო , რადგან თქვა : „ მე ვარ პური , ზეციდან ჩამოსული . “
43006042	თქვეს : „ ეს იესო არ არის , იოსების ძე , რომლის მამას და დედას ვიცნობთ ? როგორღა ამბობს , ზეციდან ჩამოვედიო ? “
43006043	მიუგო იესომ და უთხრა მათ : „ ნუ დრტვინავთ ერთმანეთს შორის .
43006044	არავის შეუძლია ჩემთან მოსვლა , თუ იგი მამამ , ჩემმა მომავლინებელმა , არ მოიყვანა , და მე აღვადგენ მას უკანასკნელ დღეს .
43006045	წინასწარმეტყველებს უწერიათ : ‘ ყველა განისწავლება ღვთის მიერ . ’ ყველა , ვინც უსმენს მამას და სწავლობს , ჩემთან მოდის .
43006046	ისე კი არაა , თითქოს ყველას ეხილოს მამა . ვინც ღვთისგანაა , მხოლოდ მან იხილა მამა .
43006047	ჭეშმარიტად , ჭეშმარიტად გეუბნებით თქვენ : ვისაც ჩემი სწამს , მას საუკუნო სიცოცხლე აქვს .
43006048	მე ვარ პური სიცოცხლისა .
43006049	თქვენმა მამებმა ჭამეს მანანა უდაბნოში და დაიხოცნენ .
43006050	ეს არის პური , ზეციდან გადმომავალი , რომ კაცმა შეჭამოს იგი და არ მოკვდეს .
43006051	მე ცოცხალი პური ვარ , ზეციდან გადმომავალი . ვინც ამ პურს შეჭამს , საუკუნოდ იცოცხლებს . პური , რომელსაც გავცემ , ჩემი ხორცია , რომელსაც სოფლის სიცოცხლისათვის გავცემ . “
43006052	იუდეველებმა დაიწყეს კამათი ერთმანეთში და ამბობდნენ : „ როგორ შეუძლია , თავისი ხორცი მოგვცეს საჭმელად ? “
43006053	უთხრა მათ იესომ : „ ჭეშმარიტად , ჭეშმარიტად გეუბნებით თქვენ : თუ არ შეჭამთ კაცის ძის ხორცს და არ შესვამთ მის სისხლს , არ გექნებათ სიცოცხლე თქვენში .
43006054	ჩემი ხორცის მჭამელს და ჩემი სისხლის შემსმელს საუკუნო სიცოცხლე აქვს . და მე მას აღვადგენ უკანასკნელ დღეს .
43006055	რადგან ჩემი ხორცი ჭეშმარიტი საჭმელია და ჩემი სისხლი ჭეშმარიტი სასმელი .
43006056	ჩემი ხორცის მჭამელი და ჩემი სისხლის შემსმელი ჩემში რჩება , და მე — მასში .
43006057	როგორც მე მომავლინა ცოცხალმა მამამ და მე მამაში ვცოცხლობ , ასევე ჩემი მჭამელი იცოცხლებს ჩემში .
43006058	ეს არის ციდან ჩამოსული პური , ისეთი კი არა , თქვენმა მამებმა რომ ჭამეს მანანა და დაიხოცნენ . ამ პურის მჭამელი საუკუნოდ იცოცხლებს . “
43006059	ამას ამბობდა სინაგოგაში , როცა კაპერნაუმში ასწავლიდა .
43006060	ბევრი მისი მოწაფეთაგანი ამის მოსმენისას ამბობდა : „ მძიმე სიტყვაა , ვის შეუძლია ამის მოსმენა ? “
43006061	იესომ იცოდა , რომ მისი მოწაფეები ბუზღუნებდნენ თავისთვის ამის გამო , და უთხრა მათ : „ ეს გაცდუნებთ თქვენ ?
43006062	თუ იხილავთ კაცის ძეს , იქ აღმავალს , სადაც წინათ იყო ?
43006063	სული ცხოველმყოფელია , ხოლო ხორცი უსარგებლო . სიტყვები , რომლებიც გითხარით , სული და სიცოცხლეა .
43006064	მაგრამ თქვენ შორის არიან ისეთებიც , რომელთაც არ სწამთ . “ რადგან იესომ თავიდანვე იცოდა , ვინ არიან ურწმუნონი და ვინ არის მისი გამცემი .
43006065	და თქვა : „ ამიტომ გეუბნებოდით , რომ ჩემთან არავის შეუძლია მოსვლა , თუ მამისგან არ ექნება მიცემული . “
43006066	ამის შემდეგ ბევრი მისი მოწაფეთაგანი გაბრუნდა უკან და აღარ მისდევდა მას .
43006067	მაშინ უთხრა იესომ თორმეტს : „ თქვენც ხომ არ გინდათ წასვლა ? “
43006068	მიუგო მას სიმონ-პეტრემ : „ უფალო , ვისთან უნდა წავიდეთ ? საუკუნო სიცოცხლის სიტყვები შენა გაქვს .
43006069	ჩვენ ვიწამეთ და შევიცანით , რომ შენ ხარ ქრისტე , ღვთის წმიდა . “
43006070	მიუგო მათ იესომ : „ თორმეტი არ აგირჩიეთ ? ერთი თქვენგანი ეშმაკია . “
43006071	თქვა იუდა სიმონის ძეზე , ისკარიოტელზე , რადგან იგი , ერთი თორმეტთაგანი , აპირებდა მის გაცემას .
43007001	ამის შემდეგ იესო გალილეაში მიმოდიოდა , რადგან იუდეაში არ სურდა სიარული , რაკი იუდეველნი მოსაკლავად დაეძებდნენ .
43007002	ახლოვდებოდა იუდეველთა დღესასწაული , კარვობა .
43007003	უთხრეს მას მისმა ძმებმა : „ წადი აქედან და მიდი იუდეაში , რათა შენმა მოწაფეებმაც იხილონ შენი საქმეები , რომელთაც აკეთებ ,
43007004	რადგან ფარულად არავინ არაფერს აკეთებს , არამედ თავის გამოჩენას ეძებს . რაკი ასეთ საქმეებს აკეთებ , გამოეცხადე სოფელს . “
43007005	რადგან მის ძმებსაც კი არ სწამდათ მისი .
43007006	ეუბნება მათ იესო : „ ჩემი უამი ჯერ არ დამდგარა , თქვენი დრო კი მუდამ მოწეულია .
43007007	სოფელს არ შეუძლია თქვენი შეძულება , მე კი ვძულვარ იმის გამო , რომ მე ვამოწმებ მასზე , რომ მისი საქმეები ბოროტია .
43007008	თქვენ ადით დღესასწაულზე . მე კი არ ავალ ამ დღესასწაულზე , რადგან ჩემი უამი ჯერ არ აღსრულებულა . “
43007009	ეს რომ უთხრა , დარჩა გალილეაში .
43007010	მაგრამ როცა მისი ძმები დღესასწაულზე ავიდნენ , მაშინ თვითონაც ავიდა , მხოლოდ არა გაცხადებულად , არამედ ფარულად .
43007011	იუდეველნი კი ეძებდნენ მას დღესასწაულზე და ამბობდნენ , სად არისო ?
43007012	ხალხში ბევრი მითქმა-მოთქმა იყო მასზე : ერთნი ამბობდნენ , კეთილიაო . მეორენი ამბობდნენ , არა , ხალხს აცდუნებსო .
43007013	ოღონდ ცხადად არავინ არ ლაპარაკობდა მასზე , რადგან იუდეველებისა ეშინოდათ .
43007014	უკვე შუა დღესასწაულზე ავიდა იესო ტაძარში და ასწავლიდა .
43007015	გაუკვირდათ იუდეველებს და თქვეს : როგორ იცის წერილები უსწავლელადო ?
43007016	მიუგო მათ იესომ და თქვა : „ ჩემი მოძღვრება ჩემი არაა , არამედ მისია , ვინც მე მომავლინა .
43007017	ვისაც სურს აღასრულოს მისი ნება , იგი გაიგებს ამ მოძღვრების შესახებ — ღვთისგანაა თუ ჩემით ვლაპარაკობ .
43007018	ვინც თავისით ლაპარაკობს , საკუთარ დიდებას ეძებს . ხოლო ვინც ეძებს იმის დიდებას , ვინც იგი მოავლინა , ჭეშმარიტია და უსამართლობა არ არის მასში .
43007019	განა მოსემ არ მოგცათ რჯული ? მაგრამ არც ერთი თქვენგანი არ ასრულებს რჯულს . რატომ მეძებთ მოსაკლავად ? “
43007020	მიუგო ხალხმა : „ ეშმაკია შენში . ვინ გეძებს მოსაკლავად ? “
43007021	მიუგო იესომ და უთხრა მათ : „ ერთი საქმე გავაკეთე და ყველას გიკვირთ .
43007022	მოსემ მოგცათ წინადაცვეთა , თუმცა იგი მოსესგან კი არა , მამებისგანაა — და შაბათობით წინადაცვეთთ ადამიანს .
43007023	თუ ადამიანი წინადაცვეთას მიიღებს შაბათს , რათა მოსეს რჯული არ დაირღვეს , მე რაღად მრისხავთ იმის გამო , რომ მთელი ხალხი განვკურნე შაბათს ?
43007024	ნუ განიკითხავთ გარეგნობით , არამედ სამართლიანი განკითხვით განიკითხეთ . “
43007025	თქვეს ზოგიერთებმა იერუსალიმელთაგან : „ ეს ის არაა , მოსაკლავად რომ ეძებენ ?
43007026	აჰა , აშკარად ლაპარაკობს და ვერაფერს ეუბნებიან . ხომ არ დარწმუნდნენ მთავრები , რომ იგი ნამდვილად ქრისტეა ?
43007027	მაგრამ ჩვენ ხომ ვიცით , საიდანაცაა იგი . ხოლო ქრისტე რომ მოვა , არავის ეცოდინება , საიდან არის . “
43007028	შესძახა იესომ ტაძარში სწავლებისას და თქვა : „ მე მიცნობთ და იცით , საიდან ვარ . ჩემით არ მოვსულვარ . მაგრამ ჭეშმარიტია ჩემი მომავლინებელი , რომელსაც თქვენ არ იცნობთ .
43007029	მე ვიცნობ მას , რადგან მისგან ვარ და მან მომავლინა . “
43007030	ცდილობდნენ მის შეპყრობას , მაგრამ ხელი ვერავინ დაადო მას , რადგან მისი უამი არ დამდგარიყო .
43007031	ხალხიდან ბევრი ერწმუნა მას და თქვეს : „ როცა ქრისტე მოვა , განა იგი იმაზე მეტ სასწაულებს მოახდენს , რაც ამან მოახდინა ? “
43007032	მოისმინეს ფარისევლებმა ხალხის ასეთი მითქმა-მოთქმა მასზე და მსახურები გაგზავნეს მის შესაპყრობად მღვდელმთავრებმა და ფარისევლებმა .
43007033	თქვა იესომ : „ მე კიდევ მცირე ხანს ვარ თქვენთან და წავალ ჩემს მომავლინებელთან .
43007034	ძებნას დამიწყებთ და ვერ მიპოვით . სადაც მე ვიქნები , იქ ვერ მოხვალთ . “
43007035	უთხრეს ერთმანეთს იუდეველებმა : „ სად უნდა წავიდეს , რომ ვერ ვიპოვოთ ? ბერძნეთა შორის განთესილებთან ხომ არ წავა და ბერძნებს ხომ არ დაუწყებს სწავლას ?
43007036	ეს რა სიტყვაა , რომელიც თქვა : ძებნას დამიწყებთ და ვერ მიპოვით , სადაც მე ვიქნები , იქ ვერ მოხვალთო ? “
43007037	დღესასწაულის უკანასკნელ დიდ დღეს ადგა იესო , შესძახა და თქვა : „ თუ ვინმეს სწყურია , ჩემთან მოვიდეს და შესვას .
43007038	ვისაც ჩემი სწამს , როგორც წერილი ამბობს , მისი წიაღიდან იდინებენ ცოცხალი წყლის მდინარეები . “
43007039	ეს მან იმ სულზე თქვა , მის მორწმუნეებს რომ უნდა მიეღოთ , რადგან ჯერ კიდევ არ იყო მოცემული სული , რაკი იესო ჯერ განდიდებული არ იყო .
43007040	ხალხიდან ბევრმა ამ სიტყვების გაგონებაზე თქვა : „ ეს ჭეშმარიტად წინასწარმეტყველია . “
43007041	სხვებმა თქვეს : „ ეს ქრისტეა . “ სხვები ამბობდნენ : „ განა გალილეიდან მოვა ქრისტე ?
43007042	განა წერილი არ ამბობს , რომ ქრისტე დავითის მოდგმიდან მოვა , ბეთლემიდან , იმ დაბიდან , საიდანაც დავითი იყო ? “
43007043	და ჩამოვარდა ხალხში განხეთქილება მის გამო .
43007044	ზოგიერთ მათგანს მისი შეპყრობა უნდოდა , მაგრამ ხელი ვერავინ დააკარა .
43007045	მივიდნენ მსახურნი მღვდელმთავრებთან და ფარისევლებთან და მათ უთხრეს : „ რატომ არ მოიყვანეთ იგი ? “
43007046	მიუგეს მსახურებმა : „ არასოდეს კაცს ისე არ ულაპარაკია , როგორც ეს კაცი ლაპარაკობს . “
43007047	მიუგეს მათ ფარისევლებმა : „ ნუთუ თქვენც გაცდუნათ ?
43007048	ნუთუ მთავართაგან ან ფარისეველთაგან ვინმემ იწამა იგი ?
43007049	მაგრამ ეს ხალხი , რჯულის უმეცარი , დაწყევლილია . “
43007050	ეუბნება მათ ნიკოდემოსი , რომელიც ღამით მივიდა მასთან და ერთი იმათთაგანი იყო :
43007051	„ განა განიკითხავს ჩვენი რჯული ადამიანს , თუ წინასწარ არ მოუსმინა და არ გაიგო , რაც მან ჩაიდინა ? “
43007052	მიუგეს და უთხრეს მას : „ შენც გალილეიდან არა ხარ ? გამოიკვლიე და ნახე , რომ გალილეიდან წინასწარმეტყველი არ აღდგება . “
43007053	ყველანი თავ-თავიანთ სახლებში წავიდნენ .
43008001	იესო წავიდა ზეთისხილის მთისკენ .
43008002	დილით კი შებრუნდა ტაძარში . მთელი ხალხი მასთან მივიდა და მჯდომარე ასწავლიდა მათ .
43008003	მოიყვანეს მწიგნობრებმა და ფარისევლებმა ქალი , რომლისთვისაც მრუშობაზე წაესწროთ , და შუაში ჩააყენეს .
43008004	ეუბნებიან მას : „ მოძღვარო , ეს ქალი მრუშობაზეა წასწრებული .
43008005	მოსემ კი რჯულში მცნებად დაგვიდო , ასეთების ჩაქოლვა . შენ რას იტყვი ? “
43008006	ამას გამოსაცდელად ეუბნებოდნენ , რათა მისი საწინააღმდეგო ბრალდება ჰქონოდათ . მაგრამ იესო დაიხარა და მიწაზე თითით წერდა .
43008007	რომ არ მოეშვნენ შემკითხველნი , გასწორდა და უთხრა მათ : „ ვინც თქვენს შორის უცოდველია , პირველად მან დაჰკრას ქვა ! “
43008008	კვლავ დაიხარა და განაგრძო წერა მიწაზე .
43008009	ეს რომ მოისმინეს , უხუცესებიდან მოყოლებული , სათითაოდ გაიკრიბნენ სინდისმხილებულნი , და დარჩა მარტო იესო , და შუაში მდგომი ქალი .
43008010	წამოიმართა იესო , ვერავინ დაინახა იმ ქალის მეტი და უთხრა მას : „ ქალო , სად არიან შენი ბრალმდებელნი ? არავინ დაგდო მსჯავრი ? “
43008011	უთხრა მან : „ არავინ , უფალო ! “ უთხრა იესომ : „ არც მე გდებ მსჯავრს . წადი და ამიერიდან ნუღარ შესცოდავ . “
43008012	კვლავ ელაპარაკა მათ იესო და უთხრა : „ მე ვარ ნათელი სოფლისა . ვინც წამომყვება , ბნელში აღარ ივლის , არამედ სიცოცხლის ნათელი ექნება მას . “
43008013	უთხრეს მას ფარისევლებმა : „ შენ თვითონ მოწმობ შენს თავზე . შენი მოწმობა არაა ჭეშმარიტი . “
43008014	მიუგო იესომ მათ და უთხრა : „ მე თუ ჩემს თავზე ვმოწმობ , ჩემი მოწმობა ჭეშმარიტია , რადგან ვიცი , საიდან მოვედი და სად მივდივარ . თქვენ კი არ იცით , საიდან მოვედი და სად მივდივარ .
43008015	თქვენ ხორცის მიხედვით განიკითხავთ , მე კი არავის არ განვიკითხავ .
43008016	მე თუ განვიკითხავ , ჩემეული განკითხვა ჭეშმარიტია , რადგან მე მარტო კი არ ვარ , არამედ მე და მამა , ჩემი მომავლინებელი . “
43008017	თქვენს რჯულშიც სწერია , რომ ორი ადამიანის მოწმობა ჭეშმარიტია .
43008018	მე ჩემს თავზე ვმოწმობ და ჩემზევე მოწმობს მამა , ჩემი მომავლინებელი .
43008019	უთხრეს მას : „ სად არის შენი მამა ? “ უთხრა მათ იესომ : „ არც მე მიცნობთ , არც ჩემს მამას . მე რომ მიცნობდეთ , ჩემი მამაც გეცნობებოდათ . “
43008020	ეს სიტყვები წარმოთქვა იესომ საგანძურთან , როცა ტაძარში ასწავლიდა . ვერავინ შეიპყრო იგი , რადგან ჯერ არ მოსულიყო მისი უამი .
43008021	კვლავ უთხრა მათ იესომ : „ მე მივდივარ და თქვენ ძებნას დამიწყებთ , მაგრამ თქვენს ცოდვაში დაიხოცებით . სადაც მივდივარ , თქვენ ვერ მოხვალთ . “
43008022	თქვეს იუდეველებმა : „ თავი ხომ არ უნდა მოიკლას , რომ ამბობს : სადაც მე მივდივარ , თქვენ ვერ შეძლებთ მოსვლასო ? “
43008023	უთხრა მათ : „ თქვენ ქვემოდან ხართ , მე კი მაღლიდან ვარ . თქვენ სოფლისანი ხართ , მე კი სოფლისა არა ვარ .
43008024	ამიტომ გითხარით , თქვენს ცოდვებში დაიხოცებით-მეთქი . რადგან , თუ არ იწამებთ , რომ მე ვარ , თქვენსავე ცოდვებში დაიხოცებით . “
43008025	უთხრეს მას : „ ვინ ხარ შენ ? “ უთხრა მათ იესომ : „ თავიდანვე გითხარით და ახლაც გეუბნებით თქვენ :
43008026	ბევრი მაქვს თქვენზე სალაპარაკო და განსაკითხველი , მაგრამ ვინც მე მომავლინა , ჭეშმარიტია , და რაც მისგან მოვისმინე , იმას ვლაპარაკობ სოფელზე “ .
43008027	ვერ მიხვდნენ , რომ მამაზე ეუბნებოდა მათ .
43008028	უთხრა მათ იესომ : „ როცა აამაღლებთ კაცის ძეს , მაშინ გაიგებთ , რომ ეს მე ვარ და არაფერს ვაკეთებ ჩემით , არამედ რაც მამამ მასწავლა , იმას ვლაპარაკობ .
43008029	ვინც მე მომავლინა , ჩემთანაა , მარტო არ დამტოვა , რადგან მუდამ იმას ვაკეთებ , რაც მისთვის არის მოსაწონი . “
43008030	როცა ამას ამბობდა , ბევრმა ირწმუნა იგი .
43008031	უთხრა იესომ იმ იუდეველებს , რომლებიც ერწმუნენ მას : „ თუ ჩემს სიტყვაში დარჩებით , ჭეშმარიტად ჩემი მოწაფეები ხართ .
43008032	შეიცნობთ ჭეშმარიტებას და ჭეშმარიტება გაგათავისუფლებთ თქვენ . “
43008033	მიუგეს მას : „ ჩვენ აბრაამის შთამომავალნი ვართ და არასოდეს არავისი მონები არ ვყოფილვართ . როგორღა ამბობ , თავისუფლები გახდებითო ? “
43008034	მიუგო მათ იესომ : „ ჭეშმარიტად , ჭეშმარიტად გეუბნებით თქვენ : ყველა ცოდვის ჩამდენი ცოდვის მონაა .
43008035	მაგრამ მონა არ რჩება სახლში საუკუნოდ ; ძე რჩება საუკუნოდ .
43008036	თუ ძე გაგათავისუფლებთ , ნამდვილად თავისუფლები იქნებით .
43008037	ვიცი , რომ აბრაამის შთამომავალნი ხართ , მაგრამ ჩემს მოკვლას ცდილობთ , რადგან ჩემი სიტყვა ვერ ეტევა თქვენში .
43008038	მე იმას ვლაპარაკობ , რაც ჩემს მამასთან ვნახე , თქვენ კი აკეთებთ იმას , რაც თქვენი მამისაგან მოისმინეთ . “
43008039	მიუგეს და უთხრეს მას : „ ჩვენი მამა აბრაამია ! “ უთხრა მათ იესომ : „ თქვენ რომ აბრაამის შვილები იყოთ , აბრაამის საქმეებს გააკეთებდით .
43008040	ახლა კი ჩემს მოკვლას ეძებთ , კაცისას , რომელმაც გითხარით ჭეშმარიტება , რაც ღვთისაგან მოვისმინე . აბრაამს ასეთი რამ არ გაუკეთებია .
43008041	თქვენ მამათქვენის საქმეებს აკეთებთ . “ უთხრეს მას : „ ჩვენ სიძვით შობილნი როდი ვართ , ჩვენ ერთი მამა გვყავს — ღმერთი . “
43008042	უთხრა მათ იესომ : „ ღმერთი რომ მამა იყოს თქვენი , მაშინ მე გეყვარებოდით , რადგან მე გამოვედი და მოვედი ღვთისგან , ვინაიდან მე ჩემით კი არ მოვსულვარ , არამედ მან მომავლინა .
43008043	რატომ ვერ იგებთ ჩემს ნათქვამს ? იმიტომ , რომ არ შეგიძლიათ მოისმინოთ ჩემი სიტყვა .
43008044	თქვენი მამა არის ეშმაკი და მამათქვენის გულისთქმის შესრულება გწადიათ . ის კაცის მკვლელი იყო თავიდან და ჭეშმარიტებაში ვერ დადგა , რადგან არაა მასში ჭეშმარიტება . როცა სიცრუეს ამბობს , თავისას ამბობს , რადგან ცრუა იგი და სიცრუის მამაა .
43008045	ხოლო , რაკი მე ჭეშმარიტებას ვლაპარაკობ , არა გწამთ ჩემი .
43008046	რომელი თქვენგანი მამხილებს ცოდვის გამო ? და თუ ჭეშმარიტებას ვამბობ , რატომ არა გწამთ ჩემი ?
43008047	ვინც ღვთისგანაა , ღვთის სიტყვებს ისმენს . თქვენ იმიტომ არ ისმენთ , რომ ღვთისგან არა ხართ . “
43008048	მაშინ მიუგეს იუდეველებმა და უთხრეს მას : „ განა კარგად არ ვამბობთ , რომ შენ სამარიელი ხარ და ეშმაკია შენში ? “
43008049	მიუგო იესომ : „ ჩემში არ არის ეშმაკი , არამედ მე პატივს ვცემ ჩემს მამას , თქვენ კი უპატიომყობთ მე .
43008050	თუმცა მე არ ვეძებ ჩემს დიდებას . არის მძებნელი და განმკითხველი .
43008051	ჭეშმარიტად , ჭეშმარიტად გეუბნებით თქვენ : ვინც ჩემს სიტყვას ინახავს , იგი არ იხილავს სიკვდილს უკუნისამდე . “
43008052	უთხრეს მას იუდეველებმა : „ ახლა კი მივხვდით , რომ ეშმაკი გყავს . აბრაამი და წინასწარმეტყველნი დაიხოცნენ , შენ კი ამბობ : ვინც ჩემს სიტყვას ინახავს , არ იგემებსო სიკვდილს უკუნისამდე .
43008053	განა შენ ჩვენს მამა აბრაამზე დიდი ხარ , რომელიც მოკვდა ? წინასწარმეტყველნიც დაიხოცნენ . რა გგონია შენი თავი ? “
43008054	მიუგო იესომ : „ მე თუ ჩემს თავს განვადიდებ , ჩემი დიდება არაფერია . მე განმადიდებს ჩემი მამა , ვისზეც ამბობთ , ჩვენი ღმერთი არისო .
43008055	თქვენ ის ვერ შეიცანით , მე კი ვიცნობ მას . თუ ვიტყვი , რომ არ ვიცნობ მას , თქვენისთანა ცრუ ვიქნები . მაგრამ ვიცნობ მას და ვინახავ მის სიტყვას .
43008056	აბრაამს , მამათქვენს , უხაროდა , რომ იხილავდა ჩემს დღეს . იხილა და გაიხარა . “
43008057	უთხრეს მას იუდეველებმა : „ ჯერ ორმოცდაათი წლისაც არა ხარ და აბრაამი გინახავს ? “
43008058	უთხრა მათ იესომ : „ ჭეშმარიტად , ჭეშმარიტად გეუბნებით თქვენ : სანამ აბრაამი იქნებოდა , მე ვარ . “
43008059	მაშინ აიღეს ქვები მის ჩასაქოლად , მაგრამ იესო თვალს მიეფარა და გავიდა ტაძრიდან .
43009001	მიმავალმა დაინახა კაცი , დაბადებიდან ბრმა .
43009002	და შეეკითხნენ მოწაფეები : „ რაბი , ვინ შესცოდა , მან თუ მისმა მშობლებმა , ბრმა რომ დაიბადა ? “
43009003	მიუგო იესომ : „ არც მას შეუცოდავს და არც მის მშობლებს , არამედ , რათა ღვთის საქმენი გამოცხადდეს მასში .
43009004	ჩვენ უნდა ვაკეთოთ იმისი საქმეები , ვინც მე მომავლინა , სანამ დღეა . მოდის ღამე , როცა ვეღარავინ შეძლებს კეთებას .
43009005	სანამ სოფელში ვარ , სოფლის ნათელი ვარ . “
43009006	ეს რომ თქვა , მიწაზე დაანერწყვა , ნერწყვით ტალახი მოზილა და თვალებზე წაუსვა ბრმას .
43009007	უთხრა მას : „ წადი და მოიბანე შილოახის საბანელში “ ( რაც ნიშნავს , მოვლინებულს ) . წავიდა , მოიბანა და მოვიდა თვალახელილი .
43009008	მეზობლებმა და მათ , ვისაც ადრე ენახათ , რომ მათხოვარი იყო , თქვეს : „ ეს ის არ არის , რომ იჯდა და მათხოვრობდა ? “
43009009	ერთნი ამბობდნენ : ეს სწორედ ისააო . სხვებმა თქვეს : არა , მაგრამ იმასა ჰგავსო . მან კი თქვა : მე ვარო .
43009010	მაშინ უთხრეს მას : „ როგორ აგეხილა თვალები ? “
43009011	მიუგო მან : „ კაცმა , იესო რომ ჰქვია , მოზილა ტალახი , წამისვა თვალებზე და მითხრა : ‘ წადი შილოახს და მოიბანე . ’ წავედი , მოვიბანე და ამეხილა თვალები . “
43009012	და უთხრეს მას : „ სადაა იგი ? “ ამბობს : „ არ ვიცი . “
43009013	მიიყვანეს ფარისევლებთან ის კაცი , წინათ რომ ბრმა იყო .
43009014	შაბათი იყო ის დღე , იესომ რომ ტალახი მოზილა და თვალები აუხილა .
43009015	კვლავ ჰკითხეს მას ფარისევლებმაც , თუ როგორ აეხილა თვალები . უთხრა მათ : „ ტალახი დამადო თვალებზე , მოვიბანე და ვხედავ . “
43009016	თქვეს ზოგიერთებმა ფარისეველთაგან : „ ეს კაცი არ არის ღვთისაგან , რაკი შაბათს არ ინახავს . “ სხვებმა კი თქვეს : „ როგორ შეძლებს ცოდვილი კაცი ასეთი სასწაულების მოხდენას ? “ და იყო მათ შორის განხეთქილება .
43009017	კვლავ ეუბნებიან ბრმას : „ შენ რას იტყვი მასზე , თვალები რომ აგიხილა ? “ მან თქვა , რომ წინასწარმეტყველიაო იგი .
43009018	არ დაუჯერეს იუდეველებმა , რომ ბრმა იყო და თვალები აეხილა , სანამ თვალახელილის მშობლებს არ დაუძახეს .
43009019	და ჰკითხეს მათ : „ ესაა თქვენი ვაუი , ვისზეც ამბობთ , რომ ბრმა დაიბადაო ? ახლა როგორღა ხედავს ? “
43009020	მიუგეს მისმა მშობლებმა და თქვეს : „ ვიცით , რომ ეს ჩვენი შვილია და ბრმა დაიბადა ,
43009021	მაგრამ ახლა როგორ ხედავს , არ ვიცით , ან ვინ აუხილა თვალები , არც ეგ ვიცით . ხომ სრულწლოვანია , მას ჰკითხეთ და თვითონ იტყვის თავის თავზე . “
43009022	ასე უთხრეს მისმა მშობლებმა , რადგან ეშინოდათ იუდეველებისა . ვინაიდან უკვე შეთქმულიყვნენ იუდეველები , რომ სინაგოგიდან მოეკვეთათ ყველა , ვინც მას ქრისტედ აღიარებდა .
43009023	ამიტომ უთხრეს მშობლებმა : სრულწლოვანია , მას ჰკითხეთო .
43009024	მეორედ დაუძახეს იმ კაცს , ბრმა რომ იყო , და უთხრეს : „ მიაგე დიდება ღმერთს . ჩვენ ვიცით , რომ ცოდვილია ის კაცი . “
43009025	მიუგო მან : „ არ ვიცი , ის კაცი ცოდვილია თუ არა . ერთი რამ ვიცი : ბრმა ვიყავი და ახლა ვხედავ . “
43009026	კვლავ უთხრეს მას : „ რა გაგიკეთა , როგორ აგიხილა თვალები ? “
43009027	მიუგო მათ : „ მე უკვე გითხარით და არ მისმინეთ , რად გინდათ კვლავ მოსმენა ? ან იქნებ მის მოწაფეებად გახდომა გსურთ ? “
43009028	მათ გალანძღეს იგი და თქვეს : „ შენა ხარ მისი მოწაფე , ჩვენ კი მოსეს მოწაფეები ვართ .
43009029	ჩვენ ვიცით , რომ მოსეს ელაპარაკებოდა ღმერთი . ამაზე კი არაფერი ვიცით , საიდანაა იგი . “
43009030	მიუგო კაცმა და უთხრა მათ : „ საკვირველი სწორედ ისაა , რომ თქვენ არ იცით , საიდანაა იგი , მან კი თვალები ამიხილა .
43009031	ჩვენ კი ვიცით , რომ ცოდვილებს არ უსმენს ღმერთი , არამედ , ვინც ღვთის მოშიშია და მის ნებას ასრულებს , იმას უსმენს .
43009032	საუკუნითგან არ გაგონილა , რომ ვინმეს ბრმად დაბადებულისთვის თვალები აეხილოს .
43009033	ეს რომ ღვთისაგან არ ყოფილიყო , ვერაფერს გახდებოდა . “
43009034	მიუგეს და უთხრეს მას : „ შენ მთლიანად ცოდვებში დაიბადე და ჩვენ გვასწავლი ? “ და გარეთ გააგდეს იგი .
43009035	გაიგო იესომ , რომ გარეთ გააგდეს იგი , მონახა და უთხრა მას : „ შენ გწამს ძე კაცისა ? “
43009036	მიუგო მან და თქვა : „ ვინაა იგი , უფალო , რომ ვიწამო ? “
43009037	უთხრა იესომ : „ შენ გინახავს იგი და , ვინც შენ გელაპარაკება , ისაა . “
43009038	მან თქვა : „ მწამს , უფალო . “ და თაყვანი სცა მას .
43009039	და თქვა იესომ : „ განსაკითხავად მოვედი ამ სოფელში , რათა ბრმებმა დაინახონ , მხედველნი კი დაბრმავდნენ . “
43009040	გაიგონა მასთან მყოფმა ზოგიერთმა ფარისეველმა ეს და უთხრა მას : „ ნუთუ ჩვენც ბრმები ვართ ? “
43009041	უთხრა მათ იესომ : „ ბრმები რომ ყოფილიყავით , ცოდვა არ გექნებოდათ , მაგრამ რაკი ამბობთ , თვალხილულნი ვართო , თქვენი ცოდვა გრჩებათ . “
43010001	„ ჭეშმარიტად , ჭეშმარიტად გეუბნებით თქვენ : ვინც კარიდან არ შედის ცხვრის ფარეხში და სხვა გზით გადადის , ქურდია იგი და ავაზაკი .
43010002	ვინც კარიდან შედის , ცხვრის მწყემსია იგი .
43010003	მეკარე უღებს მას , ცხვარს ესმის მისი ხმა , იგი სახელით მოუხმობს თავის ცხვარს და გამოჰყავს ისინი .
43010004	როცა თავისებს გამოუშვებს , იმათ წინ მიუძღვის და ცხვარიც მისდევს მას , რადგან სცნობს მის ხმას .
43010005	უცხოს არ გაჰყვება , გაექცევა , რადგან უცხოთა ხმას არ სცნობს . “
43010006	ეს იგავი უთხრა მათ იესომ , მათ კი ვერ გაიგეს , რას ეუბნებოდა .
43010007	კვლავ უთხრა იესომ : „ ჭეშმარიტად გეუბნებით თქვენ : მე ვარ კარი ცხვართა .
43010008	ყველა , ვინც ჩემზე წინ მოვიდა , ქურდი და ავაზაკია , და ცხვარმა არ უსმინა მათ .
43010009	მე ვარ კარი : ვინც შედის ჩემით , გადარჩება , და შევა და გამოვა და ჰპოვებს საძოვარს .
43010010	„ ქურდი მხოლოდ იმისათვის მოდის , რომ მოიპაროს , მოკლას და მოსპოს . მე იმისთვის მოვედი , რომ სიცოცხლე ჰქონდეთ მათ და უხვად ჰქონდეთ .
43010011	მე ვარ მწყემსი კეთილი . მწყემსი კეთილი თავის სულს გასწირავს ცხვართათვის .
43010012	მოჯამაგირე კი , რომელიც არ არის მწყემსი და არც ცხვარი ეკუთვნის , მოსული მგლის დანახვაზე ტოვებს ცხვრებს და გარბის . მგელი კი იტაცებს მათ და ფანტავს .
43010013	მოჯამაგირე კი გარბის , რადგან მოჯამაგირეა იგი და არ ზრუნავს ცხვრებზე .
43010014	მე ვარ მწყემსი კეთილი . მე ვიცნობ ჩემსას და ჩემი მიცნობს მე ,
43010015	როგორც მამა მიცნობს მე და მე ვიცნობ მამას . ჩემს სულს ვდებ ცხვართათვის .
43010016	მე სხვა ცხვრებიცა მყავს , არა ამ ფარეხისა . მე ისინიც უნდა მოვიყვანო და მოისმენენ ჩემს ხმას და იქნება ერთი ფარა და ერთი მწყემსი .
43010017	იმიტომ ვუყვარვარ მამას , რომ მე ჩემს სიცოცხლეს ვდებ , რათა კვლავ მივიღო იგი .
43010018	ვერავინ წამართმევს მას , მაგრამ მე თვითონ ვდებ მას . მე მაქვს ხელმწიფება მის დასადებად და მაქვს ხელმწიფება კვლავაც მის მისაღებად . ეს მცნება ჩემი მამისაგან მაქვს მიღებული . “
43010019	ამ სიტყვების გამო კვლავ ჩამოვარდა განხეთქილება იუდეველთა შორის .
43010020	თქვა ბევრმა მათგანმა : „ ეშმაკეულია იგი და შეშლილი . რისთვის უსმენთ მას ? “
43010021	სხვებმა თქვეს : „ ეს სიტყვები ეშმაკეულისა არ არის . განა შეძლებს ეშმაკი , ბრმას თვალი აუხილოს ? “
43010022	მაშინ სატფურების დღესასწაული იყო იერუსალიმში . ზამთარი იდგა .
43010023	და მიმოდიოდა იესო ტაძარში , სოლომონის სტოაში .
43010024	შემოეხვივნენ მას იუდეველნი და უთხრეს : „ როდემდე უნდა გვაეჭვებდე ? თუ ქრისტე ხარ , გვითხარი ცხადად . “
43010025	მიუგო მათ იესომ : „ გითხარით და არ ირწმუნეთ ! ჩემი საქმეები , ჩემი მამის სახელით რომ ვაკეთებ , მოწმობენ ჩემზე !
43010026	მაგრამ თქვენ არ გჯერათ , რადგან ჩემი ცხვრისანი არა ხართ , როგორც გითხარით .
43010027	ჩემი ცხვრები ჩემს ხმას ისმენენ , და მე ვიცნობ მათ , და ისინი მე მომყვებიან .
43010028	მე მათ საუკუნო სიცოცხლეს ვაძლევ და არ დაიღუპებიან საუკუნოდ და ხელიდან ვერავინ გამომტაცებს .
43010029	ჩემი მამა , რომელმაც მომცა ისინი , ყველაზე დიდია , და ვერავინ გაიტაცებს მათ ჩემი მამის ხელიდან .
43010030	მე და მამა ერთი ვართ . “
43010031	კვლავ აკრიფეს იუდეველებმა ქვები მის ჩასაქოლად .
43010032	მიუგო მათ იესომ : „ ბევრი კარგი საქმე გაჩვენეთ მამისგან , რომელი მათგანისთვის მქოლავთ ? “
43010033	მიუგეს მას იუდეველებმა : „ კეთილი საქმისთვის კი არ გქოლავთ , არამედ ღვთისგმობისათვის და იმისთვის , რომ კაცი ხარ და ღმერთად ხდი შენს თავს . “
43010034	მიუგო მათ იესომ : „ განა თქვენს რჯულში არ სწერია , რომ ‘ მე ვთქვი : თქვენ ღმერთები ხართ ? ’
43010035	თუ ღმერთები უწოდა მათ , ვის მიმართაც ღვთის სიტყვა იყო და ვის მიმართაც წერილი არ ირღვევა ,
43010036	მას , რომელიც მამამ განწმიდა და მოავლინა სოფელში , ეუბნებით : ღმერთს გმობო , რაკი ვთქვი : ღვთის ძე ვარ-მეთქი ?
43010037	თუ ჩემი მამის საქმეებს არ ვაკეთებ , ნუ მერწმუნებით .
43010038	და თუ ვაკეთებ და არ მერწმუნებით , საქმეებს ერწმუნეთ , რათა გაიგოთ და იცოდეთ , რომ ჩემშია მამა და მე მამაში ვარ . “
43010039	კვლავ შეეცადნენ მის შეპყრობას , მაგრამ დაუსხლტა მათ ხელიდან .
43010040	წავიდა კვლავ იორდანეს გაღმა , იმ ადგილას , სადაც წინათ ნათლავდა იოანე , და იქ დარჩა .
43010041	ბევრნი მიდიოდნენ მასთან და ამბობდნენ , რომ იოანეს არ მოუხდენია არც ერთი სასწაული , მაგრამ ყველაფერი , რაც იოანემ თქვა მასზე , ჭეშმარიტი იყოო .
43010042	და იქ ბევრი ერწმუნა მას .
43011001	იყო ვინმე ავადმყოფი , ლაზარე ბეთანიელი , მარიამისა და მისი დის მართას სოფლიდან .
43011002	ეს ის მარიამი იყო , უფალს რომ ნელსაცხებელი სცხო და ფეხები თავისი თმებით შეუმშრალა . მისი ძმა ლაზარე იყო ავად .
43011003	გაუგზავნეს მისმა დებმა კაცი და შეუთვალეს : „ უფალო , აჰა , ვინც შენ გიყვარს , ავადაა . “
43011004	მოისმინა იესომ და უთხრა : „ ეს სნეულება სასიკვდილო არ არის , არამედ ღვთის სადიდებლადაა , რათა მისით განდიდდეს ძე ღვთისა . “
43011005	იესოს უყვარდა მართა , მისი და , და ლაზარე .
43011006	როცა გაიგო , რომ ავად იყო , ორი დღე დარჩა იმ ადგილზე , სადაც იმყოფებოდა .
43011007	ამის შემდეგ ეუბნება მოწაფეებს : „ ისევ იუდეაში წავიდეთ . “
43011008	უთხრეს მას მოწაფეებმა : „ რაბი , იუდეველები ახლახან შენს ჩაქოლვას ცდილობდნენ და კიდევ იქ მიდიხარ ? “
43011009	მიუგო იესომ : „ თორმეტი საათი არ არის დღეში ? ვინც დღისით დადის , არ წაიბორძიკებს , რადგან ამ სოფლის ნათელს ხედავს .
43011010	ღამით მოარული კი წაიბოძიკებს , რადგან ნათელი არ არის მასში . “
43011011	ეს თქვა და მერე ეუბნება მათ : „ ლაზარემ , ჩვენმა მეგობარმა , დაიძინა , მაგრამ მე მის გასაღვიძებლად მივდივარ . “
43011012	უთხრეს მოწაფეებმა მას : „ უფალო , თუ დაიძინა , გამოკეთდება . “
43011013	იესომ მის სიკვდილზე თქვა , მათ კი ეგონათ , რომ ბუნებრივ ძილზე ამბობდა .
43011014	მაშინ უთხრა მათ იესომ გაცხადებით : „ ლაზარე მოკვდა .
43011015	მიხარია თქვენს გამო , იქ რომ არ ვიყავი , რათა ირწმუნოთ . მაგრამ მოდით , წავიდეთ მასთან . “
43011016	მაშინ თომამ , ტყუპის ცალად წოდებულმა , უთხრა თანამოწაფეებს : „ ჩვენც წავყვეთ , რათა მასთან ერთად დავიხოცოთ . “
43011017	იესო მივიდა და ნახა , რომ ის უკვე ოთხი დღის დამარხული იყო .
43011018	ბეთანია ახლოს იყო იერუსალიმიდან , ასე თხუთმეტი სტადიონის მანძილზე .
43011019	ბევრი მივიდა იუდეველთაგან მართასთან და მარიამთან , რათა ენუგეშებინათ ისინი ძმის გამო .
43011020	რომ გაიგო მართამ , იესო მოდისო , შეეგება მას . მარიამი კი შინ იჯდა .
43011021	მართამ უთხრა იესოს : „ უფალო , აქ რომ ყოფილიყავი , ჩემი ძმა არ მოკვდებოდა .
43011022	მაგრამ ახლაც ვიცი : რასაც სთხოვ ღმერთს , მოგცემს ღმერთი . “
43011023	ეუბნება მას იესო : „ აღდგება შენი ძმა . “
43011024	ეუბნება მას მართა : „ ვიცი რომ აღდგება აღდგომისას , უკანასკნელ დღეს . “
43011025	უთხრა მას იესომ : „ მე ვარ აღდგომა და სიცოცხლე , ვინც მე მიწამებს , კიდეც რომ მოკვდეს , იცოცხლებს .
43011026	ყველა , ვინც ცოცხალია და ჩემი მორწმუნეა , არ მოკვდება უკუნისამდე . გწამს ეს ? “
43011027	ეუბნება მას : „ ჰო , უფალო , მე მწამს , რომ შენ ქრისტე ხარ , ძე ღვთისა , ამ სოფლად მომავალი . “
43011028	ეს რომ თქვა , წავიდა და თავის დას , მარიამს , მოუხმო და ჩუმად უთხრა : „ მოძღვარი აქ არის და შენ გიხმობს . “
43011029	როგორც კი გაიგონა , სასწრაფოდ წამოდგა და მივიდა მასთან .
43011030	იესო ჯერ დაბაში არ იყო შესული , იმავე ადგილზე იდგა , სადაც მართა შეეგება .
43011031	იუდეველებმა , რომლებიც მასთან იყვნენ სახლში და ანუგეშებდნენ , როცა დაინახეს , რომ მარიამი სასწრაფოდ წამოდგა და გავიდა , გაჰყვნენ უკან , ეგონათ , სამარხისკენ მიდიოდა სატირლად .
43011032	მარიამი მივიდა იმ ადგილას , სადაც იესო იყო და , რომ იხილა იგი , დაემხო მის ფერხთით და უთხრა : „ უფალო , აქ რომ ყოფილიყავი , ჩემი ძმა არ მოკვდებოდა . “
43011033	როცა იესომ დაინახა , რომ ტიროდა იგი და მასთან ერთად მოსული იუდეველებიც ტიროდნენ , შეიძრა სულით და აღელდა .
43011034	უთხრა : „ სად დაასვენეთ იგი ? “ ეუბნებიან : „ უფალო , მოდი და ნახე . “
43011035	და აცრემლდა იესო .
43011036	თქვეს იუდეველებმა : „ ნახე , როგორ ჰყვარებია ! “
43011037	ზოგიერთმა მათგანმა კი თქვა : „ ნუთუ ბრმის თვალის ამხელს არ შეეძლო ისე გაეკეთებინა , რომ ეს არ მომკვდარიყო ? “
43011038	იესო კი , კვლავ შეძრული , მივიდა სამარხთან . ეს იყო გამოქვაბული , რომელსაც ლოდი ჰქონდა აფარებული .
43011039	ამბობს იესო : „ აიღეთ ლოდი . “ ეუბნება მას მიცვალებულის და , მართა : „ უფალო , უკვე ყარს , რადგან მეოთხე დღეა , რაც დავმარხეთ . “
43011040	ეუბნება მას იესო : „ განა არ გითხარი , თუ ირწმუნებ , ღვთის დიდებას იხილავ-მეთქი ? “
43011041	აიღეს ლოდი . იესომ თვალები მაღლა აღაპყრო და თქვა : „ მამაო , გმადლობ , რომ მისმინე .
43011042	მე ვიცოდი , რომ ყოველთვის მისმენ . მე მხოლოდ გარშემოკრებილი ხალხის გასაგონად ვთქვი , რათა ირწმუნონ , რომ შენ მომავლინე . “
43011043	ეს თქვა და დიდი ხმით შესძახა : „ ლაზარე , გამოდი ! “
43011044	და გამოვიდა მიცვალებული , ხელ-ფეხი სახვევებით ჰქონდა შეკრული და სახეც სუდარით ჰქონდა შეხვეული . ეუბნება მათ იესო : „ გახსენით და გაუშვით , იაროს . “
43011045	მაშინ ბევრმა იუდეველთაგან , რომლებიც მოვიდნენ მარიამთან და იხილეს , რაც მან მოახდინა , ირწმუნა იგი .
43011046	ზოგიერთი მათგანი კი წავიდა ფარისევლებთან და უთხრა , რაც მოახდინა იესომ .
43011047	შეკრიბეს მღვდელმთავრებმა და ფარისევლებმა სინედრიონი და თქვეს : „ რა ვქნათ , რადგან ეს კაცი ბევრ სასწაულს ახდენს ?
43011048	თუ მივუშვებთ თავის ნებაზე , ყველა ირწმუნებს მას . მოვლენ რომაელები და დაიპყრობენ ჩვენს ადგილსაც და ერსაც . “
43011049	ერთმა მათგანმა , კაიაფამ , რომელიც მღვდელმთავრობდა იმ წელიწადს , უთხრა მათ : „ თქვენ არაფერი გაგეგებათ ,
43011050	ვერ მოგიფიქრებიათ , რომ გვიჯობს ერთი ადამიანი მოკვდეს ხალხისთვის , ვიდრე მთელი ერი დაიღუპოს . “
43011051	ეს თავისით არ უთქვამს , არამედ მღვდელმთავარი იყო იმ წელიწადს და იწინასწარმეტყველა , რომ იესო ერისთვის მოკვდებოდა .
43011052	და არა მარტო ერისთვის , არამედ იმისთვისაც , რომ ღვთის გაფანტული შვილები შეეკრიბა ერთად .
43011053	იმ დღიდან გადაწყვიტეს , მოეკლათ იგი .
43011054	აღარ უვლია იესოს იუდეველთა შორის გაცხადებულად , არამედ გაეცალა იქაურობას უდაბნოს მახლობელ მხარეში , ქალაქში , ეფრემი რომ ეწოდება , და იქ დარჩა მოწაფეებთან ერთად .
43011055	ახლოვდებოდა იუდეველთა პასექი და ამ მხარიდან მრავალი ავიდა პასექამდე იერუსალიმში განსაწმედად .
43011056	ეძებდნენ იესოს და ტაძარში მდგომნი ერთმანეთს ეუბნებოდნენ : ‘ როგორ ფიქრობთ , არ მოვა დღესასწაულზე ? ’
43011057	მღვდელმთავრებმა და ფარისევლებმა განკარგულებები გასცეს , რომ ვინც შეიტყობდა , სად იყო იგი , ეცნობებინა , რათა შეეპყროთ .
43012001	პასექამდე ექვსი დღით ადრე მივიდა იესო ბეთანიაში , სადაც იყო ლაზარე , რომელიც იესომ აღადგინა მკვდრეთით .
43012002	გაუმართეს მას პურობა იქ და მართა ემსახურებოდა , ლაზარე კი მისი ერთ-ერთი თანამეინახე იყო .
43012003	მარიამმა აიღო ერთი ლიტრა სუფთა , ძვირფასი ნარდის ნელსაცხებელი , ფეხებზე სცხო იესოს და თავისი თმებით შეუმშრალა ფეხები . სახლი ნელსაცხებლის სურნელებით აივსო .
43012004	ამბობს იუდა ისკარიოტელი , ერთი მისი მოწაფეთაგანი , რომელსაც უნდოდა გაეცა იგი :
43012005	„ რატომ არ გაიყიდა ეს ნელსაცხებელი სამას დინარად და ღარიბებს არ დაურიგდა ? “
43012006	ეს იმიტომ კი არ თქვა , რომ ღარიბებზე ზრუნავდა , არამედ იმიტომ , რომ ქურდი იყო . ყულაბა მას ჰქონდა და , რასაც ჩაყრიდნენ , იღებდა .
43012007	უთხრა იესომ : „ დაანებე თავი , მან ჩემი დამარხვის დღისთვის გადაინახა იგი .
43012008	რადგან ღარიბები ყოველთვის თქვენთანა გყავთ , მე კი ყოველთვის არ გეყოლებით . “
43012009	გაიგო დიდძალმა ხალხმა იუდეველთაგან , რომ ის იქ იყო , და მივიდნენ არა მარტო იესოს გულისთვის , არამედ ლაზარეს სანახავადაც , რომელიც მან მკვდრეთით აღადგინა .
43012010	გადაწყვიტეს მღვდელმთავრებმა ლაზარეც მოეკლათ ,
43012011	რადგან მის გამო ბევრი იუდეველი მოდიოდა და ერწმუნებოდა იესოს .
43012012	მეორე დღეს სადღესასწაულოდ მოსულმა დიდძალმა ხალხმა გაიგო , რომ იესო იერუსალიმში მიდიოდა .
43012013	აიღეს პალმის რტოები , მის შესაგებებლად გავიდნენ და იძახდნენ : „ ოსანა ! კურთხეულ არს უფლის სახელით მომავალი , და მეფე ისრაელისა ! “
43012014	იპოვა იესომ ერთი ჩოჩორი და ზედ შეჯდა , როგორც დაწერილია :
43012015	„ ნუ გეშინია , სიონის ასულო ; აჰა , შენი მეფე მოდის ჩოჩორზე მჯდომი . “
43012016	ეს ვერ გაიგეს მოწაფეებმა პირველად , მაგრამ , როცა იესო განდიდდა , მაშინ გაიხსენეს , რომ ეს მასზე იყო დაწერილი და ასე მოექცნენ მას .
43012017	ემოწმებოდა ხალხი , რომელიც მასთან იყო , როცა ლაზარე საფლავიდან გამოიხმო და მკვდრეთით აღადგინა .
43012018	ამიტომ შეეგება მას ხალხი , რაკი გაგონილი ჰქონდა , რომ ეს სასწაული მოახდინა .
43012019	ფარისეველებმა კი ერთმანეთს უთხრეს : „ ხედავთ , რომ ვეღარაფერს ხდებით ? მთელი ქვეყანა მას მიჰყვება . “
43012020	იყვნენ იქ ბერძნებიც ამოსულთაგან , რომ თაყვანი ეცათ დღესასწაულზე .
43012021	მივიდნენ ისინი ფილიპესთან , რომელიც გალილეის ბეთსაიდიდან იყო , სთხოვეს და უთხრეს : „ ბატონო , იესოს ნახვა გვსურს . “
43012022	ფილიპე მივიდა ანდრიასთან და უთხრა . შემდეგ ანდრიამ და ფილიპემ უთხრეს იესოს .
43012023	იესომ მიუგო მათ და უთხრა : „ მოვიდა უამი , რომ განდიდდეს ძე კაცისა .
43012024	ჭეშმარიტად , ჭეშმარიტად გეუბნებით თქვენ : თუ მიწაში ჩავარდნილი ხორბლის მარცვალი არ მოკვდა , მარტო დარჩება . და თუ მოკვდა , ბევრ ნაყოფს გამოიღებს .
43012025	ვისაც თავისი სული უყვარს , კარგავს მას . ხოლო ვისაც თავისი სული სძულს ამ სოფელში , საუკუნო სიცოცხლისათვის შეინახავს მას .
43012026	ვინც მე მემსახურება , მე მომყვეს და , სადაც მე ვარ , ჩემი მსახურიც იქ იქნება . ვინც მე მემსახურება , მას პატივს მიაგებს მამა .
43012027	ახლა შფოთავს ჩემი სული და რა ვთქვა ? მამაო , მიხსენი ამ უამისაგან ! თუმცა ამისთვის მოვედი ამ უამს .
43012028	მამაო , განადიდე სახელი შენი ! “ მოვიდა ზეციდან ხმა : „ განვადიდე და კვლავაც განვადიდებ . “
43012029	იქ მდგომმა ხალხმა ამის გაგონებაზე თქვა , ქუხილიაო . სხვებმა კი თქვეს , ანგელოზი ელაპარაკებოდაო .
43012030	მიუგო იესომ და თქვა : „ ჩემთვის კი არ იყო ეს ხმა , არამედ თქვენთვის .
43012031	ახლაა ამ სოფლის სამსჯავრო . ამ სოფლის მთავარი ახლა გარეთ გაიდევნება .
43012032	და როცა ავმაღლდები მიწიდან , ყველას ჩემთან მივიზიდავ . “
43012033	ამას იმის მისანიშნებლად ლაპარაკობდა , თუ როგორი სიკვდილით აპირებდა სიკვდილს .
43012034	მიუგო მას ხალხმა : „ რჯულიდან გაგვიგონია , რომ ქრისტე სამუდამოდ რჩება . როგორღა ამბობ , ძე კაცისა უნდა ამაღლდესო . ვინაა ეს ძე კაცისა ? “
43012035	უთხრა მათ იესომ : „ კიდევ მცირე ხანს არის თქვენს შორის ნათელი . იარეთ , სანამ ნათელი გაქვთ , რათა ბნელმა არ მოგიცვათ . ბნელში მოარულმა არ იცის , საით მიდის .
43012036	სანამ ნათელი გაქვთ , იწამეთ ნათელი , რათა იყოთ ძენი ნათლისა . “ ეს ილაპარაკა იესომ და წავიდა , და მათ თვალს მიეფარა .
43012037	ამდენი სასწაული მოახდინა მათ წინაშე და მაინც არ ერწმუნენ მას ,
43012038	რათა აღსრულებულიყო ესაია წინასწარმეტყველის სიტყვა , რომელმაც თქვა : „ უფალო , ვინ ირწმუნა ჩვენგან სმენილი და უფლის მკლავი ვის გამოეცხადა ? “
43012039	იმიტომაც ვერ ირწმუნეს , რომ , როგორც კიდევ თქვა ესაიამ :
43012040	„ მან თვალები დაუბრმავა მათ და გული დაუხშო , რათა თვალებით ვერ ეხილათ და გულით ვერ მიმხვდარიყვნენ და არ მოქცეულიყვნენ , რომ განმეკურნა ისინი . “
43012041	ეს თქვა ესაიამ , რაკი იხილა მისი დიდება , და ლაპარაკობდა მასზე .
43012042	თუმცა ბევრი მთავარიც ერწმუნა მას , მაგრამ ფარისეველთა გამო ვერ აღიარებდნენ , რათა სინაგოგიდან არ მოეკვეთათ .
43012043	რადგან ადამიანთა დიდება უფრო უყვარდათ , ვიდრე ღვთის დიდება .
43012044	იესომ შესძახა და თქვა : „ ვისაც ჩემი სწამს , ჩემი კი არ სწამს , არამედ იმისი , ვინც მე მომავლინა ,
43012045	და ჩემი მხილველი ხედავს მას , ვინც მე მომავლინა .
43012046	მე ნათელი მოვედი სოფელში , რომ არც ერთი ჩემი მორწმუნე ბნელში არ დარჩეს .
43012047	თუ ვინმე მოისმენს ჩემს სიტყვებს და არ დაიცავს , მე არ განვიკითხავ მას , რადგან სოფლის განსაკითხად კი არ მოვედი , არამედ სოფლის სახსნელად .
43012048	ვინც მე უარმყოფს და არ იწყნარებს ჩემს სიტყვებს , ჰყავს განმკითხველი . სიტყვა , რომელიც წარმოვთქვი , განიკითხავს მას უკანასკნელ დღეს .
43012049	რადგან მე ჩემით კი არ მილაპარაკია , არამედ მამამ , ჩემმა მომავლინებელმა , მომცა მცნება , რა ვთქვა და რა ვილაპარაკო .
43012050	და მე ვიცი , რომ მისი მცნება საუკუნო სიცოცხლეა . ამიტომ , რასაც ვლაპარაკობ , როგორც მამამ მითხრა , ისე ვლაპარაკობ . “
43013001	პასექის დღესასწაულის წინ იცოდა იესომ , რომ დადგა ამ სოფლიდან მამასთან მისი გადასვლის უამი . როგორც შეიყვარა თავისიანები , რომლებიც ამ სოფელში იყვნენ , ისევე ბოლომდე უყვარდა ისინი .
43013002	სერობის დროს , როცა ეშმაკმა უკვე ჩაუდო გულში იუდას , სიმონ ისკარიოტელის ძეს , რომ გაეცა იგი ,
43013003	იესომ , იცოდა რა , რომ მამამ ყველაფერი მისცა მას ხელთ , რომ ღვთიდან გამოვიდა და ღმერთთან მიდის ,
43013004	წამოდგა სერობიდან , გადაიძრო ზედა სამოსელი , აიღო ტილო და წელზე შემოირტყა .
43013005	მერე ჩაასხა წყალი საბანელში და დაიწყო მოწაფეების ფერხთბანა და იმ ტილოთი შემშრალება , წელზე რომ ერტყა .
43013006	მივიდა სიმონ-პეტრესთან . ის კი ეუბნება : „ უფალო , შენ უნდა დამბანო ფეხი ? “
43013007	მიუგო იესომ და უთხრა მას : „ რასაც ვაკეთებ , ახლა ვერ ხვდები , მერე კი გაიგებ . “
43013008	ეუბნება მას პეტრე : „ უკუნისამდე არ დამბან ფეხს . “ მიუგო იესომ : „ თუ არ დაგბან , ჩემთან არ გექნება წილი . “
43013009	ეუბნება მას სიმონ-პეტრე : „ უფალო , მარტო ფეხი კი არა , არამედ ხელიც და თავიც . “
43013010	ეუბნება მას იესო : „ განბანილს აღარ სჭირდება დაბანა , გარდა ფეხისა , რადგან ის მთლიანად სუფთაა და თქვენც სუფთანი ხართ , ოღონდ ყველა არა . “
43013011	რადგან იცოდა , ვინც გასცემდა . ამიტომ თქვა : ყველანი არ ხართო სუფთა .
43013012	ფერხნი რომ დაბანა მათ და თავისი სამოსელი აიღო და კვლავ დაჯდა , უთხრა მათ : „ იცით რა გიყავით ?
43013013	თქვენ მე მიწოდებთ მოძღვარს და უფალს , და სწორად ამბობთ , რადგან ვარ .
43013014	ამიტომ , თუკი მე , უფალმა და მოძღვარმა , დაგბანეთ ფერხნი , თქვენც ერთმანეთს უნდა დაბანოთ ფერხნი .
43013015	რადგან მაგალითი მოგეცით , რათა , როგორც მე მოგექეცით , თქვენც ისე მოიქცეთ .
43013016	ჭეშმარიტად , ჭეშმარიტად გეუბნებით თქვენ : მონა არაა თავის ბატონზე დიდი და მოვლინებული არ არის მომავლინებელზე დიდი .
43013017	რაკი ეს იცით , ნეტარნი ხართ , თუ ამას აღასრულებთ .
43013018	ყველა თქვენგანზე არ ვლაპარაკობ . მე ვიცი , ვინც ამოვარჩიე : მაგრამ უნდა აღსრულდეს წერილი : ‘ ჩემი პურის მჭამელმა ჩემზე აღმართა ქუსლი . ’
43013019	ახლა გეუბნებით , სანამ ეს ახდებოდეს , რათა , როცა ახდება , ირწმუნოთ , რომ მე ვარ .
43013020	ჭეშმარიტად , ჭეშმარიტად გეუბნებით თქვენ : ვინც მიიღებს იმას , ვისაც მე მივავლენ , მე მიმიღებს , ხოლო ვინც მე მიმიღებს , ჩემს მომავლინებელსაც მიიღებს . “
43013021	ამის თქმის შემდეგ იესო სულით აღელდა , დაამოწმა და თქვა : „ ჭეშმარიტად , ჭეშმარიტად გეუბნებით თქვენ : ერთი თქვენგანი გამცემს მე . “
43013022	გადახედეს მოწაფეებმა ერთმანეთს გაოგნებულებმა , ვისზე თქვაო .
43013023	იესოს უბეს მიყრდნობოდა ერთი მოწაფეთაგანი , რომელიც უყვარდა იესოს .
43013024	სიმონ-პეტრემ ანიშნა მას და უთხრა : ჰკითხე , ვინ არის , ვისზეც თქვაო .
43013025	გადაიხარა იგი იესოს მკერდისკენ და ეუბნება : „ უფალო , ვინაა იგი ? “
43013026	მიუგებს იესო : „ ეს ისაა , ვისაც ამოვუწებ ლუკმას და მივცემ . “ ამოაწო ლუკმა , აიღო და მისცა იუდას , სიმონ ისკარიოტელის ძეს .
43013027	ამ ლუკმის შემდეგ სატანა შევიდა მასში . ეუბნება მას იესო : „ რაც გასაკეთებელი გაქვს , მალე გააკეთე . “
43013028	მაგრამ მეინახეთაგან ვერავინ მიხვდა , რად უთხრა ეს .
43013029	ზოგიერთმა იფიქრა , რაკი ყულაბა იუდას ჰქონდა , იესო ეუბნება , სადღესასწაულოდ გვიყიდე , რაც გვჭირდებაო , ან კიდევ , რომ რაიმე მიეცა ღარიბებისათვის .
43013030	ის კი , როგორც კი ლუკმა აიღო , დაუყოვნებლივ გავიდა . და იყო ღამე .
43013031	როცა გავიდა , ამბობს იესო : „ ახლა განდიდდა ძე კაცისა და ღმერთი განდიდდა მასში .
43013032	რაკი ღმერთი განდიდდა მასში , ღმერთიც განადიდებს მას თავისთან და უმალვე განადიდებს მას .
43013033	შვილებო , კიდევ მცირე ხანსღა ვარ თქვენთან . ძებნას დამიწყებთ , როგორც იუდეველებს ვუთხარი , სადაც მივდივარ , თქვენ ვერ შეძლებთ-მეთქი მოსვლას , თქვენც იმასვე გეუბნებით ახლა .
43013034	ახალ მცნებას გაძლევთ თქვენ : გიყვარდეთ ერთმანეთი . როგორც მე შეგიყვარეთ თქვენ , თქვენც ისე გიყვარდეთ ერთმანეთი .
43013035	ჩემი მოწაფეები რომ ხართ , ამით გაიგებენ ყველანი , თუ ერთმანეთის სიყვარული გექნებათ . “
43013036	ეუბნება მას სიმონ-პეტრე : „ უფალო , სად მიდიხარ ? “ მიუგო მას იესომ : „ ახლა იქ ვერ გამომყვები , სადაც მე მივდივარ , მერე კი გამომყვები . “
43013037	ეუბნება მას პეტრე : „ უფალო , ახლავე რატომ ვერ გამოგყვები ? სულს დავდებ შენთვის . “
43013038	მიუგო იესომ : „ სულს დადებ ჩემთვის ? ჭეშმარიტად , ჭეშმარიტად გეუბნები შენ : მამალი არ იყივლებს , სანამ სამჯერ არ უარმყოფ .
43014001	„ ნუ შეკრთება თქვენი გული . იწამეთ ღმერთი და მიწამეთ მე .
43014002	ჩემი მამის სახლში ბევრი სავანეა . ასე რომ არ იყოს , არ გეტყოდით . მე მივდივარ , რათა ადგილი გაგიმზადოთ .
43014003	როცა წავალ და ადგილს გაგიმზადებთ , ისევ მოვალ და ჩემთან წაგიყვანთ , რათა , სადაც მე ვარ , თქვენც იქ იყოთ .
43014004	სადაც მე მივდივარ , თქვენ იცით ის გზა . “
43014005	ეუბნება მას თომა : „ უფალო , არ ვიცით , სად მიდიხარ , და გზა როგორღა გვეცოდინება ? “
43014006	ეუბნება მას იესო : „ მე ვარ გზა , ჭეშმარიტება და სიცოცხლე . მამასთან ვერავინ მივა , თუ არა ჩემით .
43014007	მე რომ მიცნობდეთ , ჩემი მამაც გეცნობებოდათ . ამიერიდან იცნობთ მას და ნანახი გყავთ იგი . “
43014008	ეუბნება მას ფილიპე : „ უფალო , გვაჩვენე მამა და საკმარისია ჩვენთვის . “
43014009	ეუბნება მას იესო : „ რა ხანია , თქვენთან ვარ და ვერ მიცნობ , ფილიპე ? ვინც მე მიხილა , მან მამაც იხილა . როგორღა ამბობ , მამა გვაჩვენეო ?
43014010	არ გწამს , რომ მე მამაში ვარ და მამა ჩემშია ? სიტყვებს , რომელთაც გეუბნებით , ჩემით არ ვამბობ . ჩემში მყოფი მამა აკეთებს საქმეებს .
43014011	მერწმუნეთ , რომ მე მამაში ვარ და მამა ჩემშია . თუ არა და , თვით საქმეებს მაინც ერწმუნეთ .
43014012	ჭეშმარიტად , ჭეშმარიტად გეუბნებით თქვენ : ვისაც ჩემი სწამს , იმ საქმეებს , რასაც მე ვაკეთებ , თავადაც გააკეთებს , და მათზე დიდსაც გააკეთებს , რადგან მე მამასთან მივდივარ .
43014013	რასაც ითხოვთ ჩემი სახელით , გავაკეთებ , რათა განდიდდეს მამა ძეში .
43014014	თუ რამეს ითხოვთ ჩემი სახელით , გავაკეთებ .
43014015	„ თუ მე გიყვარვართ , ჩემი მცნებანი დაიცავით .
43014016	მე მამას შევევედრები და ის სხვა ნუგეშისმცემელს მოგივლენთ , რათა თქვენთან იყოს საუკუნოდ ,
43014017	ჭეშმარიტების სულს , რისი მიღებაც არ შეუძლია სოფელს , რადგან ვერ ხედავს და არ იცნობს მას . თქვენ კი იცნობთ მას , რადგან თქვენთან რჩება და თქვენში იქნება .
43014018	ობლად არ დაგტოვებთ , მოვალ თქვენთან .
43014019	კიდევ ცოტაც , და სოფელი ვეღარ მიხილავს , თქვენ კი მიხილავთ , რადგან მე ცოცხალი ვარ და თქვენც იცოცხლებთ .
43014020	იმ დღეს გაიგებთ , რომ მე ჩემს მამაში ვარ და თქვენ ჩემში , და მე თქვენში .
43014021	ვისაც ჩემი მცნებები აქვს და იცავს მათ , მას ვუყვარვარ მე , ჩემს მოყვარულს კი ჩემი მამაც შეიყვარებს . მეც შევიყვარებ მას და მე თავად გამოვეცხადები . “
43014022	ეუბნება მას იუდა , ისკარიოტელი კი არა : „ უფალო , როგორ იქნება , რომ შენ თავად გამოგვეცხადები ჩვენ და არა სოფელს ? “
43014023	მიუგო იესომ და უთხრა მას : „ ვისაც ვუყვარვარ , ის ჩემს სიტყვას დაიცავს და ჩემი მამაც შეიყვარებს მას . ჩვენც მივალთ და მასთან დავიდებთ სავანეს .
43014024	ვისაც არ ვუყვარვარ , არ იცავს ჩემს სიტყვებს . სიტყვა , რომელსაც ისმენთ , ჩემი კი არაა , ჩემი მომავლინებელი მამისაა .
43014025	ამას გელაპარაკებოდით თქვენთან ყოფნისას ,
43014026	ხოლო ნუგეშისმცემელი კი , სულიწმიდა , რომელსაც ჩემი სახელით მოავლინებს მამა , ყველაფერს გასწავლით და ყველაფერს გაგახსენებთ , რაც თქვენთვის მითქვამს .
43014027	მშვიდობას გიტოვებთ თქვენ , ჩემს მშვიდობას გაძლევთ თქვენ . სოფელი რომ იძლევა , ისე კი არ გაძლევთ . ნუ შეკრთება თქვენი გული და ნურც შეშინდება .
43014028	ხომ მოისმინეთ , რომ გითხარით : მივდივარ და დავბრუნდები თქვენთან . რომ გყვარებოდით , გაგიხარდებოდათ , რაკი მამასთან მივდივარ , რადგან ჩემზე დიდია მამა .
43014029	ახლა გითხარით ეს , სანამ ახდებოდეს , რათა ირწმუნოთ , როცა ახდება .
43014030	ბევრს აღარ ვილაპარაკებ თქვენთან , რადგან სოფლის მთავარი მოდის და მას ჩემში არაფერი ეკუთვნის .
43014031	მაგრამ , რათა გაიგოს სოფელმა , რომ მამა მიყვარს და , როგორც მამამ მიბრძანა , ისე ვაკეთებ . ადექით , წავიდეთ აქედან .
43015001	„ მე ვარ ვაზი ჭეშმარიტი , მამაჩემი კი მიწისმუშაკია .
43015002	ყოველ უნაყოფო ლერწს ჩემში ის მაშორებს და ყოველ ნაყოფიერს კი განწმედს , რათა მეტი ნაყოფი გამოიღოს .
43015003	თქვენ უკვე განწმედილნი ხართ იმ სიტყვით , რომელიც გითხარით .
43015004	თქვენ ჩემში დარჩით , მე კი — თქვენში . როგორც ლერწი ვერ მოისხამს ნაყოფს თავისით , თუ ვაზზე არ დარჩება , ისევე თქვენც , თუ ჩემში არ დარჩებით .
43015005	მე ვაზი ვარ , თქვენ კი — ლერწები . ვინც ჩემში რჩება და მე მასში , იგი ბევრ ნაყოფს ისხამს , რადგან უჩემოდ არაფრის კეთება არ შეგიძლიათ .
43015006	ვინც ჩემში არ დარჩება , გარეთ გადაიგდება , როგორც ლერწი , და დაჭკნება . მოაგროვებენ მათ , ცეცხლში ჩაყრიან და დაიწვება .
43015007	თუ ჩემში დარჩებით და ჩემი სიტყვები თქვენში დარჩება , რასაც ისურვებთ , ითხოვეთ და გექნებათ .
43015008	ამით განდიდდება ჩემი მამა , თუ ბევრ ნაყოფს გამოიღებთ და ჩემი მოწაფეები იქნებით .
43015009	„ როგორც მამამ შემიყვარა მე , მეც ასევე შეგიყვარეთ თქვენ . დარჩით ჩემს სიყვარულში .
43015010	თუ ჩემს მცნებებს დაიცავთ , ჩემს სიყვარულში დარჩებით , როგორც მე დავიცავი ჩემი მამის მცნებები და ვრჩები მის სიყვარულში .
43015011	ეს ყველაფერი იმიტომ გითხარით , რომ ჩემი სიხარული იყოს თქვენში და თქვენი სიხარული სავსე იყოს .
43015012	ეს არის ჩემი მცნება : გიყვარდეთ ერთმანეთი , როგორც მე შეგიყვარეთ თქვენ .
43015013	იმაზე დიდი სიყვარული არავის აქვს , როცა ვინმე თავს სწირავს თავისი მეგობრებისათვის .
43015014	თქვენ ჩემი მეგობრები ხართ , თუ აკეთებთ იმას , რასაც მცნებად გიდებთ .
43015015	მე აღარ გიწოდებთ მონებს , ვინაიდან მონამ არ იცის , რას აკეთებს მისი ბატონი . არამედ მეგობრები გიწოდეთ , რადგან ყველაფერი , რაც ჩემი მამისგან მოვისმინე , თქვენ გამცნეთ .
43015016	თქვენ არ აგირჩევივართ , არამედ მე აგირჩიეთ თქვენ და დაგადგინეთ , რათა წახვიდეთ და ნაყოფი გამოიღოთ და თქვენი ნაყოფი დარჩეს , რათა , რასაც კი სთხოვთ მამას ჩემი სახელით , მოგცეთ თქვენ .
43015017	ამას გიდებთ მცნებად , რათა გიყვარდეთ ერთმანეთი .
43015018	„ თუ თქვენ სოფელს სძულხართ , იცოდეთ , რომ თქვენზე უწინ მე შემიძულა .
43015019	თქვენ რომ სოფლისანი ყოფილიყავით , სოფელს ეყვარებოდა თავისიანები . და რაკი არ ხართ სოფლისანი , არამედ მე გამოგარჩიეთ სოფლიდან , ამიტომ სძულხართ სოფელს .
43015020	გაიხსენეთ სიტყვა , რომელიც გითხარით : მონა არ არის-მეთქი თავის ბატონზე დიდი . მე თუ მდევნიდნენ , თქვენც დაგიწყებენ დევნას . თუ ჩემი სიტყვა დაიცვეს , თქვენსასაც დაიცავენ .
43015021	მაგრამ ყოველივე ამას ჩემი სახელის გამო გაგიკეთებენ , რადგან არ იცნობენ ჩემს მომავლინებელს .
43015022	მე რომ არ მოვსულიყავი და არ მეთქვა მათთვის , არ ექნებოდათ ცოდვა . ახლა კი არა აქვთ პატიება თავიანთი ცოდვებისათვის .
43015023	ჩემს მოძულეს ჩემი მამაც სძულს .
43015024	მე რომ არ გამეკეთებინა მათ შორის საქმეები , რაომელნიც სხვას არავის გაუკეთებია , ცოდვაც აღარ ექნებოდათ . ახლა კი იხილეს და შეგვიძულეს მეც და ჩემი მამაც .
43015025	მაგრამ აღსრულდეს მათ რჯულში დაწერილი სიტყვა : ‘ უმიზეზოდ შემიძულეს . ’
43015026	როცა მოვა ნუგეშისმცემელი , რომელსაც მე მოგივლენთ მამისგან — ჭეშმარიტების სული , რომელიც მამისგან გამოდის , ის დაამოწმებს ჩემზე .
43015027	თქვენც დაამოწმებთ , ვინაიდან თავიდანვე ჩემთანა ხართ .
43016001	„ ეს ყველაფერი გელაპარაკეთ , რათა არ დაბრკოლდეთ .
43016002	სინაგოგიდან მოგკვეთენ , მაგრამ მოდის უამიც , როცა ყველა თქვენს მკვლელს ეგონება , რომ ამით ღმერთს ემსახურება .
43016003	ასე მოგექცევიან , რადგან არ იცნეს არც მამა , არც მე .
43016004	მაგრამ ეს გელაპარაკეთ , რათა , როცა მოვა უამი , გაიხსენოთ , რომ მე გითხარით . ეს არ მითქვამს თავიდანვე , რადგან თქვენთან ვიყავი .
43016005	ახლა მივდივარ მასთან , ვინც მე მომავლინა , და არცერთი თქვენგანი არ მეკითხება : ‘ საით მიდიხარ შენ ? ’
43016006	მაგრამ მწუხარებით აღივსო თქვენი გული , ეს რომ გითხარით .
43016007	მაგრამ ჭეშმარიტებას გეუბნებით თქვენ : თქვენთვის უკეთესია , რომ წავიდე , რადგან თუ არ წავედი , ნუგეშისმცემელი ვერ მოვა თქვენთან . თუ წავალ , მე მოგივლენთ .
43016008	და როცა ის მოვა , ამხილებს სოფელს ცოდვის , სიმართლისა და განკითხვის გამო ,
43016009	ცოდვის გამო , რომ არ მიწამეს ,
43016010	სიმართლის გამო , მამასთან რომ მივდივარ და ვერასოდეს მიხილავთ ,
43016011	განკითხვის გამო , რომ მთავარი ამ სოფლისა განკითხულია .
43016012	კიდევ ბევრი რამ მაქვს თქვენთვის სათქმელი , მაგრამ ვეღარ იტვირთავთ .
43016013	როცა მოვა იგი , სული ჭეშმარიტებისა , შეგიძღვებათ სრულ ჭეშმარიტებაში . თავისით კი არ ილაპარაკებს , არამედ იმას ილაპარაკებს , რასაც ისმენს , და მომავალს გაუწყებთ თქვენ .
43016014	იგი განმადიდებს მე , რადგან ჩემგან მიიღებს და თქვენ გაუწყებთ .
43016015	ყველაფერი , რაც მამას აქვს , ჩემია . ამიტომ გითხარით , ჩემგან მიიღებს და თქვენ გაუწყებთ-მეთქი .
43016016	„ ცოტაც და , ვეღარ მიხილავთ . კიდევ ცოტაც და , მიხილავთ , რადგან მე მამასთან მივდივარ . “
43016017	ზოგიერთმა მისმა მოწაფემ ერთმანეთს გადაულაპარაკა : „ ამას რას გვეუბნება : ცოტაც და , ვეღარ მიხილავთო . კიდევ ცოტაც და , მიხილავთ , რადგან მამასთან მივდივარო ? “
43016018	ასე ლაპარაკობდნენ : ამას რას ამბობს : ცოტაცო ? არ ვიცით , რას ამბობსო .
43016019	მიხვდა იესო , რომ უნდოდათ მისთვის ეკითხათ , და უთხრა მათ : „ იმიტომ ეკითხებით ერთმანეთს , მე რომ ვთქვი : ცოტაც და , ვეღარ მიხილავთ , და კიდევ ცოტაც და , მიხილავთ-მეთქი ?
43016020	ჭეშმარიტად , ჭეშმარიტად გეუბნებით თქვენ : იტირებთ და ივალალებთ , სოფელი კი გაიხარებს . თქვენ დამწუხრდებით , მაგრამ თქვენი მწუხარება სიხარულად იქცევა .
43016021	დედაკაცი მშობიარობისას წუხს , რადგან მისი უამი დადგა . ხოლო ბავშვს რომ გააჩენს , სიხარულისგან აღარ ახსოვს ტანჯვა , რადგან ადამიანი იშვა სოფელში .
43016022	თქვენც დამწუხრებულნი ხართ ახლა , მაგრამ კვლავ გიხილავთ და გაიხარებს თქვენი გული , და თქვენს სიხარულს ვეღარავინ წაგართმევთ .
43016023	„ იმ დღეს არაფერს მკითხავთ . ჭეშმარიტად , ჭეშმარიტად გეუბნებით თქვენ : რასაც სთხოვთ მამას , ჩემი სახელით მოგცემთ თქვენ .
43016024	აქამდე არაფერი გითხოვიათ ჩემი სახელით . ითხოვეთ და მიიღებთ , რათა თქვენი სიხარული სრულყოფილი იყოს .
43016025	ამას იგავებით გელაპარაკებოდით , მაგრამ მოდის უამი , როცა აღარ დაგელაპარაკებით იგავებით , არამედ პირდაპირ გაუწყებთ მამის შესახებ .
43016026	იმ დღეს შესთხოვთ ჩემი სახელით , ამიტომაც არ გეუბნებით , რომ მამას ვთხოვ თქვენთვის .
43016027	ვინაიდან თვით მამას უყვარხართ , რაკი მე შემიყვარეთ და ირწმუნეთ , რომ ღვთისგან გამოვედი .
43016028	მამისგან გამოვედი და სოფელში მოვედი . კვლავ ვტოვებ სოფელს და მივდივარ მამასთან . “
43016029	უთხრეს მისმა მოწაფეებმა : „ აჰა , ახლა პირდაპირ ლაპარაკობ და არავითარ იგავს არ ამბობ .
43016030	ახლა ვიცით , რომ ყველაფერი იცი . არ გჭირდება , რომ ვინმემ გკითხოს . ამის გამო გვწამს , რომ ღვთისგან გამოხვედი . “
43016031	მიუგო მათ იესომ : „ ახლა გწამთ ?
43016032	აჰა , მოდის უამი , და მოვიდა კიდეც , როცა ყველა სათითაოდ გაიფანტება . მე დამტოვებთ , მაგრამ მე არა ვარ მარტო , ვინაიდან მამაა ჩემთან .
43016033	ეს იმიტომ გითხარით , რომ მშვიდობა გქონდეთ ჩემში . სოფელში გასაჭირი გექნებათ , მაგრამ გამაგრდით , მე ვძლიე სოფელს . “
43017001	ეს ილაპარაკა იესომ და ცას მიაპყრო თვალები და თქვა : „ მამაო , დადგა უამი , განადიდო შენი ძე , რათა ძემ განგადიდოს შენ .
43017002	რადგან მიეცი მას ხელმწიფება ყველა ხორციელზე , რათა ყველას , ვინც მას ჩააბარე , საუკუნო სიცოცხლე მისცეს .
43017003	ესაა საუკუნო სიცოცხლე , რომ გიცნობდნენ შენ , ერთ ჭეშმარიტ ღმერთს , და მას , ვინც მოავლინე — იესო ქრისტეს .
43017004	მე განგადიდე მიწაზე იმ საქმის აღსრულებით , რომელიც მომეცი , რომ გამეკეთებინა .
43017005	ახლა კი შენ განმადიდე , მამაო , იმავე დიდებით , რაც მქონდა შენთან სოფლის გაჩენამდე .
43017006	შენი სახელი გამოვუცხადე ადამიანებს , რომლებიც შენ მომეცი სოფლისგან . შენები იყვნენ ისინი და მე მომეცი , შენი სიტყვა დაიცვეს მათ .
43017007	ახლა შეიცნეს , რომ ყველაფერი , რაც მომეცი , შენგანაა .
43017008	რადგან სიტყვები , რომლებიც შენ მომეცი , მათ გადავეცი . მიიღეს მათ და ცნეს ჭეშმარიტად , რომ მე შენგან წამოვედი , და ირწმუნეს , რომ შენ მომავლინე .
43017009	მათთვის გევედრები : სოფლისთვის კი არ გევედრები , არამედ მათთვის , რომლებიც შენ მომეცი , რადგან შენები არიან ისინი .
43017010	ყველაფერი ჩემი შენია , შენი კი — ჩემი . და მე მათში განვდიდდი .
43017011	მე აღარა ვარ სოფელში , მაგრამ ისინი არიან სოფელში . მე კი შენთან მოვდივარ . წმიდაო მამაო , დაიცავი შენი სახელით ესენი , რომლებიც შენ მომეცი , რათა ჩვენსავით ერთნი იყვნენ .
43017012	როცა მათთან ვიყავი , ვიცავდი მათ შენი სახელით . ისინი , რომლებიც შენ მომეცი , მე დავიფარე , და მათგან არავინ დაღუპულა , დაღუპვის ძის გარდა , რათა აღსრულებულიყო წერილი .
43017013	ახლა კი შენთან მოვდივარ და ამას სოფელში ვლაპარაკობ , რათა აივსნენ ჩემი სიხარულით .
43017014	მე მათ მივეცი შენი სიტყვა და სოფელმა შეიძულა ისინი , რადგან არ არიან სოფლისანი , როგორც მე არა ვარ სოფლისა .
43017015	არ გევედრები , რომ სოფლიდან წაიყვანო ისინი , არამედ დაიცვა ბოროტისაგან .
43017016	ისინი სოფლისანი არ არიან , როგორც მე არა ვარ სოფლისა .
43017017	განწმიდე ისინი ჭეშმარიტებით . შენი სიტყვა ჭეშმარიტებაა .
43017018	როგორც შენ მომავლინე სოფელში , მეც ასევე მივავლინე ისინი სოფელში .
43017019	ჩემს თავს განვწმედ მათთვის , რათა ისინიც წმიდანი იყვნენ ჭეშმარიტებაში .
43017020	„ მე მხოლოდ ამათზე არ გთხოვ , არამედ იმათზეც , ვინც ჩემი მორწმუნენი იქნებიან თავიანთი სიტყვით .
43017021	რათა ყველა ერთი იყოს , როგორც შენ ჩემში , მამაო , მე კი — შენში , რათა ისინიც იყვნენ ჩვენში , რათა ირწმუნოს სოფელმა , რომ შენ მომავლინე .
43017022	და დიდება , რომელიც შენ მომეცი , მათ მივეცი , რათა ერთი იყვნენ , როგორც ჩვენ ვართ ერთნი .
43017023	მე მათში და შენ ჩემში , რათა სრულყოფილნი იყვნენ ერთში და რათა იცოდეს სოფელმა , რომ შენ მომავლინე და ისე შეიყვარე ისინი , როგორც მე შემიყვარე .
43017024	მამაო , მსურს , რომ სადაც მე ვარ , ისინიც ჩემთან იყვნენ , რომელნიც შენ მომეცი , რათა ნახონ ჩემი დიდება , რომელიც შენ მომეცი , რადგან შემიყვარე სოფლის დაფუძნებამდე .
43017025	მამაო მართალო , სოფელმა არ შეგიცნო , მე კი შეგიცან და ამათაც შეიცნეს , რომ შენ მომავლინე .
43017026	მე ვაუწყე მათ შენი სახელი და კვლავაც ვაუწყებ , რათა სიყვარული , რომლითაც შემიყვარე , იყოს მათში და მე მათში ვიყო . “
43018001	ეს თქვა იესომ და გავიდა თავის მოწაფეებთან ერთად კედრონის ხევს გაღმა , სადაც ბაღი იყო , რომელშიც შევიდნენ თვითონ და მისი მოწაფეები .
43018002	იცოდა იუდამაც , მისმა გამცემმა , ეს ადგილი , რადგან იესო და მისი მოწაფეები ხშირად იკრიბებოდნენ იქ .
43018003	იუდამ კი წაიყვანა რაზმი და მღვდელმთავართა და ფარისეველთაგან მხლებელნი , და მივიდნენ იქ ლამპრებით , ჩირაღდნებითა და საჭურველით .
43018004	იესომ იცოდა ყველაფერი , რაც მოელოდა , და გამოვიდა და უთხრა მათ : „ ვის ეძებთ ? “
43018005	მიუგეს მას : „ იესო ნაზარეველს . “ ეუბნება მათ : „ მე ვარ . “ მისი გამცემი იუდაც მათთან იდგა .
43018006	როცა უთხრა , მე ვარო , დაიხიეს უკან და მიწაზე დაემხენ .
43018007	კვლავ ჰკითხა მათ : „ ვის ეძებთ ? “ მათ უთხრეს : „ იესო ნაზარეველს . “
43018008	მიუგო იესომ : „ გითხარით , მე ვარ-მეთქი . მე თუ მეძებთ , ესენი გაუშვით , წავიდნენ . “
43018009	რათა აღსრულებულიყო მისი ნათქვამი სიტყვა : „ ვინც შენ მომეცი , მათგან არავინ დამიღუპავს . “
43018010	სიმონ-პეტრემ , რომელსაც მახვილი ჰქონდა , ამოიღო და დაჰკრა მღვდელმთავრის მონას და მარჯვენა ყური ჩამოათალა . მონას მალქოსი ერქვა .
43018011	უთხრა იესომ პეტრეს : „ ჩააგე მახვილი ქარქაშში . სასმისი , რომელიც მამამ მომცა არ შევსვა ? “
43018012	მაშინ რაზმმა , ათასისთავმა და იუდეველთა მხლებლებმა , შეიპყრეს იესო და შეკრეს
43018013	და პირველად ანასთან წაიყვანეს . ის იყო სიმამრი კაიაფასი , რომელიც მღვდელმთავარი იყო იმ წელიწადს .
43018014	ეს ის კაიაფა იყო , რომელმაც იუდეველებს ურჩია , უმჯობესია , ერთი კაცი მოკვდეს ხალხისთვისო .
43018015	იესოს მიჰყვებოდნენ სიმონ-პეტრე და სხვა მოწაფე . ის მოწაფე მღვდელმთავრის ნაცნობი იყო და იესოსთან ერთად მღვდელმთავრის ეზოში შევიდა .
43018016	პეტრე კი კარს გარეთ იდგა . შემდეგ სხვა მოწაფე , მღვდელმთავრის ნაცნობი , გამოვიდა , გადაულაპარაკა მეკარე ქალს და პეტრე შეიყვანა .
43018017	ეუბნება პეტრეს მხევალი მეკარე : „ განა შენც იმ კაცის მოწაფეთაგანი არა ხარ ? “ ეუბნება იგი : „ არა ვარ . “
43018018	იდგნენ მონები და მსახურნი და ნაკვერცხლები გაეღვივებინათ , რადგან სიცივე იყო , და თბებოდნენ . პეტრეც მათთან იდგა და თბებოდა .
43018019	მღვდელმთავარმა ჰკითხა იესოს მის მოწაფეებზე და მის მოძღვრებაზე .
43018020	მიუგო მას იესომ : „ მე აშკარად ველაპარაკებოდი სოფელს და მუდამ ვასწავლიდი სინაგოგასა და ტაძარში , სადაც ყველა იუდეველი იკრიბება . ფარულად არაფერი მილაპარაკია .
43018021	მე რას მეკითხები , ჰკითხე მსმენელებს , რას ველაპარაკებოდი მათ . აჰა , მათ იციან , რასაც ვამბობდი . “
43018022	ამ სიტყვებს რომ ამბობდა , ერთმა მსახურთაგანმა , იქ მდგომმა , გაარტყა იესოს და უთხრა : „ ასე პასუხობ მღვდელმთავარს ? “
43018023	მიუგო იესომ : „ თუ ცუდად ვთქვი , დაამოწმე ცუდი , და თუ კარგად — რადა მცემ ? “
43018024	ანამ შებოჭილი გაგზავნა იგი მღვდელმთავარ კაიაფასთან .
43018025	სიმონ-პეტრე კი იდგა და თბებოდა . უთხრეს მას : „ შენც მისი მოწაფეთაგანი არა ხარ ? “ უარყო და თქვა : „ არა ვარ . “
43018026	მღვდელმთავრის ერთერთმა მონამ , პეტრემ რომ ყური ჩამოათალა , იმის ნათესავმა , უთხრა : „ განა მასთან ერთად არ გნახე ბაღში ? “
43018027	პეტრემ კვლავ უარყო და მყისვე მამალმა იყივლა .
43018028	კაიაფასგან იესო პრეტორიუმში წაიყვანეს . ადრე იყო და პრეტორიუმში არ შესულან , რათა არ გაუწმიდურებულიყვნენ , რომ პასექის ჭამა შესძლებოდათ .
43018029	გამოვიდა პილატე მათთან გარეთ და თქვა : „ რა ბრალსა სდებთ ამ კაცს ? “
43018030	მიუგეს და უთხრეს მას : „ ეს რომ ბოროტმოქმედი არ იყოს , არ გადმოგცემდით . “
43018031	უთხრა მათ პილატემ : „ წაიყვანეთ თქვენთან და თქვენი რჯულით განიკითხეთ . “ უთხრეს მას იუდეველებმა : „ ჩვენ არავის მოკვლის უფლება არა გვაქვს . “
43018032	რათა აღსრულებულიყო იესოს სიტყვა , რომელიც თქვა იმის მისანიშნებლად , თუ როგორი სიკვდილით უნდა მომკვდარიყო .
43018033	პილატე კვლავ შევიდა პრეტორიუმში , იესოს დაუძახა და უთხრა მას : „ შენა ხარ იუდეველთა მეფე ? “
43018034	მიუგო იესომ : „ შენით ამბობ ამას , თუ სხვებმა გითხრეს ჩემზე ? “
43018035	მიუგო პილატემ : „ განა მე იუდეველი ვარ ? შენმა ერმა და მღვდელმთავრებმა გადმომცეს შენი თავი . რა გაქვს ჩადენილი ? “
43018036	მიუგო იესომ : „ ჩემი მეფობა არ არის ამ სოფლისა . ჩემი მეფობა რომ ამ სოფლისა ყოფილიყო , მაშინ ჩემი მხლებელნი იბრძოლებდნენ , რომ იუდეველებს ხელში არ ჩავვარდნოდი . არა , ჩემი მეფობა სააქაო არ არის . “
43018037	უთხრა მას პილატემ : „ მაშ , მეფე ხარ ? “ მიუგო იესომ : „ შენ თავად ამბობ , რომ მეფე ვარ . მე იმიტომ დავიბადე და იმიტომ მოვედი სოფელში , რომ ჭეშმარიტება დავამოწმო . ყველა , ვინც ჭეშმარიტებისგანაა , ისმენს ჩემს ხმას . “
43018038	ეუბნება მას პილატე : „ რა არის ჭეშმარიტება ? “ ეს თქვა და კვლავ გამოვიდა იუდეველებთან და უთხრა მათ : „ ვერავითარ ბრალს ვერ ვპოულობ მასში .
43018039	ხომ გაქვთ ჩვეულება , რომ პასექზე ერთი გაგითავისუფლოთ . გსურთ , რომ გაგითავისუფლოთ იუდეველთა მეფე ? “
43018040	კვლავ აყვირდნენ და თქვეს : „ ეს კი არა , ბარაბა . “ ბარაბა კი ავაზაკი იყო .
43019001	მაშინ წაიყვანა პილატემ იესო და გააშოლტვინა .
43019002	ჯარისკაცებმა ეკლის გვირგვინი დაწნეს და თავზე დაადგეს , და ძოწეული მოახურეს .
43019003	მიდიოდნენ მასთან და ეუბნებოდნენ : „ გიხაროდეს , იუდეველთა მეფევ ! “ და სახეში სცემდნენ .
43019004	კვლავ გამოვიდა პილატე გარეთ და უთხრა მათ : „ აჰა , მე გამომყავს იგი თქვენთან , რათა იცოდეთ , რომ ვერავითარ ბრალს ვერ ვპოულობ მასში . “
43019005	გამოვიდა იესო გარეთ , ეკლის გვირგვინით და ძოწეულით შემოსილი , და უთხრა მათ პილატემ : „ აჰა , კაცი ! “
43019006	როცა იხილეს იგი მღვდელმთავრებმა და მხლებლებმა , იყვირეს : „ ჯვარს აცვი ! ჯვარს აცვი ! “ ეუბნება მათ პილატე : „ თავად წაიყვანეთ და აცვით ჯვარს , ვინაიდან მე ვერ ვპოულობ მასში ბრალს . “
43019007	მიუგეს მას იუდეველებმა : „ ჩვენ გვაქვს რჯული და ჩვენი რჯულით უნდა მოკვდეს , ვინაიდან თავი ღვთის ძედ გაიხადა . “
43019008	როცა მოისმინა პილატემ ეს სიტყვა , უფრო შეეშინდა ,
43019009	კვლავ შევიდა პრეტორიუმში და უთხრა იესოს : „ საიდან ხარ ? “ მაგრამ იესომ პასუხი არ გასცა მას .
43019010	ეუბნება მას პილატე : „ მე არ მელაპარაკები ? განა არ იცი , რომ ხელმწიფება მაქვს შენს განტევებაზე და შენს ჯვარცმაზე ? “
43019011	მიუგო იესომ : „ არავითარი ხელმწიფება არ გექნება ჩემზე , მაღლიდან თუ არ მოგეცა . ამიტომ მას , ვინც ჩემი თავი გადმოგცა შენ , უფრო დიდი ცოდვა აქვს . “
43019012	ამის შემდეგ პილატე შეეცადა მის გათავისუფლებას , მაგრამ იუდეველები აყვირდნენ და თქვეს : „ თუ ამას გაათავისუფლებ , არა ხარ მეგობარი კეისრისა , რადგან , ვინც მეფედ ხდის თავს , კეისარს ეურჩება . “
43019013	პილატემ რომ ეს სიტყვები მოისმინა , იესო გარეთ გაიყვანა და დაჯდა მსაჯულის ტახტზე , ადგილზე , რომელსაც ქვაფენილი ეწოდებოდა , ებრაულად კი გაბათა .
43019014	პასექის პარასკევი იყო , იქნებოდა მეექვსე საათი , და უთხრა იუდეველებს : „ აჰა , თქვენი მეფე . “
43019015	მათ კი იყვირეს : „ შორს , შორს ! ჯვარს აცვი ! “ ეუბნება მათ პილატე : „ თქვენი მეფე ვაცვა ჯვარს ? “ მიუგეს მღვდელმთავრებმა : „ ჩვენ არ გვყავს მეფე , გარდა კეისრისა ! “
43019016	მაშინ გადასცა მათ ჯვარზე საცმელად . და წაიყვანეს იესო .
43019017	თავად მოიკიდა ჯვარი და გავიდა თხემის ადგილზე , რომელსაც ებრაულად გოლგოთა ჰქვია ,
43019018	სადაც ჯვარს აცვეს იგი , მასთან ერთად , აქეთ-იქით , ორი სხვა , შუაში კი — იესო .
43019019	პილატემ წარწერაც გააკეთებინა ფიცარზე და ჯვარს მიამაგრა . ეწერა : „ იესო ნაზარეველი , იუდეველთა მეფე “ .
43019020	ბევრი იუდეველი კითხულობდა ამ წარწერას , რადგან იესოს ჯვარცმის ადგილი ახლოს იყო ქალაქთან და დაწერილი იყო ებრაულად , რომაულად და ბერძნულად .
43019021	უთხრეს პილატეს იუდეველმა მღვდელმთავრებმა : „ ნუ დაწერ : ‘ იუდეველთა მეფე ’ , არამედ , როგორც თავად თქვა : ‘ იუდეველთა მეფე ვარ ’ . “
43019022	მიუგო პილატემ : „ რაც დავწერე , დავწერე . “
43019023	ჯარისკაცებმა , როცა ჯვარს აცვეს იესო , აიღეს მისი სამოსელი და გაყვეს ოთხ წილად , თითოეულ ჯარისკაცს შეხვდა თითო წილი , და ცალკე იყო კვართი . კვართი კი უკერველი იყო , თავიდან ბოლომდე ნაქსოვი .
43019024	უთხრეს ერთმანეთს : „ ნუ დავხევთ , წილი ვყაროთ მასზე . ვნახოთ , ვის შეხვდება . “ რათა აღსრულებულიყო წერილი : „ გაინაწილეს ჩემი სამოსელი და წილი ჰყარეს ჩემს კვართზე . “ ჯარისკაცებმაც ასე გააკეთეს .
43019025	იდგნენ იესოს ჯვართან დედამისი , დედამისის და — მარიამ კლეოპასი — და მარიამ მაგდალელი .
43019026	იესომ დაინახა იქ მდგომი დედა და მოწაფე , რომელიც უყვარდა , და ეუბნება დედას : „ ქალო , აჰა , შენი ძე ! “
43019027	მერე მოწაფეს ეუბნება : „ აჰა , დედაშენი ! “ და მოწაფემ მაშინვე თავისთან წაიყვანა იგი .
43019028	ამის შემდეგ , იცოდა რა იესომ , რომ უკვე დასრულდა ყველაფერი წერილის აღსასრულებლად , თქვა : „ მწყურია ! “
43019029	იქ ძმრით სავსე ჭურჭელი იდგა . ძმრით გაუღენთილი ღრუბელი წამოაცვეს უსუპს და პირთან მიუტანეს .
43019030	როცა მიიღო ძმარი იესომ , თქვა : „ აღსრულდა ! “ და მიიდრიკა თავი და სული განუტევა .
43019031	იუდეველებმა , რაკი პარასკევი იყო , და გვამები შაბათს რომ არ დარჩენილიყო ჯვარზე ( ის შაბათი კი დიდი დღე იყო ) , სთხოვეს პილატეს , წვივები დაემტვრიათ მათთვის და ჩამოეხსნათ .
43019032	მოვიდნენ ჯარისკაცები და წვივები დაუმტვრიეს მასთან ერთად ჯვარცმულებს , ერთსაც და მეორესაც .
43019033	იესოსთან მისულებმა , როცა დაინახეს , რომ უკვე მომკვდარიყო , აღარ დაუმტვრიეს წვივები .
43019034	მაგრამ ერთმა ჯარისკაცმა შუბით გაუგმირა ფერდი და მყისვე გადმოსკდა სისხლი და წყალი .
43019035	მხილველმა დაამოწმა ეს და მისი მოწმობა ჭეშმარიტია . მან იცის , რომ ჭეშმარიტებას ამბობს , რათა თქვენ ირწმუნოთ .
43019036	რადგან ეს მოხდა , რათა აღსრულებულიყო წერილი : „ მისი ძვალი არ შეიმუსრება . “
43019037	ასევე სხვა წერილიც ამბობს : „ შეხედავენ მას , რომელსაც უგმირეს . “
43019038	ამის შემდეგ სთხოვა პილატეს იოსებ არიმათიელმა , რომელიც იესოს მოწაფე იყო , ოღონდ ფარული , იუდეველთა შიშის გამო , ნება მიეცა მისთვის წაეღო იესოს ცხედარი . პილატემ დართო ნება . მივიდა იგი და წაიღო მისი ცხედარი .
43019039	მოვიდა ნიკოდემოსიც , უწინ ღამით რომ ეწვია იესოს , და მოუტანა ასიოდე ლიტრა სმირნისა და ალოეს ნაზავი .
43019040	აიღეს და შეახვიეს იესოს ცხედარი ტილოში სურნელებასთან ერთად , როგორც მიღებულია იუდეველებში დამარხვისას .
43019041	იმ ადგილას , სადაც ჯვარს აცვეს იგი , ბაღი იყო , ბაღში კი — ახალი სამარხი , რომელშიც ჯერ არავინ ჩაესვენებინათ .
43019042	იქ ჩაასვენეს იესო , იუდეველთა პარასკევის გამო , რადგან ახლოს იყო სამარხი .
43020001	ერთშაბათს , დილაადრიან , როცა ჯერ ისევ ბნელოდა , მივიდა მარიამ მაგდალელი სამარხთან და ხედავს , რომ ლოდი გადაგორებულია სამარხიდან .
43020002	გაიქცა და მივიდა სიმონ-პეტრესთან და სხვა მოწაფესთან , რომელიც უყვარდა იესოს , და უთხრა მათ : „ უფალი წაუღიათ სამარხიდან და არ ვიცით , სად დადეს . “
43020003	მაშინვე გამოვიდნენ პეტრე და სხვა მოწაფე და მივიდნენ სამარხთან .
43020004	ორივენი ერთად მირბოდნენ , მაგრამ მეორე მოწაფე პეტრეზე სწრაფად გაიქცა და პირველი მივიდა სამარხთან .
43020005	დაიხარა და დაინახა დაწყობილი ტილოები , მაგრამ არ შესულა .
43020006	მივიდა სიმონ-პეტრეც მის შემდეგ , და შევიდა სამარხში და დაინახა დაწყობილი ტილოები .
43020007	სუდარა , თავზე რომ ეხვია , იმ ტილოებთან კი არ იდო , არამედ ცალკე იყო დახვეული ერთ ადგილას .
43020008	მაშინ შევიდა სხვა მოწაფეც , სამარხთან პირველი რომ მივიდა , და იხილა და იწამა ,
43020009	რადგან აქამდე არ იცოდნენ წერილიდან , რომ იგი მკვდრეთით უნდა აღმდგარიყო .
43020010	წავიდნენ კვლავ თავ-თავისთვის მოწაფეები .
43020011	მარიამი კი იდგა სამარხთან , გარეთ და ტიროდა . და მტირიალი სამარხისაკენ დაიხარა ,
43020012	და დაინახა თეთრებში შემოსილი ორი ანგელოზი , მსხდომარენი ერთი თავთით და მეორე ფერხთით , სადაც იესოს გვამი ესვენა .
43020013	უთხრეს მას : „ ქალო , რატომ სტირი ? “ ეუბნება მათ : „ ჩემი უფალი წაიღეს და არ ვიცი , სად დადეს . “
43020014	ამის თქმისას მოტრიალდა და დაინახა მდგომარე იესო . მაგრამ ვერ იცნო , რომ იესო იყო .
43020015	ეუბნება მას იესო : „ ქალო , რატომ სტირი , ვის ეძებ ? “ მას მებაღე ეგონა იგი და ეუბნება მას : „ ბატონო , თუ შენ წაიღე , მითხარი , სად დადე , და მე წამოვიღებ . “
43020016	ეუბნება მას იესო : „ მარიამ ! “ მოტრიალდა მარიამი და ებრაულად უთხრა : „ რაბუნი ! “ ( რაც ნიშნავს : მოძღვარო )
43020017	ეუბნება მას იესო : „ არ შემეხო , რადგან ჯერ არ ავსულვარ მამასთან . წადი ჩემს ძმებთან და უთხარი : ავდივარ ჩემს მამასთან და თქვენს მამასთან , ჩემს ღმერთთან და თქვენს ღმერთთან . “
43020018	მარიამ მაგდალელი მივიდა და აუწყა მოწაფეებს , რომ უფალი იხილა და ეს უთხრა მას .
43020019	იმავე დღის საღამოუამს , ერთშაბათს , როცა იუდეველთა შიშის გამო დაკეტილი იყო კარი , სადაც მოწაფეები იყვნენ , მივიდა იესო და დადგა შუაში , და უთხრა მათ : „ მშვიდობა თქვენდა ! “
43020020	ეს რომ თქვა , უჩვენა ხელებიცა და ფერდიც . მოწაფეებმა გაიხარეს უფლის ხილვით .
43020021	კვლავ უთხრა მათ იესომ : „ მშვიდობა თქვენდა ! როგორც მე მომავლინა მამამ , მეც მიგავლენთ თქვენ . “
43020022	ეს რომ თქვა , სული შეუბერა და ეუბნება : „ მიიღეთ სულიწმიდა .
43020023	ვისაც მიუტევებთ ცოდვებს , მიეტევებათ , ვისაც დაუკავებთ , დაეკავებათ . “
43020024	თომა , ერთი თორმეტთაგანი , ტყუპისცალად წოდებული , არ იყო მათთან , როცა იესო მოვიდა .
43020025	უთხრეს მას სხვა მოწაფეებმა : „ ჩვენ ვიხილეთ უფალი . “ მან უთხრა მათ : „ თუ მის ხელებზე ნალურსმევს არ ვიხილავ და ნალურსმევში საკუთარ თითს არ ჩავყოფ და მის ფერდში — საკუთარ ხელს , არ ვიწამებ !
43020026	რვა დღის შემდეგ მისი მოწაფეები კვლავ შინ იყვნენ და თომაც მათთან იყო . შევიდა იესო ჩაკეტილ კარებში , დადგა შუაში და თქვა : „ მშვიდობა თქვენდა . “
43020027	მერე თომას ეუბნება : „ მოიტა აქ შენი თითი და გასინჯე ჩემი ხელები . მოიტა შენი ხელი და ჩადე ჩემს ფერდში . ურწმუნო კი ნუ იქნები , მორწმუნე იყავ . “
43020028	მიუგო თომამ და უთხრა მას : „ უფალი ჩემი და ღმერთი ჩემი ! “
43020029	ეუბნება მას იესო : „ შენ მირწმუნე იმიტომ , რომ მიხილე . ნეტარ არიან ისინი , ვისაც არ ვუნახივარ და მირწმუნეს . “
43020030	ბევრი სხვა ნიშანიც მოიმოქმედა იესომ მოწაფეების წინაშე , რაც ამ წიგნში არ დაწერილა .
43020031	ეს კი დაიწერა , რათა ირწმუნოთ , რომ იესო არის ქრისტე , ძე ღვთისა , და , რათა მორწმუნეებს გქონდეთ სიცოცხლე მისი სახელით .
43021001	ამის შემდეგ კვლავ გამოეცხადა იესო მოწაფეებს ტიბერიის ზღვაზე . ასე გამოეცხადა :
43021002	ერთად იყვნენ სიმონ-პეტრე , ტყუპისცალად წოდებული თომა , ნათანაელი გალილეის კანადან , ზებედეს ძენი და ორი სხვა მისი მოწაფეთაგანი .
43021003	ეუბნება მათ სიმონ-პეტრე : „ სათევზაოდ მივდივარ . “ უთხრეს მას : „ ჩვენც წამოგყვებით . “ გავიდნენ და ჩასხდნენ ნავში . იმ ღამეს ვერაფერი დაიჭირეს .
43021004	უკვე გათენებული იყო და , იესო იდგა ნაპირზე , მოწაფეებმა კი არ იცოდნენ , რომ ეს იესო იყო .
43021005	ეუბნება მათ იესო : „ შვილებო , არა გაქვთ საჭმელი ? “ მიუგეს მას : „ არა . “
43021006	უთხრა მათ : „ ისროლეთ ბადე ნავის მარჯვენა მხარეს და იპოვით . “ ისროლეს და ვეღარ გამოათრიეს თევზის სიმრავლის გამო .
43021007	მოწაფე , რომელიც უყვარდა იესოს , ეუბნება პეტრეს : „ ეს უფალია . “ სიმონ-პეტრემ რომ გაიგონა , უფალიაო , მოსასხამი მოიხვია , რადგან შიშველი იყო , და ზღვაში გადაეშვა .
43021008	სხვა მოწაფეები კი პატარა ნავით მოვიდნენ , რადგან შორს არ იყვნენ ხმელეთიდან , ასე ორას წყრთაზე , და გამოათრიეს ბადე თევზიანად .
43021009	ხმელეთზე რომ გადმოვიდნენ , ნახეს დაწყობილი ნაკვერცხლები და მათზე დადებული თევზი და პური .
43021010	ეუბნება მათ იესო : „ იმ თევზისა მოიტანეთ , ახლა რომ დაიჭირეთ . “
43021011	წავიდა სიმონ-პეტრე და ხმელეთზე გამოათრია ბადე , სავსე ას ორმოცდაცამეტი დიდი თევზით და , სიმრავლის მიუხედავად , ბადე არ გახეულა .
43021012	ეუბნება მათ იესო : „ მოდით , ისაუზმეთ . “ მოწაფეთაგან ვერც ერთმა ვერ გაბედა , ეკითხა , ვინ ხარო , რადგან იცოდნენ , რომ უფალი იყო .
43021013	მივიდა იესო , აიღო პური და მისცა მათ , ასევე თევზიც .
43021014	ეს უკვე მესამედ გამოეცხადა იესო მოწაფეებს , მკვდრეთით აღმდგარი .
43021015	რომ ისაუზმეს , იესო ეუბნება სიმონ-პეტრეს : „ სიმონ იოანესო , ამათზე მეტად გიყვარვარ ? “ ეუბნება მას : „ დიახ , უფალო , შენ იცი , რომ მიყვარხარ . “ ეუბნება მას : „ აძოვე ჩემი კრავები . “
43021016	ეუბნება მას კვლავ მეორედ : „ სიმონ იოანესო , გიყვარვარ ? “ ეუბნება მას : „ დიახ , უფალო , შენ იცი , რომ მიყვარხარ . “ ეუბნება მას : „ დამწყსე ჩემი ცხვრები . “
43021017	ეუბნება მას მესამედ : „ სიმონ იოანესო , გიყვარვარ ? “ პეტრე დაღონდა , მესამედ რომ უთხრა : „ გიყვარვარ “ ? და ეუბნება მას : „ უფალო , შენ ყველაფერი იცი . იცი , რომ მიყვარხარ ! “ ეუბნება მას იესო : „ აძოვე ჩემი ცხვრები .
43021018	ჭეშმარიტად , ჭეშმარიტად გეუბნები შენ : სანამ ახალგაზრდა იყავი , შენ თვითონ შემოირტყამდი სარტყელს და მიდიოდი , სადაც გსურდა . როცა დაბერდები , გაშლი ხელებს და სხვა შემოგარტყამს სარტყელს და წაგიყვანს იქ , სადაც არ გსურს . “
43021019	ეს თქვა იმის მისანიშნებლად , თუ როგორი სიკვდილით განადიდებდა ღმერთს . ეს რომ თქვა , უთხრა : „ მომყევი . “
43021020	მოტრიალდა პეტრე და დაინახა , რომ მოწაფე , რომელიც უყვარდა იესოს , მოსდევდა მათ . სწორედ ის , მისი მკერდისკენ რომ გადაიხარა სერობისას და უთხრა , უფალო , ვინ გაგცემსო ?
43021021	ეს რომ დაინახა პეტრემ , ეუბნება იესოს : „ უფალო , ამას რა ? “
43021022	ეუბნება მას იესო : „ თუ მე მსურს , რომ დარჩეს ჩემს მოსვლამდე , შენ რა ? შენ მე გამომყევი . “
43021023	და გავრცელდა ეს სიტყვა ძმებს შორის , რომ ის მოწაფე არ მოკვდებოდა . მაგრამ იესოს არ უთქვამს მასზე , არ მოკვდებაო , არამედ , თუ მე მსურს , რომ დარჩეს , ჩემს მოსვლამდე , შენ რაო ?
43021024	ეს არის ის მოწაფე , რომელიც ამოწმებს ამას და რომელმაც დაწერა ეს . და ვიცით , რომ მისი მოწმობა ჭეშმარიტია .
43021025	კიდევ ბევრი სხვაც არის , რაც იესომ მოიმოქმედა , რომელიც , დაწვრილებით რომ დაწერილიყო , ვფიქრობ , მთელი სოფელიც კი ვერ დაიტევდა დაწერილ წიგნებს . ამინ .
44001001	პირველი წიგნი , თეოფილე , მე შევადგინე ყოველივე იმის შესახებ , რისი კეთება და სწავლებაც დაიწყო იესომ ,
44001002	იმ დღემდე , ვიდრე ამაღლდებოდა , სულიწმიდით მოძღვრავდა მოციქულებს , რომლებიც მან ამოირჩია ,
44001003	რომელთაც წარუდგა ცოცხლად თავისი ტანჯვის შემდეგ , მრავალი სარწმუნო ნიშნით . ორმოც დღეს ეჩვენებოდა მათ და მოუთხრობდა ღვთის სასუფეველზე .
44001004	და შეკრიბა ისინი და უბრძანა : არ გასცილებოდნენ იერუსალიმს , არამედ დალოდებოდნენ მამის აღთქმულს , რაზეც უთხრა : „ ჩემგან მოისმინეთ ;
44001005	ვინაიდან იოანე ნათლავდა წყლით , თქვენ კი , არცთუ მრავალი დღის შემდეგ , მოინათლებით სულიწმიდით . “
44001006	ამიტომ შეკრებილნი ეკითხებოდნენ მას : „ ამ ხანებში ხომ არ აღუდგენ , უფალო , ისრაელს სამეფოს ? “
44001007	უთხრა მათ : „ თქვენი საქმე არ არის , იცოდეთ დროები ან ვადები , რომელიც მამამ დაადგინა თავისი ხელმწიფებით .
44001008	არამედ თქვენ მიიღებთ ძალას , როცა გადმოვა სულიწმიდა თქვენზე და იქნებით ჩემი მოწმენი იერუსალიმში , მთელ იუდეასა და სამარიაში და ქვეყნის კიდემდე . “
44001009	ეს თქვა და , სანამ ისინი უყურებდნენ მას , ამაღლდა და ღრუბელმა მოაფარა მათ თვალს .
44001010	როცა ისინი ხედავდნენ მის ცად ამაღლებას , აჰა , წარუდგა მათ ორი კაცი თეთრი სამოსით .
44001011	უთხრეს : „ გალილეველო კაცებო , რას დგახართ და შეჰყურებთ ზეცას ? ეს იესო , რომელიც თქვენგან ამაღლდა ზეცად , კვლავ მოვა ისევე , როგორც ზეცად აღმავალი იხილეთ . “
44001012	მაშინ ისინი დაბრუნდნენ იერუსალიმში ზეთისხილისად წოდებული მთიდან , რომელიც მდებარეობს იერუსალიმის ახლოს , შაბათის გზაზე .
44001013	შესვლისთანავე ავიდნენ ზედათვალში , სადაც იმყოფებოდნენ პეტრე და იოანე , იაკობი და ანდრია , ფილიპე და თომა , ბართლომე და მათე , იაკობ ალფესი და სიმონ მოშურნე და იუდა იაკობისა .
44001014	ისინი ყველანი ერთსულოვნად გამუდმებულ ლოცვა-ვედრებაში იყვნენ დედაკაცებთან , იესოს დედასთან , მარიამთან , და მის ძმებთან ერთად .
44001015	იმ დღეებში წამოდგა პეტრე შეკრებილ ძმებს შორის და თქვა ( იქნებოდა იმ ადგილას სულ ასოცამდე კაცი ) :
44001016	„ კაცნო ძმანო ! უნდა აღსრულებულიყო წერილი , რაც წინასწარ თქვა სულიწმიდამ დავითის პირით იუდაზე , რომელიც წაუძღვა იესოს შემპყრობლებს ,
44001017	ვინაიდან იგი ჩარიცხული იყო ჩვენთან და წილად ხვდა ეს სამსახური . “
44001018	მან შეიძინა მიწა უსამართლობის საზღაურად და , როცა დაენარცხა , შუაზე გასკდა და მთელი შიგნეულობა გადმოეფანტა .
44001019	ეს ცნობილი გახდა იერუსალიმის ყველა მკვიდრისათვის . ამგვარად , მათს საკუთარ ენაზე ეწოდა იმ მიწას ხაკელდამა , ანუ სისხლის ყანა .
44001020	„ ვინაიდან ფსალმუნთა წიგნში სწერია : ‘ გატიალდეს მისი სახლ-კარი , ნუ იქნება მასში მკვიდრი ’ ; და ‘ მისი განსაგებელი სხვამ მიიღოს ’ .
44001021	ამგვარად , ჯერ არს , იმ კაცთაგან , ვინც მუდამ თან გვახლდნენ , როცა ჩვენს შორის დადიოდა უფალი იესო ,
44001022	იოანეს ნათლისცემიდან მოყოლებული ჩვენგან მისი ამაღლების დღემდე , ერთ-ერთი მათგანი გახდეს ჩვენთან ერთად მისი აღდგომის მოწმე . “
44001023	და დააყენეს ორნი : იოსები , ბარშაბად წოდებული , რომელსაც იუსტოსი შეარქვეს , და მათია .
44001024	ილოცეს და თქვეს : „ უფალო , ყველას გულთამხილველო , გვიჩვენე ამ ორთაგან ერთი , რომელიც შენ ამოირჩიე ,
44001025	რომ მიიღოს ადგილი ამ მსახურებისა და მოციქულობისა , რომელსაც გამოაკლდა იუდა , რათა თავის ადგილზე წასულიყო . “
44001026	და წილი უყარეს მათ და ერგო წილი მათიას , და მიეთვალა თერთმეტ მოციქულს .
44002001	ორმოცდამეათე დღე რომ სრულდებოდა , ყველანი ერთად იყვნენ იმავე ადგილას .
44002002	და იქმნა მოულოდნელად ხმაური ზეციდან , თითქოს ძლიერმა ქარმა დაბერაო , და აავსო მთელი სახლი , სადაც ისინი ისხდნენ .
44002003	და ეჩვენათ მათ გაყოფილი ენები , თითქოს ცეცხლისანი , და სათითაოდ მოეფინა ყოველ მათგანს .
44002004	ყველანი აღივსნენ სულიწმიდით და იწყეს ლაპარაკი სხვადასხვა ენებზე , როგორც სული ამეტყველებდა მათ .
44002005	ხოლო იერუსალიმში ცხოვრობდნენ იუდეველნი , ღვთის მოშიში კაცები , ყველა ხალხთაგან , რომელნიც კი ცისქვეშეთში არიან .
44002006	როცა ეს ხმაური მოხდა , ბევრმა მოიყარა თავი და შეშფოთდა , ვინაიდან თითოეული ისმენდა , როგორ მეტყველებდნენ მის საკუთარ ენაზე .
44002007	ყველანი გაოგნებული იყვნენ და უკვირდათ , ამბობდნენ : „ განა ყველა ესენი , ვინც ლაპარაკობენ , გალილეველები არ არიან ?
44002008	როგორ გვესმის თითოეულ ჩვენგანს საკუთარ ენაზე , რომელშიც ვიშვით ?
44002009	პართნი და მიდიელნი , ყელამელნი , და მკვიდრნი შუამდინარეთისა , იუდეისა , კაბადუკიისა , პონტოსი და აზიისა ,
44002010	ფრიგიისა და პამფილიისა , ეგვიპტისა და კვირინეის მხარეს მდებარე ლიბიის ოლქებისა , და რომიდან ამოსულნი ,
44002011	იუდეველნი და რჯულშეცვლილნი , კრეტელნი და არაბები , ვუსმენთ მათ , ჩვენ-ჩვენი ენებით რომ ლაპარაკობენ ღვთის დიად საქმეებზე . “
44002012	გაოგნდა ყველა და საგონებელში ჩაცვივდნენ , ერთმანეთს ეუბნებოდნენ : „ ნეტავ , ეს რას უნდა ნიშნავდეს ? “
44002013	სხვები კი დაცინვით ამბობდნენ : ტკბილით არიან გამტყვრალნი .
44002014	ხოლო თერთმეტთან ერთად მდგომი პეტრე წამოდგა , ხმა აღიმაღლა და უთხრა მათ : „ იუდეველნო და იერუსალიმის ყველა მკვიდრნო ! იყოს ეს თქვენთვის ცნობილი და ყური დაუგდეთ ჩემს სიტყვებს .
44002015	ისინი არ არიან მთვრალები , როგორც თქვენ გგონიათ , ვინაიდან ახლა დღის მესამე საათია .
44002016	მაგრამ ესაა ნათქვამი იოელ წინასწარმეტყველის მიერ :
44002017	‘ იქნება უკანასკნელ დღეებში , — ამბობს ღმერთი , — რომ ჩემი სულისაგან მოვაფენ ყველა ხორციელზე და იწინასწარმეტყველებენ თქვენი ძენი და თქვენი ასულნი . და თქვენი ჭაბუკნი ჩვენებას იხილავენ და თქვენს მოხუცებულებს სიზმრები დაესიზმრებათ .
44002018	ჩემს მონებზე და ჩემს მხევლებზე მოვაფენ იმ დღეებში ჩემი სულისაგან და აწინასწარმეტყველდებიან .
44002019	ვაჩვენებ სასწაულებს მაღლა ცაში და ნიშნებს დაბლა მიწაზე , სისხლსა და ცეცხლს , და კვამლის ბოლქვებს .
44002020	მზე წყვდიადად იქცევა და მთვარე სისხლად , ვიდრე დადგებოდეს უფლის დღე , დიადი და გაცხადებული .
44002021	და იქნება : ყოველი , ვინც მოუხმობს უფლის სახელს , გადარჩება . ’
44002022	კაცნო ისრაელიანნო , ისმინეთ ეს სიტყვები : იესო ნაზარეველი , კაცი , დამტკიცებული ღვთისაგან თქვენთვის ძალით , სასწაულებითა და ნიშნებით , რომლებიც ღმერთმა მოახდინა მისი ხელით თქვენს შორის , როგორც თვითონვე იცით ,
44002023	იგი , ღვთის განჩინებული ზრახვით და წინასწარცნობით გადაცემული , ურჯულოთა ხელით მიალურსმეთ და მოკალით .
44002024	მაგრამ ღმერთმა აღადგინა იგი , შეხსნა რა სიკვდილის ბორკილები , ვინაიდან სიკვდილი მას ვერ დააკავებდა .
44002025	ვინაიდან დავითი ამბობს მასზე : ‘ ჩემს წინაშე ვხედავდი ყოველთვის უფალს , რადგან ის ჩემს მარჯვნივაა , რათა არ შევდრკე .
44002026	ამიტომ გაიხარა ჩემმა გულმა და გამხიარულდა ჩემი ენა , ჩემი ხორციც კი სასოებით იშვებს .
44002027	ვინაიდან ჩემს სულს არ მიატოვებ ჯოჯოხეთში და არ გაიმეტებ შენს წმიდას ხრწნილების სახილველად .
44002028	შენ შემაცნობინე ცხოვრების გზა , სიხარულით აღმავსებ შენი სახის წინაშე . ’
44002029	კაცნო ძმანო , აშკარად უნდა გითხრათ მამამთავარ დავითზე , რომ ის აღესრულა და დაიკრძალა , და დღევანდლამდე ჩვენს შორისაა მისი სამარხი .
44002030	რაკი წინასწარმეტყველი იყო და იცოდა , რომ ფიცით შეჰფიცა მას ღმერთმა , რომ მისი საზარდულის ნაყოფს დასვამდა მის ტახტზე ,
44002031	მან წინასწარხედვით თქვა ქრისტეს აღდგომაზე , რომ მიტოვებული არ არის ჯოჯოხეთში და მის ხორცს არ უხილავს ხრწნილება .
44002032	ეს იესო აღადგინა ღმერთმა , რისი მოწმენიც ჩვენ ყველანი ვართ .
44002033	ამგვარად ღვთის მარჯვენით ამაღლებულმა , მამისაგან მიიღო სულიწმიდის აღთქმა და მოჰფინა ის , რასაც თქვენ ხედავთ და ისმენთ .
44002034	დავითი ხომ არ ამაღლებულა ზეცად , თვითონვე ამბობს : ‘ უთხრა უფალმა ჩემს უფალს : დაჯექი ჩემს მარჯვნივ ,
44002035	ვიდრე შენს მტრებს დავამხობდე შენს ფერხთა კვარცხლბეკად . ’
44002036	ამრიგად , მტკიცედ იცოდეს ისრაელის მთელმა სახლმა , რომ ღმერთმა გახადა უფლად და ქრისტედ ეს იესო , რომელიც თქვენ ჯვარს აცვით . “
44002037	ეს რომ მოისმინეს , გულზე მოხვდათ და უთხრეს პეტრესა და დანარჩენ მოციქულებს : „ როგორ მოვიქცეთ , კაცნო ძმანო ? “
44002038	ხოლო პეტრემ : „ მოინანიეთ და ყოველი თქვენგანი მოინათლოს იესო ქრისტეს სახელით ცოდვების მისატევებლად , და მიიღებთ სულიწმიდის ნიჭს .
44002039	ვინაიდან თქვენ გეკუთვნით აღთქმა , და თქვენს შვილებს და ყველა შორეულს , ვისაც კი მოუხმობს უფალი , ღმერთი ჩვენი . “
44002040	და მრავალი სხვა სიტყვითაც უმოწმებდა , შეაგონებდა და ეუბნებოდა : იხსენით თავი ამ გარყვნილი მოდგმისაგანო .
44002041	ამრიგად , ვინც მიიღო მისი სიტყვა , მოინათლნენ და იმ დღეს შეემატა სამი ათასამდე სული .
44002042	და იყვნენ ისინი გამუდმებით მოციქულთა მოძღვრებაში , თანამოზიარობაში , პურის გატეხასა და ლოცვებში .
44002043	ყოველი სული შიშით იყო მოცული და მრავალი სასწაული და ნიშანი ხდებოდა მოციქულთა მიერ .
44002044	ყველა მორწმუნე ერთად იყო და ყველაფერი საერთო ჰქონდათ .
44002045	ქონებას და სარჩო-საბადს ჰყიდდნენ და უნაწილებდნენ ყველას , საჭიროებისამებრ .
44002046	დღენიადაგ ერთსულოვნად ტაძარში იმყოფებოდნენ , სახლებში ტეხდნენ პურს , იღებდნენ საზრდელს მხიარულებით და გულუბრალოებით .
44002047	აქებდნენ ღმერთს და მთელი ხალხის თვალში მადლს ჰპოვებდნენ . უფალი კი ყოველ დღე უმატებდა დახსნილებს მათ რიცხვს .
44003001	პეტრე და იოანე ადიოდნენ ტაძარში ლოცვის მეცხრე საათზე .
44003002	იყო კაცი ვინმე , დედის მუცლიდანვე საპყარი . ყოველდღე მოჰყავდათ იგი და სვამდნენ ტაძრის კართან , რომელსაც მშვენიერი ეწოდებოდა , რათა ტაძარში შემომსვლელთაგან მოწყალება ეთხოვა .
44003003	როცა დაინახა ტაძარში შემავალი პეტრე , და იოანე , სთხოვა მათ მოწყალება .
44003004	პეტრე იოანესთან ერთად დააკვირდა მას და უთხრა : „ შემოგვხედე ჩვენ . “
44003005	იგი დაუინებით უყურებდა მათ იმ იმედით , რომ რაიმეს გამორჩებოდა .
44003006	უთხრა პეტრემ : „ ვერცხლი და ოქრო არა მაქვს , ხოლო რაც მაქვს , იმას გაძლევ : იესო ქრისტე ნაზარეველის სახელით , გაიარე ! “
44003007	მარჯვენაზე მოჰკიდა ხელი და წამოაყენა , და მას უცბად გაუმაგრდა ფეხები და კოჭები .
44003008	წამოხტა , დადგა და სიარული დაიწყო , მათთან ერთად შევიდა ტაძარში . დადიოდა , ხტოდა და აქებდა ღმერთს .
44003009	და ხედავდა მთელი ხალხი მას , მოარულსა და ღვთის მაქებარს .
44003010	იცნეს იგი , რომ ეს იყო ტაძრის მშვენიერ კარიბჭესთან მოწყალების სათხოვრად მჯდომი . ისინი შიშით აღვსილნი და გაოგნებულნი იყვნენ იმის გამო , რაც მას შეემთხვა .
44003011	და რაკი იგი ჩაბღაუჭებული იყო პეტრესა და იოანეს , მთელი ხალხი განცვიფრებული მიაწყდა მათ სოლომონის სტოაში , როგორც იწოდება . პეტრე მოუწოდებს ხალხს მონანიებისკენ
44003012	დაინახა პეტრემ და უპასუხა ხალხს : „ კაცნო ისრაელიანნო , რად გიკვირთ ეს ? ანდა რატომ გვიყურებთ ასე ? განა ჩვენი საკუთარი ძალით და სიწმიდით დავაწყებინეთ მას სიარული ?
44003013	აბრაამის , ისაკისა და იაკობის ღმერთმა , ჩვენი მამების ღმერთმა , განადიდა თავისი მსახური იესო , რომელიც თქვენ გაეცით და უარყავით პილატეს წინაშე , როცა იგი აპირებდა მის გათავისუფლებას .
44003014	თქვენ უარყავით წმიდა და მართალი და მოითხოვეთ , რომ კაცისმკვლელი ეჩუქებინა თქვენთვის .
44003015	სიცოცხლის წინამძღვარი მოჰკალით , რომელიც ღმერთმა აღადგინა მკვდრეთით , რისი მოწმენიც ჩვენ ვართ .
44003016	მისი სახელის რწმენით , მისმა სახელმა გაამაგრა ეს კაცი , რომელსაც თქვენ ხედავთ და იცნობთ , და მისმა რწმენამ მისცა მას ეს სიმრთელე ყოველი თქვენგანის თვალწინ .
44003017	ახლა ვიცი , ძმებო , რომ თქვენ , როგორც თქვენმა მთავრებმა , უმეცრებით ჩაიდინეთ ეს .
44003018	ხოლო ღმერთმა , როგორც წინდაწინ გვამცნო ყველა თავისი წინასწარმეტყველის პირით , რომ ქრისტე უნდა წამებულიყო , ასევე აღასრულა კიდეც .
44003019	აბა , მოინანიეთ და მოიქეცით , რომ აღიხოცოს თქვენი ცოდვები .
44003020	რათა დადგეს განახლების დღეები უფლის პირისაგან და მოგივლინოთ მან თქვენთვის წინასწარ განწესებული ქრისტე იესო ,
44003021	რომელიც ზეცამ უნდა მიიღოს , ვიდრე ყველაფერი აღდგებოდეს , რასაც ღმერთი დასაბამიდან ამბობდა თავის წმიდა წინასწარმეტყველთა პირით .
44003022	ვინაიდან მოსემ თქვა : ‘ წინასწარმეტყველს , როგორიც მე ვარ , აღგიდგენთ თქვენი უფალი ღმერთი თქვენს ძმათაგან . გაუგონეთ მას ყველაფერი , რასაც გეტყვით .
44003023	და მოხდება , რომ ყოველი სული , ვინც არ გაუგონებს იმ წინასწარმეტყველს , მოიკვეთება ხალხიდან . ’
44003024	ყველა წინასწარმეტყველნი , სამუელიდან და მას აქეთ , რამდენს ლაპარაკობდნენ და ასევე წინასწარ იუწყებოდნენ ამ დღეებზე .
44003025	თქვენ ხართ ძენი წინასწარმეტყველთა და იმ აღთქმისა , რომელიც აღუთქვა ღმერთმა თქვენს მამებს , როცა უთხრა აბრაამს : ‘ შენს თესლში იკურთხება მიწის ყოველი ტომი ! ’
44003026	ღმერთმა , აღადგინა რა თავისი მსახური , პირველად თქვენ მოგივლინათ თქვენს საკურთხებლად , რათა მოგაქციოთ ყოველი თქვენი ბოროტი საქმიდან . “
44004001	როცა ისინი ხალხს ელაპარაკებოდნენ , თავს დაადგნენ მათ მღვდლები , ტაძრის მცველთა უფროსი და სადუკეველნი ,
44004002	გაბრაზებულნი , ხალხს რომ ასწავლიდნენ და უქადაგებდნენ იესოს მკვდრეთით აღდგომას .
44004003	და დაადეს ხელები მათ და დაცვას ჩააბარეს მეორე დღემდე , ვინაიდან უკვე საღამოვდებოდა .
44004004	ბევრმა კი , ვინც ისმინა სიტყვა , ირწმუნა . მათმა რიცხვმა ხუთი ათასამდე მიაღწია .
44004005	მეორე დღეს იერუსალიმში შეიკრიბნენ მათი მთავრები , უხუცესები და მწიგნობრები ,
44004006	და ანა მღვდელმთვარი და კაიაფა , იოანე და ალექსანდრე , აგრეთვე სხვები მღვდელმთავრის მოდგმიდან .
44004007	შუაში ჩაიყენეს ისინი და ეკითხებოდნენ : „ რომელი ძალით , ან ვისი სახელით ჩაიდინეთ ეს ? “
44004008	მაშინ პეტრე აღივსო სულიწმიდით და უთხრა მათ : „ ხალხის მთავარნო და უხუცესნო ,
44004009	თუ დღეს ჩვენ მოგვეთხოვება პასუხი ამ უძლური კაცისათვის გაწეულ სიკეთეზე , თუ როგორ განიკურნა იგი ,
44004010	ცხადი იყოს ყველა თქვენგანისა და მთელი ისრაელის ხალხისათვის , რომ იგი თქვენს წინაშე ჯანმრთელი დგას იესო ქრისტე ნაზარეველის სახელით , რომელიც თქვენ ჯვარს აცვით და რომელიც ღმერთმა აღადგინა მკვდრეთით .
44004011	ეს არის ქვა , რომელიც უკუაგდეთ თქვენ , მაშენებლებმა , და რომელიც ქვაკუთხედად იქცა .
44004012	სხვაში არავისში არ არსებობს ხსნა , არც არის ცის ქვეშ ხალხისათვის მიცემული სხვა სახელი , რომლითაც გადავრჩებით . “
44004013	როცა ხედავდნენ პეტრესა და იოანეს ესოდენ სიმტკიცეს და მიხვდნენ , რომ ისინი უწიგნური და უბრალო ადამიანები არიან , გაუკვირდათ . თანაც იცოდნენ , რომ ისინი იესოსთან ნამყოფები იყვნენ .
44004014	ხოლო მათთან მდგომ განკურნებულ კაცს რომ ხედავდნენ , საწინააღმდეგოს ვერაფერს ეუბნებოდნენ .
44004015	უბრძანეს მათ სინედრიონიდან გასვლა და ერთმანეთში იწყეს მსჯელობა .
44004016	ამბობდნენ : „ რა ვუყოთ ამ ხალხს ? მათი ხელით რომ მოხდა ეს ცხადი სასწაული , ცნობილია იერუსალიმის ყოველი მკვიდრისთვის და ამას ჩვენ ვერ უარვყოფთ .
44004017	მაგრამ , უფრო მეტად რომ არ გახმაურდეს ეს ხალხში , დავემუქროთ მათ , რომ კაციშვილს აღარ ელაპარაკონ ამ სახელით . “
44004018	დაუძახეს მათ და უბრძანეს , ამიერიდან აღარ ელაპარაკათ და აღარ ესწავლებინათ იესოს სახელით .
44004019	მაგრამ პეტრემ და იოანემ მიუგეს და უთხრეს : „ განსაჯეთ , მართებულია განა ღვთის წინაშე , თქვენ უფრო გისმინოთ , ვიდრე ღმერთს ?
44004020	ჩვენ არ შეგვიძლია არ ვილაპარაკოთ ის , რაც ვიხილეთ და მოვისმინეთ . “
44004021	ხოლო მათ მუქარით გაუშვეს ისინი , რადგან ვერ პოულობდნენ მიზეზს მათ დასასჯელად , ხალხის გამო , რადგან ყველა ადიდებდა ღმერთს მომხდარისათვის .
44004022	ვინაიდან ორმოც წელს გადაცილებული იყო ის კაცი , რომელზეც მოხდა განკურნების სასწაული .
44004023	ხოლო ისინი , ვინც გაუშვეს , მივიდნენ თავისიანებთან და უამბეს , რას ეუბნებოდნენ მათ მღვდელმთავარნი და უხუცესნი .
44004024	მათ კი , რომ მოუსმინეს , ერთსულოვნად აღიმაღლეს ხმა ღვთის მიმართ და შეჰღაღადეს : „ ღმერთო , შემოქმედო ცისა და მიწისა , ზღვისა და ყველაფრისა , რაც მათშია ;
44004025	ჩვენი მამის , შენი მსახურის დავითის ბაგე ალაპარაკე სულიწმიდით : ‘ რად შფოთავენ წარმართნი და ხალხები განიზრახავენ ამაოებას ?
44004026	აღდგნენ მეფენი ქვეყნისა და მთავრები ერთად შეიკრიბნენ უფლისა და მისი ცხებულის წინააღმდეგ . ’
44004027	ვინაიდან ნამდვილად შეიკრიბნენ ამ ქალაქში შენი წმიდა მსახურის , შენი ცხებულის , იესოს წინააღმდეგ ჰეროდე და პონტოელი პილატე წარმართებთან და ისრაელის ხალხთან ერთად ,
44004028	რომ მოემოქმედათ ის , რისი მოხდენაც წინასწარ განსაზღვრა შენმა ხელმა და შენმა ზრახვამ .
44004029	ახლა კი , დაინახე , უფალო , მათი მუქარა და მიეცი შენს მონებს ძალა , მთელი გაბედულებით ილაპარაკონ შენი სიტყვა ,
44004030	როცა გაიწვდი შენს ხელს განსაკურნებლად , ნიშნებისა და სასწაულების მოსახდენად შენი წმიდა მსახურის იესოს სახელით . “
44004031	როცა ლოცულობდნენ , შეიძრა ის ადგილი , სადაც ისინი იყვნენ შეკრებილნი , და ყველანი აღივსნენ სულიწმიდით და გაბედულად ლაპარაკობდნენ ღვთის სიტყვას .
44004032	მორწმუნეთა სიმრავლეს ერთი გული და სული ჰქონდა , და არავინ თავის ქონებას არ უწოდებდა თავისას , არამედ ყველაფერი საერთო ჰქონდათ .
44004033	დიდი ძალით მოწმობდნენ მოციქულები უფალ იესოს აღდგომას და დიდი მადლი იყო ყოველ მათგანზე .
44004034	არავინ იყო მათ შორის გაჭირვებული , ვინაიდან ყველა , ვინც მინდვრების ან სახლების მესაკუთრე იყო , ყიდდა და გაყიდულის საფასური მოჰქონდა
44004035	და დებდა მოციქულთა ფერხთით და თითოეულს უნაწილდებოდა , ვისაც რა სჭირდებოდა .
44004036	ასევე იოსებმაც , რომელსაც მოციქულებმა შეარქვეს ბარნაბა ( რაც ნუგეშისცემის ძედ ითარგმნება ) , ლევიანმა , წარმოშობით კვიპროსელმა ,
44004037	გაყიდა თავისი მინდორი , ფული მოიტანა და მოციქულთა ფერხთით დადო .
44005001	ერთმა კაცმა კი , სახელად ანანიამ , თავის ცოლთან , საფირასთან , ერთად გაყიდა მინდორი
44005002	და გადამალა საფასურიდან , — ეს მისმა ცოლმაც იცოდა , — ხოლო რაღაც ნაწილი მოიტანა და დადო მოციქულთა ფერხთით .
44005003	უთხრა პეტრემ : „ ანანია , რატომ აღავსო შენი გული სატანამ , რომ მოგეტყუებინა სულიწმიდა და გადაგემალა მიწის საფასურიდან ?
44005004	განა რაც გქონდა , შენი არ იყო , და გაყიდულიც შენს ხელში არ იყო ? რაღატომ ჩაიდე ეს საქმე გულში ? ადამიანებს კი არ ეცრუე , არამედ ღმერთს . “
44005005	ამის გამგონე ანანია დაეცა და სული განუტევა . ვინც ეს მოისმინა , დიდმა შიშმა მოიცვა ყველა .
44005006	წამოდგნენ ჭაბუკები , შესუდრეს იგი , გაიტანეს და დამარხეს .
44005007	სამიოდე საათმა განვლო და შევიდა მისი ცოლიც , რომელმაც არ იცოდა რა მოხდა .
44005008	ჰკითხა მას პეტრემ : „ მითხარი , განა ამდენად გაყიდეთ მიწა ? “ თქვა : „ დიახ , ამდენად . “
44005009	პეტრემ უთხრა მას : „ რატომ შეითქვით , რომ გამოგეცადათ უფლის სული ? აჰა , კარში დგანან შენი ქმრის დამმარხავთა ფერხნი , და შენც გაგიტანენ . “
44005010	დაეცა იგი უცბად მის ფეხებთან და სული განუტევა . შემოსულმა ჭაბუკებმა მკვდარი იპოვეს იგი , გაიტანეს და ქმრის გვერდით დამარხეს .
44005011	დიდმა შიშმა მოიცვა მთელი ეკლესია და ყველა , ვინც ეს მოისმინა .
44005012	მოციქულთა ხელით მრავალი ნიშანი და სასწაული ხდებოდა ხალხში . და იყვნენ ერთსულოვნად ყველანი სოლომონის სტოაში .
44005013	დანარჩენთაგან ვერავინ ბედავდა , შეერთებოდა მათ , მაგრამ აქებდა მათ ხალხი .
44005014	სულ უფრო და უფრო ემატებოდნენ უფალს მორწმუნეები , მრავალი მამაკაცი და დედაკაცი .
44005015	ისე რომ , ავადმყოფები ქუჩაში გამოჰყავდათ და საკაცეებზე და საწოლებზე აწვენდნენ , რომ ჩავლილი პეტრეს ჩრდილი მაინც დაფენოდა რომელიმე მათგანს .
44005016	ბევრნი მოდიოდნენ იერუსალიმის გარშემო ქალაქებიდანაც , მოჰყავდათ სნეულები და უწმიდური სულებით შეპყრობილნი , და ყველანი იკურნებოდნენ .
44005017	აღდგნენ მღვდელმთავარი და ყველა მასთან მყოფი , რომლებიც სადუკეველთა მწვალებლობას ეკუთვნოდნენ , და შურით აღივსნენ .
44005018	დაადეს ხელი მოციქულებს და საერთო საპატიმროში ჩასხეს .
44005019	მაგრამ უფლის ანგელოზმა ღამით გააღო საპყრობილის კარი , გამოიყვანა ისინი და უთხრა :
44005020	„ წადით , დადექით ტაძარში და უქადაგეთ ხალხს ამ სიცოცხლის ყოველი სიტყვა . “
44005021	ეს რომ მოისმინეს , განთიადისას შევიდნენ ტაძარში და ასწავლიდნენ . ამასობაში მოვიდნენ მღვდელმთავარი და მასთან მყოფნი , მოიწვიეს სინედრიონი და ისრაელიანთა უხუცესების საბჭო და გაგზავნეს საპატიმროში მათ მოსაყვანად .
44005022	მხლებელნი რომ მივიდნენ , ვერ ნახეს ისინი საპყრობილეში , უკან გამობრუნდნენ და მოახსენეს ,
44005023	უთხრეს : „ საპატიმრო საგულდაგულოდ დაკეტილი დაგვიხვდა და მცველები კარებთან მდგომნი . რომ გავაღეთ , შიგ ვერავინ ვნახეთ . “
44005024	ეს სიტყვები რომ ესმათ ტაძრის მცველთა უფროსსა და მღვდელმთავრებს , საგონებელს მიეცნენ , რა უნდა მომხდარიყო .
44005025	ვიღაც მივიდა და მოახსენა მათ : „ აგერ ის კაცები , თქვენ რომ საპყრობილეში ჩაამწყვდიეთ , ტაძარში დგანან და ასწავლიან ხალხს . “
44005026	მაშინ წავიდა მცველთა უფროსი მხლებლებთან ერთად და მოიყვანა ისინი იძულების გარეშე , ვინაიდან ხალხისა ეშინოდათ , არ ჩაგვქოლონო .
44005027	მოიყვანეს სინედრიონის წინაშე და დააყენეს და ჰკითხა მათ მღვდელმთავარმა
44005028	და უთხრა : „ სასტიკად აგიკრძალეთ , რომ არ გესწავლებინათ ამ სახელით . აჰა , თქვენი მოძღვრებით აავსეთ იერუსალიმი და გინდათ , იმ კაცის სისხლმა გვიწიოს ჩვენ . “
44005029	მიუგეს პეტრემ და მოციქულებმა და უთხრეს : „ ღმერთს უფრო მეტად უნდა ვემორჩილებოდეთ , ვიდრე ადამიანებს .
44005030	ჩვენი მამების ღმერთმა აღადგინა იესო , რომელიც თქვენ მოჰკალით ძელზე დაკიდებით .
44005031	იგი ღმერთმა წინამძღვრად და მაცხოვრად აღამაღლა თავისი მარჯვენით , რომ მიეცეს ისრაელს მონანიება და ცოდვების მიტევება .
44005032	და მოწმენი ვართ ამ სიტყვებისა ჩვენ და სულიწმიდა , რომელიც ღმერთმა მისცა თავის მორჩილთ . “
44005033	ეს რომ მოისმინეს , განრისხდნენ და მოინდომეს მათი დახოცვა .
44005034	წამოდგა სინედრიონში ერთი ფარისეველთაგანი , სახელად გამალიელი , რჯულის მოძღვარი , მთელი ხალხის მიერ პატივდებული , და ბრძანა , მოციქულები მცირე ხნით გარეთ გაეყვანათ .
44005035	უთხრა მათ : „ კაცნო ისრაელიანნო , დაფიქრდით ამ ხალხზე , რასაც უპირებთ მათ .
44005036	ვინაიდან ამ დღეების წინ აღდგა თევდა და თავი დიდ ვინმედ მოჰქონდა , და ოთხასამდე კაცი გაჰყვა მას . მაგრამ ის მოკლეს და , ყველა , ვინც მორჩილებდა მას , გაიფანტა და არარად იქცა .
44005037	ამის შემდეგ , აღწერის დროს , აღდგა იუდა გალილეველი და დიდძალი ხალხი გაიყოლია . ისიც დაიღუპა , და ყველა , ვინც მას მორჩილებდა , გაიფანტა .
44005038	ახლა გეუბნებით თქვენ : ჩამოშორდით ამ ხალხს და მოეშვით მათ , ვინაიდან , თუ კაცისაგან არის ეს ზრახვა ანდა საქმე , ჩაიფუშება ,
44005039	ხოლო თუ ღვთისაგან არის , მაშინ თქვენ ვერ ჩაფუშავთ მას და , ვაითუ , ღვთის მოწინააღმდეგენი აღმოჩნდეთ . “
44005040	დაუჯერეს ეს და დაუძახეს მოციქულებს , სცემეს და უბრძანეს , რომ აღარ ელაპარაკათ იესოს სახელით , და გაუშვეს .
44005041	ხოლო ისინი წავიდნენ სინედრიონიდან და უხაროდათ , რომ მისი სახელისათვის შეურაცხყოფის ღირსნი გახდნენ .
44005042	ყოველდღე დაუცხრომლად ასწავლიდნენ და ახარებდნენ ტაძარში და სახლებში ქრისტე იესოს .
44006001	ამ დღეებში , როცა მომრავლდნენ მოწაფეები , ატყდა გაბერძნებულთა დრტვინვა ებრაელობის წინააღმდეგ , ვინაიდან უგულებელყოფილი იყო მათი ქვრივების ყოველდღიური მომსახურება .
44006002	მაშინ თორმეტმა მოიწვია მოწაფეთა სიმრავლე და უთხრა მათ : „ არ შეგვშვენის ღვთის სიტყვის მიტოვება და სუფრების მომსახურება .
44006003	ამოირჩიეთ ძმებო , თქვენგან შვიდი სარწმუნო , სულიწმიდით და სიბრძნით აღსავსე კაცი , ისინი გავამწესოთ ამ საქმეზე .
44006004	ჩვენ კი ვიყოთ ლოცვასა და სიტყვის მსახურებაში . “
44006005	მთელ სიმრავლეს მოეწონა ეს სიტყვა . და ამოირჩიეს სტეფანე , რწმენითა და სულიწმიდით სავსე კაცი , აგრეთვე ფილიპე , პროხორი , ნიკანორი , ტიმონი , პარმენასი და გაიუდევებული ანტიოქიელი ნიკოლოზი .
44006006	წარუდგინეს ისინი მოციქულებს , ილოცეს და ხელები დაადეს მათ .
44006007	და ვრცელდებოდა ღვთის სიტყვა და დიდად მრავლდებოდა მოწაფეთა რიცხვი იერუსალიმში და მღვდელთაგანიც ბევრი ემორჩილებოდა რწმენას .
44006008	სტეფანე კი , მადლით და ძალით აღსავსე , დიდ სასწაულებსა და ნიშნებს ახდენდა ხალხში .
44006009	ადგნენ ზოგიერთები ეგრეთ წოდებულ ლიბერტინელთა , კვირინელთა და ალექსანდრიელთა სინაგოგიდან , ზოგიერთებიც კილიკიიდან და აზიიდან და კამათი დაუწყეს სტეფანეს ,
44006010	და ვერ შეძლეს დაპირისპირებოდნენ სიბრძნესა და სულს , რომლითაც ის ლაპარაკობდა .
44006011	მაშინ მოისყიდეს კაცები და ათქმევინეს : „ ჩვენ გავიგონეთ , როგორ ლაპარაკობდა იგი მოსეს და ღვთის საგმობ სიტყვებს . “
44006012	ააღელვეს ხალხი , უხუცესები და მწიგნობრები . მიუხდნენ მას , შეიპყრეს და სინედრიონში მიიყვანეს .
44006013	წარმოუდგინეს ცრუ მოწმენი , რომლებიც ამბობდნენ : ეს კაცი დღენიადაგ ამ წმიდა ადგილისა და რჯულის საწინააღმდეგო სიტყვებს ლაპარაკობსო .
44006014	ვინაიდან ჩვენ მოვისმინეთ , როგორ ამბობდა , რომ ეს იესო ნაზარეველი დაარღვევს ამ ადგილს და შეცვლის წეს-ჩვეულებებს , რომლებიც მოსემ გადმოგვცაო .
44006015	უყურებდნენ მას ყველანი , სინედრიონში მსხდომნი , და ხედავდნენ მის სახეს , როგორც ანგელოზის სახეს .
44007001	უთხრა მღვდელმთავარმა : „ მართალია , რასაც ამბობენ ? “
44007002	მან თქვა : „ კაცნო ძმანო და მამანო , ისმინეთ ! დიდების ღმერთი ეჩვენა ჩვენს მამას აბრაამს შუამდინარეთში ყოფნისას , ვიდრე ხარანში დასახლდებოდა , და უთხრა მას :
44007003	‘ გამოდი შენი ქვეყნიდან და შენი სანათესაოდან და წადი იმ ქვეყანაში , რომელსაც მე გიჩვენებ . ’
44007004	მაშინ გამოვიდა ქალდეველთა ქვეყნიდან და დასახლდა ხარანში . მამამისის სიკვდილის შემდეგ კი ღმერთმა გადმოასახლა იგი ამ ქვეყანაში , სადაც ახლა თქვენ სახლობთ .
44007005	მასში ფეხის მოსაკიდებელი ადგილიც კი არ მისცა სამკვიდროდ , მაგრამ აღუთქვა , რომ მისცემდა სამფლობელოდ მას და მის თესლს მის შემდეგ , როცა ჯერ კიდევ არ ჰყავდა შვილი .
44007006	ასე ელაპარაკა ღმერთი , რომ მისი თესლი მდგმურად იქნებოდა უცხო ქვეყანაში , დაიმონებდნენ მას და ავად მოექცეოდნენ ოთხას წელიწადს .
44007007	‘ იმ ხალხს კი , ვისაც დაემონებიან , მე განვიკითხავ , ’ — თქვა ღმერთმა , — ‘ და ამის შემდეგ გამოვლენ იქიდან და მომემსახურებიან ამ ადგილას . ’
44007008	და მისცა მას წინადაცვეთის აღთქმა . მან შვა ისაკი და წინადასცვითა მას მერვე დღეს ; ხოლო ისაკმა — იაკობი , იაკობმა — თორმეტი მამამთავარი .
44007009	მამამთავრებს შეშურდათ იოსებისა და გაყიდეს იგი ეგვიპტეში , მაგრამ ღმერთი იყო მასთან
44007010	და იხსნა იგი ყველა მისი გასაჭირიდან და უბოძა მას მადლი და სიბრძნე ფარაონის , ეგვიპტის მეფის წინაშე , რომელმაც დააყენა იგი ეგვიპტისა და მთელი თავისი სახლის განმგებლად .
44007011	მოვიდა შიმშილი და დიდი გასაჭირი მთელ ეგვიპტესა და ქანაანში , და ჩვენი მამები ვერ შოულობდნენ საზრდოს .
44007012	ხოლო იაკობმა გაიგო , რომ ეგვიპტეში არის პური , გაგზავნა პირველად ჩვენი მამები .
44007013	მეორედ ჩასვლისას გაუმუღავნა იოსებმა თავი თავის ძმებს და ფარაონმა შეიტყო იოსების გვარტომობა .
44007014	გაგზავნა იოსებმა და მოიწვია თავისი მამა იაკობი და მთელი თავისი სანათესაო , სამოცდათხუთმეტი სული .
44007015	და ჩავიდა იაკობი ეგვიპტეში და გარდაიცვალა იგი , და ჩვენი მამებიც .
44007016	გადმოასვენეს ისინი შექემს და ჩაასვენეს სამარხში , რომელიც აბრაამმა იყიდა ვერცხლის ფასად შექემში ემორის ძეთაგან .
44007017	და როცა ახლოვდებოდა აღთქმის შესრულების უამი , ღმერთმა რომ მისცა აბრაამს , ეს ხალხი მატულობდა ეგვიპტეში და მრავლდებოდა ,
44007018	ვიდრე ეგვიპტეზე აღდგებოდა სხვა მეფე , რომელიც არ იცნობდა იოსებს .
44007019	ის ვერაგულად ექცეოდა ჩვენს მოდგმას , აიძულებდა ჩვენს მამებს , რათა გადაეყარათ თავიანთი ჩვილები , რომ არ ეცოცხლათ .
44007020	ამ დროს დაიბადა მოსე და იყო სათნო ღვთის წინაშე . სამ თვეს თავისი მამის სახლში იზრდებოდა .
44007021	როცა გადააგდეს , აიყვანა იგი ფარაონის ასულმა და შვილად გაზარდა .
44007022	და განისწავლა მოსე ეგვიპტელთა მთელი სიბრძნით და იყო ძლიერი თავისი სიტყვებითა და საქმეებით .
44007023	როცა ორმოცი წელი შეუსრულდა , გულით მოისურვა თავისი ძმების , ისრაელიანების , მონახულება .
44007024	როცა დაინახა , რომ ერთს ჩაგრავდნენ , გამოესარჩლა და იმ დაჩაგრულის შური იძია და განგმირა ეგვიპტელი .
44007025	ეგონა , მიუხვდებოდნენ ძმები , რომ ღმერთი მისი ხელით იხსნიდა მათ , მაგრამ ვერ მიხვდნენ .
44007026	მეორე დღეს მოევლინა მათ , როცა ისინი ჩხუბობდნენ , მათი შერიგება მოინდომა და უთხრა : ‘ კაცებო , თქვენ ხომ ძმები ხართ , რატომ ჩაგრავთ ერთმანეთს ? ’
44007027	მაგრამ მოყვასის დამჩაგვრელმა ხელი ჰკრა მას და უთხრა : ‘ ვინ დაგნიშნა ჩვენს მთავრად და მსაჯულად ?
44007028	ხომ არ გინდა მეც მომკლა , როგორც გუშინ ეგვიპტელი მოკალი ? ’
44007029	ამ სიტყვებზე გაიქცა მოსე და გახდა მდგმური მიდიამის ქვეყანაში , სადაც შეეძინა ორი ვაუი .
44007030	როცა შესრულდა ორმოცი წელი , ეჩვენა მას სინაის მთის უდაბნოში უფლის ანგელოზი , ალმოდებული მაყვლოვანიდან .
44007031	მოსემ დაინახა და განცვიფრდა ამ ხილვაზე . როცა დასაკვირვებლად მიუახლოვდა , იყო უფლის ხმა :
44007032	‘ მე ვარ შენი მამების ღმერთი , ღმერთი აბრაამისა , ისაკისა და იაკობისა . ’ შეძრწუნდა მოსე და ვერ გაბედა დაკვირვება .
44007033	უთხრა მას უფალმა : ‘ გაიძრე ფეხსამოსი ფეხზე , რადგან ადგილი , რომელზეც დგახარ , წმიდა მიწაა .
44007034	მე ვხედავ ჩემი ხალხის გაჭირვებას ეგვიპტეში და მესმის მისი კვნესა , და ჩამოვედი მათ გამოსახსნელად . ახლა წადი , მე მიგავლენ ეგვიპტეში . ’
44007035	ეს ის მოსეა , რომელიც მათ უარყვეს და უთხრეს : ‘ ვინ დაგნიშნა მთავრად და მსაჯულადო ? ’ ღმერთმა მთავრად და მხსნელად ეს მიავლინა იმ ანგელოზის ხელით , რომელიც მას მაყვლოვანში ეჩვენა .
44007036	მან გამოიყვანა ისინი და ახდენდა სასწაულებს და ნიშნებს ეგვიპტის ქვეყანაში , მეწამულ ზღვაზე და უდაბნოში ორმოცი წელი .
44007037	ეს არის მოსე , რომელმაც უთხრა ისრაელიანებს : ‘ წინასწარმეტყველს , როგორიც მე ვარ , აღგიდგენთ ღმერთი თქვენი ძმებიდან . მას უსმინეთ ! ’
44007038	ეს არის , ვინც იყო კრებულში უდაბნოდ ანგელოზთან ერთად , რომელიც მას ელაპარაკებოდა სინაის მთაზე , და ჩვენს მამებთან ერთად ; ვინც მიიღო ცოცხალი სიტყვები , რომ ჩვენთვის გადმოეცა ;
44007039	ვისი მორჩილებაც არ ისურვეს ჩვენმა მამებმა , არამედ განუდგნენ და თავიანთი გულებით ეგვიპტისკენ მიიქცნენ .
44007040	უთხრეს აარონს : ‘ გაგვიკეთე ღმერთები , რომლებიც წინ წაგვიძღვებიან , ვინაიდან არ ვიცით , რა დაემართა ამ მოსეს , რომელმაც ეგვიპტის ქვეყნიდან გამოგვიყვანა . ’
44007041	და გააკეთეს იმ დღეებში ხბო , შესწირეს მსხვერპლი კერპს და შეჰხაროდნენ თავიანთი ხელის ქმნილებას .
44007042	ზურგი შეაქცია მათ ღმერთმა და ციური მხედრობის სამსახურს მიანება ისინი , როგორც წინასწარმეტყველთა წიგნში სწერია : ‘ თუ მოგიტანიათ ჩემთვის საკლავი და მსხვერპლი უდაბნოში ორმოც წელიწადს , სახლო ისრაელისა ?
44007043	დაატარებდით მოლექის კარავს და თქვენი ღმერთის რემფას ვარსკვლავს , გამოსახულებებს , რომლებიც თქვენ გააკეთეთ , რომ თაყვანი გეცათ მათთვის , და მეც გადაგასახლებთ ბაბილონს იქით . ’
44007044	მოწმობის კარავი ჰქონდათ ჩვენს მამებს უდაბნოში , როგორც დაუდგინა მოსეს მასთან მოლაპარაკემ , რათა გაეკეთებინა იმ სახის თანახმად , რომელიც იხილა .
44007045	მიიღეს იგი ჩვენმა მამებმა და იესოსთან ერთად შეიტანეს იმ ხალხთა სამკვიდრებელში , რომლებიც ღმერთმა განდევნა ჩვენი მამების წინაშე . ასე იყო დავითის დღეებამდე .
44007046	მან ჰპოვა მადლი ღვთის წინაშე და სთხოვდა ნებას , რომ იაკობის ღვთისთვის სავანე ეპოვა .
44007047	სახლი კი სოლომონმა აუგო მას .
44007048	მაგრამ მაღალი არ არის ხელით ქმნილში დამკვიდრებული , როგორც წინასწარმეტყველი ამბობს :
44007049	‘ ცა ტახტია ჩემი და ქვეყანა — ჩემს ფერხთა კვარცხლბეკი , — ამბობს უფალი , — როგორ სახლს ამიგებთ მე , ან რომელი ადგილია ჩემი დასასვენებლი ადგილი ?
44007050	განა ჩემმა ხელმა არ შექმნა ყოველივე ეს ? ’
44007051	ქედფიცხელნო , გულით და ყურით წინადაუცვეთელნო , თქვენ ყოველთვის ეწინააღმდეგებით სულიწმიდას , როგორც თქვენი მამები , ასევე თქვენც .
44007052	რომელს არ დევნიდნენ წინასწარმეტყველთაგან თქვენი მამები ? მათ დახოცეს წინასწარმაუწყებელნი მართლის მოსვლისა , ვისი გამცემები და მკვლელებიც ახლა თქვენ გახდით ,
44007053	თქვენ , რომლებმაც მიიღეთ რჯული ანგელოზების განკარგულებით და არ დაიცავით იგი . “
44007054	ამას რომ ისმენდნენ , გულზე სკდებოდნენ და კბილებს აღრჭიალებდნენ მასზე .
44007055	ახედა მან ცას , აღსავსემ სულიწმიდით , და დაინახა ღვთის დიდება და ღვთის მარჯვნივ მდგარი იესო .
44007056	და თქვა : „ აჰა , მე ვხედავ გახსნილ ცას და კაცის ძეს , ღვთის მარჯვნივ მდგარს . “
44007057	მაგრამ მათ ხმამაღალი ყვირილი მორთეს , ყურები დაიცვეს და ერთსულოვნად დაეძგერნენ მას .
44007058	და გაათრიეს ქალაქგარეთ და ჩაქოლეს . მოწმეებმა თავიანთი ტანისამოსი დააწყვეს ერთი ჭაბუკის ფერხთით , რომელსაც სავლე ერქვა .
44007059	რომ ქოლავდნენ , სტეფანე უხმობდა და ამბობდა : „ უფალო იესო , მიიბარე ჩემი სული . “
44007060	მუხლი მოიყარა და ხმამაღლა შეჰღაღადა : „ უფალო , ნუ მიუთვლი ამათ ამ ცოდვას . “ ეს თქვა და მიიძინა .
44008001	სავლემ მოიწონა მისი მოკვლა . იმ დღეებში მოხდა იერუსალიმის ეკლესიის დიდი დევნა და ყველა , მოციქულთა გარდა , გაიფანტა იუდეასა და სამარიის მხარეებში .
44008002	დაკრძალეს სტეფანე ღვთისმოშიშმა კაცებმა და დიდად იგლოვეს იგი .
44008003	სავლე კი არბევდა ეკლესიას , იჭრებოდა სახლებში და ძალით გამოჰყავდა მამაკაცები და დედაკაცები , და საპყრობილეში ჰყრიდა მათ .
44008004	ამასობაში გაფანტულები მიმოდიოდნენ და ახარებდნენ სიტყვას .
44008005	ფილიპე ჩავიდა სამარიელთა ქალაქში და მათ უქადაგებდა ქრისტეს .
44008006	ხალხი ერთსულოვნად ყურს უგდებდა , რასაც ფილიპე ლაპარაკობდა , უსმენდა და ხედავდა , რა ნიშნებს ახდენდა იგი .
44008007	ვინაიდან მრავალთაგან , რომლებიც უწმიდური სულებით იყვნენ შეპყრობილნი , ხმამაღალი ყვირილით გამოდიოდნენ . მრავალი დავრდომილი და კოჭლი იკურნებოდა .
44008008	დიდი სიხარული იყო იმ ქალაქში .
44008009	იმავე ქალაქში იყო ერთი კაცი , სახელად სიმონი , რომელიც ადრევე ჯადოქრობას ეწეოდა და აოცებდა სამარიელ ხალხს , თავი დიდ ვინმედ მოჰქონდა .
44008010	ყურს უგდებდა მას ყველა , დიდიან-პატარიანად , და ამბობდა : „ ეს ის ღვთიური ძალაა , დიდად რომ იწოდება . “
44008011	ყურს კი იმიტომ უგდებდნენ მას , რომ დიდი ხნიდან აოგნებდა მათ ჯადოქრობით .
44008012	როცა ერწმუნენ ფილიპეს , რომელიც ახარებდა ღვთის სასუფევლსა და იესო ქრისტეს სახელს , ინათლებოდნენ მამაკაცებიც და დედაკაცებიც .
44008013	თვითონ სიმონმაც ირწმუნა და მოინათლა , აღარ შორდებოდა ფილიპეს და , მოხდენილ დიდ სასწაულებსა და ნიშნებს რომ ხედავდა , გაოგნებული იყო .
44008014	გაიგეს იერუსალიმში მყოფმა მოციქულებმა , რომ სამარიამ მიიღო ღვთის სიტყვა , და გაგზავნეს მათთან პეტრე და იოანე ,
44008015	რომლებიც ჩავიდნენ იქ და ილოცეს მათთვის , რომ მიეღოთ სულიწმიდა .
44008016	ვინაიდან მანამდე არცერთ მათგანზე არ იყო გადმოსული , მხოლოდ მონათლულები იყვნენ უფალ იესოს სახელით .
44008017	მაშინ დაასხეს ხელები მათ და მათაც მიიღეს სულიწმიდა .
44008018	როცა დაინახა სიმონმა , რომ მოციქულთა ხელების დასხმით ეძლეოდათ სულიწმიდა , ფული მიუტანა მათ .
44008019	თქვა : „ მეც მომეცით ხელმწიფება , რომ ჩემგან ხელდასხმულმაც მიიღოს სულიწმიდა . “
44008020	პეტრემ უთხრა მას : „ შენი ვერცხლი შენვე გქონდეს შენს დასაღუპად , ვინაიდან ღვთის ნიჭის ფულით მოპოვება განიზრახე .
44008021	არა გაქვს შენ წილი და ხვედრი სიტყვაში , ვინაიდან შენი გული არ არის წრფელი ღვთის წინაშე .
44008022	მაშ , მოინანიე შენი უკეთურება და შეევედრე უფალს , ვინძლო მოგეტეოს შენი გულისზრახვა ,
44008023	ვინაიდან გხედავ მწარე ნაღვლითა და უსამართლობით შებორკილს . “
44008024	მიუგო სიმონმა და უთხრათ : „ შეევედრეთ ჩემთვის უფალს , რომ არაფერი ეწიოს თქვენი ნათქვამიდან . “
44008025	ხოლო როცა მათ დაამოწმეს და ილაპარაკეს უფლის სიტყვა , გამობრუნდნენ იერუსალიმისკენ და სამარიელთა მრავალ სოფელში ახარებდნენ .
44008026	უფლის ანგელოზმა უთხრა ფილიპეს : „ ადექი და წადი სამხრეთისაკენ , იმ გზაზე , რომელიც იერუსალიმიდან ღაზაში ჩადის . უკაცრიელია იგი . “
44008027	ადგა და წავიდა , და აჰა , ერთი ეთიოპელი კაცი , საჭურისი , ეთიოპიის დედოფლის , კანდაკეს , დიდებული , მთელი მისი საგანძურის მცველი , რომელიც თაყვანის საცემად მოსულიყო იერუსალიმში ,
44008028	უკან ბრუნდებოდა და , თავის ეტლში მჯდომი , კითხულობდა ესაია წინასწარმეტყველს .
44008029	უთხრა სულმა ფილიპეს : „ მიდი და ახლოს დაუდექი მაგ ეტლს . “
44008030	მიირბინა ფილიპემ და , როცა მოისმინა , რომ იგი ესაია წინასწარმეტყველს კითხულობდა , უთხრა : „ თუ გესმის , რასაც კითხულობ ? “
44008031	მან უთხრა : „ როგორ გავიგებ , თუ არავინ განმიმარტავს ? “ და სთხოვა ფილიპეს , ასულიყო და მის გვერდით დამჯდარიყო .
44008032	წერილის ადგილი , რომელსაც ის კითხულობდა , ეს იყო : „ კრავივით დასაკლავად მიიყვანეს და , როგორც ცხვარი დუმს მპარსველთა წინაშე , ისე მასაც არ დაუძრავს ბაგე .
44008033	დამცირებაში წაერთვა სამართალი და ვინ მოიკითხავდა მის წარმოშობას ? რადგან ცოცხალთა ქვეყანას მოსწყდა , ჩემი ხალხის ცოდვებისთვის შეხვდა სატანჯველი . “
44008034	მიუგო საჭურისმა ფილიპეს და უთხრა : „ გევედრები , ვისზე ამბობს ამას წინასწარმეტყველი . თავის თავზე , თუ სხვა ვინმეზე ? “
44008035	გახსნა ფილიპემ ბაგეები , დაიწყო ამ წერილით და ახარა იესოს შესახებ .
44008036	როცა გზა განაგრძეს , მიადგნენ ერთ წყალს და თქვა საჭურისმა : „ აჰა , წყალი . რა მაბრკოლებს რომ მოვინათლო ? “
44008037	უთხრა მას ფილიპემ : „ თუ მთელი გულით გწამს , შეიძლება . “ მიუგო და უთხრა მან : „ მწამს , რომ იესო ქრისტე ღვთის ძეა . “
44008038	და უბრძანა ეტლი გაეჩერებინათ და ორივენი ჩავიდნენ წყალში , ფილიპე და საჭურისი , და მონათლა იგი .
44008039	როცა წყლიდან ამოვიდნენ , უფლის სულმა ფილიპე წარიტაცა და ვეღარ დაინახა იგი საჭურისმა . წავიდა თავის გზაზე გახარებული .
44008040	ფილიპე კი აღმოჩნდა აშდოდში , მიმოდიოდა და ახარებდა ყველა ქალაქს , ვიდრე კესარიაში მივიდოდა .
44009001	სავლე კი , რომელიც ჯერ კიდევ სიკვდილის მუქარით სუნთქავდა უფლის მოწაფეთა წინააღმდეგ , მღვდელმთავართან მივიდა
44009002	და სთხოვა ბარათები დამასკოს სინაგოგებისადმი , რომ ვისაც იპოვიდა ამ გზაზე მდგომს , მამაკაცებს თუ დედაკაცებს , შებორკილი მიეყვანა იერუსალიმში .
44009003	გზად მიმავალს , როცა დამასკოს უახლოვდებოდა , უეცრად მოეფინა ნათელი ციდან
44009004	და დაეცა მიწაზე და მოესმა ხმა , რომელიც ეუბნებოდა : „ სავლე , სავლე , რად მდევნი მე ? “
44009005	თქვა : „ ვინ ხარ შენ , უფალო ? “ მან კი : „ მე ვარ იესო , რომელსაც შენ სდევნი . “
44009006	შეძრწუნებულმა და გაოგნებულმა უთხრა : „ რა გსურს , უფალო , რომ გავაკეთო ? “ და უთხრა მას უფალმა : „ ადექი და შედი ქალაქში და გეტყვიან , რაც უნდა გააკეთო . “
44009007	კაცები კი , რომლებიც მასთან ერთად მიდიოდნენ , უსიტყვოდ იდგნენ , ხმა კი ესმოდათ , მაგრამ ვერავის ხედავდნენ .
44009008	წამოდგა სავლე მიწიდან , თვალები გახელილი ჰქონდა , მაგრამ ვერაფერს ხედავდა . ხელი მოჰკიდეს მას და შეიყვანეს დამასკოში .
44009009	სამი დღე ვერ ხედავდა , არც ჭამდა და არც სვამდა .
44009010	იყო ერთი მოწაფე დამასკოში , სახელად ანანია . და უთხრა უფალმა მას ჩვენებაში : „ ანანია ! “ მან თქვა : „ აჰა , მე , უფალო . “
44009011	უთხრა მას უფალმა : „ ადექი და მიდი ქუჩაზე , რომესლაც ჰქვია სწორი და იუდას სახლში იკითხე ტარსუსელი კაცი , სახელად სავლე . აჰა , ლოცულობს იგი .
44009012	და იხილა მან ჩვენებაში კაცი , სახელად ანანია , რომელიც მივიდა და ხელები დაასხა მას , რათა თვალი აეხილა . “
44009013	მიუგო ანანიამ : „ უფალო , ბევრისგან მსმენია ამ ადამიანზე , რაოდენი ბოროტება უყო შენს წმიდებს იერუსალიმში .
44009014	და აქაც მღვდელმთავრებისაგან აქვს ხელმწიფება შებორკოს ყველა , ვინც შენს სახელს ახსენებს . “
44009015	უთხრა მას უფალმა : „ წადი , ვინაიდან ის არის ჩემი რჩეული ჭურჭელი , რათა ატაროს ჩემი სახელი წარმართთა , მეფეთა და ისრაელიანთა წინაშე .
44009016	მე ვაჩვენებ მას , რამდენი უნდა იტანჯოს ჩემი სახელის გულისთვის . “
44009017	წავიდა ანანია , შევიდა იმ სახლში , დაასხა მას ხელები და უთხრა : „ ძმაო სავლე , უფალმა გამომგზავნა მე , იესომ , რომელიც გეჩვენა გზაზე , სადაც მიდიოდი , რომ თვალი აგეხილოს და აღივსო სულიწმიდით . “
44009018	და მაშინვე , თითქოს ქერცლი მოსძვრაო მის თვალებს , აეხილა , ადგა და მოინათლა .
44009019	და მიიღო საჭმელი და მომაგრდა . და დარჩა იგი დამასკოში მყოფ მოწაფეებთან რამდენიმე დღე .
44009020	და სასწრაფოდ დაიწყო სინაგოგებში ქადაგება იესოზე , რომ ის არის ძე ღვთისა .
44009021	გაოგნებული იყო ყველა მსმენელი და ამბობდა : „ ნუთუ ეს ის კაცია , იერუსალიმში რომ სპობდა ამ სახელის მხმობელთ და აქაც ხომ იმისათვის მოვიდა , რომ შებორკილნი წაეყვანა ისინი მღვდელმთავრებთან ? “
44009022	სავლე კი , სულ უფრო ძლიერდებოდა და განაცვიფრებდა დამასკოში მცხოვრებ იუდეველებს და ამტკიცებდა , რომ ეს არის ქრისტე .
44009023	განვლო მრავალმა დღემ და იუდეველები შეითქვნენ მის მოსაკლავად .
44009024	ცნობილი გახდა სავლესთვის მათი შეთქმულების ამბავი . ისინი კი დღედაღამ სდარაჯობდნენ კარიბჭესთან , რომ მოეკლათ იგი .
44009025	აიყვანეს მოწაფებმა ღამით და გალავნიდან ჩაუშვეს გოდრით .
44009026	მივიდა იერუსალიმში და ცდილობდა მოწაფეებს შეერთებოდა , მაგრამ ყველას ეშინოდა მისი , არ სჯეროდათ , რომ მოწაფე იყო .
44009027	ბარნაბამ წაიყვანა იგი , მიიყვანა მოციქულებთან და მოუთხრო მათ , თუ როგორ იხილა გზაში უფალი , რომელიც ელაპარაკა მას და როგორ გაბედულად ლაპარაკობდა იგი დამასკოში იესოს სახელით .
44009028	და დარჩა იგი მათთან . გამოდიოდა და შედიოდა იერუსალიმში და გაბედულად ქადაგებდა უფლის სახელით .
44009029	ლაპარაკობდა და ეპაექრებოდა კიდეც გაბერძნებულთ , ისინი კი მის მოკვლას ცდილობდნენ .
44009030	როცა შეიტყვეს ეს ძმებმა , წაიყვანეს იგი კესარიას და გაგზავნეს ტარსუსში .
44009031	ამგვარად ეკლესიას მთელ იუდეაში , გალილეასა და სამარიაში მშვიდობა ჰქონდა , შენდებოდა , ვიდოდა უფლის მოშიშებით და სულიწმიდის ნუგეშისცემით მრავლდებოდა .
44009032	ერთხელ , ყველა ადგილის შემოვლისას , პეტრე მივიდა წმიდებთანაც , რომლებიც ლიდაში ცხოვრობდნენ .
44009033	ნახა იქ ერთი კაცი , სახელად ენეასი , რომელიც რვა წელიწადს დავრდომილი იწვა სარეცელზე .
44009034	და უთხრა მას პეტრემ : „ ენეას , გკურნავს შენ იესო ქრისტე . ადექ და გაისწორე ლოგინი . “ და მაშინვე წამოდგა .
44009035	ხედავდა მას ყველა , ვინც ლიდასა და შარონში ცხოვრობდა , და მოიქცნენ ისინი უფლისაკენ .
44009036	იყო იაფოში ერთი მოწაფე დედაკაცი , სახელად ტაბითა , რაც თარგმანით ნიშნავს ქურციკს . იგი სავსე იყო კეთილი საქმეებითა და მოწყალებით , რასაც იქმოდა .
44009037	იმ დღეებში იყო , რომ ავად გახდა იგი და მოკვდა . განბანეს და დაასვენეს ზედათვალში .
44009038	ახლოს იყო ლიდა იაფოსთან და , მოწაფეებმა შეიტყეს პეტრე იქ არისო , და ორი კაცი გაუგზავნეს სათხოვნელად , რომ არ დაეყოვნებინა მათთან მისვლა .
44009039	ადგა პეტრე და წავიდა მათთან . როცა მივიდა , აიყვანეს ზედათვალში , და მის წინაშე წარდგა ყველა ქვრივი . ისინი ტიროდნენ და უჩვენებდნენ მოსასხამებსა და სამოსელს , რომლებსაც ქურციკი უმზადებდა , სანამ მათთან იყო .
44009040	გაუშვა გარეთ ყველანი პეტრემ , მუხლი მოიყარა და ილოცა , მოუტრიალდა ცხედარს და თქვა : „ ტაბითა , ადექი ! “ მან აახილა თვალი და , პეტრე რომ დაინახა , წამოჯდა .
44009041	ხელი გაუწოდა , წამოაყენა , დაუძახა წმიდებსა და ქვრივებს და ცოცხალი წარუდგინა იგი .
44009042	ცნობილი გახდა ეს მთელ იაფოში და მრავალმა იწამა უფალი .
44009043	მან მრავალი ხანი დაჰყო იაფოში ვინმე სიმონთან , მეტყავესთან .
44010001	იყო ერთი კაცი კესარიაში , სახელად კორნელიოსი , იტალიურად წოდებული კოჰორტის ასისთავი .
44010002	კეთილმსახური და ღვთისმოშიში იყო და მთელს თავის სახლთან ერთად , ბევრ მოწყალებას გასცემდა ხალხისათვის და ყოველთვის ლოცულობდა ღვთის წინაშე .
44010003	იხილა მან ჩვენებაში ცხადად , ასე , დღის მეცხრე საათზე , ღვთის ანგელოზი , რომელიც შევიდა მასთან და უთხრა : „ კორნელიოს ! “
44010004	შეხედა მას შეშინებულმა და თქვა : „ რა არის , უფალო ? “ მან უთხრა : „ შენი ლოცვანი და მოწყალებანი ამაღლდა ღვთის წინაშე მოსახსენებლად .
44010005	ახლა მიავლინე კაცები იაფოში და დაუძახე ვინმე სიმონს , რომელიც პეტრედ იწოდება .
44010006	იგი სტუმრად არის ვინმე სიმონ მეტყავესთან , რომლის სახლი ზღვის პირასა დგას . “
44010007	როცა წავიდა მასთან მოსაუბრე ანგელოზი , მან დაუძახა თავის ორ მსახურს და ერთ კეთილმსახურ მეომარს , რომელიც თან ახლდა ,
44010008	უამბო მათ ყოველივე და გაგზავნა იაფოში .
44010009	მეორე დღეს , როცა ისინი გზაში იყვნენ და ქალაქს უახლოვდებოდნენ , იქნებოდა ასე ექვსი საათი , რომ პეტრე ერდოზე ავიდა სალოცავად .
44010010	მოშივდა და ჭამა მოუნდა . ვიდრე რამეს მოუმზადებდნენ , გარინდებამ მოიცვა იგი
44010011	და იხილა გახსნილი ცა და გარდმომავალი რაღაც ჭურჭელი , დიდი ტილოს მსგავსი , რომელიც ოთხი კიდით ეშვებოდა მიწაზე .
44010012	მასში იყო მიწის ყოველნაირი ოთხფეხი , ქვეწარმავალი და ცის ფრინველი .
44010013	და იყო ხმა მის მიმართ : „ ადექი , პეტრე , დაკალი და ჭამე . “
44010014	პეტრემ თქვა : „ არა , უფალო , არასოდეს არაფერი მიჭამია შებილწული და უწმიდური . “
44010015	მეორედ კვლავ იყო მის მიმართ ხმა : „ რაც ღმერთმა განწმიდა , ნუ მიიჩნევ შებილწულად “ .
44010016	ასე მოხდა სამგზის და ჭურჭელი მყისვე ცად ამაღლდა .
44010017	როცა გულში ფიქრობდა პეტრე , თუ რა იყო ეს ჩვენება , რომელიც მან იხილა , აჰა , კორნელიოსის გამოგზავნილი კაცები კითხულობდნენ სიმონის სახლს და ჭიშკართან იდგნენ .
44010018	დაუძახეს და ჰკითხეს : „ აქაა სტუმრად სიმონი , პეტრედ წოდებული ? “
44010019	ვიდრე პეტრე ჩვენებაზე ფიქრობდა , სულმა უთხრა მას : „ აგერ , სამი კაცი გეძებს შენ .
44010020	ადექი , ჩადი და გაჰყევი მათ . ნუ ყოყმანობ , ვინაიდან მე მოვავლინე ისინი . “
44010021	ჩავიდა პეტრე იმ კაცებთან და უთხრა : „ მე ვარ , ვისაც თქვენ ეძებთ . რისთვის მოსულხართ ? “
44010022	მათ თქვეს : „ ასისთავ კორნელიოსს , მართალს და ღვთისმოშიშ კაცს , რომელსაც ემოწმება იუდეველთა მთელი ერი , წმიდა ანგელოზისგან ებრძანა , მოგიხმოს თავის სახლში და მოისმინოს შენი სიტყვები . “
44010023	მაშინ მიიწვია ისინი და უმასპინძლა . მეორე დღეს კი ადგა და გაჰყვა მათ და ზოგიერთი იაფოელი ძმაც თან ახლდა .
44010024	მეორე დღეს შევიდნენ კესარიაში . კორნელიოსი ელოდა მათ , შემოეკრიბა თავისი ნათესავები და ახლო მეგობრები .
44010025	როცა შედიოდა პეტრე , კორნელიოსი შეეგება მას , ფეხებში ჩაუვარდა და თაყვანი სცა .
44010026	პეტრემ კი წამოაყენა და უთხრა : „ ადექი , მეც კაცი ვარ . “
44010027	და მასთან საუბრით შევიდა და მრავალი შეკრებილი ჰპოვა იქ ,
44010028	უთხრა მათ : „ თქვენ უწყით , რომ იუდეველ კაცს ეკრძალება ურთიერთობა და დაახლოება უცხოტომელთან . მაგრამ მე მიჩვენა ღმერთმა , რომ არც ერთი ადამიანისთვის არ მეწოდებინა შებილწული ან უწმიდური .
44010029	ამიტომ , როცა მომიხმეს , უყოყმანოდ მოვედი . ამიტომ გეკითხებით : რა საქმეზე მომიხმეთ ? “
44010030	კორნელიოსმა თქვა : „ ოთხი დღის წინ , ამ საათამდე , ვმარხულობდი , მეცხრე საათზე ჩემს სახლში ვლოცულობდი . და აჰა , ჩემს წინაშე დადგა კაცი ელვარე სამოსით .
44010031	თქვა : ‘ კორნელიოს , შესმენილია შენი ლოცვა და შენი მოწყალებანი მოხსენებულია ღვთის წინაშე .
44010032	ახლა გაგზავნე იაფოში და დაუძახე სიმონს , რომელიც პეტრედ იწოდება : მეტყავე სიმონის სახლში დგას ზღვის პირას . ’
44010033	მაშინვე გამოვგზავნე შენთან და კარგად მოიქეცი , რომ მოხვედი . ახლა ჩვენ ყველანი ვდგავართ ღვთის წინაშე , რომ მოვისმინოთ ყოველივე , რაც უფლისაგან გაქვს ნაბრძანები . “
44010034	გახსნა პეტრემ ბაგე და თქვა : „ ჭეშმარიტად ვრწმუნდები , რომ ღმერთი მიკერძოებული არ არის ,
44010035	არამედ ყოველ ხალხში მისი მოშიში და სიმართლის მოქმედი სათნოა მისთვის .
44010036	მან მოუვლინა ისრაელიანებს სიტყვა და ახარა მშვიდობა , იესო ქრისტეს მეშვეობით , ის არის ყოველთა უფალი .
44010037	თქვენ იცით , რა მოხდა მთელს იუდეაში , გალილეიდან დაწყებული , იმ ნათლისღების შემდეგ , რომელსაც ქადაგებდა იოანე .
44010038	როგორ სცხო ღმერთმა სულიწმიდით და ძალით იესო ნაზარეველს . დადიოდა , ქველმოქმედებდა და კურნავდა ყველას , ეშმაკისაგან შეპყრობილებს , ვინაიდან ღმერთი იყო მასთან .
44010039	ჩვენ ყველაფრის მოწმენი ვართ , რაც მან გააკეთა იუდეის ქვეყანაში და იერუსალიმში , და რომ ბოლოს იგი მოკლეს ძელზე დაკიდებით .
44010040	იგი ღმერთმა აღადგინა მესამე დღეს და გამოაცხადებინა თავი ,
44010041	არა მთელი ხალხისთვის , არამედ ღვთის მიერ წინასწარ ამორჩეულ მოწაფეთათვის , ჩვენთვის , რომლებიც მასთან ერთად ვჭამდით და ვსვამდით მისი მკვდრეთით აღდგომის შემდეგ .
44010042	გვიბრძანა , ვუქადაგოთ ხალხს და ვუმოწმოთ , რომ ის არის ღვთისგან განწესებული ცოცხალთა და მკვდართა მსაჯულად .
44010043	მასზე ყველა წინასწარმეტყველი ამოწმებს , რომ ყოველი მისი მორწმუნე მისი სახელით მიიღებს ცოდვების მიტევებას .
44010044	ჯერ კიდევ ლაპარაკობდა პეტრე ამ სიტყვებს , რომ სულიწმიდა გადმოვიდა ყველაზე , ვისაც ესმოდა სიტყვა .
44010045	მორწმუნენი წინადაცვეთილთაგან , რომლებიც პეტრეს მოჰყვნენ , გაოცდნენ , რომ სულიწმიდის ნიჭი წარმართებსაც მოეფინათ ,
44010046	რადგან ესმოდათ , რომ ლაპარაკობდნენ ენებზე და ადიდებდნენ ღმერთს . მაშინ მიუგო პეტრემ :
44010047	„ ვის შეუძლია წყლით ნათლისღება დაუკავოს იმათ , ვინც ჩვენსავით მიიღეს სულიწმიდა ? “
44010048	უბრძანა მათ , მონათლულიყვნენ იესო ქრისტეს სახელით . მაშინ სთხოვეს მას , დარჩენილიყო მათთან რამდენიმე დღეს .
44011001	გაიგეს მოციქულებმა და ძმებმა , რომლებიც იუდეაში იყვნენ , რომ წარმართებმაც მიიღეს ღვთის სიტყვა .
44011002	როცა პეტრე ავიდა იერუსალიმში , საყვედურობდნენ მას წინადაცვეთილები
44011003	და ეუბნებოდნენ : წინადაუცვეთელ ხალხთან შეხვედი და მათთან ერთად ჭამეო .
44011004	დაუწყო მათ პეტრემ განმარტება თანამიმდევრულად , როგორც მოხდა , და თქვა :
44011005	„ მე ვიყავი ქალაქ იაფოში , ვლოცულობდი და გარინდებაში ვიხილე ჩვენება : გარდმომავალი რაღაც ჭურჭელი , დიდი ტილოს მსგავსი , ოთხი კიდით ეშვებოდა ზეციდან , და ჩემამდე დაეშვა .
44011006	შევხედე მას , დავაკვირდი და დავინახე შიგ მიწის ოთხფეხნი , მხეცნი , ქვეწარმავალნი და ცის ფრინველნი .
44011007	მომესმა ხმა , რომელმაც მითხრა : ‘ ადექი , პეტრე , დაკალი და ჭამე ! ’
44011008	ვთქვი : ‘ არა , უფალო ! რადგან ჩემს პირში არასოდეს არაფერი ჩასულა შებილწული და უწმიდური . ’
44011009	მეორედ მომიგო ხმამ ციდან : ‘ რაც ღმერთმა განწმიდა , ნუ მიიჩნევ შებილწულად . ’
44011010	ეს მოხდა სამჯერ , და ყველაფერი ისევ ცად ამაღლდა .
44011011	და აჰა , მაშინვე კესარიიდან ჩემთან გამოგზავნილი სამი კაცი მოადგა იმ სახლის ჭიშკარს , სადაც მე ვიყავი .
44011012	მითხრა სულმა , რომ უყოყმანოდ გავყოლოდი მათ . წამომყვა ეს ექვსი ძმა და შევედით იმ კაცის სახლში .
44011013	გვიამბო , როგორ იხილა თავის სახლში მდგომარე ანგელოზი , რომელმაც უთხრა : ‘ გაგზავნე იაფოში და მოუხმე სიმონს , პეტრედ წოდებულს .
44011014	ის გეტყვის სიტყვებს , რომლითაც გადარჩებით შენ და მთელი შენი სახლი . ’
44011015	როცა ლაპარაკი დავიწყე , სულიწმიდა გადმოვიდა მათზე , ისევე როგორც ჩვენზე თავდაპირველად .
44011016	გამახსენდა უფლის სიტყვა , როგორ ამბობდა : იოანე წყლით ნათლავდა , თქვენ კი სულიწმიდით მოინათლებითო .
44011017	თუკი ღმერთმა ისეთივე ნიჭი მისცა მათ , როგორც ჩვენ , რომელთაც ვირწმუნეთ უფალი იესო ქრისტე , მე ვინ ვიყავი , რომ შემძლებოდა წინ აღვდგომოდი ღმერთს ? “
44011018	ეს რომ მოისმინეს , დადუმდნენ . ღმერთს ადიდებდნენ და ამბობდნენ : „ აჰა , წარმართებსაც მისცა ღმერთმა მონანიება სასიცოცხლოდ . “
44011019	ხოლო დაფანტულები დევნისაგან , სტეფანეს გამო რომ მოხდა , მივიდნენ ფინიაკამდე , კვიპროსამდე და ანტიოქიამდე , და ებრაელების გარდა არავის ეუბნებოდნენ სიტყვას .
44011020	იყვნენ მათგან ზოგიერთნი კვიპროსელნი და კვირენელნი , რომლებიც ანტიოქიაში მისვლისას ელაპარაკებოდნენ ბერძნებსაც და ახარებდნენ მათ უფალ იესოს .
44011021	და იყო უფლის ხელი მათთან , ძალიან ბევრმა ირწმუნა და მოიქცა უფლისაკენ .
44011022	მიაღწია ამ ამბავმა იერუსალიმში მყოფი ეკლესიის ყურამდე და მიავლინეს ბარნაბა ანტიოქიაში .
44011023	როდესაც მივიდა და იხილა ღვთის მადლი , გაიხარა და ყველას შეაგონებდა , წრფელი გულით დარჩენილიყვნენ უფალში ;
44011024	ვინაიდან იგი კეთილი კაცი იყო , სულიწმიდითა და რწმენით აღსავსე . და მრავალი ხალხი შეემატა უფალს .
44011025	წავიდა ტარსუსში სავლეს საძებნელად და ნახა იგი , და ანტიოქიაში მოიყვანა .
44011026	მოუხდათ მათ , რომ მთელ წელიწადს იკრიბებოდნენ ეკლესიაში , ასწავლიდნენ დიდძალ ხალხს . და , პირველად ანტიოქიაში ეწოდათ მოწაფეებს ქრისტიანები .
44011027	იმ დღეებში მოვიდნენ მქადაგებელნი იერუსალიმიდან ანტიოქიაში .
44011028	წამოდგა ერთი მათგანი , სახელად აგაბოსი , გამოაცხადა სულით , რომ დიდი შიმშილობა ჩამოვარდებოდა მთელ მსოფლიოში , რაც მოხდა კიდეც კლავდიუსის დროს .
44011029	ხოლო მათ გადაწყვიტეს , რომ მოწაფეებს , თითოეულს თავისი შეძლებისამებრ , შეწევნა გაეგზავნათ ძმებისათვის , რომლებიც იუდეაში იმყოფებოდნენ .
44011030	ასეც მოიქცნენ , და გაუგზავნეს უხუცესებს ბარნაბასა და სავლეს ხელით .
44012001	იმ ხანებში ხელი აღმართა მეფე ჰეროდემ ეკლესიის ზოგიერთ წევრზე საბოროტოდ ,
44012002	და მახვილით მოაკვლევინა იაკობი , იოანეს ძმა .
44012003	როცა დაინახა , რომ ამით ასიამოვნა იუდეველებს , დააპატიმრა პეტრეც . უფუარობის დღეები იყო .
44012004	შეიპყრო იგი და ჩასვა საპყრობილეში და უბრძანა მისი დარაჯობა ჯარისკაცთა ოთხ ოთხეულს . განზრახული ჰქონდა , რომ პასექის შემდეგ გამოეყვანა ხალხის წინაშე .
44012005	დამწყვდეული იყო პეტრე საპყრობილეში , ეკლესია კი მხურვალედ ევედრებოდა ღმერთს მისთვის .
44012006	როცა დააპირა მისი გამოყვანა ჰეროდემ , იმ ღამეს პეტრეს ორ ჯარისკაცს შორის ეძინა , ორმაგი ბორკილით შეკრულს . კართან მდგარი მცველები კი დარაჯობდნენ საპყრობილეს .
44012007	და , აჰა , უფლის ანგელოზი წარდგა და ნათელი გაბრწყინდა შენობაში . ფერდში წაჰკრა პეტრეს , გააღვიძა და უთხრა : „ ადექი ჩქარა ! “ და დასცვივდა ბორკილები ხელებიდან .
44012008	უთხრა მას ანგელოზმა : „ სარტყელი შემოირტყი და ჩაიცვი სანდლები . “ ასეც გააკეთა . ეუბნება მას : „ მოისხი შენი მოსასხამი და გამომყევი . “
44012009	გავიდა და გაჰყვა მას . არ იცოდა , რომ , რასაც ანგელოზი იქმოდა , ცხადი იყო , არამედ ფიქრობდა , რომ ჩვენებას ხედავდა .
44012010	გასცდნენ პირველ და მეორე საგუშაგოს და მიუახლოვდნენ ქალაქში შესასვლელ დარკინულ კარიბჭეს , რომელიც თავისით გაიღო მათ წინაშე . გავიდნენ და გაიარეს ერთი ქუჩა და ანგელოზი იმწამს განშორდა მას .
44012011	გონს რომ მოეგო , თქვა პეტრემ : „ ახლა ჭეშმარიტად ვიცი , რომ უფალმა გამოგზავნა თავისი ანგელოზი და დამიხსნა ჰეროდეს ხელიდან და ყველაფრისაგან , რასაც იუდეველი ხალხი ელოდა . “
44012012	გონს მოსული მიადგა იოანეს ( მარკოზს რომ ეძახდნენ ) დედის , მარიამის , სახლს , სადაც მრავალნი შეკრებილიყვნენ და ლოცულობდნენ .
44012013	ჭიშკარზე რომ დააკაკუნა , ერთი მოახლე , სახელად როდე , კარის გასაღებად გამოვიდა .
44012014	იცნო პეტრეს ხმა და ისე გაუხარდა , რომ ჭიშკარიც არ გაუღია , შინ შევარდა და შეატყობინა , რომ პეტრე იდგა ჭიშკართან .
44012015	მათ უთხრეს მას : „ შეიშალე ? “ ის კი ამტკიცებდა თავისას . ხოლო მათ თქვეს : ეს მისი ანგელოზი იქნებაო .
44012016	პეტრე კი განაგრძობდა კაკუნს . როცა გაუღეს , დაინახეს და სახტად დარჩნენ .
44012017	ანიშნა მათ ხელით , რომ გაჩუმებულიყვნენ და უამბო მათ , როგორ გამოიყვანა უფალმა საპყრობილიდან , და თქვა : „ შეატყობინეთ ეს იაკობსა და ძმებს . “ მერე გავიდა და სხვაგან წავიდა .
44012018	როცა გათენდა ჯარისკაცებს შორის დიდი განგაში ატყდა იმის გამო , თუ რა იქნა პეტრე .
44012019	ჰეროდე კი ეძებდა მას და ვერ იპოვნა . დაჰკითხა მცველები და ბრძანა მათი წაყვანა დასახოცად . მერე იუდეიდან კესარიაში ჩავიდა და იქ დარჩა .
44012020	ჰეროდე გულმოსული იყო ტვირელებსა და ციდონელებზე . ისინი კი ერთსულოვნად მივიდნენ მასთან , მიიმხრეს ბლასტოსი , მეფის მესაწოლე , და ითხოვდნენ მშვიდობას , ვინაიდან მათი ქვეყანა ჰეროდეს სამეფოდან საზრდოობდა .
44012021	დაწესებულ დღეს ჰეროდემ ჩაიცვა სამეფო შესამოსელი , დაჯდა ტახტზე და მიმართა მათ .
44012022	ხალხი კი ღაღადებდა : „ ღვთის ხმაა და არა კაცისა ! “
44012023	უეცრად უფლის ანგელოზმა დასცა იგი , რადგან არ მიაგო დიდება ღმერთს , და მატლებისგან შეჭმულმა სული განუტევა .
44012024	უფლის სიტყვა კი იზრდებოდა და ვრცელდებოდა .
44012025	ბარნაბამ და სავლემ გაასრულეს თავიანთი სამსახური და გამობრუნდნენ იერუსალიმიდან . თან წამოიყვანეს იოანეც , მარკოზად წოდებული .
44013001	იყვნენ ანტიოქიაში , იქაურ ეკლესიაში , წინასწარმეტყველნი და მოძღვარნი : ბარნაბა და სიმონი , რომელსაც ნიგერი ერქვა , ლუკიოს კვირენელი და მანაინი — ტეტრარქის — ჰეროდეს — ძუძუმტე , და სავლე .
44013002	როცა ისინი უფალს ემსახურებოდნენ და მარხულობდნენ , თქვა სულიწმიდამ : „ გამომიყავით ბარნაბა და სავლე იმ საქმეზე , რაზეც მათ მოვუწოდე . “
44013003	მაშინ იმარხულეს , ილოცეს , ხელები დაასხეს მათ და გაუშვეს .
44013004	ამრიგად , სულიწმიდის მიერ მივლინებულნი ჩავიდნენ ისინი სელევკიაში და იქიდან გასცურეს კვიპროსზე .
44013005	სალამისში ყოფნისას ღვთის სიტყვას ქადაგებდნენ იუდეველთა სინაგოგებში . იოანეც თან ჰყავდათ მსახურად .
44013006	როცა მთელი კუნძული მოიარეს პაფოსამდე , ნახეს ერთი კაცი , მოგვი , ცრუწინასწარმეტყველი , იუდეველი , სახელად ბარიესუსი ,
44013007	რომელიც იყო პროკონსულ სერგის-პავლესთან , გონიერ კაცთან . მან მოუხმო ბარნაბას და სავლეს , სურდა მოესმინა ღვთის სიტყვა .
44013008	წინაღუდგა მათ ელიმას მოგვი , ვინაიდან ასე ითარგმნება მისი სახელი , და ცდილობდა რწმენისაგან გადაეცდინა პროკონსული .
44013009	ხოლო სავლე , იგივე პავლე , აღივსო სულიწმიდით , მიაპყრო მას მზერა
44013010	და უთხრა : „ ჰოი , ყოველგვარი მზაკვრობითა და ყოველგვარი სიბოროტით აღვსილო , ეშმაკის ძეო და ყოველივე მართლის მტერო , მოეშვები თუ არა უფლის სწორი გზების გამრუდებას ?
44013011	აჰა , შენზეა ახლა უფლის ხელი : შენ დაბრმავდები და ერთხანს ვეღარ დაინახავ მზეს . “ და მყისვე დაეცა მას ჯანღი და სიბნელე , აქეთ-იქით აწყდებოდა და ეძებდა გამძღოლს .
44013012	მაშინ დაინახა პროკონსულმა , რაც მოხდა , და ირწმუნა , უფლის მოძღვრებით განცვიფრებულმა .
44013013	პაფოსიდან გამგზავრებული , პავლე და მასთან მყოფნი , პამფილიის პერგეში მივიდნენ , ხოლო იოანე ჩამოშორდა მათ და იერუსალიმში დაბრუნდა .
44013014	ისინი კი პერგეს გავლით მივიდნენ პისიდიის ანტიოქიაში , სინაგოგაში შევიდნენ შაბათ დღეს და დასხდნენ .
44013015	რჯულისა და წინასწარმეტყველთა კითხვის შემდეგ სინაგოგის უფროსებმა მიუგზავნეს მათ და უთხრეს : „ კაცნო ძმანო , თუ რამე მანუგეშებელი სიტყვა გაქვთ ამ ხალხისათვის სათქმელი , თქვით . “
44013016	ადგა პავლე , ხელით ანიშნა და თქვა : „ კაცნო ისრაელიანნო და ღვთის მოშიშნო , ისმინეთ !
44013017	ამ ერის , ისრაელის , ღმერთმა ამოარჩია ჩვენი მამები და აღამაღლა ეს ხალხი ეგვიპტის ქვეყანაში მდგმურობისას , და მაღალი მკლავით გამოიყვანა იქიდან .
44013018	და ორმოციოდე წელიწადს ასაზრდოებდა მათ უდაბნოში .
44013019	მოსპო შვიდი ხალხი ქანაანის ქვეყანაში და მათ დაუმკვიდრა მათი ქვეყანა .
44013020	ამის შემდეგ , ასე , ოთხას ორმოცდაათ წელიწადს აძლევდა მათ მსაჯულებს წინასწარმეტყველ სამუელამდე .
44013021	მერე მოითხოვეს მეფე და მისცა მათ ღმერთმა საული , კიშის ძე , კაცი ბენიამინის ტომიდან , ორმოცი წლის მანძილზე .
44013022	მისი გადაყენების შემდეგ , მეფედ დაუყენა მათ დავითი , რომლის შესახებ თქვა დამოწმებით : ‘ ვპოვე დავითი , ძე იესესი , ჩემი გულის სანდომი კაცი , რომელიც შეასრულებს ყველა ჩემს ნება-სურვილს . ’
44013023	მისი შთამომავლობისაგან ღმერთმა აღთქმისამებრ აღუდგინა ისრაელს მხსნელი იესო .
44013024	მისი მოსვლის წინ იოანე უქადაგებდა მთელ ისრაელის ხალხს მონანიების ნათლისღებას .
44013025	როცა ამთავრებდა თავის სარბიელს , იოანე ამბობდა : ‘ ვინ გგონივართ მე ? მე არა ვარ , არამედ , აჰა , მოდის ჩემს შემდეგ ის , ვის ფეხზე სანდლის შეხსნის ღირსიც არა ვარ . ’
44013026	კაცნო ძმანო , აბრაამის მოდგმის ძენო და თქვენს შორის ღვთისმოშიშნო ! თქვენ მოგევლინათ ხსნის სიტყვა .
44013027	ვინაიდან იერუსალიმის მკვიდრებმა და მათმა მთავრებმა არ იცნეს იგი , დასაჯეს და ამით აღასრულეს წინასწარმეტყველთა სიტყვები , რომლებიც ყოველ შაბათს იკითხება .
44013028	და რაკი ვერავითარი სასიკვდილო ბრალდება ვერ მოუნახეს , პილატეს სთხოვეს მისი მოკვლა .
44013029	როცა აღსრულდა ყოველივე მასზე დაწერილი , ჩამოხსნეს ძელიდან და დაასვენეს სამარხში .
44013030	ხოლო ღმერთმა მკვდრეთით აღადგინა იგი .
44013031	მრავალი დღის განმავლობაში ეჩვენებოდა მათ , რომლებიც მასთან ერთად გამოვიდნენ გალილეიდან იერუსალიმში და რომლებიც ახლა მისი მოწამენი არიან ხალხის წინაშე .
44013032	და ჩვენ გახარებთ , რომ აღთქმა , რომელიც მამებს მისცა , ღმერთმა ჩვენ , მათ შვილებს , შეგვისრულა და აღგვიდგინა იესო .
44013033	როგორც მეორე ფსალმუნში სწერია : ‘ ჩემი ძე ხარ , დღეს გშობე შენ . ’
44013034	ხოლო რაკი მან აღადგინა მკვდრეთით , რათა ის აღარასოდეს დაბრუნებოდა ხრწნილებას , ასე თქვა : მე მოგცემთ თქვენ დავითის სარწმუნო სიწმიდეებს ,
44013035	ამიტომ სხვაგანაც ამბობს : ‘ ხრწნილებას არ ახილვინებ შენს წმიდას . ’
44013036	მაგრამ დავითმა , რომელიც მსახურებდა თავის თაობაში , ღვთის ნებით განისვენა , შეერთო თავის მამებს და იხილა ხრწნილება .
44013037	ხოლო მას , ვინც ღმერთმა აღადგინა , არ უხილავს ხრწნილება .
44013038	ცნობილი იყოს თქვენთვის , კაცნო ძმანო , რომ მისით ცოდვების მიტევება გეუწყებათ .
44013039	ყოველივესგან , რისგანაც მოსეს რჯულით ვერ შესძელით გამართლება , მასში მართლდება ყველა მორწმუნე .
44013040	გაფრთხილდით , რომ არ გეწიოთ წინასწარ-მეტყველთა მიერ თქმული :
44013041	‘ იხილეთ , მოძულენო , და განცვიფრდით და გაუჩინარდით , რადგან ისეთ საქმეს მოვიმოქმედებ თქვენს ებში , რომელსაც არ დაიჯერებდით , ვინმეს რომ მოეთხრო თქვენთვის . ’ “
44013042	როცა იუდეველთა სინაგოგიდან გამოდიოდნენ , ხალხი ევედრებოდა მათ , რომ მომავალ შაბათსაც ელაპარაკა მათთვის ეს სიტყვები
44013043	კრებული რომ დაიშალა , ბევრი იუდეველთაგანი და ღვთისმოსავი რჯულშეცვლილი მისდევდა პავლეს და ბარნაბას . ისინი ესაუბრებოდნენ და არწმუნებდნენ , რომ დარჩენილიყვნენ ღვთის მადლში .
44013044	მეორე შაბათს თითქმის მთელმა ქალაქმა მოიყარა თავი ღვთის სიტყვის მოსასმენად .
44013045	როცა იუდეველებმა ამდენი ხალხი დაინახეს , შურით აღივსნენ , და შეურაცხმყოფელად უარყოფდნენ იმას , რასაც პავლე ლაპარაკობდა .
44013046	მხნეობა მოიკრიბეს ბარნაბამ და პავლემ გაბედეს და თქვეს : „ პირველად თქვენთვის უნდა თქმულიყო ღვთის სიტყვა , მაგრამ ვინაიდან უარყოფთ მას და თქვენ თვითონვე საუკუნო სიცოცხლის უღირსად მიგაჩნიათ თავი , მაშინ ჩვენ წარმართებს მივმართავთ .
44013047	ვინაიდან ასე გვიბრძანა ჩვენ უფალმა : ‘ მე დაგაყენე წარმართთა ნათლად , რომ იყო ხსნად ქვეყნის კიდემდე . ’ “
44013048	ეს რომ ესმოდათ , წარმართები ხარობდნენ და ადიდებდნენ უფლის სიტყვას , და ყველამ ირწმუნა , ვინც საუკუნო სიცოცხლისათვის იყო განწესებული .
44013049	მთელ ქვეყანაში ვრცელდებოდა უფლის სიტყვა .
44013050	ხოლო იუდეველებმა წააქეზეს ღვთისმოსავი და წარჩინებული ქალები და ქალაქის მთავარნი , დაიწყეს პავლესა და ბარნაბას დევნა და გააძევეს ისინი თავიანთი საზღვრებიდან .
44013051	მათ კი დაიბერტყეს ფეხის მტვერი და მივიდნენ იკონიაში .
44013052	ხოლო მოწაფეები აღივსებოდნენ სიხარულითა და სულიწმიდით .
44014001	იგივე მოხდა იკონიაში : ისინი შევიდნენ იუდეველთა სინაგოგაში და იმგვარად ილაპარაკეს , რომ მრავალმა იუდეველმა და ბერძენმა ირწმუნა .
44014002	ხოლო ურწმუნო იუდეველები აღიზიანებდნენ და აბოროტებდნენ წარმართთა სულებს ძმების წინააღმდეგ .
44014003	თუმცა ისინი საკმაო ხანს გაბედულად აგრძელებდნენ ლაპარაკს უფალზე , რომელიც თავისი მადლის სიტყვის დასამოწმებლად მათი ხელით იძლეოდა ნიშნებსა და ახდენდა სასწაულებს .
44014004	გაიყო ქალაქის ერი : ერთნი იუდეველებს მიემხრნენ , სხვანი კი — მოციქულებს .
44014005	როცა იუდეველები და წარმართები თავიანთ მთავრებთან ერთად ცდილობდნენ , რომ შეურაცხეყოთ და ჩაექოლათ ისინი ,
44014006	მათ შეიტყეს და გაიქცნენ ლუკაონიის ქალაქებში — ლუსტრასა და დერბეში , მათ შემოგარენში ,
44014007	და იქ ახარებდნენ .
44014008	ერთი კაცი , ფეხებით უძლური , იჯდა ლუსტრაში , დედის მუცლიდანვე კოჭლი იყო და არასოდეს გაევლო .
44014009	იგი ისმენდა პავლეს საუბარს . პავლემ შეხედა მას და დაინახა , რომ მას ჰქონდა განკურნების რწმენა .
44014010	უთხრა ხმამაღლა : „ შენ გეუბნები უფლის , იესო ქრისტეს სახელით : წამოდექი ფეხზე და გაიმართე ! “ ისიც წამოხტა და დაიწყო სიარული .
44014011	ხალხმა რომ დაინახა , თუ რა მოიმოქმედა პავლემ , ხმა აღიმაღლა და ლუკაონურად თქვა : ღმერთები ადამიანებს დაემსგავსნენ და ჩვენთან ჩამოვიდნენო ,
44014012	და უწოდეს ბარნაბას ზევსი და პავლეს — ჰერმესი , ვინაიდან პავლე უფროსობდა სიტყვაში .
44014013	ხოლო ქურუმმა ზევსის ტაძრისა , რომელიც იმ ქალაქის წინ იყო , ჭიშკართან მორეკა ხარები და მოიტანა გვირგვინები და აპირებდა ხალხთან ერთად მსხვერპლის შეწირვას .
44014014	ეს რომ გაიგონეს , მოციქულებმა ბარნაბამ და პავლემ ტანისამოსი შემოიხიეს , ხალხში შეცვივდნენ , შეჰყვირეს და თქვეს :
44014015	„ კაცნო , ამას რას სჩადიხართ ? ჩვენც თქვენი მსგავსი ადამიანები ვართ და გახარებთ , რომ ამ ამაოებისაგან მოიქცეთ ცოცხალი ღვთისაკენ , რომელმაც შექმნა ცა და მიწა , ზღვა და ყველაფერი , და რაც მათ წიაღშია ;
44014016	რომელმაც წარსულ თაობებში მიუშვა ყველა ერი , რომ თავისი გზებით ევლოთ ,
44014017	თუმცა უმოწმებლად არ დაუტოვებია თვისი კეთილმოქმედება , ზეციდან გვაძლევდა წვიმას და ნაყოფის მომცემ დროებს , საზრდოთი და სიხარულით გვივსებდა გულებს . “
44014018	ამას რომ ლაპარაკობდნენ , ძლივს შეაკავეს ხალხი , რომ მსხვერპლი არ შეეწირათ მათთვის .
44014019	მოვიდნენ ანტიოქიიდან და იკონიიდან იუდეველნი , დაარწმუნეს ხალხი და ქვებით ჩაქოლეს პავლე და ქალაქგარეთ გაათრიეს , რადგან მკვდარი ეგონათ .
44014020	როცა მოწაფეები გარს შემოეხვივნენ , წამოდგა და წავიდა ქალაქში . მეორე დღეს კი ბარნაბასთან ერთად დერბეში წავიდა .
44014021	სახარებას უქადაგებდნენ ამ ქალაქს , მრავალი დაიმოწაფეს და დაბრუნდნენ ლუსტრას , იკონიას და ანტიოქიას .
44014022	ამხნევებდნენ მოწაფეთა სულებს და შეაგონებდნენ , მტკიცედ მდგარიყვნენ რწმენაში , ვინაიდან მრავალი ჭირით გვმართებსო ღვთის სასუფეველში შესვლა .
44014023	ხელი დაასხეს მათ თითოეულ ეკლესიაში უხუცესებს და ლოცვითა და მარხვით შეავედრეს ისინი უფალს , რომელიც ირწმუნეს .
44014024	და გაიარეს პისიდია და მივიდნენ პამფილიაში .
44014025	და იქადაგეს პერგეში სიტყვა და ჩავიდნენ ატალიაში .
44014026	იქიდან გასცურეს ანტიოქიაში , საიდანაც მიენდნენ ღვთის მადლს საქმისათვის , რომელიც შეასრულეს .
44014027	მოვიდნენ და შეკრიბეს ეკლესია და უამბეს , რაც გაუკეთა მათ ღმერთმა და როგორ გაუხსნა რწმენის კარი წარმართებს .
44014028	დაყვეს არამცირედი ხანი მოწაფეებთან .
44015001	ჩამოვიდნენ ზოგიერთები იუდეიდან და ასწავლიდნენ ძმებს : თუ წინადაცვეთას არ მიიღებთ მოსეს წესით , ვერ გადარჩებითო .
44015002	როდესაც პავლეს და ბარნაბას უთანხმოება და არამცირედი დავა მოუხდათ მათთან , გადაწყვიტეს , პავლე , ბარნაბა და ზოგიერთი სხვა მათგანი ამ საკითხის გამო ასულიყვნენ იერუსალიმში მოციქულებთან და უხუცესებთან .
44015003	გააცილა ეკლესიამ და ფინიკიასა და სამარიაში გავლისას ისინი უამბობდნენ წარმართთა მოქცევაზე , და ყველა ძმათაგანს დიდ სიხარულს ანიჭებდნენ .
44015004	იერუსალიმში რომ მივიდნენ , მიიღეს ისინი ეკლესიამ , მოციქულებმა და უხუცესებმა , და აუწყეს , რამდენი რამ მოიმოქმედა ღმერთმა მათი ხელით ,
44015005	წამოდგნენ ზოგიერთნი მორწმუნენი ფარისეველთა დასიდან და თქვეს , რომ საჭიროა მათი წინადაცვეთა და მცნებად დადება , რომ დაიცვან მოსეს რჯული .
44015006	შეიკრიბნენ მოციქულები და უხუცესები ამ საქმის გასარჩევად .
44015007	ხანგრძილივი გამოძიების შემდეგ პეტრე ადგა და უთხრა მათ : „ კაცნო ძმანო , თქვენ იცით , რომ ღმერთმა პირველი დღეებიდანვე ამომირჩია თქვენს შორის , რათა წარმართებს ჩემი პირით მოესმინათ სახარების სიტყვა და ერწმუნათ .
44015008	და გულთამხილველმა ღმერთმა დაუმოწმა მათ სულიწმიდის მიცემით , როგორც ჩვენ .
44015009	განსხვავება წაშალა ჩვენსა და მათ შორის , როცა რწმენით განწმიდა მათი გულები .
44015010	ახლა რატომ გამოსცდით ღმერთს და ქედზე ადგამთ მოწაფეებს უღელს , რომლის ტარება ვერც ჩვენმა მამებმა შეძლეს , ვერც ჩვენ ?
44015011	მაგრამ გვწამს , რომ უფალ იესოს მადლით გადავრჩებით ისევე , როგორც ისინი . “
44015012	ბევრი დადუმდა და უსმენდა ბარნაბასა და პავლეს , რომლებიც მოუთხრობდნენ , თუ რა ნიშნები და სასწაულები მოახდინა ღმერთმა მათი ხელით წარმართებს შორის .
44015013	მათი დადუმების შემდეგ მიუგო იაკობმა და თქვა : „ კაცნო ძმანო , მომისმინეთ :
44015014	სიმონმა მოგვითხრო , როგორ მოხედა ღმერთმა პირველად წარმართებს , რომ წარმართთაგან გამოეკრიბა ხალხი თავისი სახელისათვის .
44015015	ამასვე ეთანხმება წინასწარმეტყველთა სიტყვები , როგორც დაწერილია :
44015016	‘ ამის შემდეგ დავბრუნდები და აღვადგენ დავითის დამხობილ კარავს , დანგრეულს აღვადგენ და კვლავ ავაშენებ ,
44015017	რათა ეძიოს ადამიანთა ნატამალმა უფალი და ჩემი სახელით წოდებულმა ყველა ერმა , ამბობს უფალი , ყოველივე ამის მოქმედი .
44015018	საუკუნითგან ღვთისთვის ცნობილია ყოველი მისი საქმე . ’
44015019	ამიტომ მე ვფიქრობ , არ დავაბრკოლოთ ისინი , ვინც წარმართთაგან ღვთისკენ არიან მიქცეულნი ,
44015020	არამედ მივწეროთ მათ , რომ ერიდონ კერპებით შებილწულს , მრუშობას , დამღრჩვალს და სისხლს .
44015021	ვინაიდან მოსეს რჯულს ძველთაგანვე ჰყავს ყველა ქალაქში თავისი მოქადაგენი და იგი ყოველ შაბათს იკითხება სინაგოგებში . “
44015022	მაშინ მოციქულებმა და უხუცესებმა მთელ ეკლესიასთან ერთად საჭიროდ მიიჩნიეს , ამოერჩიათ თავიანთი წრიდან კაცები ანტიოქიაში მისავლენად პავლესთან და ბარნაბასთან ერთად : იუდა , რომელსაც ბარშაბა ეწოდა , და სილა — კაცები , რომლებიც წინამძღვრობდნენ ძმებს შორის .
44015023	დაწერეს თავიანთი ხელით : „ მოციქულები და უხუცესები , ძმები — ანტიოქიაში , სირიასა და კილიკიაში , წარმართთაგან მოქცეულ ძმებს : გიხაროდეთ !
44015024	რაკი გავიგეთ , რომ ზოგიერთებმა , რომლებიც ჩვენგან გამოვიდნენ , აღგაშფოთეს თავიანთი სიტყვებით და სული შეგირყიეს , რადგან გითხრეს , უნდა წინადაიცვითოთ და რჯული დაიცვათო , რაც ჩვენ არ დაგვივალებია ,
44015025	ერთსულოვნად საჭიროდ მივიჩნიეთ კაცების არჩევა თქვენთან მოსავლენად ჩვენს საყვარელ ბარნაბასა და პავლესთან ერთად ,
44015026	ადამიანებთან , რომელთაც თავი გადადეს ჩვენი უფლის იესო ქრისტეს სახელისათვის .
44015027	ჩვენ გამოგიგზავნეთ იუდა და სილა , რომლებიც ამასვე გადმოგცემენ სიტყვით .
44015028	საჭიროდ სულიწმიდამ და ჩვენც , რომ არავითარი ზედმეტი ტვირთი არ დაგაკისროთ , გარდა იმისა , რაც აუცილებელია .
44015029	ერიდეთ ნაკერპავს და სისხლს , დამღრჩვალსა და მრუშობას . თუ ამისგან დაიცავთ თავს , კარგს იზამთ . იყავით ჯანმრთელად ! “
44015030	წარგზავნილები ჩავიდნენ ანტიოქიაში , შეკრიბეს კრებული და გადასცეს წერილი .
44015031	როდესაც წაიკითხეს , გაიხარეს ამ ნუგეშისცემით .
44015032	იუდამ და სილამ , რომლებიც აგრეთვე წინასწარმეტყველნი იყვნენ , მრავალი სიტყვით ანუგეშეს ძმები და გაამხნევეს .
44015033	დაყვეს იქ რამდენიმე ხანი და მშვიდობით გამოისტუმრეს ძმებმა მოციქულებთან .
44015034	ხოლო სილამ საჭიროდ მიიჩნია იქვე დარჩენა .
44015035	პავლე და ბარნაბა შეყოვდნენ ანტიოქიაში , ასწავლიდნენ და ახარებდნენ ბევრ სხვასთან ერთად უფლის სიტყვას .
44015036	რამდენიმე დღის შემდეგ უთხრა ბარნაბას პავლემ : „ წავიდეთ კიდევ და მოვინახულოთ ჩვენი ძმები ყველა ქალაქში , სადაც ვიქადაგეთ უფლის სიტყვა . ვნახოთ , როგორ არიან . “
44015037	ბარნაბას სურდა , თან წაეყვანა იოანე , რომელსაც მარკოზი ერქვა .
44015038	პავლე კი ფიქრობდა , რომ არ უნდა წაეყვანათ ის , ვინც ჩამოშორდა მათ პამფილიაში და არ წაჰყვა მათ საქმეზე .
44015039	ჩამოვარდა უთანხმოება და ისინი დასცილდნენ ერთმანეთს . ბარნაბამ თან წაიყვანა მარკოზი და გაცურეს კვიპროსამდე .
44015040	ხოლო პავლემ სილა აირჩია და გაემგზავრა , ძმათაგან უფლის მადლს მინდობილი .
44015041	მიმოდიოდა სირიასა და კილიკიაში და განამტკიცებდა ეკლესიებს .
44016001	ჩავიდა დერბეს და ლუსტრას . და , აჰა , იქ იყო ერთი მოწაფე , სახელად ტიმოთე , იუდეველი მორწმუნე დედაკაცისა და ბერძენი მამის შვილი ,
44016002	რომელზეც მოწმობდნენ ლუსტრელი და იკონიელი ძმები .
44016003	პავლემ მოისურვა მასთან ერთად წასვლა . წაიყვანა და წინადაცვითა იუდეველთა გულისთვის , რომლებიც იმ ადგილებში იყვნენ , ვინაიდან ყველამ იცოდა , რომ მამამისი ბერძენი იყო .
44016004	ქალაქებში გავლისას ისინი ასწავლიდნენ , რომ დაეცვათ მოციქულთა და უხუცესთა მიერ იერუსალიმში დადგენილი წესები .
44016005	ეკლესიები კი მტკიცდებოდა რწმენით და დღითი დღე იზრდებოდა მათი რიცხვი .
44016006	გაიარეს მათ ფრიგია და გალატელთა ქვეყანა , და სულიწმიდისგან აკრძალული ჰქონდათ სიტყვის ქადაგება აზიაში .
44016007	მივიდნენ მისიამდე და აპირებდნენ ბითვინიაში გამგზავრებას , მაგრამ იესოს სულმა არ გაუშვა ისინი .
44016008	მისიას გასცდნენ და ტროაში ჩავიდნენ .
44016009	ღამით პავლეს ჩვენება ჰქონდა : წარუდგა ვიღაც მაკედონიელი კაცი , ევედრებოდა და ამბობდა : „ მოდი მაკედონიაში და დაგვეხმარე . “
44016010	ამ ჩვენების შემდეგ მაშინვე ვცადეთ მაკედონიაში გამგზავრება . ვფიქრობდით , რომ ღმერთმა მოგვიწოდა , გვეხარებინა მათთვის .
44016011	გავცურეთ ტროადან და პირდაპირ გავეშურეთ სამოთრაკეში , ხოლო მეორე დღეს — ნეაპოლისში .
44016012	იქიდან ფილიპეში , რომელიც მაკედონიის მთავარი ნაწილის ქალაქია , კოლონია . ამ ქალაქში დავყავით რამდენიმე დღე .
44016013	შაბათ დღეს გავედით კარიბჭის გარეთ , მდინარის პირას , სადაც სალოცავი გვეგულებოდა . დავსხედით და ველაპარაკებოდით იქ შეკრებილ დედაკაცებს .
44016014	ერთი დედაკაცი , სახელად ლიდია , ქალაქ თიატირადან , ძოწეულით მოვაჭრე , ღვთისმოშიში , ისმენდა . უფალმა გაუხსნა გული პავლეს ნალაპარაკევის მოსასმენად .
44016015	როდესაც მოინათლნენ ის და მისი სახლი , გვთხოვა და გვითხრა : „ თუ უფლის მორწმუნედ შემრაცხეთ , მოდით ჩემს სახლში და დარჩით . “ და დაგვიყოლია .
44016016	როდესაც სალოცავში მივდიოდით , შეგვხვდა ერთი მხევალი , რომელსაც პითონის სული ჰქონდა და თავისი მისნობით დიდძალ მოგებას აძლევდა თავის ბატონებს .
44016017	იგი პავლეს და ჩვენ აგვედევნა , ყვიროდა და ამბობდა : ეს კაცები უზენაესი ღვთის მონები არიან , რომლებიც გაუწყებენ თქვენი ხსნის გზებსო .
44016018	ასე იქცეოდა მრავალი დღის განმავლობაში . პავლე ძალიან შეწუხდა , მიუბრუნდა სულს და უთხრა : „ იესო ქრისტეს სახელით გიბრძანებ , გამოხვიდე მაგისგან . “ და იმწამსვე გამოვიდა .
44016019	დაინახეს იმისმა ბატონებმა , რომ გაქრა მათი მოგების იმედი , შეიპყრეს პავლე და სილა და მიიყვანეს მოედანზე მთავრებთან .
44016020	მთავრებს რომ წარუდგინეს , უთხრეს : „ ეს კაცები იუდეველები არიან და აშფოთებენ ჩვენს ქალაქს .
44016021	და გვასწავლიან ზნე-ჩვეულებებს , რომელთა არც მიღება შეგვშვენის და არც შესრულება , ვინაიდან რომაელები ვართ . “
44016022	და აღდგა ხალხი მათ წინააღმდეგ . ხოლო მთავრებმა ტანისამოსი შემოახიეს და მათი გაჯოხვა ბრძანეს .
44016023	მაგრად რომ სცემეს , საპყრობილეში ჩაყარეს და საპყრობილის ზედამხედველს უბრძანეს , ფხიზლად ედარაჯა მათთვის .
44016024	ასეთი ბრძანება რომ მიიღო , მანაც შეყარა ისინი შიდა საპყრობილეში და ფეხებზე ხუნდები დაადო .
44016025	შუაღამისას პავლე და სილა ლოცულობდნენ და უგალობდნენ ღმერთს . პატიმრები კი ყურს უგდებდნენ .
44016026	უცერად მოხდა დიდი მიწისძვრა , ისე რომ , საპყრობილის საძირკველი შეირყა . მყისვე გაიღო ყველა კარი და ყველას დასცვივდა ბორკილები .
44016027	გამოეღვიძა საპყრობილის ზედამხედველს და დაინახა , რომ საპყრობილის კარი ღია იყო . იძრო მახვილი და თავის მოკვლა დააპირა , რადგან ეგონა , რომ პატიმრები გაიქცნენ .
44016028	პავლემ გამოსძახა ხმამაღლა და უთხრა : „ შენს თავს ავს ნურაფერს შეამთხვევ , ვინაიდან ჩვენ ყველანი აქა ვართ . “
44016029	მან კი სანთელი მოითხოვა , შიგნით შეიჭრა და ათრთოლებული დაემხო პავლესა და სილას წინაშე .
44016030	გარეთ გამოიყვანა ისინი და უთხრა : „ ბატონებო , რა ვქნა , რომ გადავრჩე ? “
44016031	ხოლო მათ უთხრეს : „ იწამე უფალი იესო და გადარჩებით შენც და მთელი შენი სახლიც . “
44016032	და უქადაგეს ღვთის სიტყვა მას და ყველას , მის სახლში მყოფს .
44016033	და წაიყვანა ისინი იმ ღამეს , იმ საათშივე , წყლულები მობანა და მაშინვე მოინათლნენ ის და ყველა მისიანი .
44016034	მიიყვანა ისინი თავის სახლში , სუფრა გაუშალა და ხარობდა მთელ თავის სახლეულთან ერთად , რომ იწამა ღმერთი .
44016035	რომ გათენდა , მთავრებმა გაგზავნეს მსახურნი და უთხრეს : „ გაუშვი ის კაცები . “
44016036	შეატყობინა საპყრობილის ზედამხედველმა ეს ამბავი პავლეს და უთხრა : „ მთავრებმა კაცი გამოგზავნეს თქვენს გასაშვებად . ახლა გამოდით და მშვიდობით წადით . “
44016037	მაგრამ პავლემ უთხრა მათ : „ ჩვენ , რომაელი მოქალაქეები , განუკითხავად გვცემეს სახალხოდ და საპყრობილეში ჩაგვყარეს , და ახლა ფარულად გვიშვებენ ? არა , მოვიდნენ და თვითონ გაგვიყვანონ . “
44016038	მოახსენეს მსახურებმა მთავრებს ეს სიტყვები . ხოლო მათ შეეშინდათ , როცა გაიგეს , რომაელნი ყოფილანო .
44016039	და მოვიდნენ , მოუბოდიშეს , გამოიყვანეს საპყრობილიდან და სთხოვეს , ქალაქს გასცლოდნენ .
44016040	გამოვიდნენ საპყრობილიდან და მივიდნენ ლიდიასთან , მოინახულეს ძმები , ანუგეშეს და წავიდნენ .
44017001	გაიარეს ამფიპოლისი და აპოლონია და მივიდნენ თესალონიკეში , სადაც იუდეველთა სინაგოგა იყო .
44017002	თავისი ჩვეულებისამებრ , პავლე შევიდა მათთან და სამი შაბათის განმავლობაში ელაპარაკებოდა მათ წერილებიდან .
44017003	უხსნიდა და უმტკიცებდა , რომ ქრისტე უნდა დატანჯულიყო და მკვდრეთით აღმდგარიყო , და რომ ეს ქრისტე იესოა , რომელსაც მე გახარებთო თქვენ .
44017004	ზოგიერთმა მათგანმა ირწმუნა და შეუერთდა პავლესა და სილას , როგორც მრავალი ღვთისმოშიში ბერძენი , ასევე ბევრი დიდგვაროვანი დედაკაცი .
44017005	იუდეველები შურით აღივსნენ , ვიღაც უკეთური კაცები მოიყვანეს ბაზრიდან , შეყარეს ბრბო და აშფოთებდნენ ქალაქს . მიადგნენ იასონის სახლს და ცდილობდნენ მათ გამოყვანას ხალხის წინაშე .
44017006	ისინი რომ ვერ იპოვეს , იასონი და ზოგიერთი ძმა წაათრიეს ქალაქის მთავრებთან და ყვიროდნენ : „ მსოფლიოს ამრევებმა აქაც მოაღწიეს ,
44017007	იასონმა შეიფარა ისინი . ყველანი ეურჩებიან კეისრის ბრძანებებს და სხვას ამბობენ მეფედ , იესოს . “
44017008	ააშფოთეს ხალხი და ქალაქის მთავრები , რომელთაც ესმოდათ ეს .
44017009	მიიღეს სათავდებო იასონისგან და სხვათაგან და გაუშვეს ისინი .
44017010	ძმებმა იმ ღამითვე დაუყოვნებლივ გაისტუმრეს პავლე და სილა ბეროაში , სადაც ჩასვლისთანავე შევიდნენ იუდეველთა სინაგოგაში .
44017011	ესენი უფრო კეთილშობილები იყვნენ თესალონიკელებზე . მათ მთელი გულმოდგინებით მიიღეს სიტყვა , ყოველდღე არჩევდნენ წერილებს , ნამდვილად ასე თუ არისო .
44017012	ბევრმა მათგანმა ირწმუნა , წარჩინებულ ბერძენ ქალთაგან და კაცთაგან არამცირედმა .
44017013	როდესაც შეიტყვეს თესალონიკელმა იუდეველებმა , რომ ბეროაშიც ქადაგებდა პავლე ღვთის სიტყვას , იქაც მივიდნენ , ააღელვეს და ააშფოთეს ხალხი .
44017014	მაშინ ძმებმა მყისვე გაგზავნეს პავლე ზღვისკენ , სილა და ტიმოთე კი იქვე დარჩნენ .
44017015	გამცილებლებმა პავლე ათენამდე მიიყვანეს , და მიიღეს დავალება სილას და ტიმოთეს მიმართ , რომ , რაც შეიძლება , მალე მისულიყვნენ მასთან , და გამობრუნდნენ .
44017016	ვიდრე პავლე მათ ათენში ელოდა , მისი სული აღაშფოთა ამ კერპებით სავსე ქალაქის ხილვამ .
44017017	ამაზე ელაპარაკებოდა სინაგოგებში იუდეველებს და მორწმუნეებს და იმათ , ვისაც ყოველდღე ხვდებოდა მოედანზე .
44017018	ზოგიერთმა ეპიკურელმა და სტოელმა ფილოსოფოსმა კამათი გაუმართა მას . ერთნი ამბობდნენ : რისი თქმა სურსო ამ მოლაყბეს . მეორენი ამბობდნენ : ეტყობა , უცხო ღმერთებზე ქადაგებსო , რაკი იესოსა და აღდგომას ახარებდა მათ .
44017019	შეიპყრეს იგი და მიიყვანეს არეოპაგში და უთხრეს : „ შეგვიძლია თუ არა გავიგოთ , რა არის , შენგან ნაქადაგები , ეს ახალი მოძღვრება ?
44017020	ვინაიდან რაღაცას უცნაურს ასმენ ჩვენს ყურებს . ამიტომ გვინდა ვიცოდეთ , რას ნიშნავს ეს ? “
44017021	ყველა ათენელს და იქ მცხოვრებ უცხოელს ისე არაფერი ეხალისებოდათ , როგორც რაიმე ახლის ლაპარაკი ან მოსმენა .
44017022	დადგა პავლე არეოპაგის შუაში და თქვა : „ კაცნო ათენელნო , ყველაფერში გატყობთ , რომ ძალიან მორწმუნენი ხართ ,
44017023	ვინაიდან , როცა გავიარე და დავათვალიერე თქვენი სათაყვანო ადგილები , ვნახე სამსხვერპლოც , რომელსაც აწერია : ‘ უცნობ ღმერთს ’ . მე გიქადაგებთ მას , ვისაც არ იცნობთ და ეთაყვანებით .
44017024	ღმერთი , შემოქმედი სამყაროსი და ყოველივესი , რაც მასშია , უფალი ცისა და მიწისა , ხელთქმნილ ტაძრებში არ მკვიდრობს ,
44017025	არც ადამიანთა ხელიდან სამსახურს საჭიროებს , თავად ანიჭებს ყველას სიცოცხლეს , სუნთქვას და ყოველივეს .
44017026	ერთიდან შექმნა ადამიანთა ყოველი ტომი , რათა დედამიწის ზურგზე დამკვიდრებულიყვნენ . წინასწარ დააწესა მათ დასამკვიდრებლად დრონი და საზღვრები ,
44017027	რათა ეძიონ ღმერთი . ვინძლო იგრძნონ იგი და იპოვონ , შორს როდია თითოელი ჩვენთაგანისაგან .
44017028	ვინაიდან მასში ვცოცხლობთ , ვიძვრით და ვარსებობთ , როგორც ზოგიერთი თქვენი პოეტი ამბობდა : ჩვენ მისი მოდგმა ვართო .
44017029	და რაკი ღვთის მოდგმა ვართ , არ უნდა ვიფიქროთ , რომ ღმერთი ჰგავს ოქროს ანდა ვერცხლს , ანდა ქვას , ადამიანის ხელოვნებით და წარმოსახვით გამოხატულს .
44017030	მაგრამ ღმერთმა დაუშვა უმეცრების დროება და ახლა აუწყებს ადამიანებს , ყველას ყველგან , რომ მოინანიონ .
44017031	ვინაიდან მან დაადგინა დღე , როდესაც მსოფლიოს განიკითხავს სამართლით წინასწარ არჩეული კაცის ხელით , ყველას მისცა რწმენა , როცა იგი მკვდრეთით აღადგინა . “
44017032	ხოლო მკვდართა აღდგომაზე რომ მოისმინეს , ერთნი დასცინოდნენ , სხვები კი ამბობდნენ : ამის თაობაზე კვლავაც მოგისმენთო .
44017033	ასე გამოვიდა პავლე მათგან .
44017034	ზოგიერთნი მიემხრნენ და ირწმუნეს — მათ შორის დიონისიოს არეოპაგელმა და ქალმა , სახელად დამარისმა , და სხვებმაც მათთან ერთად .
44018001	ამის შემდეგ პავლემ დატოვა ათენი და მივიდა კორინთოში .
44018002	და ნახა ერთი იუდეველი , სახელად აკვილა , წარმოშობით პონტოელი , და მისი ცოლი პრისკილა , იტალიიდან ახალდაბრუნებულნი , ვინაიდან კლავდიუსმა ბრძანა ყველა იუდეველი რომიდან გამოეძევებინათ , და მივიდა მათთან .
44018003	და რაკი ერთი ხელობისანი იყვნენ , დარჩა მათთან და შრომობდა , ვინაიდან მათი ხელობაც მეკარვეობა იყო .
44018004	ყოველ შაბათს საუბრობდა სინაგოგაში და არწმუნებდა იუდეველებსა და ბერძნებს .
44018005	როცა სილა და ტიმოთე მაკედონიიდან მოვიდნენ , მიეცა პავლე ქადაგებას , რათა დაემოწმებინა იუდეველთათვის , რომ ქრისტეა იესო .
44018006	მაგრამ როცა შეეწინააღმდეგნენ და გმობა დაუწყეს , ტანისამოსი დაიბერტყა და უთხრა მათ : „ თქვენს თავზე იყოს თქვენივე სისხლი ! მე უბრალო ვარ . ამიერიდან წარმართებთან მივდივარ . “
44018007	და წავიდა იქიდან და შევიდა ერთი ღვთისმოშიშის , სახელად იუსტოსის , სახლში სინაგოგის გვერდით .
44018008	კრისპოსმა კი , სინაგოგის მთავარმა , მთელ თავის სახლთან ერთად ირწმუნა უფალი ; და მრავალმა კორინთოელთაგან , როცა მოისმინა , ირწმუნა და მოინათლა .
44018009	უთხრა ღამით უფალმა ჩვენებაში პავლეს : „ ნუ შეგეშინდება , არამედ ილაპარაკე და ნუ დადუმდები .
44018010	ვინაიდან მე ვარ შენთან და ვერავინ გავნებს , რადგან ბევრი ხალხი მყავს ამ ქალაქში . “
44018011	დარჩა იქ ერთ წელიწადსა და ექვს თვეს , და ასწავლიდა მათ შორის ღვთის სიტყვას .
44018012	როცა გალიონი აქაიას მთავარი იყო , იუდეველები ერთსულოვნად დაესხნენ თავს პავლეს და მიიყვანეს სამსჯავროში ,
44018013	და თქვეს : „ ეს კაცი არწმუნებს ხალხს , რომ რჯულის საწინააღმდეგოდ სცენ თაყვანი ღმერთს . “
44018014	როცა პავლემ ხმის ამოღება დააპირა , გალიონმა უთხრა იუდეველებს : „ იუდეველებო , რომ ყოფილიყო რაიმე დანაშაული ან ბოროტმოქმედება , მართლაც უნდა მომესმინა თქვენთვის ,
44018015	ხოლო , როდესაც სარჩელი ეხება თქვენს მოძღვრებას , სახელებსა და რჯულს , თქვენ თვითონ მიხედეთ , მე არ მსურს ვიყო ამის მსაჯული . “
44018016	და გამოყარა ისინი სამსჯავროდან .
44018017	მაშინ ბერძნებმა შეიპყრეს სინაგოგის მთავარი სოსთენესი და სცემეს სამსჯავროს წინ . მაგრამ გალიონს ესენი არ ადარდებდა
44018018	პავლემ საკმაო ხანი რომ დაჰყო , გამოეთხოვა ძმებს და გასცურა სირიისაკენ , პრისკილასთან და აკვილასთან ერთად . მან კენქრეში გაიპარსა თავი , ვინაიდან აღთქმა ჰქონდა მიცემული .
44018019	ეფესოს რომ მიაღწია , ისინი იქ დატოვა , თვითონ სინაგოგაში შევიდა და ეკამათა იუდეველებს .
44018020	როცა მას სთხოვეს , რომ მეტ ხანს დარჩენილიყო მათთან , არ დათანხმდა ,
44018021	არამედ გამოეთხოვა მათ და თქვა : „ მომავალი დღესასწაული აუცილებლად იერუსალიმში უნდა გავატარო . თქვენთან ისევ დავბრუნდები , თუ ღმერთმა ინება . “ და გასცურა ეფესოდან .
44018022	და ჩავიდა კესარიაში , მოიკითხა ეკლესია და მერე ანტიოქიაში ჩავიდა .
44018023	დაჰყო რამდენიმე ხანი და წავიდა და რიგრიგობით მოიარა გალატელთა ქვეყანა და ფრიგია , და განამტკიცებდა მოწაფეებს .
44018024	ერთი იუდეველი კაცი , სახელად აპოლოსი , წარმოშობით ალექსანდრიელი , ენამჭევრი კაცი და ძლიერი წერილებში , მივიდა ეფესოს .
44018025	განსწავლული იყო უფლის გზებში , მხურვალე სულით ლაპარაკობდა და ზუსტად ასწავლიდა იესოს შესახებ , ოღონდ მარტო იოანეს ნათლისცემა იცოდა .
44018026	მან გაცხადებულად დაიწყო ლაპარაკი სინაგოგაში . მოუსმინეს აკვილამ და პრისკილამ და თან წაიყვანეს და უფრო ზუსტად აუხსნეს უფლის გზა .
44018027	ხოლო როდესაც განიზრახა აქაიაში წასვლა , ძმებმა გაამხნევეს იგი და მისწერეს მოწაფეებს , ემასპინძლათ მისთვის . ისიც მივიდა და ბევრს ეხმარებოდა მადლით მორწმუნეებს .
44018028	ვინაიდან იგი ბეჯითად ამხილებდა იუდეველებს საჯაროდ , ადასტურებდა წერილების მიხედვით , რომ ქრისტეა იესო .
44019001	კორინთოში აპოლოსის ყოფნისას პავლემ მოიარა ზემო მხარეები , ჩავიდა ეფესოში და იპოვა ზოგიერთი მოწაფეთაგანი .
44019002	უთხრა მათ : „ თუ მიიღეთ სულიწმიდა , როცა ირწმუნეთ ? “ მათ მიუგეს : „ არც კი გაგვიგონია , თუ არსებობს სულიწმიდა . “
44019003	უთხრა : „ რიღათი მოინათლეთ ? “ მათ თქვეს : „ იოანეს ნათლისცემით . “
44019004	თქვა პავლემ : „ იოანე ნათლავდა მონანიების ნათლისცემით და ეუბნებოდა ხალხს , რომ ერწმუნათ მის შემდგომ მომავალი , ანუ იესო ქრისტე . “
44019005	მათაც გაიგეს და მოინათლნენ უფალ იესოს სახელით .
44019006	როდესაც პავლემ დაასხა მათ ხელი , გადმოვიდა მათზე სულიწმიდა და იწყეს ენებით ლაპარაკი , და აწინასწარმეტყველდნენ .
44019007	სულ იყო თორმეტიოდე კაცი .
44019008	შევიდა სინაგოგაში და სამ თვეს გაცხადებულად საუბრობდა და ირწმუნებოდა ღვთის სასუფეველის შესახებ .
44019009	მაგრამ , რაკი ზოგიერთები გაჯიუტდნენ და არ ირწმუნეს , და საჯაროდ ლანძღავდნენ უფლის გზას , მაშინ მან მიატოვა ისინი , გამოაცალკევა მოწაფეები და ყოველდღე ქადაგებდა ვინმე ტირანუსის სკოლაში .
44019010	ასე გასტანა ორ წელიწადს , ისე რომ აზიის ყველა მცხოვრები ისმენდა უფლის სიტყვას — როგორც იუდეველები , ისე ბერძნები .
44019011	ხოლო ღმერთი უჩვეულო სასწაულებს ახდენდა პავლეს ხელით .
44019012	ისე რომ , ავადმყოფებს მისი სხეულიდან აღებულ ხელსახოცებსა თუ წელსაკრავებს ადებდნენ და ბოლო ეღებოდა მათ სნეულებებს , და ავი სულები გამოდიოდნენ მათგან .
44019013	შეეცადა ზოგიერთი მოხეტიალე შემლოცველი იუდეველიც უფალ იესოს სახელის ხსენებას ავი სულით შეპყრობილზე და ამბობდნენ : გაფიცებთ იესოს , რომელსაც პავლე ქადაგებსო .
44019014	ამას აკეთედა ერთი იუდეველი მღვდელმთავრის , სკევას , შვიდი ვაუი .
44019015	მიუგო ავმა სულმა და უთხრა მათ : „ იესოსაც ვიცნობ და პავლეც ვიცი , თქვენ კი ვინა ხართ ? “
44019016	და დაეძგერა მათ ის კაცი , რომელშიც ავი სული იყო , სძლია და ისე სცემა მათ , რომ შიშვლები და დასახიჩრებულები გამოცვივდნენ სახლიდან .
44019017	ეს ცნობილი გახდა ყველა იუდეველისა და ბერძენისათვის , რომლებიც ეფესოში ცხოვრობდნენ , და თავზარი დაეცა ყველას და განდიდდა უფალ იესოს სახელი .
44019018	მრავალი მორწმუნეთაგანი მოდიოდა და აღიარებდა და აცხადებდა თავის საქმეებს .
44019019	ბევრმა მათგანმა , ვინც ეწეოდა ჯადოსნობას , მოაგროვა წიგნები და დაწვა ყველას თვალწინ . აღრიცხეს მათი ფასი და ორმოცდაათი ათასი ვერცხლი აღმოჩნდა .
44019020	ასე იზრდებოდა და მტკიცდებოდა უფლის ძალისამებრ სიტყვა .
44019021	როდესაც ეს აღსრულდა , პავლემ გულში ჩაიდო მაკედონიასა და აქაიას გავლით იერუსალიმში წასვლა და თქვა : „ იქ ყოფნის შემდეგ რომიც უნდა მოვინახულო . “
44019022	გაგზავნა მაკედონიაში ორი თავისი მსახური — ტიმოთე და ერასტოსი , თვითონ კი დროებით აზიაში დარჩა .
44019023	იმ ხანებში დიდი არეულობა მოხდა უფლის გზის გამო .
44019024	იყო ერთი ვერცხლის მჭედელი , სახელად დემეტრე , რომელიც არტემისის ვერცხლის ტაძრებს აკეთებდა და არამცირედ საქმეს უჩენდა ხელოსნებს .
44019025	შეკრიბა ისინი და მათი ხელობის ხალხი და უთხრა : „ კაცნო , თქვენ იცით , რომ ამ ხელობაზეა დამოკიდებული ჩვენი კეთილდღეობა .
44019026	ხედავთ და გესმით , რომ არა მარტო ეფესოში , არამედ თითქმის მთელ აზიაში ამ პავლემ თავისი დარწმუნებით ამდენი ხალხი შეაცდინა . ასე ამბობს : ადამიანთა ხელითქმნილნი არ არიანო ღმერთები .
44019027	ეს კი იმას გვიქადის , რომ არა მარტო ხელობა გახდება სამარცხვინო , არამედ დიდი ქალღმერთის , არტემისის ტაძარსაც აღარაფერი მნიშვნელობა ექნება და დაემხობა მისი სიდიადე , რომელსაც თაყვანსა სცემს მთელი აზია და მსოფლიო . “
44019028	ეს რომ მოისმინეს , რისხვით აღივსნენ , მორთეს ყვირილი და ამბობდნენ : „ დიდია ეფესელთა არტემისი ! “
44019029	მთელი ქალაქი მღელვარებამ მოიცვა . შეიპყრეს გაიოსი და არისტარქოს მაკედონელნი , პავლეს თანამგზავრები , და ერთსულოვნად გაეშურნენ თეატრონისაკენ .
44019030	პავლეს სურდა ხალხში გასულიყო , მაგრამ მოწაფეებმა არ გაუშვეს .
44019031	ასევე ზოგიერთმა აზიელმა მთავარმა , რომლებიც მისი მეგობრები იყვნენ , კაცი გაუგზავნეს და სთხოვეს არ გამოჩენილიყო თეატრონში .
44019032	ერთნი ერთს გაჰყვიროდნენ , მეორენი კი — სხვას , ვინაიდან კრებული ჭრელი იყო და უმრავლესობამ არ იცოდა , რისთვის იყვნენ შეკრებილნი .
44019033	ხალხიდან გამოიყვანეს ალექსანდრე , რომელიც იუდეველებმა წარადგინეს . ალექსანდრემ ხელით ანიშნა , უნდოდა თავი ემართლებინა ხალხის წინაშე .
44019034	როცა შეიტყეს , რომ ისიც იუდეველი იყო , ყველას ერთი ხმა აღმოხდა და თითქმის ორ საათს გაჰყვიროდნენ : „ დიდია ეფესელთა არტემისი ! “
44019035	ქალაქის მწერალმა დააწყნარა ხალხი და თქვა : „ ეფესელო კაცებო , ვინ არ იცის , რომ ეფესელთა ქალაქი მცველია დიდი არტემისისა და ცითმოვლენილისა ?
44019036	და რაკი ეს უცილობელია , თქვენ მშვიდად უნდა იყოთ და წინდაუხედავად არ უნდა მოიქცეთ .
44019037	მოიყვანეთ ეს ხალხი , რომლებიც არც ტაძრის მძარცველები არიან და არც ჩვენი ქალღმერთის მგმობელები .
44019038	თუ დემეტრესა და მასთან ერთად სხვა ხელოსნებს აქვთ ვინმეზე საჩივარი , აგერ გვაქვს სამსჯავროს შეკრებები და გვყავს პროკონსულები , და უჩივლონ ერთმანეთს .
44019039	ხოლო თუ სხვა რამეს ეძებთ , ესეც კანონიერ კრებაზე გადაწყდება .
44019040	ვინაიდან ჩვენ საფრთხე გვემუქრება , რომ დღევანდელი შფოთისთვის ბრალს დაგვდებენ , რაკი არ არსებობს მიზეზი , ამ თავყრილობის გამართლება რომ შეგვეძლოს . “ ეს თქვა და კრება დაითხოვა .
44019041	
44020001	ამბოხების ჩაცხრომის შემდეგ პავლემ დაიბარა მოწაფეები , დაარიგა , დაემშვიდობა , გავიდა და მაკედონიისკენ გასწია .
44020002	ის მხარეები რომ მოიარა და მრავალი სიტყვით დაარიგა , ელადაში მივიდა .
44020003	იქ სამი თვე დაჰყო , ხოლო სირიაში გადაცურვა რომ დააპირა , იუდეველებმა მის წინააღმდეგ შეთქმულება მოაწყვეს . ამიტომ გადაწყვიტა მაკედონიის გზით დაბრუნებულიყო .
44020004	თან ახლდნენ მას აზიამდე ბერეაელი სოპატრე , პიროსის ძე , თესალონიკელთაგან არისტარქოსი და სეკუნდოსი , დერბელი გაიოსი და ტიმოთე , აზიელთაგან — ტიქიკოსი და ტროფიმე .
44020005	ისინი წინ წავიდნენ , რათა დაგვლოდებოდნენ ტროადაში .
44020006	ჩვენ კი უფუარობის შემდეგ ფილიპედან გავცურეთ და მეხუთე დღეს მივედით მათთან ტროადაში , სადაც შვიდი დღე დავყავით .
44020007	შვიდეულის პირველ დღესვე , როცა მოწაფეები შეიკრიბნენ პურის გასატეხად , პავლე , რომელიც მეორე დღეს გამგზავრებას აპირებდა , ესაუბრებოდა მათ და შუაღამემდე გააგრძელა სიტყვა .
44020008	ზედათვალში , სადაც ჩვენ ვიყავით შეკრებილები , ბევრი სანთელი იყო .
44020009	ერთი ჭაბუკი , სახელად ევტიხი , რომელიც სარკმლის რაფაზე ჩამომჯდარიყო , რაკი პავლეს სიტყვა გაუგრძელდა , ძილქუშმა მოიცვა და მძინარე მესამე სართულიდან გადავარდა და მკვდარი აიყვანეს .
44020010	ჩამოვიდა პავლე , გადაემხო მას , მოეხვია და თქვა : „ ნუ შეშფოთდებით , ვინაიდან სული მისი მასთანვეა . “
44020011	ავიდა ზევით და პური გატეხა და ჭამა , კარგა ხანს საუბრობდა , განთიადამდე , და წავიდა .
44020012	ის ყრმა კი ცოცხალი მოიყვანეს და არამცირედი ნუგეში ეცათ .
44020013	ჩვენ წინ გავწიეთ ხომალდით და მივცურეთ ასონში , რათა პავლე წამოგვეყვანა იქიდან . ასე გვიბრძანა , რადგანაც თავად ფეხით აპირებდა ასვლას .
44020014	როცა ჩვენ შეგვხვდა ასონში , წამოვიყვანეთ იგი და მივედით მიტილენეში .
44020015	იქიდან გავცურეთ და მომდევნო დღეს დავდექით ხიოსის პირდაპირ , მეორე დღეს მივადექით სამოსს , დავყავით ტროგილიუმში და მომდევნო დღეს მივედით მილეტში .
44020016	პავლემ გადაწყვიტა ეფესოსთვის გვერდი აექცია , რომ არ დაყოვნებულიყო აზიაში , ვინაიდან ჩქარობდა , უნდოდა ორმოცდაათობის დღეს იერუსალიმში ყოფილიყო .
44020017	მილეტიდან კაცი გაგზავნა ეფესოში და დაიბარა ეკლესიის უხუცესები .
44020018	როცა მოვიდნენ მასთან , უთხრა : „ თქვენ იცით , რომ პირველივე დღიდან , როცა აზიაში მოვედი , მუდამ თქვენთან ვიყავი .
44020019	ვემსახურებოდი უფალს სრული თავმდაბლობით , მრავალი ცრემლითა და განსაცდელებით , რომელნიც შემემთხვა იუდეველთა შეთქმულებებით .
44020020	არაფერი დამიშურებია სასარგებლო , თქვენთვის რომ არ გამეცხადებინა და არ მესწავლებინა საჯაროდ თუ სახლებში .
44020021	ვუმოწმებდი იუდეველებსა და ბერძნებს ღვთის წინაშე მონანიებას და ჩვენი უფლის იესო ქრისტეს რწმენას .
44020022	და აჰა , ახლა სულის მიერ შეკრული მივდივარ იერუსალიმში და რა შემემთხვევა , არ ვიცი .
44020023	მხოლოდ სულიწმიდა მიმოწმებს ქალაქიდან ქალაქში და მეუბნება , რომ ბორკილები და გასაჭირი მელის .
44020024	მაგრამ სიცოცხლე არად მიღირს , ოღონდ კი იმ ჩემს სარბიელსა და მსახურებას დავასრულებდე , რომელიც უფალ იესოსგან მივიღე , რათა დავამოწმო ღვთის მადლის სახარება .
44020025	აჰა , ახლა ვიცი , რომ ვეღარ იხილავს ჩემს სახეს ვერცერთი თქვენგანი , რომელთა შორისაც დავდიოდი და ვქადაგებდი ღვთის სასუფეველს .
44020026	ამიტომ გიმოწმებთ თქვენ ამ დღეს , რომ უბრალო ვარ ყველას სისხლისაგან .
44020027	ვინაიდან არ დამიტოვებია გაუცხადებელი ღვთის ყოველი ნება .
44020028	გაუფრთხილდით თქვენს თავსაც და თქვენს სამწყსოსაც , რომლის მეთვალყურედაც სულიწმიდამ დაგაყენათ , რათა მწყემსავდეთ ღვთის ეკლესიას , რომელიც მან საკუთარი სისხლით შეიძინა .
44020029	ვინაიდან მე ვიცი , რომ ჩემი წასვლის შემდეგ შემოგივარდებიან ულმობელი მგლები , რომლებიც არ დაინდობენ სამწყსოს .
44020030	და თქვენგანაც აღდგებიან კაცები , რომლებიც უკუღმართად ილაპარაკებენ , რათა მოწაფეები გადაიბირონ .
44020031	ამიტომ ფხიზლად იყავით , გახსოვდეთ , რომ სამ წელიწადს , დღე და ღამე განუწყვეტლივ ცრემლით ვასწავლიდი თითოეულ თქვენგანს .
44020032	ახლა კი , ძმებო , მიგანდობთ უფალს და მისი მადლის სიტყვას , რომელსაც შეუძლია აგაშენოთ და მოგცეთ სამკვიდრებელი ყველა განწმედილთან ერთად .
44020033	არავისი არც ვერცხლი მინატრია , არც ოქრო , არც ტანისამოსი .
44020034	თქვენ თვითონ იცით , რომ ეს ჩემი ხელები ემსახურებოდა ჩემსა და ჩემთან მყოფთა საჭიროებებს .
44020035	ყველაფერი გიჩვენეთ თქვენ , რომ ასეთი შრომით უნდა შეეწიოთ უძლურებს და გახსოვდეთ უფალ იესოს სიტყვა , როგორც მან თქვა : „ გაცემა მეტი ნეტარებაა , ვიდრე მიღება . “
44020036	ეს რომ თქვა , მუხლი მოიყარა და ყველასთან ერთად ილოცა .
44020037	მაშინ დიდი ტირილი იყო ყველასთან , ყელზე ეხვეოდნენ პავლეს და კოცნიდნენ .
44020038	უფრო მეტად იმ სიტყვაზე წუხდნენ , რომ თქვა , ვეღარ იხილავთო ჩემ სახეს . და მიაცილეს იგი ხომალდამდე .
44021001	როცა მათ დავშორდით , გადავცურეთ პირდაპირ და მივედით კოსში , ხოლო მეორე დღეს — როდოსს , და იქიდან — პატრაში .
44021002	ვნახეთ ხომალდი , რომელიც ფინიკიაში მიდიოდა , ავედით და გავცურეთ .
44021003	კვიპროსი რომ გამოჩნდა , მარცხნივ მოვიტოვეთ იგი , სირიისაკენ გავცურეთ და ჩავედით ტვიროსში , ვინაიდან იქ უნდა გადმოეტვირთათ ხომალდი .
44021004	მოვნახეთ მოწაფეები და შვიდ დღეს გავჩერდით იქ . ისინი სულით ეუბნებოდნენ პავლეს , რომ არ ასულიყო იერუსალიმში .
44021005	ამ დღეებმა რომ ჩაიარა , გამოვედით და გავწიეთ . ყველამ ცოლ-შვილითურთ ქალაქგარეთ გამოგვაცილა და ზღვის ნაპირზე მუხლმოყრილებმა ვილოცეთ .
44021006	ერთმანეთს გამოვემშვიდობეთ და ავედით ხომალდზე , ისინი კი სახლებში დაბრუნდნენ .
44021007	დავასრულეთ ცურვა და ტვიროსიდან პტოლემაისში ჩავედით , მოვიკითხეთ ძმები და ერთი დღე დავყავით მათთან .
44021008	მეორე დღეს გამოვედით და მივედით კესარიას , და შევედით ერთ-ერთ შვიდთაგანის — ფილიპე მახარებლის — სახლში და დავრჩით მასთან .
44021009	მას ჰყავდა ოთხი ქალიშვილი — გაქადაგებული ქალწულები .
44021010	მრავალი დღე დავყავით იქ და ამასობაში იუდეიდან ჩამოვიდა წინასწარმეტყველი , სახელად აგაბოსი .
44021011	მოვიდა ჩვენთან , აიღო პავლეს სარტყელი , ხელ-ფეხი შეიკრა და თქვა : „ ასე ამბობს სულიწმიდა : კაცს , ვისაც ეს სარტყელი ეკუთვნის , ასე შეკრავენ იერუსალიმში იუდეველები და წარმართებს მისცემენ ხელში . “
44021012	ეს რომ მოვისმინეთ , ჩვენც და იქაურებიც ვევედრებოდით , არ ასულიყო იერუსალიმში .
44021013	მაშინ მოგვიგო პავლემ და გვითხრა : „ რას სჩადით , ტირით და გულს მიტეხთ ? მე არა თუ შესაკვრელად , არამედ იერუსალიმში სასიკვდილოდაც მზადა ვარ უფალ იესოს სახელისათვის . “
44021014	რაკი ვერ შევძელით მისი დაყოლიება , დავწყნარდით და ვუთხარით : „ უფლის ნება იყოს ! “
44021015	იმ დღეების შემდეგ გავემზადეთ და ავედით იერუსალიმს .
44021016	თან გამოგვყვა აგრეთვე ზოგიერთი მოწაფე კესარიიდან და მიგვიყვანეს მნასონთან , ერთ ძველ კვიპროსელ მოწაფესთან , ვისთანაც ღამე უნდა გაგვეთია .
44021017	იერუსალიმში მისულნი სიხარულით მიგვიღეს ძმებმა .
44021018	მეორე დღეს პავლე ჩვენთან ერთად შევიდა იაკობთან და ყველა უხუცესიც მოვიდა .
44021019	მოიკითხა ისინი და დაწვრილებით უამბო ყველაფერი , რაც ღმერთმა მოახდინა წარმართებს შორის მისი მსახურებით .
44021020	ეს რომ მოისმინეს , ადიდეს ღმერთი და უთხრეს მას : „ ხედავ , ძმაო , რამდენი ათასი მორწმუნეა იუდეველთა შორის ! და ყველანი რჯულის მოშურნენი არიან .
44021021	შენზე გაიგეს , რომ მოსესგან განდგომას ასწავლი წარმართებში მცხოვრებ ყველა იუდეველს , და ამბობ , რომ არ უნდა წინადაცვითონ თავიანთ შვილებს და არც წეს-ჩვეულებებს უნდა მისდიონო .
44021022	აბა , რა ვქნათ ? ნამდვილად შეიყრება ხალხი , შენს მოსვლას რომ გაიგებენ .
44021023	ისე მოიქეცი , როგორც ჩვენ გეტყვით : ჩვენ გვყავს ოთხი კაცი , რომელთაც აღთქმა აქვთ დადებული .
44021024	წაიყვანე ესენი , მათთან ერთად განიწმიდე , გაიღე მათი ხარჯები , რათა თავი გაიპარსონ , და გაიგებს ყველა , რომ რაც შენზე გაუგიათ , ტყუილია , და რომ შენ თვითონ განაგრძობ რჯულის დაცვას .
44021025	ხოლო წარმართებზე , რომელთაც ირწმუნეს , ჩვენ ვიმსჯელეთ და მივწერეთ , მოერიდონ ნაკერპავებს , სისხლს , დამხრჩვალს და მრუშობას . “
44021026	მაშინ პავლემ წაიყვანა ის კაცები , მეორე დღეს მათთან ერთად განიწმიდა , მომდევნო დღეს შევიდა ტაძარში და გამოაცხადა , რომ დასრულდა განწმედის დღეები , როცა თითოეული მათგანისათვის უნდა შეწირულიყო შესაწირავი .
44021027	როცა იწურებოდა შვიდი დღე , აზიელმა იუდეველებმა , ტაძარში რომ დაინახეს იგი , მთელი ხალხი აღაშფოთეს და ხელი დაადეს მას .
44021028	ყვიროდნენ : „ კაცნო ისრაელიანნო , გვიშველეთ ! ეს ის კაცია , რომელიც ყველას და ყველგან უქადაგებს ხალხის , რჯულისა და ამ ადგილის წინააღმდეგ . ახლა ბერძნებიც კი შეიყვანა ტაძარში და შებღალა ეს წმიდა ადგილი . “
44021029	მასთან ერთად ქალაქში უნახავთ ტროფიმე ეფესელი და ჰგონებიათ , პავლემ შეიყვანაო ტაძარში .
44021030	მთელი ქალაქი შეიძრა და შეგროვდა ხალხი . პავლე შეიპყრეს , გამოათრიეს ტაძრიდან და კარები მყისვე ჩაიკეტა .
44021031	როცა მოკვლა დაუპირეს , რაზმის ათასისთავს მიუვიდა ამბავი , მთელი იერუსალიმი ამბოხდაო .
44021032	მან მყისვე წაიყვანა ჯარისკაცები და ასისთავები და გაეშურა მათკენ . ხოლო მათ , ათასისთავი და ჯარისკაცები რომ დაინახეს , თავი ანებეს პავლეს ცემას .
44021033	მაშინ ათასისთავი ახლოს მივიდა , გამოიყვანა იგი და ბრძანა ორი ჯაჭვით შეეკრათ , და კითხულობდა : ვინ არის და რა ჩაიდინაო ?
44021034	ხალხში ერთნი ერთს გაჰყვიროდნენ , მეორენი — მეორეს . ხოლო მან , რაკი ვერ შეძლო არეულობის გამო სინამდვილის გაგება , მისი ბანაკში წაყვანა ბრძანა .
44021035	როცა კიბეებთან მიაღწია , ჯარისკაცებს მისი აყვანა მოუხდათ ხალხის სიმრავლის გამო ,
44021036	ვინაიდან დიდძალი ხალხი მისდევდა და ყვიროდა : „ სიკვდილი მაგას ! “
44021037	ბანაკში რომ შეჰყავდათ , პავლემ უთხრა ათასისთავს : „ შეიძლება ერთი რამ გითხრა ? “ მან თქვა : „ ბერძნული იცი ?
44021038	შენ არა ხარ ის ეგვიპტელი , ამას წინათ შფოთი რომ ატეხა და ოთხი ათასი ყელისგამომღადვრელი უდაბნოში გაიყვანა ? “
44021039	თქვა პავლემ : „ მე იუდეველი კაცი ვარ , ტარსუსელი , არცთუ უცნობი კილიკიის ქალაქის მოქალაქე . გთხოვ , ნება მომცე , ხალხს დაველაპარაკო . “
44021040	ნება რომ მისცა , პავლე დადგა კიბეზე , ხელით ანიშნა ხალხს და , როცა სრული სიჩუმე ჩამოვარდა , ებრაულად მიმართა და თქვა .
44022001	„ კაცნო , ძმანო და მამანო ! მოისმინეთ ჩემი თავის მართლება თქვენს წინაშე . “
44022002	როცა გაიგონეს , რომ ებრაულად ელაპარაკებოდა მათ , კიდევ უფრო გაყუჩდნენ . მან თქვა :
44022003	„ მე ვარ იუდეველი კაცი , კილიკიის ტარსუსში დაბადებული , ამ ქალაქში გამალიელის ფერხთით აღზრდილი , ზედმიწევნით განსწავლული მამების რჯულში . ღვთისთვის მოშურნე , როგორც თქვენ ხართ დღეს ყველანი .
44022004	სასიკვდილოდ ვდევნიდი ამ გზაზე დამდგართ , ბორკილებს ვადებდი და საპყრობილეში გადავცემდი როგორც კაცებს , ასევე ქალებს .
44022005	ამაში მღვდელმთავარიც დამემოწმება და მთელი უხუცესობა . მათგან ბარათებიც მივიღე დამასკოში მყოფი ძმებისათვის და მივდიოდი , რომ იქაურებიც წამეყვანა დასასჯელად იერუსალიმში .
44022006	მოხდა ისე , რომ როცა მივდიოდი და ვუახლოვდებოდი დამასკოს , შუადღისას უეცრად ძლიერმა ნათელმა მომიცვა ციდან .
44022007	დავეცი მიწაზე და მომესმა ხმა , რომელიც მეუბნებოდა : ‘ სავლე , სავლე , რად მდევნი მე ? ’
44022008	მე მივუგე : ‘ ვინა ხარ , უფალო ? ’ მან მითხრა : ‘ მე ვარ , იესო ნაზარეველი , რომელსაც შენ სდევნი . ’
44022009	ჩემთან მყოფებმა იხილეს ნათელი , მაგრამ ჩემი მოსაუბრის ხმა არ სმენიათ .
44022010	ვთქვი : ‘ რა ვქნა , უფალო ? ’ უფალმა მითხრა : ‘ ადექი და წადი დამასკოს და იქ გეუწყება ყოველივე , რისი გაკეთებაც გაქვს დავალებული . ’
44022011	რაკი იმ ნათლის დიდების გამო ვეღარაფერს ვხედავდი , ჩემთან მყოფებმა ხელი ჩამკიდეს და ისე მიმიყვანეს დამასკოში .
44022012	ვინმე ანანია , კაცი ღვთისმოსავი რჯულის წესით , რომელსაც ემოწმებოდა იქ მცხოვრები ყველა იუდეველი ,
44022013	მოვიდა ჩემთან , დამადგა და მითხრა : ‘ ძმაო სავლე , აგეხილოს თვალი ! ’ და მე იმ უამსავე დავინახე იგი .
44022014	ხოლო მან მითხრა : ‘ ჩვენი მამების ღმერთმა წინასწარ განგაწესა შენ , რომ შეიცნო მისი ნება , დაინახო მართალი კაცი და ისმინო ხმა მისი ბაგიდან .
44022015	რადგან შენ იქნები მისი მოწმე ყველა ადამიანის წინაშე იმისა , რაც ნახე და მოისმინე .
44022016	ახლა რაღად აყოვნებ ? ადექი , მოინათლე , ჩამოირეცხე შენი ცოდვები და მოუხმე უფლის სახელს . ’
44022017	როცა იერუსალიმში დავბრუნდი და ტაძარში ვლოცულობდი , მოვხვდი ხილვაში .
44022018	დავინახე იგი და მან მითხრა : ‘ იჩქარე და გადი სწრაფად იერუსალიმიდან , ვინაიდან არ მიიღებენ შენს მოწმობას ჩემზე . ’
44022019	და მე ვთქვი : ‘ უფალო , მათ იციან , რომ მე საპყრობილეებში ვყრიდი და სინაგოგებში ვცემდი შენს მორწმუნეებს .
44022020	როცა შენი მოწამის , სტეფანეს სისხლი იღვრებოდა , მეც იქ ვიდექი და ვიწონებდი , და ვდარაჯობდი მის მკვლელთა ტანისამოსს . ’
44022021	და მითხრა : ‘ წადი , შორს მიგავლენ წარმართებთან . ’ “
44022022	ამ სიტყვამდე უსმენდნენ მას , და აღიმაღლეს ხმა და თქვეს : „ აღიგავოს ასეთი კაცი მიწისაგან , ვინაიდან არ არის სიცოცხლის ღირსი ! “
44022023	როცა ისინი ყვიროდნენ , ტანისამოსს იგლეჯდნენ და ჰაერში მტვრის კორიანტელს აყენებდნენ ,
44022024	ათასისთავმა ბრძანა ბანაკში შეეყვანათ იგი და უთხრა , შოლტის ქვეშ დაეკითხათ , რათა გაეგოთ , რისთვის ყვიროდნენ ასე მის წინააღმდეგ .
44022025	როცა გაჭიმეს ღვედებით , პავლემ უთხრა იქვე მდგომ ასისთავს : „ რა უფლება გაქვთ , რომ გაუსამართლებლად გაშოლტოთ რომაელი კაცი ? “
44022026	ეს რომ ასისთავმა გაიგო , მივიდა ათასისთავთან და მოახსენა და უთხრა : „ რას აპირებ , რომაელი ყოფილა ეს კაცი ! “
44022027	მივიდა ათასისთავი და უთხრა მას : „ მითხარი , რომაელი ხარ ? “ მიუგო : „ ჰო . “
44022028	მიუგო ათასისთავმა : „ მე დიდი თანხით მოვიპოვე ეს მოქალაქეობა . “ ხოლო პავლემ თქვა : „ მე კი — დაბადებით . “
44022029	მყისვე მოეშვნენ , ვინც მას დაკითხვას უპირებდნენ . ხოლო ათასისთავს შეეშინდა , როცა გაიგო , რომ იგი რომაელი ყოფილა , მან კი შეაბორკინა იგი .
44022030	მეორე დღეს მოინდომა დანამდვილებით შეეტყო , რას აბრალებდნენ მას იუდეველები . შეხსნა მას ბორკილები და ბრძანა მღვდელმთავართა და მთელი სინედრიონის შეკრება . მოიყვანა პავლე და დააყენა მათ წინაშე .
44023001	პავლემ მზერა მიაპყრო სინედრიონს და თქვა : „ კაცნო ძმანო , დღემდე წრფელი სინდისით ვმოქალაქეობდი ღვთის წინაშე . “
44023002	მღვდელმთავარმა ანანიამ კი თავის წინაშე მდგომთ უბრძანა მისი სახეში ცემა .
44023003	მაშინ პავლემ უთხრა მას : „ ღმერთი გცემს შენ , შეფეთქილო კედელო ! რჯულით განსაკითხად ზიხარ და ურჯულოდ კი ბრძანებ ჩემს ცემას . “
44023004	იქ მდგომებმა თქვეს : „ ღვთის მღვდელმთავარს აგინებ ? “
44023005	თქვა პავლემ : „ მე არ ვიცოდი , ძმებო , თუ ეგ მღვდელმთავარი იყო , ვინაიდან დაწერილია : ‘ შენი ხალხის მთავარზე აუგს ნუ იტყვი . ’ “
44023006	პავლემ იცოდა , რომ ერთი ნაწილი სადუკევლებისა იყო , სხვა კი ფარისევლებისა , და დაიძახა სინედრიონში : „ კაცნო ძმანო , მე ფარისეველი ვარ , ფარისევლის ძე , და მკვდრეთით აღდგომის იმედისთვის განვიკითხები . “
44023007	ეს რომ თქვა , ფარისევლებსა და სადუკეველებს შორის დავა ატყდა , და გაიყო კრებული .
44023008	ვინაიდან სადუკეველნი ამბობენ , რომ არ არის არც აღდგომა , არც ანგელოზი , არც სულიო , ფარისევლები კი ერთსაც აღიარებენ და მეორესაც .
44023009	ატყდა დიდი ხმაური , წამოდგა ზოგიერთი მწიგნობარი ფარისეველთა მხრიდან , დაობდნენ და ამბობდნენ : „ ამ კაცში ცუდი ვერაფერი ვპოვეთ . ან სული ელაპარაკებოდა მას , ან ანგელოზი . ღმერთს ნუ ებრძვით ! “
44023010	რაკი დიდი შფოთი ატყდა , ათასისთავს შეეშინდა , რომ მათ არ გაეგლიჯათ პავლე , და ჯარისკაცებს უბრძანა შესულიყვნენ , გამოერიდებინათ იგი მათგან და ბანაკში წაეყვანათ .
44023011	მეორე ღამეს უფალი გამოეცხადა მას და უთხრა : „ გამხნევდი , ვინაიდან , როგორც იერუსალიმში მოწმობდი ჩემზე , ასევე რომშიც გმართებს დამოწმება . “
44023012	რომ გათენდა , იუდეველებმა შეკრება მოაწყვეს და შეფიცეს ერთმანეთს , თქვეს , არ ეჭამათ და არ ესვათ , ვიდრე პავლეს არ მოკლავდნენ .
44023013	ორმოცზე მეტნი იყვნენ ისინი , ვინც შეითქვნენ .
44023014	მივიდნენ ისინი მღვდელმთავრებთან და უხუცესებთან და უთხრეს : „ ფიცით დავიფიცეთ , რომ არაფერს ვიგემებთ , ვიდრე პავლეს არ მოვკლავთ .
44023015	ახლა თქვენ და სინედრიონმა შეუთვალეთ ათასისთავს , რომ მოიყვანოს იგი თქვენთან , ვითომ უფრო წვრილად გინდათ გამოიკვლიოთ მისი საქმე . ჩვენ კი , ვიდრე ის თქვენთან მოვა , მზად ვიქნებით მის მოსაკლავად . “
44023016	შეიტყო ეს ვერაგობა პავლეს დისწულმა , წავიდა , შევიდა ბანაკში და აუწყა პავლეს .
44023017	პავლემ გამოიძახა ერთი ასისთავთაგანი და უთხრა : „ ეს ჭაბუკი მიიყვანე ათასისთავთან , რაღაც აქვს სათქმელი მისთვის . “
44023018	მანაც წაიყვანა იგი , მიიყვანა ათასისთავთან და უთხრა : „ პატიმარმა პავლემ დამიძახა და მთხოვა , ეს ჭაბუკი შენთან მომეყვანა , სათქმელი აქვს შენთვის . “
44023019	ათასისთავმა ხელი მოჰკიდა მას , განზე გაიყვანა და ჰკითხა : „ რა გაქვს ჩემთვის სათქმელი ? “
44023020	მან უთხრა : „ იუდეველები შეთანხმდნენ , გთხოვონ შენ , რომ ხვალ გამოიყვანო პავლე სინედრიონში , თითქოს მათ სურდეთ უფრო წვრილად გამოიკვლიონ მისი საქმე .
44023021	შენ ნუ დაუჯერებ მათ , ვინაიდან ჩასაფრებული ჰყავთ მათგან ორმოცზე მეტი კაცი , რომელთაც ფიცი დადეს , არც ჭამონ და არც სვან , ვიდრე პავლეს არ მოკლავენ . ახლა ისინი გამზადებულები არიან და შენს ბრძანებას ელიან . “
44023022	მაშინ ათასისთავმა გაუშვა ჭაბუკი და უბრძანა : არავის გაუმხილო , რაც მე შემატყობინეო .
44023023	გამოიძახა ორი ასისთავთაგანი და უთხრა : „ მოამზადეთ ორასი ჯარისკაცი კესარიაში წასასვლელად , სამოცდაათი ცხენოსანი და ორასი შუბოსანი ღამის მესამე საათისათვის ,
44023024	მოიმარაგეთ პირუტყვები , რომ შესვან პავლე და მშვიდობით მიიყვანონ განმგებელ ფელიქსთან . “
44023025	მისწერა ამგვარი წერილი :
44023026	„ კლავდიუს ლუსია — უაღმატებულეს განმგებელს , ფელიქსს : იხარებდე !
44023027	ეს კაცი შეიპყრეს იუდეველებმა და განზრახული ჰქონდათ მოეკლათ იგი . მე მივედი ჯარისკაცებით და გამოვარიდე მათ , როცა გავიგე , რომ რომაელია .
44023028	მინდოდა გამეგო , რაში სდებდნენ ბრალს , და მივუყვანე მათ სინედრიონში .
44023029	გავიგე , რომ თავიანთი რჯულის საქმეში დაუდვიათ ბრალი მისთვის , მაგრამ ისეთი არაფერი დანაშაული ჰქონია , რომ სიკვდილი ან ბორკილები დაემსახურებინოს .
44023030	როცა ცნობილი შეიქნა ჩემთვის რომ შეთქმულება იყო ამ კაცის წინააღმდეგ , დაუყოვნებლივ გამოვგზავნე შენთან . ბრალმდებლებსაც ვუბრძანე , მასზე ილაპარაკონ შენს წინაშე . იცოცხლე ! “
44023031	ამრიგად , ჯარისკაცებმა ბრძანებისამებრ წაიყვანეს პავლე და ღამით მიიყვანეს ანტიპატრისში .
44023032	მეორე დღეს კი ცხენოსნებს გააყოლეს იგი და ბანაკში დაბრუნდნენ .
44023033	მათ კი , რომლებიც კესარიაში მივიდნენ და განმგებელს გადასცეს წერილი , პავლეც წარუდგინეს მას .
44023034	წაიკითხა წერილი და ჰკითხა , თუ რომელი მხრიდან იყო . როცა შეიტყო , რომ კილიკიიდან იყო , თქვა :
44023035	„ მოგისმენ , როცა შენი ბრალმდებლებიც მოვლენ . “ და ბრძანა ჰეროდესეულ პრეტორიუმში დაეკავებინათ .
44024001	ხუთი დღის შემდეგ მივიდა მღვდელმთავარი ანანია უხუცესებთან და ვინმე რიტორ ტერტილოსთან ერთად , რომლებმაც განმგებელთან უჩივლეს პავლეს .
44024002	როცა გამოიძახეს , ტერტილოსმა დაიწყო მისი ბრალდება და თქვა :
44024003	„ ყველგან და ყოველთვის მთელი მადლიერებით ვაღიარებთ , რომ შენის წყალობით სრული მშვიდობა გვაქვს , და შენს მზრუნველობას ვუმადლით ცვლილებებს ამ ხალხისათვის , უაღმატებულესო ფელიქს .
44024004	მაგრამ , ზედმეტად რომ არ შეგაწუხოთ , გთხოვთ , მოისმინო მოკლედ ნათქვამი შენთვის ჩვეული მოთმინებით .
44024005	ეს კაცი ვცანით ჭირად და მთელს მსოფლიოში მცხოვრებ იუდეველთა შორის შფოთის ამტეხად და ნაზორეველთა მწვალებლობის წინამძღოლად ,
44024006	რომელმაც ტაძრის შებღალვაც კი სცადა , და შევიპყარით იგი და გვინდოდა ჩვენი რჯულის მიხედვით განგვესაჯა ,
44024007	მაგრამ ათასისთავი ლუსია მოვიდა და დიდი ძალმომრეობით გამოგვტაცა ხელიდან
44024008	და უბრძანა მის ბრალმდებლებს შენთან მოსულიყვნენ , რათა შენ თავად შეგძლებოდა მისგან გაგეგო , რას ვდებთ ბრალად . “
44024009	იუდეველებმაც დაადასტურეს და თქვეს : ასეაო .
44024010	მიუგო პავლემ , როცა განმგებელმა ანიშნა , ილაპარაკეო : „ ვიცი , რომ მრავალი წელია , ამ ხალხის მსაჯული ხარ , და ამიტომ გულდაჯერებით დავიცავ ჩემს საქმეს .
44024011	შენ შეგიძლია შეიტყო , რომ თორმეტ დღეზე მეტი არ არის , რაც იერუსალიმში ავედი თაყვანისსაცემად .
44024012	არც ტაძარში ვუნახივარ ვინმეს , რომ ვინმესთან მედავოს ან ხალხი ამეშფოთებინოს , ან სინაგოგაში , ან ქალაქში .
44024013	შენს წინაშე ვერც იმას დაამტკიცებენ , რაშიც ახლა ბრალს მდებენ .
44024014	ამას კი ვაღიარებ შენთან , რომ იმ მოძღვრებით , რომელსაც ეგენი მწვალებლობას უწოდებენ , მე ნამდვილად ვემსახურები მამების ღმერთს და მწამს ყოველივე , რაც ეთანხმება რჯულს და რაც წინასწარმეტყველებაშია დაწერილი .
44024015	მაქვს ღვთის იმედი , რომ იქნება აღდგომა , როგორც მართალთა , ისე უკეთურთა , რასაც თავად ესენიც მოელიან .
44024016	ამიტომ ვცდილობ , ყოველთვის უმწიკვლო სინდისით ვიყო ღვთისა და კაცთა წინაშე .
44024017	მრავალი წლის შემდეგ მოვედი ჩემი ხალხისათვის მოწყალებისა და შესაწირავის მოსატანად .
44024018	ამგვარად მნახეს ტაძარში , განწმედილი , ბრბოსა და შფოთის გარეშე .
44024019	აზიელ იუდეველთაგან იყვნენ ისინი , რომელნიც უნდა გამოცხადებულიყვნენ შენს წინაშე და დაედოთ ბრალი , თუ რამე ჰქონდათ ჩემს წინააღმდეგ .
44024020	ანდა , თვითონ ამათ თქვან , რა ბრალი ნახეს ჩემში , როცა სინედრიონის წინაშე ვიდექი ,
44024021	გარდა იმ ერთი სიტყვისა , რომელიც მე წამოვიძახე , მათ შორის მდგარმა : მკვდრეთით აღდგომისათვის განვიკითხები-მეთქი დღეს თქვენგან . “
44024022	ეს რომ მოისმინა ფელიქსმა , რაკი კარგად იცნობდა ამ გზას , ვადა გადაუდო მათ და უთხრა : როცა ათასისთავი ლუსია მოვა , მაშინ განვიხილავ თქვენს საქმესო .
44024023	ასისთავს უბრძანა , დაეცვა იგი , მაგრამ ისე , რომ არ შეეწუხებინათ და მისიანთაგან არავისთვის აეკრძალათ მისი მომსახურება .
44024024	რამდენიმე დღის შემდეგ მოვიდა ფელიქსი და თან ახლდა თავისი მეუღლე დრუსილა , იუდეველი . მოუხმო პავლეს და უსმენდა მას ქრისტე იესოს სარწმუნოების შესახებ .
44024025	როცა ის ლაპარაკობდა სამართლიანობაზე , თავშეკავებასა და მომავალ განკითხვაზე , ფელიქსი შეშინდა და მიუგო : „ ახლა წადი და , როცა მოვიცლი , დაგიძახებ . “
44024026	ამასთანავე იმედი ჰქონდა , რომ პავლესგან ფულს მიიღებდა , რომ გაეშვა იგი . ამიტომ ხშირად უხმობდა და ესაუბრებოდა მას .
44024027	ორი წელი რომ გავიდა , ფელიქსს შემცვლელი მოუვიდა , პორკიოს ფესტოსი . ფელიქსს იუდეველების მომადლიერება უნდოდა და პავლე შებორკილი დატოვა .
44025001	სამთავროში რომ მივიდა ფესტოსი , სამი დღის შემდეგ კესარიიდან იერუსალიმში ავიდა .
44025002	აცნობეს მას მღვდელმთავარმა და იუდეველთა მთავრებმა თავიანთი სარჩელი პავლეს წინააღმდეგ და ევედრებოდნენ ,
44025003	სთხოვდნენ წყალობას , რათა გამოეძახა იგი იერუსალიმში , რომ გზაში ჩასაფრებოდნენ და მოეკლათ .
44025004	მაგრამ ფესტოსმა მიუგო , რომ პავლე კესარიაშია დაპატიმრებული და რომ მალე თვითონაც იქ მიემგზავრება .
44025005	უთხრა მან : „ ახლა რომელ თქვენგანსაც შეუძლია , წამომყვეს და , თუ რაიმე აქვს ამ კაცს დანაშაული , ბრალი დასდოს . “
44025006	მათ შორის ათი თუ რვა დღე დაჰყო და ჩამოვიდა კესარიაში . მეორე დღეს დაჯდა მსაჯულის ადგილზე და პავლეს მოყვანა ბრძანა .
44025007	როცა ის მოვიდა , მის ირგვლივ დადგნენ იერუსალიმიდან ჩამოსული იუდეველნი , ბევრი და მძიმე ბრალდება წაუყენეს , რომელთა დამტკიცება ვერ შესძლეს .
44025008	პავლემ კი თავის გასამართლებლად თქვა : „ არაფერი შემიცოდავს არც იუდეველთა რჯულის , არც ტაძრის , არც კეისრის წინააღმდეგ . “
44025009	ფესტოსს იუდეველთა მომადლიერება უნდოდა და მიუგო პავლეს და უთხრა : „ გინდა იერუსალიმში ასვლა , რომ იქ განიკითხო ამის გამო ჩემს წინაშე ? “
44025010	უთხრა პავლემ : „ კეისრის სამსჯავროს წინაშე ვდგავარ , სადაც ჯერ არს ჩემი განკითხვა . იუდეველთათვის ცუდი არაფერი მიქნია , როგორც თავად მოგეხსენება .
44025011	თუ მართალი არა ვარ და სიკვდილის ღირსი რაიმე ჩამიდენია , არ გავექცევი სიკვდილს . ხოლო თუ ყველაფერი ტყუილია , რაშიც ესენი ბრალს მდებენ , არავის შეუძლია , მათ ხელში მიმცეს . კეისრის სამსაჯავროს მოვითხოვ . “
44025012	მაშინ ფესტოსი მოეთათბირა თავის საბჭოს და მიუგო : „ კეისრის სამსჯავროს მოითხოვ და კეისართანვე წახვალ . “
44025013	რამდენიმე დღის შემდეგ მეფე აგრიპა და ბერნიკე ჩავიდნენ კესარიაში ფესტოსის მოსაკითხავად .
44025014	და რაკი მრავალი დღე დაჰყვეს იქ , ფესტოსმა უთხრა მეფეს პავლეზე : „ ერთი კაცია , რომელიც ფელიქსმა დატოვა პატიმრად ,
44025015	ვისზეც , იერუსალიმში ყოფნისას , შემომჩივლეს მღვდელმთავრებმა და იუდეველთა უხუცესებმა . მის დასჯას მოითხოვდნენ ისინი .
44025016	მათ მივუგე , რომ რომაელებს არ სჩვევიათ სასიკვდილოდ გადასცენ ვინმე , სანამ ბრალდებულს პირისპირ არ წარუდგებიან ბრალმდებელნი , და სანამ ბრალდებისაგან თავის მართლების საშუალება არ მიეცემა .
44025017	როცა ისინი აქ მოვიდნენ , დაუყოვნებლივ , მეორე დღესვე დავჯექი მსაჯულის ადგილზე და ვბრძანე იმ კაცის მოყვანა .
44025018	ბრალმდებლებმა , რომლებიც გარს შემოეხვივნენ , ვერცერთი ბრალდება ვერ წაუყენეს , რომელსაც მე ვვარაუდობდი .
44025019	მაგრამ ისინი რაღაცას ედავებოდნენ მას სარწმუნოებაზე და ვიღაც გარდაცვლილ იესოზე , რომლის შესახებაც პავლე ამტკიცებდა , ცოცხალიაო .
44025020	ამ საქმის გარჩევა რომ გამიძნელდა , ვუთხარი მას : ხომ არ სურდა იერუსალიმში წასულიყო და იქ განკითხულიყო ამისთვის ?
44025021	მაგრამ , რადგან პავლემ მოითხოვა , რომ კეისრის განსახილველად დაეტოვებინათ , მეც ვბრძანე დაცვის ქვეშ ჰყოლოდათ , ვიდრე კეისარს გავუგზავნიდი . “
44025022	აგრიპამ კი უთხრა ფესტოსს : მეც მინდა იმ კაცის მოსმენა . მან თქვა : „ ხვალვე მოუსმენ მას . “
44025023	მეორე დღეს , როცა მოვიდნენ აგრიპა და ბერნიკე დიდი ბრწყინვალებით და შევიდნენ მისაღებ დარბაზში ათასისთავებთან და ქალაქის წარჩინებულ მოქალაქეებთან ერთად , ფესტოსის ბრძანებით მოიყვანეს პავლე .
44025024	და თქვა ფესტოსმა : „ მეფე აგრიპავ და ყველა აქ დამსწრე კაცნო , თქვენ ხედავთ იმას , ვის გამოც მრავალი იუდეველი მოდიოდა ჩემთან იერუსალიმშიც და აქაც . ყვიროდნენ , მან მეტი აღარ უნდა იცოცხლოსო .
44025025	მაგრამ მე ვცანი , რომ მას სიკვდილის ღირსი არაფერი ჩაუდენია და , რაკი თვითონ მოითხოვა კეისრის სამსჯავრო , გადავწყვიტე მისი გაგზავნა .
44025026	დამაჯერებელი არაფერი მაქვს , რომ მივწერო ხელმწიფეს . ამიტომ მოვიყვანე ეგ თქვენს წინაშე , უფრო კი შენს წინაშე , მეფე აგრიპავ , რათა დაკითხვის შემდეგ მისაწერი მქონდეს .
44025027	ვინაიდან უაზროდ მეჩვენება , პატიმარი გავუგზავნო და არ ვაუწყო მისი დანაშაული . “
44026001	აგრიპამ უთხრა პავლეს : „ ნება გეძლევა ილაპარაკო საკუთარ თავზე . “ მაშინ პავლემ ხელი გაიწოდა და თავის დასაცავად თქვა :
44026002	„ ბედნიერად ვთვლი ჩემს თავს , მეფე აგრიპავ , რომ დღეს შემიძლია შენს წინაშე ვიმართლო თავი ყველაფერში , რაშიც მე იუდეველნი ბრალს მდებენ .
44026003	მეტადრე კი იმიტომ , რომ შენ იუდეველთა ყველა ჩვეულებისა და სადაო საკითხის მცოდნე ხარ . ამიტომ გთხოვ სულგრძელად მომისმინო .
44026004	ყველა იუდეველმა იცის ჩემი ცხოვრება სიჭაბუკიიდან , რომელიც იმთავითვე ჩემს ხალხში , იერუსალიმში გავატარე .
44026005	ისინი კარგა ხანია , მიცნობენ , თუკი დამოწმება სურთ , რომ მე , როგორც ფარისეველი , ვცხოვრობდი ჩვენი სარწმუნოების უზუსტესი მოძღვრების მიხედვით .
44026006	და ახლა ვდგავარ განსაკითხავად აღთქმის იმედის გამო , რომელიც ღმერთმა მისცა ჩვენს მამებს ,
44026007	რომლის მიღწევის იმედი აქვს ჩვენს თორმეტ ტომს , დღედაღამ გულმოდგინედ რომ ემსახურება ღმერთს . სწორედ ამ იმედისათვის მდებენ ბრალს იუდეველები , მეფევ !
44026008	დაუჯერებელი რატომ გგონია , რომ ღმერთი მკვდრებს აღადგენს ?
44026009	თავად , მეც ვფიქრობდი , რომ ყველა ღონე უნდა მეხმარა იესო ნაზარეველის სახელის წინააღმდეგ ,
44026010	და ასეც ვაკეთებდი იერუსალიმში : ბევრი წმიდა ჩავყარე საპყრობილეებში მღვდელმთავართა ხელმწიფებით აღჭურვილმა , და მათ დახოცვაზე თანხმობას ვიძლეოდი ,
44026011	ყველა სინაგოგაში მრავალგზის ვტანჯავდი მათ და ვაიძულებდი დაეგმოთ და , მათზე მეტისმეტად განმძვინვარებული , სხვა ქალაქებშიც კი ვდევნიდი .
44026012	ამისთვის მივდიოდი დამასკოში მღვდელმთავართა ხელმწიფებითა და დავალებით .
44026013	შუადღისას , მეფევ , გზაზე ვიხილე ნათელი ციდან , მზის უბრწყინვალესი ნათელი , რომელიც მოგვეფინა მე და ჩემს თანამგზავრებს .
44026014	ყველანი მიწაზე დავემხეთ და მომესმა ხმა , რომელიც ებრაულ ენაზე მეუბნებოდა : ‘ სავლე , სავლე , რად მდევნი მე ? გაგიძნელდება საგმირისათვის წიხლის ცემა . ’
44026015	მე ვთქვი : ‘ ვინ ხარ შენ , უფალო ? ’ უფალმა თქვა : ‘ მე ვარ იესო , რომელსაც შენ სდევნი .
44026016	მაგრამ წამოდექი და დადექი ფეხზე , ვინაიდან იმისათვის გამოგეცხადე , რომ დაგაყენო მსახურად და იმის მოწამედ , რაც იხილე და რასაც გამოგიცხადებ ,
44026017	რათა გიხსნა ამ ხალხისგან და წარმართთაგან , რომლებთანაც მიგავლენ
44026018	მათი თვალების ასახელად და ბნელიდან ნათლისაკენ , და სატანის ხელმწიფებიდან ღვთისაკენ მოსაქცევად , რათა ჩემდამი რწმენით მიიღონ ცოდვების მიტევება და წილი განწმედილებთან ერთად . ’
44026019	ამიტომ , მეფე აგრიპავ , არ ვეურჩე ციურ ჩვენებას ,
44026020	არამედ პირველად დამასკოს მკვიდრთ და მერე იერუსალიმელებს და იუდეის მთელ ქვეყანას და აგრეთვე წარმართებს ვუქადაგებდი მონანიებას და ღვთისაკენ მოქცევას , და მონანიების ღირს საქმეებს ვაკეთებდი .
44026021	ამისათვის შემიპყრეს იუდეველებმა ტაძარში და მოკვლა დამიპირეს .
44026022	მაგრამ , ღვთის შეწევნით , მე დღემდე ვდგავარ , ვუმოწმებ მცირესა და დიდს , არაფერი მითქვამს იმაზე მეტი , რასაც წინასწარმეტყველნი და მოსე ამბობდნენ , რომ ასე უნდა მომხდარიყო ,
44026023	რომ ქრისტე უნდა ვნებულიყო და მკვდართაგან პირველი აღმდგარიყო , რომ ნათელი ეუწყებინა ამ ხალხისა და წარმართებისათვის . “
44026024	ასე რომ იცავდა თავს , ფესტოსმა ხმამაღლა თქვა : „ სულელობ , პავლე ! ბევრ სწავლას სისულელემდე მიჰყავხარ . “
44026025	პავლემ კი : „ მე არ ვსულელობ , უაღმატებულესო ფესტოს , არამედ ჭეშმარიტებისა და კეთილგონიერების სიტყვებს ვლაპარაკობ .
44026026	ვინაიდან ეს ამბავი იცის მეფემ , რომლის წინაშეც თამამად ვლაპარაკობ . მე არ მჯერა , რომ მისთვის აქედან რაიმე იყოს დაფარული , ვინაიდან ეს სადღაც გადაკარგულში არ მომხდარა .
44026027	წინასწარმეტყველთა თუ გწამს , მეფე აგრიპავ ? ვიცი , რომ გწამს . “
44026028	აგრიპამ პავლეს : „ ცოტაც და ქრისტიანად მაქცევ . “
44026029	პავლემ კი : „ ღმერთს ვევედრები , რომ მალე თუ გვიან არა მარტო შენ , არამედ ყველა , ვინც დღეს მე მისმენს , ისეთი გახდეს , როგორც მე ვარ , გარდა ამ ბორკილებისა . “
44026030	ეს რომ თქვა , მეფე და განმგებელი , ბერნიკა და მასთან მსხდომნი წამოიშალნენ ,
44026031	განზე გავიდნენ და ერთმანეთს ეუბნებოდნენ , რომ ეს კაცი არაფერს აკეთებს ისეთს , სიკვდილს ან ბორკილებს რომ იმსახურებდესო .
44026032	ხოლო აგრიპამ ფესტოსს უთხრა : „ შეიძლებოდა ამ კაცის გათავისუფლება , კეისრის სამსჯავრო რომ არ მოეთხოვა . “
44027001	როცა გადაწყდა ჩვენი გადაცურვა იტალიაში , პავლე და ზოგიერთი სხვა პატიმარი გადასცეს კეისრის ასისთავს , სახელად იულიოსს .
44027002	ავედით ადრამიტიუმის ხომალდზე , რომელსაც აზიის სანაპიროებზე უნდა გაევლო , და გავემგზავრეთ . ჩვენთან იყო თესალონიკელი არისტარქოს მაკედონოსი .
44027003	მეორე დღეს ჩავედით ციდონს . იულიოსმა კაცთმოყვარეობა გამოიჩინა პავლეს მიმართ და ნება დართო , წასულიყო თავის მეგობრებთან , რათა მათგან შემწეობა მიეღო .
44027004	იქიდან გავემგზავრეთ და კვიპროსისკენ გავცურეთ პირქარის გამო .
44027005	განვვლეთ ზღვა კილიკიისა და პამფილიის გასწვრივ და მივედით ლუკიას მირაში .
44027006	იქ ნახა ასისთავმა ალექსანდრიის ხომალდი , რომელიც იტალიისაკენ მიცურავდა და იმ ხომალდზე გადაგვსხა .
44027007	მრავალ დღეს ნელა მივცურავდით ჩვენთვის არახელსაყრელი ქარის გამო და ძლივს გავუსწორდით კნიდოსს და მივცურეთ კრეტესთან , სალმონის მხარეს .
44027008	წვალებით რომ ჩავუარეთ მას , მივადექით ერთ ადგილს , რომელსაც კეთილი ნავსაყუდელი ეწოდება , რომლის ახლოს არის ქალაქი ლასეა .
44027009	რაკი საკმაოდ დიდი დრო გავიდა და ნაოსნობა გაძნელდა , ვინაიდან მარხვა უკვე გასული იყო , პავლემ ურჩია მათ
44027010	და უთხრა : „ კაცნო , მე ვხედავ , რომ ეს ნაოსნობა იქნება საზიანო და დიდად ზარალიანი არა მარტო ტვირთისა და ხომალდისათვის , არამედ ჩვენი სიცოცხლისათვისაც . “
44027011	მაგრამ ასისთავი მესაჭესა და ხომალდის უფროსს უფრო ენდობოდა , ვიდრე პავლეს სიტყვებს .
44027012	რადგან ნავსადგური მოუხერხებელი იყო გამოსაზამთრებლად , უმრავლესობა რჩევას იძლეოდა გამგზავრებულიყვნენ იქიდან , რომ როგორმე ჩასულიყვნენ გამოსაზამთრებლად ფინიკიაში , კრეტეს ნავსადგურში , რომელიც სამხრეთ-დასავლეთისა და ჩრდილო-დასავლეთისკენაა მიქცეული .
44027013	როცა დაუბერა სამხრეთის ქარმა , იფიქრეს , საწადელს ვეწიეთო , და აუშვეს ღუზა , და გაცურეს კრეტეს გასწვრივ .
44027014	მაგრამ სულ მალე ამოვარდა ევროკლიდონად წოდებული ქარბორბალა
44027015	და გაიტაცა ხომალდი , რომელიც ვეღარ დაუდგა ქარს , და ჩვენც , ტალღებს მინებებულნი , მივქროდით .
44027016	ჩავუქროლეთ რომელიღაც პატარა კუნძულს , რომელსაც ერქვა კლავდა , და ძლივძლივობით მოვახერხეთ ნავის დაკავება .
44027017	მაღლა რომ ამოათრიეს , მერე ხომალდებს ბაგირები შემოარტყეს ირგვლივ . შეშინებულებმა , სურტისზე არ გავირიყოთო , აფრა დაუშვეს და ასე გაქროლდნენ .
44027018	რაკი ქარიშხალი კვლავ ბობოქრობდა , მეორე დღეს დაიწყეს ტვირთის გადაყრა .
44027019	მესამე დღეს კი საკუთარი ხელით გადაყარეს ხომალდიდან აღჭურვილობა .
44027020	მრავალი დღის განმავლობაში არც მზე ჩანდა , არც ვარსკვლავები , და არც ძლიერი ქარიშხალი ცხრებოდა . ბოლოს , გადარჩენის ყოველგვარი იმედი გადაგვეწურა .
44027021	დიდი ხნის უჭმელობის შემდეგ პავლე დადგა მათ შორის და თქვა : „ კაცნო , ჩემთვის რომ დაგეჯერებინათ და კრეტედან არ წამოვსულიყავით , აღარ ნახავდით ამ ზიანსა და ზარალს .
44027022	ახლა კი გირჩევთ , გამხნევდეთ . ყველანი გადარჩებით ხომალდის გარდა ,
44027023	რადგან წუხელ გამომეცხადა ანგელოზი ღვთისა , რომელსაც მე ვეკუთვნი და ვემსახურები ,
44027024	და მითხრა : ‘ ნუ გეშინია , პავლე ! შენ კეისრის წინაშე უნდა წარსდგე და აჰა , ღმერთმა გაჩუქა ყველა , ვინც შენთან ერთად მოცურავს ხომალდით . ’
44027025	ამიტომ გამხნევდით , კაცნო , ვინაიდან მე მწამს ღვთისა , რომ ისე მოხდება , როგორც მეუწყა .
44027026	რომელიმე კუნძულზე უნდა გავირიყოთ . “
44027027	მეთოთხმეტე ღამე რომ დადგა , რაც ადრიატიკის ზღვაში დავცურავდით , შუაღამისას მეზღვაურები მიხვდნენ , რომ რომელიღაც ხმელეთს უახლოვდებოდნენ .
44027028	გაზომეს სიღრმე და აღმოჩნდა ოცი მხარი . შემდეგ მცირე მანძილზე კიდევ გაზომეს და თხუთმეტი მხარი აღმოჩნდა .
44027029	შეეშინდათ , კლდოვან ადგილებზე არ მოვხვედრილიყავით , კიჩოებიდან ოთხი ღუზა ჩაუშვეს და გათენებას დაელოდნენ .
44027030	როცა მეზღვაურებმა ხომალდიდან გაქცევა დააპირეს და ნავის ზღვაში ჩაშვება დაიწყეს იმ საბაბით , თითქოს ხომალდის ცხვირიდანაც უნდა ჩაეშვათ ღუზები ,
44027031	უთხრა პავლემ ასისთავსა და ჯარისკაცებს : თუ ისინი არ დარჩებიან ხომალდზე , თქვენ ვერ გადარჩებითო .
44027032	მაშინ ჯარისკაცებმა გადაჭრეს საბელი და ნავი ზღვაში ჩავარდა .
44027033	როცა თენდებოდა , პავლე შეაგონებდა ყველას საჭმელი ეჭამათ და ეუბნებოდა : „ დღეს მეთოთხმეტე დღეა , რაც უჭმელი ხართ და არაფერი არ გიგემიათ .
44027034	ამიტომ გთხოვთ , ჭამოთ საჭმელი . ეს საჭიროა თქვენსავე გადასარჩენად , ვინაიდან არცერთი თქვენგანის თავიდან ერთი ღერი თმაც არ ჩამოვარდება . “
44027035	ეს რომ თქვა , აიღო პური , ყველას წინაშე მადლი შესწირა ღმერთს , გატეხა და დაიწყო ჭამა .
44027036	მაშინ ყველანი გამხნევდნენ და იმათაც ჭამეს საჭმელი .
44027037	ხომალდზე სულ ორას სამოცდათექვსმეტი სული ვიყავით .
44027038	როცა დაპურდნენ , ზღვაში ხორბლის გადაყრით დაიწყეს ხომალდის შემსუბუქება .
44027039	რომ გათენდა , ხმელეთი ვერ იცნეს , მხოლოდ ერთი სანაპიროიანი ყურე შენიშნეს . სწორედ იქ აირჩიეს ხომალდის მიყენება , თუკი მოახერხებდნენ .
44027040	მოხსნეს ღუზები და მიატოვეს ზღვაში , იმავე დროს ახსნეს საჭის თოკები . აუშვეს მცირე აფრა ქარის საწინააღმდეგოდ და ნაპირისკენ აიღეს გეზი .
44027041	მიადგნენ მეჩეჩს და მასზე შეაჩერეს ხომალდი . ცხვირი უძრავად ჩაერჭო , კიჩო კი აბობოქრებული ტალღებისაგან ილეწებოდა .
44027042	ჯარისკაცებმა გადაწყვიტეს , დაეხოცათ პატიმრები , რომ რომელიმეს არ გაეცურა და არ გაქცეულიყო .
44027043	მაგრამ ასისთავს პავლეს გადარჩენა უნდოდა და ამიტომ არ დართო ამის ნება . ბრძანა , ვინც ცურვა იცოდა , პირველი გადაშვებულიყო და გასულიყო ხმელეთზე .
44027044	დანარჩენები კი — ზოგი ფიცრით და ზოგი ხომალდის ნამსხვრევებით . და ამგვარად ყველამ თავს უშველა ხმელეთზე .
44028001	გადარჩენილებმა , მერეღა შევიტყეთ , რომ კუნძულს მელიტა ერქვა .
44028002	კუნძულელებმა დიდი კაცთმოყვარეობა გამოიჩინეს , წვიმასა და სიცივეში დაგვინთეს ცეცხლი და ყველას გაგვიმასპინძლდნენ .
44028003	როცა პავლემ ბლომად ფიჩხი მოაგროვა და ცეცხლს შეუკეთა , მხურვალების გამო იქედნე გამოძვრა და ხელზე შემოეხვა მას .
44028004	კუნძულელებმა რომ დაინახეს მის ხელზე შემოხვეული გველი , ერთმანეთს უთხრეს : „ ეს კაცი ნამდვილად კაცისმკვლელია , რადგან ზღვას კი გადაურჩა , მაგრამ სამართალი სიცოცხლეს არ ანებებს . “
44028005	მაგრამ მან ხელი დაიქნია და ქვეწარმავალი ცეცხლში ჩააგდო , ისე რომ , თავად არაფერი ვნებია .
44028006	ისინი კი ელოდნენ , რომ დასივდებოდა ან უცბად დაეცემოდა მკვდარი . მაგრამ რაკი დიდხანს ელოდნენ და ხედავდნენ , არაფერი ევნო , აზრი შეიცვალეს და თქვეს : ეს ღმერთიაო .
44028007	იმ არე-მარეში კუნძულის მთავარს , სახელად პოპლიოსს , ყანები ჰქონდა . მან მიგვიღო ჩვენ და სამ დღეს მეგობრულად გვიმასპინძლა .
44028008	პოპლიოსის მამა ციებ-ცხელებითა და ნაწლავთა სნეულებით შეპყრობილი იწვა . შევიდა მასთან პავლე , ილოცა , ხელები დაასხა და განიკურნა იგი .
44028009	ამ ამბის შემდეგ სხვებიც , ვისაც კი კუნძულზე რამე სჭირდა , მოდიოდნენ და იკურნებოდნენ .
44028010	მათ დიდი პატივი გვცეს და წამოსვლისას საგზლით მოგვამარაგეს .
44028011	სამი თვის შემდეგ გავემგზავრეთ კუნძულზე გამოზამთრებული ალექსანდრიული ხომალდით , რომელიც დიოსკურების ნიშანს ატარებდა .
44028012	სირაკუზაში ჩავედით და სამ დღეს დავყავით იქ .
44028013	იქიდან წამოვედით და რეგიუმს მივადექით . ერთი დღის შემდეგ სამხრეთის ქარმა დაჰქროლა და მეორე დღეს პუტეოლში მივედით ,
44028014	სადაც ვნახეთ ძმები და მათი თხოვნით შვიდ დღეს დავრჩით იქ , ხოლო შემდეგ რომში წავედით .
44028015	იქაურმა ძმებმა გაიგეს ჩვენი ამბავი და გამოვიდნენ ჩვენს შესახვედრად აპიუსის მოედნამდე და სამდუქნამდე . ისინი რომ დაინახა პავლემ , ღმერთს მადლი შესწირა და გამხნევდა .
44028016	როცა რომში მივედით , პავლეს უფლება მისცეს , თავისთვის ყოფილიყო მის მცველ ჯარისკაცთან ერთად .
44028017	სამი დღის შემდეგ პავლემ მოიწვია წარჩინებული იუდეველნი და , როცა შეიკრიბნენ , უთხრა მათ : „ კაცნო ძმანო , მე არაფერი ჩამიდენია ხალხისა და მამათა ჩვეულების საწინააღმდეგო , და პატიმრად გადამცეს იერუსალიმიდან რომაელთა ხელთ .
44028018	მათ დამკითხეს და უნდოდათ ჩემი გათავისუფლება , ვინაიდან არავითარი სასიკვდილო ბრალი არ მქონდა .
44028019	მაგრამ რაკი იუდეველნი წინ აღმიდგნენ , იძულებული გავხდი კეისრის სამსჯავრო მომეთხოვა , თუმცა იმიტომ არა , რომ ჩემი ხალხისათვის რაიმე ბრალი დამედო .
44028020	ამ მიზეზით მოგიწვიეთ , რომ მენახეთ და მელაპარაკა თქვენთან , ვინაიდან ისრაელის სასოებისათვის მაქვს ეს ჯაჭვი შემოხვეული . “
44028021	მათ უთხრეს მას : „ ჩვენ არც წერილი მიგვიღია შენზე იუდეადან , არც ვინმეს , მოსულ ძმათაგან , უცნობებია ან უთქვამს შენზე რაიმე ძვირი .
44028022	ოღონდ ჩვენ გვინდა , მოვისმინოთ შენგან , რას ფიქრობ , რადგან ჩვენ ვიცით , რომ ამ მოძღვრებას ყველგან ეწინააღმდეგებიან . “
44028023	დაუნიშნეს დღე და ბევრი მივიდა მასთან სასტუმროში , და დილიდან საღამომდე განუმარტავდა მათ და უმოწმებდა ღვთის სასუფეველზე და იესოზე არწმუნებდა მოსეს რჯულიდან და წინასწარმეტყველთაგან .
44028024	ზოგმა დაიჯერა მისი ნალაპარაკევი , სხვებმა კი არ იწამეს .
44028025	რომ ვერ შეთანხმდნენ და უნდა დაშლილიყვნენ , პავლემ თქვა ერთი სიტყვა : „ კარგად უთხრა სულიწმიდამ თქვენს მამებს ესაია წინასწარმეტყველის პირით :
44028026	‘ მიდი ამ ხალხთან და უთხარი : სმენით მოისმენთ და ვერ გაიგებთ , ხილვით იხილავთ და ვერ დაინახავთ . ’
44028027	ვინაიდან გასუქდა ამ ხალხის გული , და ყურებით მძიმედ ესმით და დახუჭეს თვალები , რომ თვალებით ვერ ხედავდნენ , ყურებით არ ესმოდეთ , გულით ვერ ხვდებოდნენ , რომ არ განვკურნო ისინი .
44028028	ამრიგად , იცოდეთ , რომ ღვთის ხსნა მოევლინა წარმართებს და მოისმენენ კიდეც . “
44028029	ეს რომ თქვა , იუდეველნი წავიდნენ და დიდი დავა ჰქონდათ ერთმანეთში .
44028030	პავლე მთელ ორ წელიწადს ცხოვრობდა თავის ნაქირავებში და ღებულობდა ყველა მასთან მიმსვლელს .
44028031	ქადაგებდა ღვთის სასუფეველს და ასწავლიდა უფალ იესო ქრისტეზე სრულებით ცხადად , დაუბრკოლებლად .
45001001	პავლე , ქრისტე იესოს მონა , მოწოდებული მოციქული , ამორჩეული ღვთის სახარებისათვის ,
45001002	რომელიც წინასწარ აღთქმული ჰქონდა თავის წინასწარმეტყველთა მიერ წმიდა წერილებში
45001003	თავის ძეზე , რომელიც დავითის თესლისგან იშვა ხორციელად ,
45001004	განწესებულზე ღვთის ძედ ძალაში სიწმიდის სულით , მკვდრეთით აღდგომისათვის , ჩვენს უფალ იესო ქრისტეზე ,
45001005	რომლის მეოხებითაც მივიღეთ მადლი და მოციქულობა , რათა მისი სახელით დავუმორჩილოთ სარწმუნოებას ყველა ხალხები ,
45001006	რომელთა შორის ხართ თქვენც , იესო ქრისტეს მიერ მოწოდებულნი ;
45001007	ყველას , ვინც რომში იმყოფებით , ღვთის საყვარელთ , წოდებულ წმიდებს : მადლი თქვენ და მშვიდობა ჩვენი მამა ღმერთისაგან და უფალ იესო ქრისტესაგან .
45001008	პირველად ჩემს ღმერთს ვმადლობ იესო ქრისტეს მეოხებით ყველა თქვენგანისათვის , რადგან თქვენი რწმენა იხარება მთელ სოფელში .
45001009	ჩემი მოწმეა ღმერთი , რომელსაც ჩემი სულით ვემსახურები მისი ძის სახარებით , რომ განუწყვეტლივ გიხსენებთ თქვენ .
45001010	მუდამ ვევედრები ჩემს ლოცვებში , რომ ოდესმე გავბედნიერდე ღვთის ნებით თქვენთან მოსვლით ,
45001011	ვინაიდან ძალიან მსურს თქვენი ნახვა , რათა გიწილადოთ სულიერი ნიჭი თქვენს განსამტკიცებლად .
45001012	ესე იგი , თქვენთან ერთად ვინუგეშო ერთმანეთის რწმენით , რომელიც თქვენიც არის და ჩემიც .
45001013	მინდა იცოდეთ , ძმებო , რომ მრავალჯერ განმიზრახავს თქვენთან მოსვლა , მაგრამ აქამდე ვბრკოლდებოდი , რათა თქვენშიც მქონოდა რაიმე ნაყოფი , როგორც დანარჩენ წარმართებში .
45001014	ბერძენთა და ბარბაროსთა , ბრძენთა და უგუნურთა მოვალე ვარ .
45001015	ამგვარად , ჩემი მხრით , მზად ვარ გახაროთ თქვენც , რომში მყოფთ .
45001016	ვინაიდან მე არ მრცხვენია სახარებისა , რადგან ღვთის ძალაა იგი ყოველი მორწმუნის სახსნელად , ჯერ იუდეველისა და მერე ბერძენისაც .
45001017	მასში ცხადდება ღვთის სიმართლე რწმენიდან რწმენაში , როგორც სწერია : „ მართალი იცოცხლებს რწმენით . “
45001018	ვინაიდან ცხადდება ზეციდან ღვთის რისხვა ადამიანთა ყოველგვარ უღმერთობასა და უსამართლობაზე , უსამართლობით რომ აბრკოლებენ ჭეშმარიტებას .
45001019	იმიტომ , რომ ცხადია მათთვის , რაც ღმერთზე შეიძლება იცოდნენ , ვინაიდან ღმერთმა განუცხადა მათ .
45001020	ვინაიდან მისი უხილავი , მისი მარადიული ძალა და ღვთაება სოფლის დასაბამიდან ქმნილებათა ხილვით შეიცნობა . ასე რომ , მათ პატიება არა აქვთ .
45001021	რადგან შეიცნეს ღმერთი და არ ადიდეს , როგორც ღმერთი , არც მადლობდნენ , არამედ ამაო გახდა მათი გონიერება და დაუბნელდათ უმეცარი გული .
45001022	თავიანთ თავს ბრძენს უწოდებენ და გამოსულელდნენ .
45001023	და უხრწნელი ღვთის დიდება გაცვალეს ხრწნადი ადამიანის , ფრინველთა , ოთხფეხთა და ქვეწარმავალთა ხატების მსგავსებაში .
45001024	ამიტომ გადასცა ისინი ღმერთმა უწმიდურებას მათი გულისთქმებითურთ , რათა თავად შეებილწათ თავიანთი სხეულები .
45001025	რომელთაც ღვთის ჭეშმარიტება შეცვალეს სიცრუით , თაყვანს სცემდნენ და ემსახურებოდნენ ქმნილებას , ნაცვლად შემოქმედისა , რომელიც კურთხეულია უკუნისამდე . ამინ .
45001026	ამიტომ გადასცა ისინი ღმერთმა სამარცხვინო ვნებებს , რადგან მათმა ქალებმაც კი ბუნებრივი წესი შეცვალეს ბუნების საწინააღმდეგოთი .
45001027	ასევე მამაკაცებმაც მიატოვეს ქალის ბუნებრივი წესი და გახურდნენ ავხორცობით ერთმანეთის მიმართ . მამაკაცი მამაკაცთან სჩადიოდა სამარცხვინოს და მიიღეს საკადრისი საზღაური თავიანთი ცდუნებისათვის .
45001028	და რაკი არ ცდილობდნენ ცოდნით ჰყოლოდათ ღმერთი , ღმერთმა ისინი გადასცა უკუღმართ გონებას დაუწესებლის საკეთებლად .
45001029	აღვსილნი არიან ყოველგვარი უსამართლობით , ბოროტებით , ანგარებითა და სიავით , სავსენი შურით , მკვლელობით , შუღლით , ვერაგობით , უზნეობითა და მაბეზღრობით ,
45001030	ცილისმწამებელნი , ღვთის მოძულენი , შეურაცხმყოფელნი , ამპარტავანნი , მკვეხარნი , ბოროტგამზრახველნი , მშობლების ურჩნი ,
45001031	უგუნურნი , ვერაგნი , მიუნდობელნი , უყვარულნი და ულმობელნი .
45001032	იციან მათ ღვთის სამართალი , რომ ამის მოქმედნი სიკვდილს იმსახურებენ , მაგრამ არა მარტო აკეთებენ ამას , არამედ გამკეთებლებსაც კვერს უკრავენ .
45002001	ამიტომ თავს ვერ გაიმართლებ შენ , ადამიანო , ყოვლის განმკითხველო , რადგან რის გამოც სხვას განიკითხავ , შენს თავს სდებ მსჯავრს , ვინაიდან სხვისი განმკითხველი იმასვე სჩადიხარ .
45002002	ჩვენ კი ვიცით , რომ ჭეშმარიტების მიხედვით არის ღვთის სამსჯავრო ამის ჩამდენთათთვის .
45002003	შენ კი , ადამიანო , რომელიც განიკითხავ ამის ჩამდენთ და თვითონ იმასვე აკეთებ , ნუთუ გგონია თავი დააღწიო ღვთის სამსჯავროს ?
45002004	თუ უგულებელყოფ მისი სახიერების , თავშეკავებისა და სულგრძელობის სიმდიდრეს და ვერ შეგიგნია , რომ ღვთის სახიერებას მონანიებისკენ მიჰყავხარ ?
45002005	ხოლო შენი სიჯიუტით და მოუნანიებელი გულით შენ თვითონვე იხვეჭ რისხვას ღვთის რისხვისა და მართლმსაჯულების გამოცხადების დღეს ,
45002006	რომელიც ყველას მისი საქმეებისამებრ მიუზღავს :
45002007	მათ , ვინც კეთილი საქმის გამუდმებული კეთებით ეძებს დიდებას , პატივსა და უხრწნელებას — საუკუნო სიცოცხლეს ;
45002008	ხოლო მათ , ვინც ჯიუტობს და ჭეშმარიტებას კი არ ემორჩილება , არამედ უსამართლობას — რისხვასა და გულისწყრომას .
45002009	ჭირი და შევიწროება ყოველი ადამიანის სულზე , ვინც ბოროტს სჩადის — ჯერ იუდეველს და ასევე ბერძენს .
45002010	ხოლო დიდება , პატივი და მშვიდობა ყოველს , სიკეთის ჩამდენს — ჯერ იუდეველს და ასევე ბერძენს .
45002011	რადგან ღმერთთან არ არსებობს მიკერძოება .
45002012	ისინი , ვინც რჯულის გარეშე შესცოდეს , რჯულის გარეშე დაიღუპებიან . ხოლო ისინი , ვინც რჯულით შესცოდეს , რჯულით განიკითხებიან
45002013	რადგან რჯულის მსმენელნი კი არ არიან მართალნი ღმერთთან , არამედ რჯულის შემსრულებელნი გამართლდებიან ,
45002014	რადგან , როცა წარმართნი , რომელთაც რჯული არ გააჩნიათ , ბუნებით რჯულისმიერს აკეთებენ , თუმცა რჯული არა აქვთ , თავიანთი თავის რჯული არიან .
45002015	ისინი აჩვენებენ , რომ რჯულის საქმე გულებში უწერიათ , რასაც მოწმობს მათი სინდისი და აზრები , ხან ბრალს რომ სდებენ ერთიმეორეს და ხან ამართლებენ , —
45002016	იმ დღეს , როცა ჩემი სახარების მიხედვით ღმერთი განიკითხავს ადამიანთა დაფარულ ფიქრებს იესო ქრისტეს მიერ .
45002017	აჰა , შენ გქვია იუდეველი და დანდობილი ხარ რჯულზე და იკვეხნი ღმერთით ,
45002018	იცი მისი ნება , არჩევ უკეთესს , ვინაიდან რჯულიდან გისწავლია .
45002019	და დარწმუნებული ხარ , რომ ბრმების მეგზური და ნათელი ხარ ბნელში მყოფთათვის .
45002020	უგუნურთა დამრიგებელი და ჩვილთა მოძღვარი , და გაქვს ცოდნისა და ჭეშმარიტების სახება რჯულში .
45002021	როგორაა , სხვებს რომ ასწავლი და საკუთარ თავს კი არ ასწავლი ?
45002022	ქადაგებ : არ მოიპაროო და იპარავ ? ამბობ : არ იმრუშოო და მრუშობ ? კერპები გეზიზღება და მაინც მკრეხელობ ?
45002023	რჯულით იკვეხნი და რჯულის დარღვევით ღმერთს შეურაცხყოფ .
45002024	რადგან თქვენი გულისათვის , როგორც სწერია , ღვთის სახელი იგმობა წარმართებში .
45002025	ვინაიდან წინადაცვეთა სასარგებლოა , თუ რჯულს აღასრულებ . ხოლო თუ რჯულის დამრღვევი ხარ , შენი წინადაცვეთა წინადაუცვეთლობად იქცა .
45002026	მაშ , თუ წინადაუცვეთელი იცავს რჯულის წესებს , განა მისი წინადაუცვეთლობა წინადაცვეთად არ ჩაითვლება ?
45002027	ბუნებით წინადაუცვეთელი , მაგრამ რჯულის დამცველი , განგიკითხავს შენ , წერილითა და წინადაცვეთით რჯულის დამრღვევს .
45002028	ვინაიდან იუდეველი ის კი არ არის , ვინც გარეგნულადაა ასე , და არც წინადაცვეთილობაა ის , რაც გარეგნულადაა ხორცზე ,
45002029	არამედ ვინც დაფარულშია , ის არის იუდეველი და გულის წინადაცვეთა სულშია , არა ასოში . მისი ქება კაცთაგან კი არა , ღვთისგან არის .
45003001	აბა , რა არის იუდეველის უპირატესობა ან წინადაცვეთილობის სარგებლობა ?
45003002	დიდია უპირატესობა ყოველნაირად , პირველ ყოვლისა : მათ აქვთ მინდობილი ღვთის სიტყვები ,
45003003	თორემ რაა ? თუ ზოგიერთებს არ სწამდა , განა მათი ურწმუნოება გააბათილებს ღვთის რწმენას ?
45003004	არამც და არამც ! ღმერთია ჭეშმარიტი და ყოველი ადამიანი — ცრუ , როგორც სწერია : „ რადგან მართალი ხარ შენს სიტყვებში , გამართლებული ხარ შენი განკითხვისას . “
45003005	ხოლო თუ ჩვენი უსამართლობა გამოაჩენს ღვთის სიმართლეს , რაღა გვეთქმის ? განა უსამართლოა ღმერთი , რომელიც მოავლენს რისხვას ? — ვლაპარაკობ ადამიანურად .
45003006	არამც და არამც ! სხვაგვარად როგორღა განიკითხოს ღმერთმა სოფელი ?
45003007	ვინაიდან , თუ ჩემი სიცრუით გამრავლდა ღვთის ჭეშმარიტება მისი დიდებისათვის , რაღად ვიქნე განკითხული როგორც ცოდვილი ?
45003008	მაშ , ხომ არ ვაკეთოთ ბოროტი , რათა კეთილი გამოვიდეს ? როგორც ზოგიერთები ავსიტყვაობენ ჩვენზე და ამბობენ , თითქოს ასე ვასწავლიდეთ ? სამართლიანია განკითხვა ასეთებზე .
45003009	მერედა , რა ? გვაქვს უპირატესობა ? არავითარი , რადგან უკვე განვსაჯეთ , რომ იუდეველებიც და ბერძნებიც ცოდვის ქვეშ არიან .
45003010	როგორც სწერია : „ არავინ არის მართალი ,
45003011	არავინ არის გონიერი ; არავინ ეძებს ღმერთს .
45003012	ყველანი გზას ასცდნენ , აღარავინ გამოდგება . არ არის სიკეთის მქმნელი , არ არის არავინ .
45003013	მათი ხორხი ღია სამარეა . ენებით ცრუობენ . მათ ბაგეებზე ასპიტის გესლია .
45003014	მათი პირი წყევლით და გესლით არის სავსე .
45003015	მათი ფეხები სწრაფია სისხლის დასაღვრელად .
45003016	ნგრევა და უბედურებაა მათ გზებზე
45003017	და მშვიდობის გზა არ იციან .
45003018	ღვთის შიში არ არის მათ თვალწინ . “
45003019	ხოლო ჩვენ ვიცით , რომ , რასაც რჯული ამბობს , რჯულის ქვეშ მყოფთათვის ამბობს , რათა დაიხშოს ყოველი ბაგე და მთელი სოფელი ბრალდებული გახდეს ღვთის წინაშე .
45003020	იმიტომ , რომ რჯულის საქმეებით ვერცერთი ხორციელი ვერ გამართლდება მის წინაშე , ვინაიდან რჯულით შეიცნობა ცოდვა .
45003021	ხოლო ახლა , რჯულისგან დამოუკიდებლად , გამოჩნდა ღვთის სიმართლე , რომელსაც მოწმობენ რჯული და წინასწარმეტყველნი ,
45003022	ღვთის სიმართლე იესო ქრისტეს რწმენით ყველა მორწმუნისადმი , ვინაიდან არ არის განსხვავება ,
45003023	ვინაიდან ყველამ შესცოდა და მოკლებულნი არიან ღვთის დიდებას ,
45003024	და უსასყიდლოდ მართლდებიან მისი მადლით , ქრისტე იესოში გამოსყიდვით ,
45003025	რომელიც წინდაწინ დააყენა ღმერთმა შენდობის მსხვერპლად რწმენის მეშვეობით , მისსავე სისხლში , რათა უწინ ჩადენილ ცოდვათა მიტევებით გამოჩენილიყო მისი სიმართლე ღვთის სულგრძელებაში ,
45003026	რომ ამუამად გამოჩნდეს მისი სიმართლე , რათა იგი იყოს მართალი და იესოს მორწმუნის გამმართლებელი .
45003027	სადღაა დასაკვეხნი ? აღარ არსებობს . რომელი რჯულით ? საქმეთა რჯულით ? არა , არამედ რწმენის რჯულით .
45003028	რადგან მიგვაჩნია , რომ რწმენით მართლდება კაცი , რჯულის საქმეთაგან დამოუკიდებლად .
45003029	განა ღმერთი მარტო იუდეველთა ღმერთია ? განა წარმართებისაც არა ? დიახ , წარმართებისაც .
45003030	ვინაიდან ერთია ღმერთი , რომელიც ამართლებს წინადაცვეთილებს რწმენის გამო და წინადაუცვეთელებს — რწმენით .
45003031	მაშ , ჩვენ რწმენით ვაბათილებთ რჯულს ? არამც და არამც . არამედ განვამტკიცებთ რჯულს .
45004001	რა ვთქვათ , აბრაამმა , ჩვენმა წინაპარმა ხორციელად მოიპოვა რაიმე ?
45004002	თუ საქმეებით გამართლდა აბრაამი , დიდება მას , ოღონდ არა ღვთის წინაშე .
45004003	ვინაიდან , რას ამბობს წერილი ? „ ერწმუნა აბრაამი ღმერთს და ეს სიმართლედ ჩაეთვალა მას . “
45004004	მოქმედს საზღაური ჩაეთვლება არა მადლის , არამედ მოვალეობის მიხედვით .
45004005	მაგრამ არა მოქმედს , რომელსაც სწამს იგი , ვინც ამართლებს უღვთოს , თავისი რწმენა ჩაეთვლება სიმართლედ .
45004006	ასევე დავითიც ნეტარს უწოდებს ადამიანს , რომელსაც ღმერთი სიმართლეს უთვლის საქმეთაგან დამოუკიდებლად :
45004007	„ ნეტარ არიან , ვისი ურჯულოებანიც მიტევებულია და ცოდვები დაფარული .
45004008	ნეტარ არს კაცი , რომელსაც უფალი არ ჩაუთვლის ცოდვას . “
45004009	მაშ , ეს ნეტარება წინადაცვეთაზეა თუ წინადაუცვეთლობაზეც ? ჩვენ ხომ ვამბობთ , რომ აბრაამს რწმენა ჩაეთვალა სიმართლედ .
45004010	როდის ჩაეთვალა ? წინადაცვეთილს თუ წინადაუცვეთელს ? არა წინადაცვეთილს , არამედ წინადაუცვეთელს .
45004011	ხოლო წინადაცვეთის ნიშანი მიიღო , როგორც ბეჭედი რწმენით გამართლებისა , რომელიც წინადაუცვეთლობაში ჰქონდა , რომ გამხდარიყო ყველა წინადაუცვეთელი მორწმუნის მამა , რათა მათაც ჩათვლოდათ სიმართლედ .
45004012	ასევე წინადაცვეთილთა მამა , ოღონდ არა მარტო წინადაცვეთილთა , არამედ მათიც , ვინც მიჰყვება ჩვენი მამის , აბრაამის , რწმენის კვალს , რაც ჯერ კიდევ წინადაუცვეთელობისას ჰქონდა .
45004013	ვინაიდან აბრაამს ან მის თესლს არა რჯულით , არამედ რწმენის სიმართლით მიეცა აღთქმა ყოფილიყო სოფლის მემკვიდრე .
45004014	თუ რჯულისაგანნი არიან მემკვიდრენი , რწმენა ამაოა და აღთქმა — უსარგებლო .
45004015	ვინაიდან რჯული წარმოქმნის რისხვას , რადგან სადაც რჯული არ არის , იქ არც დანაშაულია .
45004016	მაშ , რწმენით , რათა ყოფილიყო მადლით , რათა აღთქმა მტკიცე ყოფილიყო მთელი თესლისათვის . არა მარტო რჯულით თესლისათვის , არამედ რწმენით აბრაამის თესლისათვისაც , ვინც ყველა ჩვენგანის მამაა
45004017	როგორც სწერია : „ მე დაგაყენე მრავალი ერის მამად “ ღვთის წინაშე , რომელსაც იგი ერწმუნა , ღმერთს , რომელიც მკვდრებს აცოცხლებს და არყოფილს ყოფად მოუწოდებს .
45004018	რომელიც უსასოობაში ერწმუნა სასოებით , რათა გამხდარიყო მრავალი ხალხის მამა , როგორც ნათქვამია : „ ასე იქნება შენი თესლი . “
45004019	არ დაუძლურებულა რწმენაში , როცა ხედავდა , რომ მისი სხეული , თითქმის ასი წლისა , უკვე ჩაკვდა , ხოლო სარას საშო მკვდარი იყო .
45004020	მაგრამ იგი არ დაეჭვებულა ღვთის აღთქმაში ურწმუნობით , არამედ განმტკიცდა რწმენით და დიდება უძღვნა ღმერთს .
45004021	და გულდაჯერებული იყო , რომ ის , ვინც აღუთქვა , შესრულებასაც შეძლებდა .
45004022	ამიტომაც ჩაეთვალა მას სიმართლედ .
45004023	და არა მარტო მისი გულისათვის არის დაწერილი , რომ ჩაეთვალა მას ,
45004024	არამედ ჩვენი გულისთვისაც : ჩაგვეთვლება ჩვენც , იმის მორწმუნეებს , ვინც მკვდრეთით აღადგინა ჩვენი უფალი იესო ,
45004025	რომელიც მიეცა ჩვენი ცოდვებისათვის და აღდგა ჩვენდა გამართლებად .
45005001	და , რაკი რწმენით გავმართლდით , მშვიდობა გვაქვს ღმერთთან ჩვენი უფლის იესო ქრისტეს მიერ ,
45005002	რომლის მეშვეობითაც რწმენით მოვიპოვეთ მისადგომი ამ მადლთან , რომელშიც ვდგავართ და ვიქადით ღვთის დიდების სასოებით .
45005003	და არა მარტო ამით , არამედ გასაჭირითაც ვიქადით , რადგან ვიცით , რომ გასაჭირი შეიქმს მოთმინებას ,
45005004	მოთმინება — სიმტკიცეს , სიმტკიცე — სასოებას ,
45005005	ხოლო სასოება არ არის შემარცხვენელი , ვინაიდან ღვთის სიყვარული ჩაგვესახა გულებში სულიწმიდის მეშვეობით , რომელიც მოგვეცა ჩვენ .
45005006	ვინაიდან ქრისტე , როცა ჯერ კიდევ უძლურნი ვიყავით , განწესებულ უამს მოკვდა უკეთურთათვის .
45005007	ძნელად თუ ვინმე მოკვდება მართლისათვის , ხოლო კეთილთათვის , შესაძლოა , ვინმემ კიდევ გაბედოს სიკვდილი .
45005008	მაგრამ ღმერთი თავის სიყვარულს ჩვენდამი ამტკიცებს იმით , რომ ქრისტე მოკვდა ჩვენთვის , როცა ჯერ კიდევ ცოდვილნი ვიყავით .
45005009	ახლა კი , როცა მისი სისხლით გავმართლდით , მით უფრო გადავურჩებით რისხვას მისი წყალობით .
45005010	ვინაიდან , თუ მისი ძის სიკვდილით შევურიგდით ღმერთს , როცა მტრები ვიყავით , მით უმეტეს , შერიგებულნი გადავრჩებით მისი სიცოცხლით .
45005011	უფრო მეტიც , ვიქადით ღმერთით ჩვენი უფლის იესო ქრისტეს მეშვეობით , რომლის წყალობითაც მივიღეთ ახლა შერიგება .
45005012	ამიტომ , როგორც ერთი ადამიანის მიერ ცოდვა შემოვიდა სოფელში , ხოლო ცოდვის მიერ — სიკვდილი , ასევე სიკვდილი გადავიდა ყველა ადამიანში , რადგან ყველამ შესცოდა .
45005013	ვინაიდან რჯულამდეც იყო ცოდვა სოფელში , მაგრამ , თუ რჯული არ არის , ცოდვა არ შეირაცხება .
45005014	მაგრამ სიკვდილი მეფობდა ადამიდან მოსემდე მათზეც , რომელთაც არ შეუცოდავთ , როგორც შესცოდა ადამმა , რომელიც მომავლის სახეა .
45005015	მაგრამ მადლი არაა დანაშაულივით , რადგან თუ ერთის დანაშაულით მრავალი გაწყდა , მით უმეტეს , ბევრად ჭარბობს მრავალთა მიმართ ღვთის მადლი და ნიჭი ერთი კაცის , იესო ქრისტეს , მადლით .
45005016	ხოლო ნიჭი იგივე არ არის , რაც შედეგი ერთი შემცოდისაგან , ვინაიდან მსჯავრი ერთისაგან გამოდის განსაკითხავად , ნიჭი მადლისა კი მრავალი დანაშაულის გასამართლებლად .
45005017	ვინაიდან , თუ ერთის დანაშაულით სიკვდილი სუფევდა ერთის მიერ , მით უმეტეს ისინი , რომლებიც უხვად მიიღებენ მადლს და სიმართლის ნიჭს , იმეფებენ სიცოცხლეში ერთის , იესო ქრისტეს , მეშვეობით .
45005018	ამრიგად , თუ ერთის დანაშაულით ყველა ადამიანს დაედო მსჯავრი , ასევე ერთის სიმართლით ყველა ადამიანი გამართლდება სასიცოცხლოდ .
45005019	ვინაიდან , როგორც ერთი კაცის ურჩობით ბევრი გახდა ცოდვილი , ასევე ერთის მორჩილებით ბევრი გახდება მართალი .
45005020	რჯული კი შემდეგ შემოვიდა , რომ ემრავლა დანაშაულს . ხოლო სადაც ცოდვამ იმრავლა , უფრო გაუხვდა მადლი ,
45005021	რათა , როგორც ცოდვა მეფობდა სიკვდილით , ასევე მადლს ემეფა სიმართლის მეოხებით საუკუნო სიცოცხლისათვის ჩვენი უფლის , იესო ქრისტეს მიერ .
45006001	რაღა ვთქვათ ? დავრჩეთ ცოდვაში , რათა მადლმა იმრავლოს ? არამც და არამც !
45006002	ჩვენ , რომელნიც მოვუკვდით ცოდვას , როგორღა ვიცოცხლოთ მასში ?
45006003	ნუთუ არ იცით , რომ ყველანი , ვინც მოვინათლეთ ქრისტე იესოში , მის სიკვდილში მოვინათლეთ ?
45006004	ამიტომ დავიმარხეთ მასთან ერთად სიკვდილში ნათლისღებით , რათა , როგორც მამის დიდებით მკვდრეთით აღდგა ქრისტე , ჩვენც ვიაროთ სიცოცხლის განახლებით .
45006005	ვინაიდან , თუ დავენერგეთ მას სიკვდილის მსგავსებაში , ასევე ვიქნებით მისი აღდგომისას .
45006006	რადგან ვიცით , რომ მასთან ერთად ჯვარს ეცვა ჩვენი ძველი კაცი , რათა გაუქმდეს ცოდვის სხეული და აღარ ვიყოთ ცოდვის მონები .
45006007	ვინაიდან , ვინც მოკვდა , ცოდვისაგან თავისუფალია .
45006008	და თუ ჩვენ ქრისტესთან დავიხოცენით , გვწამს , რომ მასთან ვიცოცხლებთ კიდეც ,
45006009	რადგან ვიცით , რომ მკვდრეთით აღმდგარი ქრისტე აღარ კვდება და სიკვდილი აღარ ბატონობს მასზე .
45006010	ვინაიდან , ის რომ მოკვდა , ცოდვისათვის მოკვდა ერთხელ , ხოლო რომ ცოცხლობს , ღვთისათვის ცოცხლობს .
45006011	თქვენც ასევე შერაცხეთ თქვენი თავი ცოდვისათვის მკვდრებად და ღვთისათვის ცოცხლებად ქრისტე იესოში .
45006012	მაშ , ნუ იმეფებს ცოდვა თქვენს მოკვდავ სხეულში მის გულისთქმათა მორჩილებად .
45006013	ნურც მისცემთ თქვენს ასოებს ცოდვას უსამართლობის იარაღად , არამედ წარუდგინეთ ღმერთს თავნი თქვენნი , როგორც მკვდრეთით გაცოცხლებულნი , და თქვენი ასოები სიმართლის იარაღად ღმერთს .
45006014	ვინაიდან ცოდვა ვეღარ იბატონებს თქვენზე , რადგან თქვენ რჯულის ქვეშ კი არა , მადლის ქვეშ ხართ .
45006015	მაშ , ახლა რა ? ხომ არ ვცოდოთ , რაკი რჯულის ქვეშ კი არა , მადლის ქვეშ ვართ ? არამც და არამც !
45006016	ნუთუ არ იცით , რომ ვისაც თქვენს თავს მისცემთ მონებად მორჩილებისათვის , მისი მონები ხართ , ვისაც დაემორჩილებით : ან ცოდვისა სასიკვდილოდ , ან მორჩილებისა სიმართლისათვის .
45006017	ხოლო მადლობა ღმერთს , რომ თქვენ , ადრე ცოდვის მონები , შემდგომ გულით დაემორჩილეთ იმ სახის მოძღვრებას , რომელსაც თქვენი თავი გადაეცით .
45006018	გათავისუფლდით რა ცოდვისაგან , სიმართლის მონები გახდით .
45006019	ადამიანურად ვამბობ თქვენი ხორცის უძლურების გამო . როგორც გადასცემდით თქვენს ასოებს მონებად უწმიდურებას და ურჯულოებას ურჯულოებისთვის , ასევე ახლა გადაეცით თქვენი ასოები მონებად სიმართლეს — განსაწმედელად .
45006020	რადგან , როცა ცოდვის მონები იყავით , მაშინ თავისუფალნი იყავით სიმართლისაგან .
45006021	აბა , რა ნაყოფი გქონდათ მაშინ ? საქმეები , რომელთა გამო ახლა გრცხვენიათ , ვინაიდან მათი ბოლო სიკვდილია .
45006022	ახლა კი , როცა თავისუფლები ხართ ცოდვისაგან და ღვთის მონები გახდით , თქვენი ნაყოფი სიწმიდეა , ხოლო ბოლო — საუკუნო სიცოცხლე .
45006023	ვინაიდან ცოდვის საზღაური სიკვდილია , ხოლო ღვთის მადლი — საუკუნო სიცოცხლე ჩვენს უფალში , ქრისტე იესოში .
45007001	ანდა , განა არ იცით , ძმებო , — რადგან რჯულის მცოდნეებს ველაპარაკები , — რომ რჯული ბატონობს ადამიანზე , ვიდრე ის ცოცხალია ?
45007002	რადგან ქმრიანი დედაკაცი რჯულით არის დაკავშირებული ცოცხალ ქმართან , ხოლო თუ ქმარი მოკვდება , თავისუფალია ქმრის რჯულისაგან .
45007003	ამიტომ , თუ ქმრის სიცოცხლეში სხვა ქმრისა გახდება , მრუში ეწოდება ; ხოლო თუ ქმარი მოკვდება , რჯულისაგან თავისუფალია და სხვა ქმრისად გახდომა მრუშობად არ შეერაცხება .
45007004	ამრიგად , ჩემო ძმებო , თქვენც რჯულისათვის დაიხოცენით ქრისტეს სხეულით , რომ ეკუთვნოდეთ სხვას , მკვდრეთით აღმდგარს , რათა ნაყოფი მივუტანოთ ღმერთს .
45007005	ვინაიდან , როცა ხორცში ვიყავით , რჯულის მიერ ცოდვის ვნებანი მოქმედებდნენ ჩვენს ასოებში , რომ სიკვდილის ნაყოფი გამოგვეღო .
45007006	ახლა კი , რჯულისათვის მკვდრები , გავთავისუფლდით მისგან , რითაც შეპყრობილნი ვიყავით , რათა ვემსახუროთ ღმერთს განახლებული სულით და არა დაძველებული ასოთი .
45007007	მაშ , რაღას ვიტყვით ? ნუთუ რჯული ცოდვაა ? არამც და არამც . ოღონდ სხვანაირად არ შემიცვნია ცოდვა , თუ არა რჯულის მეოხებით , ვინაიდან ვერც გულისთქმას შევიცნობდი , რჯულს რომ არ ეთქვა : არ ისურვო .
45007008	ხოლო ცოდვამ მცნებიდან აიღო საბაბი და ჩემში წარმოქმნა ყოველგვარი სურვილი . ვინაიდან ცოდვა რჯულის გარეშე მკვდარია .
45007009	ხოლო მე ოდესღაც ვცხოვრობდი რჯულის გარეშე და , როცა მცნება მოვიდა , ცოდვა გაცოცხლდა ,
45007010	მე კი მოვკვდი . ხოლო მცნება , რომელიც მოცემული იყო სასიცოცხლოდ , სასიკვდილო გამოდგა ჩემთვის ,
45007011	რადგან ცოდვამ მცნებისგან აიღო საბაბი , მაცდუნა და მომკლა მისი მეშვეობით .
45007012	ამრიგად , რჯული წმიდაა , მცნებაც წმიდაა , მართალი და კეთილი .
45007013	ნუთუ სიკეთე სიკვდილად მექცა ? არამც და არამც . მაგრამ ცოდვა იმიტომ აღმოჩნდა ცოდვად , რომ კეთილის მეშვეობით მოაქვს ჩემთვის სიკვდილი , რათა ცოდვა მეტისმეტად ცოდვილი იყოს მცნების მეშვეობით .
45007014	რადგან ვიცით , რომ რჯული სულიერია , მე კი — ხორციელი , ცოდვას მიყიდული .
45007015	ვინაიდან რას ვაკეთებ , არ ვიცი . იმიტომ , რომ იმას არ ვაკეთებ , რაც მსურს , არამედ , რაც მძულს , იმას ვაკეთებ .
45007016	ხოლო თუ იმას ვაკეთებ , რაც არ მსურს , ვეთანხმები რჯულს , რომ ის კეთილია .
45007017	მაშასადამე , მე კი აღარ ვაკეთებ ამას , არამედ ცოდვა , რომელიც ჩემში იმყოფება .
45007018	ვინაიდან ვიცი , რომ ჩემში , ესე იგი , ჩემს სხეულში , არ იმყოფება კეთილი . ამრიგად , სურვილი არის ჩემში , მაგრამ კეთილის კეთება — არა .
45007019	ვინაიდან არ ვაკეთებ კეთილს , რომელიც მსურს , არამედ ვაკეთებ ბოროტს , რომელიც არ მსურს .
45007020	ხოლო თუ იმას ვაკეთებ , რაც არ მსურს , მე კი აღარ ვაკეთებ , არამედ ცოდვა , რომელიც ჩემშია დამკვიდრებული .
45007021	ასე აღმოვაჩენ იმ რჯულს , რომ როცა კეთილის გაკეთება მსურს , ბოროტი გვერდით მიწევს ,
45007022	ვინაიდან შინაგანი ადამიანის მიხედვით მეამება ღვთის რჯული .
45007023	მაგრამ ჩემს ასოებში მე ვხედავ სხვა რჯულს , რომელიც წინააღმდეგობას უწევს ჩემი გონების რჯულს და მაქცევს ჩემს ასოებში მყოფი ცოდვის რჯულის ტყვედ .
45007024	უბადრუკი ადამიანი ვარ ! ვინ დამიხსნის ამ სიკვდილის სხეულისაგან ?
45007025	ვმადლობ ღმერთს ჩვენი უფლის ქრისტე იესოს მიერ . აჰა , მე თავად ჩემი გონებით ღვთის რჯულს ვემონები , ხოლო სხეულით — ცოდვის რჯულს .
45008001	ამიტომ ახლა არავითარი მსჯავრი არ არის მათზე , რომლებიც ქრისტე იესოში ცხოვრობენ არა ხორციელად , არამედ სულიერად .
45008002	რადგან სიცოცხლის სულის რჯულმა ქრისტე იესოში გამათავისუფლა მე ცოდვისა და სიკვდილის რჯულისგან .
45008003	ვინაიდან , რაკი ვერ შეძლო ხორცის მიერ დაუძლურებულმა რჯულმა , ღმერთმა მოავლინა თავისი ძე ცოდვილი ხორცის მსგავსებაში და ცოდვის გამო მსჯავრი დასდო ცოდვას ხორცში ,
45008004	რათა აღსრულებულიყო რჯულის სიმართლე ჩვენში , რომლებიც ვცხოვრობთ არა ხორციელად , არამედ სულიერად .
45008005	ვინაიდან ისინი , რომლებიც ხორციელად არიან , ხორციელზე ფიქრობენ , ხოლო რომლებიც სულიერად არიან — სულიერზე .
45008006	რადგან ხორციელი ფიქრები სიკვდილია , ხოლო სულიერი ფიქრები — სიცოცხლე და მშვიდობა .
45008007	იმიტომ , რომ ხორციელი ფიქრები ღვთის მტრობაა , ვინაიდან არ ემორჩილება ღვთის რჯულს და არც შეუძლია .
45008008	ამიტომ მათ , რომელნიც ხორციელად ცხოვრობენ , არ ძალუძთ აამონ ღმერთს .
45008009	თქვენ კი ცხოვრობთ არა ხორციელად , არამედ სულიერად , თუკი ღვთის სული ცხოვრობს თქვენში . ხოლო ვისაც ქრისტეს სული არა აქვს , ის მისი არ არის .
45008010	და თუ ქრისტე თქვენშია , სხეული მკვდარია ცოდვისათვის , ხოლო სული ცოცხალია სიმართლისათვის .
45008011	ხოლო თუ თქვენში იმყოფება მისი სული , ვინც მკვდრეთით აღადგინა იესო , მაშინ ის , ვინც ქრისტე იესო აღადგინა მკვდრეთით , თქვენს მოკვდავ სხეულებსაც გააცოცხლებს თავისი სულით , რომელიც თქვენშია დამკვიდრებული .
45008012	ამიტომ , ძმებო , ჩვენ ხორცის მოვალენი არა ვართ , რომ ხორციელად ვიცხოვროთ .
45008013	ვინაიდან , თუ ხორციელად ცხოვრობთ , სიკვდილი არ აგცდებათ , ხოლო თუ სულით აკვდინებთ ხორციელ საქმეებს , იცოცხლებთ .
45008014	რადგან ისინი , ვინც ღვთის სულით წარიმართებიან , ღვთის შვილები არიან .
45008015	ვინაიდან არ მიგიღიათ მონობის სული , რათა კვლავ შიშით იყოთ , არამედ მიღებული გაქვთ შვილობის სული , რომლითაც ვღაღადებთ : „ აბბა , მამაო ! “
45008016	სწორედ ეს სული ემოწმება ჩვენს სულს , რომ ღვთის შვილები ვართ .
45008017	ხოლო თუ შვილები — მემკვიდრენიც , ღვთის მემკვიდრენი , და ქრისტეს თანამემკვიდრენი , თუ სინამდვილეში მასთან ერთად ვიტანჯებით , რათა მასთან ერთად ვიდიდოთ კიდეც .
45008018	ვინაიდან ვფიქრობ , რომ ახლანდელი ტანჯვანი არაფერია იმ დიდებასთან , რომელიც გამოცხადდება ჩვენს მიმართ .
45008019	ვინაიდან ქმნილება იმედით მოელის ღვთის შვილთა გამოცხადებას .
45008020	რადგან ქმნილება თავისი ნებით კი არ დაემორჩილა ამაოებას , არამედ მისი დამმორჩილებლის მიერ , სასოებით ,
45008021	რომ თვით ქმნილებაც გათავისუფლდება ხრწნილების მონობისაგან ღვთის შვილთა დიდების თავისუფლებისათვის .
45008022	ვინაიდან ვიცით , რომ მთელი ქმნილება ერთად კვნესის და იტანჯება აქამდე ,
45008023	და არა მარტო ის , არამედ ჩვენც , რომელთაც სულის პირველი ნაყოფები გვაქვს , ჩვენ თვითონაც ვკვნესით გულში , მოველით რა შვილებას და ჩვენი სხეულის გამოსყიდვას .
45008024	ვინაიდან სასოებით ვიქენით დახსნილნი , ხოლო ხილული სასოება არ არის სასოება , ვინაიდან , თუკი ხედავს კაცი , რაღას ესავს ?
45008025	ხოლო თუ იმის სასოება გვაქვს , რასაც ვერ ვხედავთ , მოთმინებით მოველით მას .
45008026	ასევე სულიც ეხმარება ჩვენს უძლურებას . ვინაიდან არ ვიცით , როგორ უნდა ვილოცოთ , არამედ თვით სული შუამდგომლობს ჩვენთვის გამოუთქმელი ოხვრით .
45008027	ხოლო გულთამხილავმა იცის , რა არის სულის ზრახვა , იმიტომ , რომ იგი ღვთის ნებით შუამდგომლობს წმიდათათვის .
45008028	ჩვენ კი ვიცით , რომ ღვთის მოყვარულებს , მისი განზრახვით მოწოდებულებს , ყოველმხრივ ეწევა სასიკეთოდ .
45008029	ვინაიდან , რომელნიც წინასწარ იცნო , მათ წინასწარვე განუსაზღვრა თავისი ძის ხატების მსგავსად ყოფნა , რათა იყოს იგი პირმშო მრავალ ძმათა შორის .
45008030	ხოლო ვისაც განუსაზღვრა , მათ კიდეც მოუწოდა და , ვისაც მოუწოდა , კიდეც გაამართლა . და ვინც გაამართლა , კიდეც განადიდა .
45008031	ამაზე რაღა ვთქვათ ? თუ ღმერთი ჩვენსკენ არის , ვინ გამოვა ჩვენს წინააღმდეგ ?
45008032	ის , ვინც თავისი საკუთარი ძე არ დაინდო , არამედ გასწირა ჩვენთვის , ყველასათვის , განა მასთან ერთად ყოველივეს არ მოგვმადლებს ?
45008033	ვინ გაამტყუნებს ღვთის რჩეულებს ? ღმერთი გამამართლებელი .
45008034	ვინ დასდებს მსჯავრს ? ქრისტე იესო , რომელიც მოკვდა და , მეტიც , რომელიც აღდგა მკვდრეთით , ღვთის მარჯვნივ არის და ის შუამდგომლობს ჩვენთვის .
45008035	ვინ ჩამოგვაშორებს ქრისტეს სიყვარულს : ჭირი თუ შევიწროება , დევნა თუ შიმშილი , სიშიშვლე თუ საფრთხე , ანდა მახვილი ?
45008036	როგორც სწერია : „ რადგან შენს გამო გვხოცავენ ყოველდღე , დასაკლავ ცხვრებად ვართ შერაცხილნი . “
45008037	მაგრამ ყოველივე ამას ვძლევთ ჩვენი მოყვარულის მეშვეობით .
45008038	და მწამს , რომ ვერც სიკვდილი და ვერც სიცოცხლე , ვერც ანგელოზები და ვერც მთავრობანი , ვერც ძალნი , ვერც აწმყო და ვერც მყოფადი ,
45008039	ვერც სიმაღლე და ვერც სიღრმე , ვერც ვერავითარი სხვა ქმნილება ვერ შეძლებს ჩვენს ჩამოშორებას ღვთის სიყვარულისაგან ჩვენს უფალ ქრისტე იესოში .
45009001	ჭეშმარიტებას ვლაპარაკობ ქრისტეში , არა ვცრუობ , ჩემი სინდისი მიმოწმებს სულიწმიდაში ,
45009002	რომ დიდია ჩემდა მწუხარება და განუწყვეტელია ჩემი გულის ტანჯვა .
45009003	ნეტავ მე თვითონ ვყოფილიყავი ქრისტესაგან მოკვეთილი ჩემი ძმებისთვის , ჩემს ხორციელ თვისტომთათვის ,
45009004	რომელნიც ისრაელიანები არიან და ეკუთვნით შვილება და დიდება , აღთქმანი და რჯულმდებლობა , მსახურებანი და დაპირებანი .
45009005	მათნი არიან მამანი და მათგანაა ხორციელად ქრისტე , რომელიც არის ღმერთი ყოველთა ზედა , უკუნისამდე კურთხეული . ამინ .
45009006	მაგრამ არა ისე , რომ ღვთის სიტყვა დაეცა , ვინაიდან ვინც ისრაელისაგან არის , ყველა ისრაელიანი როდია .
45009007	და ყველა , ვინც აბრაამის თესლია , როდია მისი შვილი , ვინაიდან ნათქვამია : „ ისაკში იქნება წოდებული შენი თესლი . “
45009008	ესე იგი , არა ეს ხორციელი შვილები არიან ღვთის შვილები , არამედ აღთქმის შვილები შეირაცხებიან თესლად .
45009009	რადგან ასეთია აღთქმის სიტყვა , როგორც ნათქვამია : „ ამ დროს მოვალ და სარას ეყოლება ძე . “
45009010	არა მხოლოდ , არამედ როცა რებეკასაც ერთისაგან , ჩვენი მამის , ისაკისაგან ჩაესახა
45009011	( ვინაიდან ჯერ კიდევ დაბადებულნი არ იყვნენ მისი შვილები და ჯერ კიდევ არაფერი ჰქონდათ გაკეთებული , კარგი ან ცუდი , რომ ღვთის განზრახვა მისი არჩევანის თანახმად მომხდარიყო )
45009012	არა საქმეთაგან , არამედ მომწოდებლისაგან ეთქვა მას : „ უფროსი დაემონება უმცროსს . “
45009013	როგორც სწერია : „ შევიყვარე მე იაკობი , ხოლო ესავი შევიძულე . “
45009014	თუ ასეა , რაღა ვთქვათ ? ნუთუ უსამართლობაა ღმერთთან ? არამც და არამც !
45009015	რადგან მოსეს ეუბნება : „ ვინც მსურს შევიწყალო , შევიწყალებ , და ვინც მსურს შევიწყნარო , შევიწყნარებ . “
45009016	ამრიგად , ეს დამოკიდებულია არა მსურველზე და არა მცდელზე , არამედ შემწყალე ღმერთზე .
45009017	ვინაიდან წერილი ეუბნება ფარაონს : „ სწორედ ამისათვის დაგაყენე შენ , რომ შენზე ვაჩვენო ჩემი ძალა , რათა განითქვას ჩემი სახელი მთელ ქვეყანაზე . “
45009018	ამრიგად , ვინც სურს , მას შეიწყალებს , და ვინც სურს , მას გააჯიუტებს .
45009019	შენ მეტყვი : „ აბა , რაღას გვდებს ბრალს ? მის ნებას ვინ აღუდგება წინ ? “
45009020	ვინ ხარ შენ , ადამიანო , ღმერთს რომ ედავები ? განა ქმნილება ეტყვის შემოქმედს : რატომ შემქმენი ასე ?
45009021	ნუთუ მეკეცეს უფლება არა აქვს თიხაზე , რომ თავისი მოზელილი თიხიდან ზოგი საპატიო ჭურჭელი გააკეთოს , ზოგიც უპატიო ?
45009022	მაშ რა , თუ ღმერთი , რომელსაც სურს თავისი რისხვის ჩვენება და ძლიერების უწყება , მრავალი სულგრძელებით ითმენს დასაღუპავად გამზადებულ რისხვის ჭურჭლებს ,
45009023	რათა გამოაჩინოს თავისი დიდების სიუხვე წყალობის ჭურჭლებზე , რომლებიც წინასწარ გაამზადა სადიდებლად ,
45009024	ჩვენზე , რომელთაც მოგვიწოდა არა მარტო იუდეველთაგან , არამედ წარმართთაგანაც ?
45009025	როგორც ოსიასთანაც ამბობს : „ არა-ჩემს ერს ვიტყვი ჩემს ერად და არა-საყვარელს — საყვარლად .
45009026	და იმ ადგილზე , სადაც მათ ეთქვათ : ‘ არა-ჩემი ერი ხართ თქვენ , ’ — იქ ეწოდებათ ცოცხალი ღვთის ძენი . “
45009027	ხოლო ესაია ღაღადებს ისრაელზე : „ ისრაელიანთა რიცხვი ზღვის ქვიშასავითაც რომ იყოს , ნაწილი გადარჩება . “
45009028	რადგან თავის სიტყვას ბოლომდე და დაუყოვნებლივ შეასრულებს უფალი ქვეყანაზე .
45009029	და როგორც თქვა ესაიამ წინასწარ : „ უფალ ცაბაოთს რომ არ დაეტოვებინა ჩვენი თესლი , სოდომელებივით ვიქნებოდით და გომორელებს დავემსგავსებოდით . “
45009030	მაშ , რაღა ვთქვათ ? წარმართებმა , რომლებიც სიმართლეს არ მისდევდნენ , მიიღეს სიმართლე , სიმართლე რწმენისაგან .
45009031	ხოლო ისრაელმა , რომელიც სიმართლის რჯულს ეძებდა , ვერ მიაღწია სიმართლის რჯულს .
45009032	რატომ ? იმიტომ , რომ რწმენაში კი არ ეძებდა , არამედ რჯულის საქმეებში . შებრკოლდნენ შებრკოლების ქვაზე ,
45009033	როგორც სწერია : „ აჰა , დავდებ სიონში შებრკოლების ქვას და წატყუების კლდეს და , ყოველი , ვისაც სწამს იგი , არ შერცხვება . “
45010001	ძმებო ! ჩემი გულის სურვილი და ჩემი ვედრება ღვთისადმი ისრაელისათვის არის , რათა გადარჩნენ .
45010002	ვინაიდან ვუმოწმებ მათ , რომ აქვთ გულმოდგინება ღვთისადამი , ოღონდ არა შეცნობილად .
45010003	რადგან ღვთის სიმართლე ვერ შეიცნეს და ცდილობდნენ საკუთარი სიმართლის დადგენას და ღვთის სიმართლეს არ დაემორჩილნენ .
45010004	ვინაიდან ქრისტეა რჯულის დასასრული ყოველი მორწმუნის გასამართლებლად .
45010005	მოსე რჯულის სამართლიანობაზე წერს , რომ მისი შემსრულებელი კაცი მისით იცოცხლებს .
45010006	ხოლო რწმენისმიერი სამართლიანობა ასე ამბობს : „ ნუ იტყვი შენს გულში : „ ვინ ავა ზეცაში ? “ ესე იგი , ქრისტეს ჩამოსაყვანად .
45010007	ანდა : „ ვინ ჩავა უფსკრულში ? “ ესე იგი , ქრისტეს მკვდრეთით ამოსაყვანად .
45010008	მაგრამ რას ამბობს იგი ? „ ახლოა შენთან სიტყვა შენს ბაგეში და შენს გულში , “ ესე იგი , რწმენის სიტყვა , რომელსაც ვქადაგებთ .
45010009	იმიტომ რომ , თუ შენი ბაგით აღიარებ , რომ იესო უფალია , და შენი გულით ირწმუნებ , რომ ღმერთმა აღადგინა იგი მკვდრეთით , გადარჩები .
45010010	ვინაიდან გულით სწამთ სიმართლე , ხოლო ბაგით აღიარებენ გადასარჩენად .
45010011	რადგან წერილი ამბობს : „ არც ერთი მისი მორწმუნე არ შერცხვება . “
45010012	ამაში არ არის განსხვავება იუდეველსა და წარმართს შორის , ვინაიდან ერთი უფალი არის ყველაზე . ის უხვია ყველასათვის , ვინც მას მოუხმობს .
45010013	რადგან ყოველი , ვინც უფლის სახელს მოუხმობს , გადარჩება .
45010014	მაგრამ როგორ მოუხმონ მას , ვისიც არ ირწმუნეს ? როგორ ირწმუნონ , ვისზეც არ სმენიათ ? როგორ მოისმინონ მქადაგებლის გარეშე ?
45010015	და როგორ იქადაგონ , თუ წარგზავნილები არ არიან ? როგორც სწერია : „ რა მშვენიერია სიკეთის მახარებელთა ფერხნი ! “
45010016	მაგრამ ყველამ როდი ისმინა სახარება , რადგან ესაია ამბობს : „ უფალო , ვინ ირწმუნა ჩვენგან მოსმენილი ? “
45010017	ამრიგად , რწმენა — მოსმენისაგან , ხოლო მოსმენა — ქრისტეს სიტყვისაგან .
45010018	მაგრამ ვამბობ : ნუთუ არ მოუსმენიათ ? პირიქით , მთელ მსოფლიოს მოედო მათი ხმა , და ქვეყნის კიდეებს — მათი სიტყვები .
45010019	მაგრამ ვამბობ : ნუთუ ისრაელმა არ იცოდა ? პირველი მოსე ამბობს : „ მე შურს აღვძრავ თქვენში არა-ერით , გაგარისხებთ უგუნური ერით . “
45010020	ხოლო ესაია გაბედულად ამბობს : „ მიპოვეს მათ , ვინც არ მეძებდა . გამოვეცხადე მათ , ვინც არ მკითხულობდა . “
45010021	ხოლო ისრაელს ეუბნება : „ მთელ დღეს ვიწვდიდი ჩემს ხელებს ურჩი და გაუგონარი ხალხისაკენ . “
45011001	მაშ , ვამბობ : ნუთუ ღმერთმა უარყო თავისი ხალხი ? არამც და არამც ! რადგან მეც ისრაელიანი ვარ , აბრაამის თესლისაგან , ბენიამინის ტომიდან .
45011002	არ უარუყვია ღმერთს თავისი ხალხი , რომელიც წინასწარ იცნო . განა არ იცით , რას ამბობს წერილი ელიას შესახებ , როგორ ჩივის ისრაელზე ღვთის წინაშე და ამბობს :
45011003	„ უფალო ! შენი წინასწარმეტყველნი ამოხოცეს და შენი სამსხვერპლოები დაანგრიეს . დავრჩი მარტო მე და ჩემს მოკვლას ცდილობენ . “
45011004	მაგრამ რას ეუბნება მას ღვთის პასუხი ? „ დავიტოვე მე ჩემთვის შვიდი ათასი კაცი , რომელთაც მუხლი არ მოიდრიკეს ბაყალის წინაშე . “
45011005	ასევე ამუამადაც არსებობს ნატამალი , მადლით ამორჩეული .
45011006	ხოლო თუ მადლით , უკვე არა საქმეებით , თორემ მადლი აღარ იქნება მადლი . ხოლო თუ საქმეებით იყო , ეს უკვე მადლი აღარ არის . თორემ საქმეც აღარ არის საქმე .
45011007	მაშ რა ? რასაც ეძებდა ისრაელი , ვერ მიაღწია . მხოლოდ რჩეულებმა მიაღწიეს , დანარჩენებს კი გული დაეხშოთ .
45011008	როგორც სწერია : „ მისცა მათ ღმერთმა უგრძნობლობის სული , თვალები , რათა არ ხედავდნენ , და ყურები , რათა არ ესმოდეთ დღევანდელ დღემდე . “
45011009	ხოლო დავითი ამბობს : „ მათი სუფრა იყოს მახე , ბადე და საცდური და მათდა მისაგებელი ,
45011010	დაიბინდოს მათი თვალები , რათა ვერ ხედავდნენ , ხოლო მათი ხერხემალი სამუდამოდ მრუდი იყოს . “
45011011	მაშ , ვამბობ : იმდენად უნდა წაბორძიკდნენ , რომ დაეცნენ ? არამც და არამც ! მაგრამ მათი დაცემით ხსნა ეღირსათ წარმართებს , რათა აღძრულიყო მათში შური .
45011012	და თუ მათი დაცემა სოფლის სიმდიდრეა და მათი დამცრობა — წარმართთა სიმდიდრე , მით უმეტეს მათი სავსება .
45011013	ხოლო თქვენ გეუბნებით , წარმართნო : რამდენადაც წარმართთა მოციქული ვარ , ჩემს მსახურებას ვადიდებ .
45011014	ნეტა შემძლებოდა შურის გაღვივება ჩემს ახლობლებში და ზოგიერთი მათგანის ხსნა .
45011015	ვინაიდან , თუ მათი განდევნა სოფლის შერიგებაა ღმერთთან , აბა , რაღა იქნება მათი მიღება , თუ არა სიცოცხლე მკვდართაგან ?
45011016	თუ პირველნაყოფი წმიდაა , მაშ , ცომიც ; და თუ ფესვი წმიდაა , მაშ , რტოც .
45011017	ხოლო თუ ზოგი რტო გადატყდა და შენ , ველურო ზეთისხილო , დაემყენ მათ ადგილას და გახდი ზეთის ხილის ფესვისა და წვენის თანაზიარი ,
45011018	ნუ იამპარტავნებ რტოთა წინაშე . ხოლო თუ იამპარტავნებ , იცოდე , შენ კი არ გიკავია ფესვი , არამედ ფესვს უკავიხარ შენ .
45011019	შენ იტყვი : რტოები გადატყდნენ , რათა მე დავემყნოო !
45011020	კეთილი . ისინი გადატყდნენ , ვინაიდან არ სწამდათ , შენ კი დგახარ რწმენით . ნუ გაამაყდები , არამედ გეშინოდეს .
45011021	ვინაიდან , თუ ღმერთმა არ დაინდო ბუნებრივი რტოები , შენც არ დაგინდობს .
45011022	ამრიგად , ხედავ ღვთის სახიერებას და სიმკაცრეს : სიმკაცრეს დაცემულებზე და სახიერებას შენზე , თუ იდგები მის სახიერებაში , თუ არა და , შენც მოიკვეთები .
45011023	და ისინიც , თუ ურწმუნოებაში არ იდგებიან , დაემყნობიან , რადგან ღმერთს ძალუძს მათი კვლავ დამყნობა .
45011024	ხოლო თუ შენ მოკვეთილი ხარ ბუნებით ველური ზეთისხილისგან და არაბუნებრივად დაემყნე კარგ ზეთისხილს , მით უმეტეს ესენი , ბუნებრივები , დაემყნობიან თავიანთ ზეთისხილს .
45011025	რადგან არ მინდა , ძმებო , არ იცოდეთ ეს საიდუმლო , რათა არ ეყრდნობოდეთ თქვენს სიბრძნეს : მანამდე ახლავს ნაწილობრივ სიბრმავე ისრაელს , ვიდრე მთელი წარმართობა არ მივა ღმერთთან .
45011026	ასე მთელი ისრაელი გადარჩება , როგორც სწერია : „ მოვა სიონიდან მხსნელი და უღვთოებას ააცდენს იაკობს .
45011027	ეს არის ჩემი აღთქმა მათთვის , როცა წარვხოცავ მათ ცოდვებს . “
45011028	დიახ , სახარების მიხედვით ისინი მტრები არიან თქვენი გულისათვის ; ხოლო ამორჩევის მიხედვით — საყვარელნი , მამების გულისათვის .
45011029	ვინაიდან უცვალებელია ღვთის ნიჭი და მოწოდება .
45011030	ისევე , როგორც თქვენც ოდესღაც ეურჩებოდით ღმერთს , ახლა კი შეწყალებული ხართ მათი ურჩობით ,
45011031	ისე , ახლა ისინიც ურჩობენ იმისათვის , რომ ისინიც შეწყალებულნი იქნენ იმ წყალობით , რომელიც თქვენ გეძლევათ .
45011032	ვინაიდან ყველანი ურჩობაში ჩაკეტა ღმერთმა , რათა ყველანი შეიწყალოს .
45011033	ო , ღვთის სიმდიდრეთა და სიბრძნისა და შემეცნების სიღრმე ! რა ჩაუწვდომელნი არიან მისი სამართალნი და მიუკვლეველნი მისი გზები !
45011034	რადგან ვინ შეიცნო უფლის გონება ? ვინ იყო მისი მრჩეველი ?
45011035	ან წინასწარ ვინ მისცა მას , რომ მიუზღოს ?
45011036	რადგან ყოველივე მისგან , მის მიერ და მის მიმართ არის . მას დიდება უკუნისამდე . ამინ .
45012001	ამრიგად , შეგაგონებთ , ძმებო , ღვთის წყალობებით , რომ შესწიროთ თქვენი სხეული ცოცხალ , წმიდა , ღვთის სასურველ მსხვერპლად , რაც თქვენი სულიერი მსახურება იქნება .
45012002	და ნუ მიესადაგებით ამ წუთისოფელს , არამედ შეიცვალენით თქვენი გონების განახლებით , რათა შეიცნოთ , რა არის ღვთის ნება — კეთილი , სასურველი და სრულყოფილი .
45012003	ჩემთვის მოცემული მადლით ვეუბნები ყოველ თქვენგანს : თქვენს თავზე იმაზე მეტად ნუ იფიქრებთ , ვიდრე უნდა ფიქრობდეთ , არამედ იფიქრეთ საღად , იმ რწმენის კვალობაზე , რაც ღმერთმა გიწილადათ თითოეულს .
45012004	ვინაიდან ჩვენ ერთ სხეულში მრავალი ასო გვაქვს , მაგრამ ყველა ასოს როდი აქვს ერთი და იგივე საქმე .
45012005	ასევე ჩვენ , მრავალნი ერთ სხეულად ვართ ქრისტეში , ხოლო ერთიმეორისათვის — ასონი .
45012006	და გვაქვს მადლით სხვადასხვა ნიჭი , ჩვენთვის მოცემული , თუ ქადაგებაა — რწმენის მიხედვით ,
45012007	თუ მსახურებაა — მსახურებაში , თუ მოძღვარია — დამოძღვრაში ,
45012008	თუ გამამხნევებელია — გამხნევებაში , გამნაწილებელია — უბრალოებაში , წინამდგომია — სიბეჯითეში და მწყალობელია — მხიარულებაში .
45012009	სიყვარული წრფელი იყოს . გძაგდეთ ბოროტი და მიეკვროდეთ კეთილს .
45012010	ძმათმოყვარეობაში — ერთმანეთისადმი გულთბილი სიყვარულით , პატივისცემაში ერთმანეთს დაასწარით .
45012011	იბეჯითეთ და ნუ დაიღლებით . სულით აღეგზნეთ . ემსახურეთ უფალს .
45012012	იხარეთ იმედში , მომთმენნი იყავით გასაჭირში , ლოცვაში — ურყევნი .
45012013	მონაწილეობა მიიღეთ წმიდათა საჭიროებაში , ესწრაფეთ სტუმართმოყვარეობას .
45012014	ლოცეთ თქვენი მდევნელები , ლოცეთ და ნუ წყევლით .
45012015	მოხარულებთან იხარეთ და მოტირალებთან იტირეთ .
45012016	ერთსულოვანნი იყავით ერთმანეთში . ქედმაღლური ფიქრები ნუ გექნებათ , არამედ მორჩილებს მისდიეთ , ბრძენი ნუ გეგონებათ საკუთარი თავი .
45012017	ნურავის მიაგებთ ბოროტის წილ ბოროტს . ცდილობდეთ კეთილს ყველა ადამიანის წინაშე .
45012018	თუ თქვენის მხრივ შესაძლებელია , ყველა ადამიანთან მშვიდობიანად იყავით .
45012019	შურს ნუ იძიებთ თქვენთვის , საყვარელნო , არამედ ადგილი მიეცით უფლის რისხვას , ვინაიდან სწერია : „ ჩემია შურისგება და მე მივაგებ , — ამბობს უფალი . “
45012020	ამიტომ , თუ შენი მტერი მშიერია , დააპურე იგი ; თუ სწყურია , დაალევინე . ვინაიდან ამის გაკეთებით ნაკვერცხლებს აგროვებ მის თავზე .
45012021	არ დაგძლიოს ბოროტმა , არამედ სძლიე ბოროტს კეთილით .
45013001	ყოველი სული დაემორჩილოს უმაღლეს ხელმწიფებას . ვინაიდან არ არსებობს ხელმწიფება , თუ არა ღვთისაგან , ხოლო არსებულნი ღვთის მიერ არიან დადგენილნი .
45013002	ამიტომ ხელმწიფების მოწინააღმდეგე ეწინააღმდეგება ღვთის დადგენილებას , ხოლო მოწინააღმდეგენი მსჯავრს დაიტეხენ თავზე .
45013003	რადგან მთავარნი საშიშნი არიან არა კეთილი საქმეებისათვის , არამედ ბოროტთათვის . თუ გსურს , რომ ხელმწიფებისა არ გეშინოდეს , კეთილი აკეთე და ქებას მიიღებ მისგან .
45013004	ვინაიდან იგი ღვთის მსახურია შენდა სასიკეთოდ . მაგრამ თუ ბოროტებას იქმ , გეშინოდეს , რადგან ტყუილად როდი ატარებს მახვილს . ის ღვთის მსახურია და რისხვით შურისმაძიებელი ბოროტმოქმედზე .
45013005	ამიტომ ჩვენ უნდა დავემორჩილოთ არა მარტო რისხვის გამო , არამედ სინდისის გამოც .
45013006	სწორედ ამისათვის იხდით ხარკს , ვინაიდან ისინი ღვთის მსახურები არიან და დღენიადაგ ამას აკეთებენ .
45013007	ამრიგად , მიეცით ყველას , რაც ეკუთვნის : ვისაც ხარკი — ხარკი , ვისაც ბაუი — ბაუი , ვისაც შიში — შიში , ვისაც პატივი — პატივი .
45013008	არავისი არაფერი დაგედოთ ვალად , გარდა ერთიმეორის სიყვარულისა , ვინაიდან სხვისი მოყვარული ასრულებს რჯულს .
45013009	რადგან : „ არ იმრუშო , არ მოკლა , არ მოიპარო , არ იყო ცრუმოწმე , არ ინდომო “ და სხვა რამ მცნებაც შედის ამ სიტყვაში : „ გიყვარდეს მოყვასი შენი , ვითარცა თავი შენი . “
45013010	სიყვარული არ უბოროტებს მოყვასს . ამიტომ სიყვარული რჯულის აღსრულებაა .
45013011	მაშ ასე , იმოქმედეთ , რადგან იცით დრო , რომ დადგა ძილისაგან თქვენი გამოღვიძების უამი . ვინაიდან ახლა უფრო ახლოა ჩვენი ხსნა , ვიდრე მაშინ , როცა ვირწმუნეთ .
45013012	ღამე წავიდა და დღე მოახლოვდა . ამიტომ მოვიშოროთ სიბნელის საქმეები და შევიმოსოთ ნათლის საჭურველი .
45013013	მოვიქცეთ თავდაჭერილად , როგორც დღისით : არა მსუნაგობით და ლოთობით , არა ავხორცობითა და თავაშვებულობით , არა ჩხუბით და შურით ,
45013014	არამედ შეიმოსეთ უფალი ქრისტე და ხორცზე ზრუნვას გულისთქმად ნუ გაიხდით .
45014001	რწმენაში უძლურნი მიიღეთ , ოღონდ არა აზრებზე საკამათოდ .
45014002	ზოგს სჯერა , რომ ყველაფრის ჭამა შეიძლება , უძლური კი მხოლოდ მწვანილეულს ჭამს .
45014003	ვინც ჭამს , ნუ დაამცირებს იმას , ვინც არა ჭამს . და ვინც არა ჭამს , ნუ განიკითხავს იმას , ვინც ჭამს . იმიტომ რომ ღმერთმა მიიღო იგი .
45014004	ვინ ხარ შენ , სხვისი მონის გამკითხველო ? თავისი უფლის წინაშე იგი დგას ან ეცემა , მაგრამ წამოყენებული იქნება , ვინაიდან ღმერთს ძალუძს მისი წამოყენება .
45014005	ზოგი დღეს დღისგან განარჩევს , ზოგი კი ყველა დღეს ერთნაირად განიკითხავს . ყველა თავის რწმენაში იყოს მტკიცე .
45014006	ვინც პატივს მიაგებს დღეს , უფლისათვის მიაგებს , და ვინც ჭამს , უფლისათვის ჭამს , რადგან მადლობას სწირავს ღმერთს . ხოლო ვინც არ ჭამს , უფლისათვის არ ჭამს და მადლობას სწირავს ღმერთს .
45014007	ვინაიდან არც ერთი ჩვენგანი არ ცოცხლობს საკუთარი თავისათვის და არავინ კვდება საკუთარი თავისათვის .
45014008	ვინაიდან , თუ ვცოცხლობთ , უფლისათვის ვცოცხლობთ და , თუ ვკვდებით , უფლისათვის ვკვდებით . და ამიტომ , ვცოცხლობთ თუ ვკვდებით , უფლისანი ვართ .
45014009	რადგან იმისათვის მოკვდა ქრისტე და გაცოცხლდა , რომ იუფლოს მკვდრებზეც და ცოცხლებზეც .
45014010	მაშ , შენ რატომ განიკითხავ შენს ძმას ? ანდა რატომ ამცირებ შენს ძმას ? ჩვენ ხომ ყველანი წარვდგებით ღვთის სამსჯავროს წინაშე .
45014011	რადგან სწერია : „ მე ცოცხალი ვარ , — ამბობს უფალი , — ჩემს წინაშე მოიდრიკება ყოველი მუხლი და ყოველი ენა აღიარებს ღმერთს . “
45014012	ამრიგად , ყოველი ჩვენგანი საკუთარი თავისათვის პასუხს აგებს ღვთის წინაშე .
45014013	ამიტომ ნუღარ განვიკითხავთ ერთმანეთს , არამედ უფრო იმას განიკითხავდეთ , რომ ძმამ ძმა არ დააბრკოლოს და არ აცდუნოს .
45014014	მე ვიცი და დარწმუნებული ვარ უფალ იესოში , რომ თავისთავად არაფერია გაუწმიდურებული . მხოლოდ მისთვის არის გაუწმიდურებული , ვინც გაუწმიდურებულად ჩათვლის რაიმეს .
45014015	თუ საჭმლის გამო შეწუხდება შენი ძმა , შენ უკვე აღარ იქცევი სიყვარულით . შენი საჭმლით ნუ დაღუპავ მას , ვისთვისაც მოკვდა ქრისტე .
45014016	დასაგმობი ნუ გახდება თქვენი სიკეთე .
45014017	ვინაიდან ღვთის სასუფეველი საჭმელ-სასმელი კი არ არის , არამედ სიმართლე , მშვიდობა და სიხარული სულიწმიდაში .
45014018	ხოლო ვინც ამით ემსახურება ქრისტეს , იგი სასურველია ღვთისათვის და მოსაწონი — ადამიანთათვის .
45014019	მაშ , ვესწრაფოთ იმას , რაც მშვიდობასა და ერთმანეთის აღშენებას ემსახურება .
45014020	საჭმლისათვის ნუ დაარღვევ ღვთის საქმეებს . ყოველივე წმიდაა , მაგრამ ბოროტია იმისათვის , ვინც შებრკოლებით ჭამს .
45014021	უმჯობესია არა ჭამო ხორცი , არ დალიო ღვინო და არც სხვა რამ , რითაც შენი ძმა შებრკოლდება .
45014022	გაქვს რწმენა ? გქონდეს შენთვის ღვთის წინაშე . ნეტარია ის , ვინც თავის თავს არ სდებს მსჯავრს იმის გამო , რასაც ირჩევს .
45014023	ვინც ეჭვობს ჭამისას , დამნაშავეა , ვინაიდან რწმენით არ იქცევა . ხოლო ყოველივე , რაც რწმენით არაა , ცოდვაა .
45015001	ხოლო ჩვენ , ძლიერთ , გვმართებს ვზიდოთ უსუსურთა უძლურება და არ ვეძებოთ საკუთარი თავის სიამე .
45015002	ყოველი ჩვენგანი უნდა აამებდეს მოყვასს სასიკეთო აღშენებისათვის .
45015003	ვინაიდან ქრისტეც არ ეძებდა სიამეს თავისთვის , არამედ როგორც სწერია : „ შენი მლანძღველების ლანძღვა დამატყდა მე . “
45015004	რადგან ყოველივე , რაც წინათ დაიწერა , ჩვენს სასწავლებლად დაიწერა , რათა მოთმინებით და წერილთა ნუგეშით გვქონდეს სასოება .
45015005	ხოლო მოთმინებისა და ნუგეშის ღმერთმა მოგცეთ თქვენ ერთმანეთში ერთსულოვნება ქრისტე იესოს მიერ .
45015006	რათა ერთსულოვნად , ერთი პირით ადიდოთ ღმერთი , ჩვენი უფლის იესო ქრისტეს მამა .
45015007	ამიტომ მიიღეთ ერთმანეთი ისევე , როგორც ქრისტემ მიგიღოთ თქვენ ღვთის სადიდებლად .
45015008	ხოლო მე ვამბობ , რომ ქრისტე გახდა წინადაცვეთილთა მსახური ღვთის ჭეშმარიტებისათვის , რათა შესრულებულიყო მამებისათვის აღთქმული ,
45015009	და რათა წარმართებს განედიდებინათ ღმერთი წყალობისათვის , როგორც სწერია : „ ამისათვის გაღიარებ წარმართებს შორის და ვუგალობებ შენს სახელს . “
45015010	და კვლავ ამბობს : „ იხარებდეთ , წარმართნო , მის ხალხთან ერთად . “
45015011	და კვლავ : „ წარმართებო , აქებდეთ უფალს და , ხალხებო , ადიდებდეთ მას . “
45015012	და კვლავ , ესაია ამბობს : „ იყოს იესეს ფესვი , რომელიც აღდგება წარმართებზე საუფლოდ , მისი სასოება ექნებათ წარმართებს . “
45015013	ხოლო სასოების ღმერთმა აგავსოთ ყოველგვარი სიხარულით და მშვიდობით რწმენაში , რათა სულიწმიდის ძალით იუხვოთ სასოებაში .
45015014	და თვითონ მეც , ძმანო , დარწმუნებული ვარ , რომ თქვენ თვითონაც სავსე ხართ სათნოებით , სავსე ხართ ყოველი ცოდნით და შეგიძლიათ ერთმანეთის დარიგება .
45015015	მაგრამ ცოტა გავკადნიერდი , როცა გწერდით აქა-იქ , როგორც თქვენდამი შეხსენებას ღვთის მიერ ჩემთვის მოცემული მადლით ,
45015016	ვიყო იესო ქრისტეს მსახური წარმართებთან და ღვთის სახარების მღვდელმსახური , რათა წარმართთა შესაწირავი იყოს სასურველი და სულიწმიდის მიერ განწმედილი .
45015017	ამიტომ შემიძლია ვიამაყო ქრისტე იესოში ღვთის წინაშე .
45015018	რადგან ისეთი რამის ლაპარაკს ვერ გავბედავ , რაც ქრისტეს არ გაეკეთებინოს ჩემი მეშვეობით წარმართთა დასამორჩილებლად სიტყვით და საქმით ,
45015019	ნიშნებისა და სასწაულების ძალით , ღვთის სულის ძალით , ისე , რომ იერუსალიმიდან და მისი შემოგარენიდან ილირიკამდე გავავრცელე ქრისტეს სახარება .
45015020	თანაც , ვცდილობდი მეხარებინა არა იქ , სადაც უკვე ცნობილი იყო ქრისტეს სახელი , რათა არ მეშენებინა სხვის საძირკველზე ,
45015021	არამედ როგორც სწერია : „ ვისთვისაც არ გამოუცხადებიათ , დაინახავენ , და ვისაც არ მოუსმენია , მიხვდებიან . “
45015022	ამის გამოც იყო , რომ მრავალგზის შემიფერხდა თქვენთან მოსვლა .
45015023	ხოლო ახლა , როცა ჯერ კიდევ არა მაქვს ადგილი ამ მხარეებში , ხოლო მრავალი წელია მსურს თქვენთან მოსვლა ,
45015024	როგორც კი დავაპირებ ესპანეთში გამგზავრებას , გამოგივლით , ვინაიდან ვიმედოვნებ , რომ გნახავთ გავლისას , და თქვენ გამაცილებთ იქ , და ერთხანს მაინც დავტკბები თქვენთან ყოფნით .
45015025	ხოლო ახლა იერუსალიმში მივდივარ წმიდათა სამსახურად .
45015026	რადგან მაკედონიამ და აქაიამ ინებეს მოწყალების გაზიარება ღარიბი წმიდებისათვის , რომლებიც იერუსალიმში არიან .
45015027	ინებეს და მოვალენიც არიან მათ წინაშე . ვინაიდან , თუ წარმართები ეზიარნენ მათ სულიერში , ხორციელადაც უნდა მოემსახურონ მათ .
45015028	ამრიგად , როცა დავამთავრებ ამას და ბეჭედს დავასვამ მათ ნაყოფს , თქვენთან გამოვლით წავალ ესპანეთისკენ .
45015029	ხოლო ვიცი , რომ თქვენთან მოსვლისას მოვალ ქრისტეს სახარების სრული კურთხევით .
45015030	შეგაგონებთ თქვენ , ძმანო , ჩვენი უფლით , იესო ქრისტეთი და სულის სიყვარულით , ჩემთან ერთად იბეჯითოთ ჩემთვის ღვთისადმი ლოცვებში .
45015031	რათა გადავურჩე ურწმუნოებს იუდეაში და წმიდათათვის სასიამოვნო იყოს ჩემი სამსახური იერუსალიმში .
45015032	რათა სიხარულით მოვიდე თქვენთან ღვთის ნებით და დავისვენო თქვენთან .
45015033	მშვიდობის ღმერთი იყოს ყველა თქვენგანთან . ამინ .
45016001	აჰა , წარმოგიდგენთ ჩვენს დას ფებეს , რომელიც არის კენქრელთა ეკლესიის მსახური ,
45016002	რათა მიიღოთ იგი უფალში , როგორც წმიდებს შეეფერება , და დაეხმაროთ ყველაფერში , რაც დასჭირდება თქვენთან , ვინაიდან ისიც ბევრის შემწე იყო და პირადად ჩემიც .
45016003	მოიკითხეთ პრისკა და აკვილა , ჩემი თანამშრომელნი ქრისტე იესოში ,
45016004	რომელნიც თავს სწირავდნენ ჩემი სიცოცხლისათვის და რომელთაც არა მარტო მე ვემადლიერები , არამედ წარმართთა ეკლესიებიც ,
45016005	და მათი საშინაო ეკლესიაც . მოიკითხეთ ჩემი საყვარელი ეპენეტოსი , რომელიც აზიაში პირველი ნაყოფია ქრისტესათვის .
45016006	მოიკითხეთ მარიამი , რომელმაც ბევრი იშრომა თქვენთვის .
45016007	მოიკითხეთ ანდრონიკე და იუნია , ჩემი ნათესავები და ჩემი თანატყვეები , რომელნიც განთქმული არიან მოციქულთა შორის და ჩემზე უწინაც ირწმუნეს ქრისტე .
45016008	მოიკითხეთ ამპლიასი , ჩემი საყვარელი , უფალში .
45016009	მოიკითხეთ ურბანოსი , ჩვენი თანამშრომელი ქრისტეში , და ჩემი საყვარელი სტაქისი .
45016010	მოიკითხეთ ქრისტეში გამოცდილი აპელესი . მოიკითხეთ არისტობულეს შინაურები .
45016011	მოიკითხეთ ჩემი ნათესავი იროდიონი . მოიკითხეთ ნარკისუსის შინაურები , უფალში მყოფნი .
45016012	მოიკითხეთ უფალში მშრომელები , ტრიფენა და ტრიფოსასი . მოიკითხეთ საყვარელი პერსისი , რომელმაც ბევრი იშრომა უფალში .
45016013	მოიკითხეთ უფალში რჩეული რუფუსი და დედა მისი და ჩემი .
45016014	მოიკითხეთ ასვინკრიტოსი , ფლეგონი , ჰერმესი , პატრობასი , ჰერმასი და მათთან მყოფი ძმები .
45016015	მოიკითხეთ ფილოლოგოსი და იულია , ნირეასი და მისი და , ოლიმპასი , და მათთან მყოფი ყველა წმიდა .
45016016	მოიკითხეთ ერთმანეთი წმიდა ამბორით . მოკითხვას გითვლით ქრისტეს ყველა ეკლესია .
45016017	შეგაგონებთ , ძმანო , მოერიდეთ მათ , ვინც განხეთქილებასა და საცდურს ქმნის წინააღმდეგ იმ მოძღვრებისა , რომელიც თქვენ ნასწავლი გაქვთ , და შეაქციეთ მათ ზურგი .
45016018	ვინაიდან ასეთი ადამიანები ემსახურებიან არა ჩვენს უფალს იესო ქრისტეს , არამედ თავიანთ მუცელს და ლამაზი სიტყვებით და მოფერებით აცდუნებენ უმანკოთა გულებს .
45016019	რადგან თქვენი მორჩილება ყველასათვის ცნობილია . ამიტომ მოხარული ვარ თქვენს გამო , მაგრამ მინდა , რომ ბრძენები იყოთ სიკეთისათვის და უბრალონი — ბოროტისათვის .
45016020	ხოლო მშვიდობის ღმერთი მალე თქვენს ფერხთით შემუსრავს სატანას . ჩვენი უფლის იესო ქრისტეს მადლი თქვენთანაა . ამინ .
45016021	მოკითხვას გითვლიან ჩემი თანამშრომელი ტიმოთე და ჩემი ნათესავები ლუკიოსი , იასონი , და სოსიპატროსი .
45016022	მოკითხვას გითვლით უფალში ტერტოსი , რომელმაც დავწერე ეს წერილი .
45016023	მოკითხვას გითვლიან ჩემი მასპინძელი გაიოზი და მთელი ეკლესია . მოკითხვას გითვლიან ქალაქის მეგანძური ერასტოსი და ძმა კვარტოსი .
45016024	ჩვენი უფლის იესო ქრისტეს მადლი ყოველ თქვენგანთან . ამინ .
45016025	ხოლო მას , ვისაც ძალუძს თქვენი განმტკიცება ჩემი სახარების და იესო ქრისტეს ქადაგების მიხედვით , იმ საიდუმლოს გამოცხადებით , რომელიც უკუნისიდან მიდუმებული იყო ,
45016026	ხოლო ახლა გაცხადებულია წინასწარმეტყველურ წერილებში , მარადიული ღვთის ბრძანებით ეუწყა ყველა ერს , რომ დაემორჩილონ რწმენას .
45016027	ერთადერთ ბრძენ ღმერთს , იესო ქრისტეს მეშვეობით , დიდება უკუნითი უკუნისამდე . ამინ .
46001001	პავლე , იესო ქრისტეს მოწოდებული მოციქული ღვთის ნებით და ძმა სოსთენი ,
46001002	ღვთის ეკლესიას , რომელიც კორინთოშია , ქრისტე იესოში განწმენდილთ , მოწოდებულ წმიდებს , ყველასთან ერთად , ვინც მოუხმობს ჩვენი უფლის იესო ქრისტეს სახელს , ყველა ადგილას — მათთან და ჩვენთან :
46001003	მადლი თქვენ და მშვიდობა ჩვენი მამა ღმერთისა და უფალ იესო ქრისტესაგან .
46001004	მარადის ვმადლობ ღმერთს თქვენთვის , ღვთის მადლისათვის , რომელიც გებოძათ თქვენ ქრისტე იესოში ,
46001005	იმიტომ , რომ გამდიდრდით მასში ყოველივეთი , ყოველგვარი სიტყვით და ყოველგვარი ცოდნით ,
46001006	რადგან ქრისტეს მოწმობა განმტკიცდა თქვენში ,
46001007	ისე , რომ არ გაკლიათ არავითარი ნიჭი ჩვენი უფლის იესო ქრისტეს გამოცხადების მოლოდინში ,
46001008	ვინც განგამტკიცებთ თქვენ ბოლომდე , რათა უმწიკვლო იყოთ ჩვენი უფლის იესო ქრისტეს დღეს .
46001009	სარწმუნოა ღმერთი , რომლისგანაც იქენით მოწოდებულნი მის ძესთან , ჩვენს უფალ იესო ქრისტესთან თანაზიარებისათვის .
46001010	ხოლო მე შეგაგონებთ , ძმანო , ჩვენი უფლის იესო ქრისტეს სახელით , რომ ყველანი ამბობდეთ ერთსა და იმავეს და არ იყოს თქვენში განხეთქილება , არამედ გაერთიანებულნი იყოთ გონებით და აზრით .
46001011	რადგან ჩემთვის ცნობილი გახდა , ძმანო , ქლოეს ხალხისგან , რომ თქვენს შორის დავაა .
46001012	მე ვგულისხმობ , რომ ყოველი თქვენგანი ამბობს : მე პავლესი ვარ , მე აპოლოსისა , მე კეფასი , მე კი ქრისტესიო .
46001013	განა გაიყო ქრისტე ? განა პავლე ეცვა ჯვარს თქვენთვის ? ან პავლეს სახელით მოინათლეთ ?
46001014	მადლობას ვწირავ ღმერთს , რომ არცერთი თქვენგანი არ მომინათლავს , გარდა კრისპოსის და გაიოზისა ,
46001015	რათა ვინმემ არ თქვას , რომ ჩემი სახელით მოინათლეთ .
46001016	მოვნათლე აგრეთვე სტეფანას სახლი . მათ გარდა კი , არ ვიცი , თუ მოვნათლე ვინმე ,
46001017	რადგან ქრისტეს არ მოვუვლენივარ სანათლავად , არამედ სახარებლად — არა ბრძნული სიტყვებით , რათა არ გაუქმებულიყო ქრისტეს ჯვარი .
46001018	ვინაიდან სიტყვა ჯვრის შესახებ სისულელეა მათთვის , რომელნიც იღუპებიან , ხოლო ჩვენთვის , რომელნიც გადავრჩებით , ღვთის ძალაა .
46001019	რადგან სწერია : „ ბრძენთა სიბრძნეს მოვსპობ და გონიერთა გონიერებას არად ჩავაგდებ . “
46001020	სად არის ბრძენი ? სად არის მწიგნობარი ? სად არის ამ საუკუნის მოკამათე ? განა სისულელედ არ აქცია ღმერთმა სიბრძნე ამ სოფლისა ?
46001021	ვინაიდან , რაკი ღვთაებრივ სიბრძნეში ვერ იცნო ღმერთი სოფელმა თავისი სიბრძნით , ღვთისთვის სათნო იყო მორწმუნეთა ხსნა ქადაგების უგუნურებით .
46001022	რადგან იუდეველნი მოითხოვენ სასწაულებს და ბერძნები სიბრძნეს ეძებენ ,
46001023	ხოლო ჩვენ ვქადაგებთ ჯვარცმულ ქრისტეს : იუდეველთათვის საცდურს და ბერძენთათვის — უგუნურებას ,
46001024	ხოლო მოწოდებულთათვის — იუდეველებისთვისაც და ბერძნებისთვისაც — ვქადაგებთ ქრისტეს — ღვთის ძალას და ღვთის სიბრძნეს .
46001025	რადგან უგნურება ღვთისა ადამიანებზე უბრძენესია და უძლურება ღვთისა — ადამიანებზე უძლიერესი .
46001026	ნახეთ , ძმანო , ვინ ხართ მოწოდებულნი : ბევრი არ არის ხორციელად ბრძენი , ბევრი არ არის ძლიერი და ბევრი არ არის წარჩინებული .
46001027	არამედ სოფლის უმეცარნი ამოარჩია ღმერთმა , რათა შეარცხვინოს ბრძენნი , და სოფლის უძლურნი ამოარჩია ღმერთმა , რათა შეარცხვინოს ძლიერნი .
46001028	მდაბიონი ამოარჩია ღმერთმა და დამცირებულნი , და არარსებული , რათა გააუქმოს არსებული ,
46001029	რომ არც ერთი ხორციელი არ იქადოდეს ღვთის წინაშე .
46001030	იმისგან ხართ თქვენ ქრისტე იესოში , რომელიც გახდა ჩვენთვის სიბრძნედ ღვთისმიერ , სიმართლედ , განწმედად და გამოსყიდვად .
46001031	რათა იყოს , როგორც სწერია : „ ვინც იქადის , უფლით დაიქადოს . “
46002001	და მეც მოვედი თქვენთან , ძმებო , მოვედი ღვთის მოწმობის საუწყებლად , არა ამაღლებული სიტყვით ან სიბრძნით ,
46002002	რადგან გადავწყვიტე არაფერი მცოდნოდა თქვენს შორის , გარდა იესო ქრისტესი , და ისიც ჯვარცმულისა .
46002003	და ვიყავი თქვენთან უძლურებაში , შიშში და დიდ ძრწოლაში .
46002004	და ჩემი სიტყვა და ქადაგება ჩემი სიბრძნის დამარწმუნებელი სიტყვებით კი არ იყო , არამედ სულისა და ძალის გამოცხადებით .
46002005	რათა თქვენი რწმენა იყოს არა კაცთა სიბრძნით , არამედ ღვთის ძალით .
46002006	ოღონდ სიბრძნეს ვლაპარაკობთ სულიერად მოწიფულთა შორის , არა სოფლის სიბრძნეს , არც სოფლის მთავართა , წარმავალთა ,
46002007	არამედ ვლაპარაკობთ ღვთის სიბრძნეს საიდუმლოებაში , დაფარულს , რომელიც წინასწარ განსაზღვრა ღმერთმა საუკუნეთა უწინარეს ჩვენი დიდებისთვის ,
46002008	რაც ვერავინ შეიცნო სოფლის მთავართაგან . ვინაიდან , რომ შეეცნოთ , ჯვარს არ აცვამდნენ დიდების უფალს .
46002009	მაგრამ , როგორც სწერია : „ რაც თვალს არ უნახავს , ყურს არ სმენია , კაცს გულში არ გაუვლია , ღმერთმა ის მოუმზადა თავის მოყვარულებს . “
46002010	ჩვენ კი გაგვიმხილა ღმერთმა თავისი სულით . ვინაიდან სული ჭვრეტს ყოველივეს , ღვთის სიღრმეებსაც .
46002011	ვინაიდან , რომელმა ადამიანმა იცის , რა არის ადამიანში , გარდა ადამიანის სულისა , რომელიც მასშია ? ასევე ღვთისა არავინ არაფერი იცის , გარდა ღვთის სულისა .
46002012	ხოლო ჩვენ მივიღეთ არა სოფლის სული , არამედ სული ღვთისაგან , რათა ვიცოდეთ ღვთისაგან ჩვენთვის მონიჭებული .
46002013	და ამას ვლაპარაკობთ არა ადამიანთა სიბრძნით შესწავლილი სიტყვებით , არამედ სულიწმიდისაგან შესწავლილით . სულიერს სულიერით განვმარტავთ .
46002014	აი , მიწიერი ადამიანი არ ღებულობს იმას , რაც ღვთის სულისაგან არის , ვინაიდან უგუნურებად მიიჩნევს და არც ძალუძს შეცნობა , რადგან სულიერად არის განსასჯელი .
46002015	ხოლო სულიერი განსჯის ყოველივეს , თავად კი არავისგან არ განისჯება .
46002016	რადგან ვინ შეიცნო უფლის აზრი , რათა ასწავლოს მას ? ჩვენ კი გვაქვს ქრისტეს აზრი .
46003001	ხოლო მე , ძმანო , არ შემეძლო თქვენთან ლაპარაკი , როგორც სულიერებთან , არამედ როგორც ხორციელებთან , როგორც ჩვილებთან ქრისტეში .
46003002	რძეს გასმევდით თქვენ და არა საჭმელს , ვინაიდან მაშინ არ შეგეძლოთ და ახლაც არ ძალგიძთ ,
46003003	იმიტომ , რომ ჯერ კიდევ ხორციელნი ხართ . ვინაიდან თუ შური და დავაა თქვენს შორის , განა ხორციელნი არა ხართ და ადამიანისებურად არ იქცევით ?
46003004	რადგან , როცა ერთი ამბობს : მე პავლესი ვარო , ხოლო მეორე : მე აპოლოსისა ვარო , განა ხორციელნი არა ხართ ?
46003005	აბა , ვინ არის პავლე ? ვინ არის აპოლოსი ? მხოლოდ მსახურნი , რომელთა მეშვეობითაც ირწმუნეთ , როგორც თითოეულს მისცა უფალმა .
46003006	მე დავრგე , აპოლოსმა მორწყა , მაგრამ ღმერთმა გაზარდა .
46003007	ამიტომ არც დამრგველია არაფერი , არც მომრწყველი , არამედ გამზრდელი ღმერთი .
46003008	დამრგველი და მომრწყველი ერთი და იგივეა . ხოლო თითოეული მიიღებს თავის საზღაურს თავისი შრომისამებრ .
46003009	ვინაიდან ჩვენ ღვთის თანამშრომელნი ვართ , თქვენ კი — ღვთის ყანა და ღვთის შენობა .
46003010	მე , ღვთის მიერ ჩემთვის ბოძებული მადლით , როგორც ბრძენმა ხუროთმოძღვარმა , საძირკველი დავუდე , ხოლო სხვა აშენებს მასზე . მაგრამ თითოეულმა უყუროს , როგორ აშენებს მასზე .
46003011	ვინაიდან არავის ძალუძს დაუდოს სხვა საძირკველი , გარდა იმისა , რაც დადებულია , რომელიც არის იესო ქრისტე .
46003012	და თუ ვინმე აშენებს ამ საძირკველზე — ოქროს , ვერცხლს , პატიოსან ქვებს , ძელს , ნამჯას , —
46003013	თითოეულის საქმე გამომუღავნდება . ვინაიდან დღე გამოაჩენს , რადგან ის ცეცხლით გამოცხადდება და თითოეულის საქმეს , როგორიც არის , ცეცხლი გამოცდის .
46003014	ვისი დაშენებულიც გაძლებს , ის მიიღებს საზღაურს .
46003015	ვისი საქმეც დაიწვება , ის იზარალებს . თვითონ კი გადარჩება , მაგრამ როგორც ცეცხლიდან .
46003016	ნუთუ არ იცით , რომ ღვთის ტაძარი ხართ და ღვთის სული ცოცხლობს თქვენში ?
46003017	თუ ვინმე აზიანებს ღვთის ტაძარს , ღმერთი დააზიანებს მას , რადგან წმიდაა ღვთის ტაძარი და ეს თქვენა ხართ .
46003018	ნურავინ იცდუნებთ თავს . თუ ვინმეს ამ სოფელში თავისი თავი ბრძნად წარმოუდგენია , გაუგუნურდეს , რათა ბრძენი გახდეს .
46003019	ვინაიდან ამ სოფლის სიბრძნე უგუნურებაა ღვთის წინაშე , როგორც სწერია : „ მათ ცბიერებაში შეიპყრობს ბრძენებს . “
46003020	და კიდევ : „ იცის უფალმა ბრძენთა ზრახვანი , რომ ამაოა ისინი . “
46003021	ამიტომ ნურავინ დაიკვეხნის ადამიანებით , ვინაიდან ყოველივე თქვენია .
46003022	გინდ პავლე , გინდ აპოლოსი , გინდ კეფა , გინდ სოფელი , გინდ სიცოცხლე , გინდ სიკვდილი , გინდ აწმყო და გინდ მყოფადი — ყოველივე თქვენია .
46003023	თქვენ ხომ ქრისტესი ხართ , ქრისტე კი ღვთისაა .
46004001	ადამიანმა ისე შეგვრაცხოს ჩვენ , როგორც ქრისტეს მსახურნი და ღვთის საიდუმლოთა მნეები .
46004002	და უფრო მეტიც , მნეთა შორის ეძებენ , რომ აღმოჩნდეს სარწმუნო ვინმე .
46004003	ხოლო ჩემთვის უმნიშვნელოა , თქვენ განმსჯით მე , თუ ადამიანთა სამსჯავრო . მაგრამ მე ნამდვილად არ განვსჯი ჩემს თავს .
46004004	ვინაიდან არაფერი ვიცი ჩემს თავზე , მაგრამ ამით არ ვმართლდები . ჩემი განმსჯელი ხომ უფალია .
46004005	ამიტომ ნუ განსჯით უუამოდ , ვიდრე მოვიდოდეს უფალი , რომელიც გაანათებს ბნელში დამალულს და გამოაჩენს გულის ზრახვებს და მაშინ ექნება თითოეულს ქება ღვთისაგან .
46004006	და ეს , ძმანო , ნიმუშად დავუდე ჩემს თავს და აპოლოსს თქვენი გულისათვის , რათა ისწავლოთ ჩვენგან , რომ არ გადახვიდეთ დაწერილს და არ გაუყოყოჩდეთ ერთმანეთს .
46004007	რადგან , ვინ განგასხვავებს ? რა გაქვს , რაც არ მიგიღია ? ხოლო თუ მიიღე , რად იკვეხნი , თითქოს არ მიგეღოს ?
46004008	დიახ , უკვე გაძეხით , უკვე გამდიდრდით , ჩვენს გარეშე გამეფდით . და ნეტა მართლა მეფობდეთ , რომ ჩვენც ვმეფობდეთ თქვენთან ერთად .
46004009	რადგან ვფიქრობ , რომ ჩვენ , მოციქულებს , ღმერთმა უკანასკნელი ადგილი მოგვიჩინა , როგორც სიკვდილმისჯილებს . ვინაიდან სანახაობად გავხდით სოფლისათვის , ანგელოზებისთვისაც და ადამიანებისთვისაც .
46004010	ჩვენ უგუნურები ვართ ქრისტეს გულისათვის , თქვენ კი ბრძენები ხართ ქრისტეში . ჩვენ უძლურნი ვართ , თქვენ კი ძლიერნი . თქვენ დიდებულნი , ჩვენ კი უპატიონი .
46004011	ჩვენ ამ უამამდე მშივრები და მწყურვლები ვართ , შიშვლები და ნაგვემნი , და მოხეტიალენი .
46004012	ვშრომობთ , ჩვენი ხელებით ვმუშაობთ . გაგვლანძღავენ — ვლოცავთ , გვდევნიან — ვითმენთ .
46004013	სახელს გვიტეხენ — ვეფერებით . და გავხდით განახვეტი სოფლისა , ყველაფრის ნაგავი აქამდე .
46004014	თქვენდა შესარცხვენად როდი ვწერ ამას , არამედ შეგაგონებთ , როგორც ჩემს საყვარელ შვილებს .
46004015	ვინაიდან თუნდაც ათი ათასი აღმზრდელი გყავდეთ ქრისტეში , მამები ბევრი არა გყავთ , რადგან მე გშობეთ თქვენ ქრისტე იესოში სახარებით .
46004016	ამიტომ შეგაგონებთ თქვენ : მომბაძეთ მე .
46004017	ამისათვის გამოვგზავნე თქვენთან ტიმოთე , ჩემი საყვარელი და ერთგული შვილი უფალში , და ის გაგახსენებთ ჩემს გზებს ქრისტე იესოში , როგორ ვასწავლი ყოველ ადგილას , ყოველ ეკლესიაში .
46004018	ზოგიერთები გაამპარტავნდნენ , თითქოს არ მოვიდოდე თქვენთან ,
46004019	მაგრამ მალე მოვალ თქვენთან , თუ უფალი ინებებს , და გამოვცდი არა ქედმაღლურ სიტყვებს , არამედ ძალას .
46004020	რადგან ღვთის სასუფეველი არის არა სიტყვაში , არამედ ძალაში .
46004021	რა გსურთ ? არგნით მოვიდე თქვენთან თუ სიყვარულით და თავმდაბლობის სულით ?
46005001	ხმა დადის საერთოდ , რომ მრუშობაა თქვენში , თანაც ისეთი მრუშობა , რომლის მსგავსი წარმართებშიც კი არ არის , რომ ვიღაცას მამის ცოლი ჰყავს .
46005002	და თქვენ კიდეც ქედმაღლობთ იმის ნაცვლად , რომ გლოვობდეთ , რათა მოიკვეთოს თქვენგან ასეთი საქმის ჩამდენი .
46005003	თუმცა სხეულით არა ვარ თქვენთან , სულით ვიმყოფები . უკვე მსჯავრი დავდე მას , თითქოს თქვენთან ვყოფილიყავი , ვინც ასეთი საქმე ჩაიდინა .
46005004	ჩვენი უფლის იესო ქრისტეს სახელით , როცა შეიკრიბებით ჩემი სულის თანდასწრებით , ჩვენი უფლის იესო ქრისტეს ძალით ,
46005005	ასეთი კაცი გადაეცეს სატანას ხორცის დასაღუპავად , რათა სული გადარჩეს ჩვენი უფლის იესოს დღეს .
46005006	არ შეგფერით კვეხნა . ნუთუ არ იცით , რომ მცირეოდენი საფუარი მთელ ცომს აფუებს ?
46005007	განწმიდეთ ძველი საფუარი , რათა იყოთ ახალი ცომი , რამდენადაც ხმიადები ხართ , ვინაიდან ჩვენი პასექი , ქრისტე , ჩვენს გამო შეეწირა .
46005008	ამიტომ ვიდღესასწაულოთ არა ძველი საფუარით , არა ბოროტებისა და უკეთურების საფუარით , არამედ სიწმიდისა და ჭეშმარიტების ხმიადით .
46005009	წერილში გწერდით , რომ არ იქონიოთ ურთიერთობა გარყვნილ ხალხთან .
46005010	არა მარტო ამ სოფლის გარყვნილებთან ან ხარბებთან , მტაცებლებთან ან კერპთაყვანისმცემლებთან , ვინაიდან მაშინ თქვენ უნდა განშორებოდით სოფელს .
46005011	არამედ გწერდით თქვენ , რომ არ იქონიოთ კავშირი იმასთან , ვინც ძმად იწოდება , მაგრამ გარყვნილია , ან ხარბი , ან კერპთაყვანისმცემელი , ან მაგინებელი , ან ლოთი , ან მტაცებელი . ასეთთან არც კი ჭამოთ .
46005012	ვინაიდან მე რატომ განვიკითხო გარეშეები ? განა თქვენ შინაურებს არ განიკითხავთ ?
46005013	გარეშეებს ღმერთი განიკითხავს . მოიშორეთ ბოროტი თქვენგან .
46006001	ნუთუ ბედავს რომელიმე თქვენგანი , თავისიანთან დავა რომ აქვს , სამართლის ძიებას უსამართლოებთან და არა წმიდებთან ?
46006002	ნუთუ არ იცით , რომ წმიდები განიკითხავენ სოფელს ? ხოლო თუ სოფელს განიკითხავთ , მცირე საქმეთა განკითხვის ღირსნი არა ხართ ?
46006003	ნუთუ არ იცით , რომ ანგელოზები უნდა განვიკითხოთ ? მით უმეტეს , ცხოვრებისეული რაღა გახდა !
46006004	თქვენ კი , როცა ცხოვრებისეული საქმეები გაქვთ , თქვენს განმსჯელებად მათ აყენებთ , ვინც არაფრად არის მიჩნეული ეკლესიაში .
46006005	თქვენდა სამარცხვინოდ ვამბობ ამას : ნუთუ თქვენში არ მოიპოვება ერთი ბრძენი , რომ შეეძლოს განკითხვა თავის ძმებს შორის ?
46006006	მაგრამ ძმა ძმას ედავება და თანაც ურწმუნოთა წინაშე .
46006007	და ისიც მეტად დამამცირებელია თქვენთვის , რომ ერთმანეთს ედავებით . რატომ არ არჩევთ ნაწყენად დარჩენას ? რატომ არ არჩევთ დაზარალებულად დარჩენას ?
46006008	მაგრამ თქვენ უსამართლოდ ექცევით და ართმევთ , თანაც თქვენს ძმებს .
46006009	ნუთუ არ იცით , რომ უსამართლონი ვერ დაიმკვიდრებენ ღვთის სასუფეველს ? თავს ნუ მოიტყუებთ : ვერც მეძავნი , ვერც კერპთაყვანისმცემელნი , ვერც მრუშნი , ვერც დადედლებულნი , ვერც მამათმავალნი ,
46006010	ვერც მპარავნი , ვერც ხარბნი , ვერც ლოთები , ვერც მლანძღველნი , ვერც მტაცებელნი ვერ დაიმკვიდრებენ ღვთის სასუფეველს .
46006011	ასეთი იყო ზოგიერთი თქვენგანი . მაგრამ განიბანეთ , მაგრამ წმიდა გახდით , მაგრამ გამართლდით ჩვენი უფლის იესო ქრისტეს სახელით და ჩვენი ღვთის სულით .
46006012	ყოველივე ნებადართულია ჩემთვის , მაგრამ ყველაფერი სასარგებლო როდია . ყოველივე ნებადართულია ჩემთვის , მაგრამ მე არაფერს დავემონები .
46006013	საჭმელი მუცლისათვის , ხოლო მუცელი საჭმლისათვის . მაგრამ ღმერთი მოსპობს ერთსაც და მეორესაც . სხეული კი არის არა მრუშობისათვის , არამედ უფლისათვის , ხოლო უფალი — სხეულისათვის .
46006014	ღმერთმა აღადგინა უფალი და ჩვენც აღგვადგენს თავისი ძალით .
46006015	ნუთუ არ იცით , რომ თქვენი სხეულები ქრისტეს ასოებია ? განა ავიღებ ქრისტეს ასოებს და მეძავის ასოებად ვაქცევ ? არამც და არამც !
46006016	ანდა , ნუთუ არ იცით , რომ ვინც მეძავს უერთდება , ერთი სხეული ხდება მასთან ერთად ? რადგან ნათქვამია : „ ორი ერთ ხორცად იქნება . “
46006017	ხოლო ვინც უფალს უერთდება , ერთ სულად იქნება უფალთან .
46006018	გაურბოდეთ სიძვას . ყოველი ცოდვა , რომელსაც ადამიანი სჩადის , სხეულის გარეშეა , ხოლო მეძავი საკუთარი სხეულის წინააღმდეგ სცოდავს .
46006019	ანდა , ნუთუ არ იცით , რომ თქვენი სხეულები ტაძარია თქვენში სულიწმიდისა , რომელიც ღვთისაგან გაქვთ , და რომ თქვენს თავს არ ეკუთვნით ?
46006020	ვინაიდან ფასით ხართ ნაყიდნი . ამიტომ ადიდეთ ღმერთი თქვენი სხეულით და თქვენი სულებით , რომლებიც ღვთისაა .
46007001	ხოლო იმის შესახებ , რაც თქვენ მომწერეთ : კაცისათვის კარგია , არ გაეკაროს დედაკაცს .
46007002	მაგრამ სიძვის თავიდან ასაცილებლად ყოველ მამაკაცს ჰყავდეს თავისი ცოლი და ყოველ დედაკაცს — თავისი ქმარი .
46007003	ქმარმა ჯეროვანი პატივი უნდა სცეს ცოლს , აგრეთვე ცოლმაც ქმარს .
46007004	ცოლი არ ხელმწიფებს თავის სხეულზე , არამედ ქმარი . ასევე ქმარიც არ ხელმწიფებს თავის სხეულზე , არამედ ცოლი .
46007005	ნუ განშორდებით ერთმანეთს , გარდა შეთანხმებისა , დროებით , რომ მოიცალოთ მარხვისა და ლოცვისათვის , და კვლავ ერთად იყოთ , რათა არ გამოგცადოთ სატანამ თქვენი თავშეუკავებლობით .
46007006	ხოლო ამას ვამბობ დასაშვებად და არა ბრძანებით .
46007007	ვინაიდან მსურს , ყველა ადამიანი იყოს , როგორც მე ვარ . მაგრამ ყველას თავისი ნიჭი აქვს ღვთისაგან , ზოგს ასეთი და ზოგს ისეთი .
46007008	ხოლო დაუქორწინებლებს და ქვრივებს ვეუბნები , რომ მათთვის კარგია ჩემსავით დარჩნენ .
46007009	თუ თავს ვერ იკავებენ , იქორწინონ , ვინაიდან უმჯობესია დაქორწინდნენ , ვიდრე აღიგზნებოდნენ .
46007010	ხოლო დაქორწინებულებს ვამცნებ არა მე , არამედ უფალი : ცოლი არ გაეყაროს ქმარს .
46007011	ხოლო თუ გაეყრება , უქორწინოდ დარჩეს ანდა ქმარს შეურიგდეს . და ქმარი ნუ დატოვებს თავის ცოლს .
46007012	სხვებს კი ვეუბნები მე და არა უფალი : თუ ვინმე ძმას ჰყავს ურწმუნო ცოლი და ის ქალი თანახმაა მასთან იცხოვროს , ნუ დატოვებს იმ ცოლს .
46007013	დედაკაცი , რომელსაც ურწმუნო ქმარი ჰყავს და კაცს სურს მასთან ცხოვრება , ნუ დატოვებს ქმარს .
46007014	ვინაიდან ურწმუნო ქმარი განიწმიდება ცოლით და ურწმუნო ცოლი განიწმიდება ქმრით . თორემ თქვენი შვილები არაწმიდები იქნებოდნენ , ახლა კი წმიდები არიან .
46007015	მაგრამ თუ ურწმუნოს სურს გაყრა , გაეყაროს . ასეთ ვითარებაში ძმა ან და დამონებულნი არ არიან , რადგან მშვიდობისაკენ მოგვიწოდა ღმერთმა .
46007016	ვინაიდან , რა იცი შენ , ცოლო , იქნებ იხსნა ქმარი ? ანდა რა იცი შენ , ქმარო , იქნებ იხსნა ცოლი ?
46007017	თითოეული ისე მოიქცეს , როგორც ღმერთმა უწილხვედრა და თვითოეული — როგორც უფალმა მოუწოდა . და ასე ვუწესებ მე ყოველ ეკლესიას .
46007018	თუ რომელიმე მოწოდებული წინადაცვეთილია , ნუ დამალავს . თუ რომელიმე მოწოდებული წინადაუცვეთელია , ნუ წინადაიცვეთს .
46007019	არაფერია წინადაცვეთა და არაფერია წინადაუცვეთლობა , არამედ ღვთის მცნებათა დაცვა .
46007020	დაე , თითოეული დარჩეს იმ მოწოდებაში , რომლითაც მოუწოდეს .
46007021	თუ მოწოდებული ხარ , როგორც მონა , ნუ ითაკილებ . მაგრამ თუ ძალგიძს გათავისუფლება , უმჯობესია , ისარგებლო .
46007022	ვინაიდან უფალში მოწოდებული მონა უფლის თავისუფალია . მსგავსადვე მოწოდებული თავისუფალი ქრისტეს მონაა .
46007023	ფასით ხართ ნაყიდნი , ნუ გახდებით ადამიანთა მონები .
46007024	ძმანო , თითოეული იმ მოწოდებით დარჩეს ღვთის წინაშე , რომელშიც მოწოდებული იყო .
46007025	უქორწინებელთა შესახებ არა მაქვს ბრძანება უფლისაგან . მხოლოდ ჩემს რჩევას გაუწყებთ , რადგან შემიწყალა უფალმა , რომ მისი სარწმუნო ვიყო .
46007026	მე ვფიქრობ , რომ ახლანდელ გასაჭირში ადამიანისათვის უმჯობესია დარჩეს , როგორც არის .
46007027	თუ შეერთებული ხარ ცოლთან , გაყრას ნუ ეძებ . ხოლო თუ უცოლო ხარ , ცოლს ნუ ეძებ .
46007028	ცოლიც რომ შეირთო , არ შესცოდავ . და , თუ ქალწული გათხოვდება , არ შესცოდავს . მაგრამ ასეთებს ხორციელი გასაჭირი ექნებათ და არ მეთმობით .
46007029	ხოლო ამას გეტყვით ძმანო : უამი იწურება , ამიტომ ამიერიდან ცოლიანები იყავით , როგორც უცოლონი ;
46007030	მოტირალნი , როგორც არა მოტირალნი ; მოხარულნი , როგორც არა მოხარულნი ; მქონენი , როგორც არა მქონელნი ;
46007031	სოფლით მოსარგებლენი , როგორც არა მოსარგებლენი . ვინაიდან წარმავალია სოფლის სახე .
46007032	მე მსურს , რომ უზრუნველად იყოთ . უცოლო უფლისაზე ზრუნავს , როგორ აამოს უფალს ;
46007033	ხოლო ცოლიანი სოფლის საქმეებზე ზრუნავს , როგორ აამოს ცოლს .
46007034	არის განსხვავება ქმრიანსა და ქალწულს შორის : ქალი , უქმრო და ქალწული , ზრუნავს უფლისაზე , რათა სხეულითაც წმიდა იყოს და სულითაც . ქმრიანი კი სოფლის საქმეებზე ზრუნავს , როგორ აამოს ქმარს .
46007035	ამას გეუბნებით თქვენდა სასარგებლოდ , არა იმისათვის , რომ მარყუუი მოგდოთ , არამედ რათა ღირსეულად და წრფელად ემსახუროთ უფალს , შფოთის გარეშე .
46007036	თუ ვინმეს შეუფერებლად მიაჩნია , რომ მისი დანიშნული ქალწული სიყმაწვილის ასაკს გადასცდა , როგორც ენებოს , ისე მოიქცეს , არ შესცოდავს . დაე , დაქორწინდნენ .
46007037	ხოლო ვინც თავისი გულით მტკიცედ დგას და იძულებული არ არის , არამედ აქვს ხელმწიფება თავის ნებაზე და გადაწყვიტა თავის გულში თავისი ქალწულის დაცვა , კარგად იქცევა .
46007038	ამიტომ , ვინც გაათხოვებს თავის ქალწულს , კარგად იქცევა , და ვინც არ გაათხოვებს , უკეთესად იქცევა .
46007039	ცოლი რჯულით შეკრულია , სანამ ცოცხალია მისი ქმარი . ხოლო თუ ქმარი მოუკვდება , თავისუფალია გაჰყვეს , ვისაც სურს , ოღონდ უფალში .
46007040	მაგრამ უფრო ნეტარია , თუ ასე დარჩება , ჩემი რჩევით . ვფიქრობ , რომ მეც მაქვს ღვთის სული .
46008001	ახლა ნაკერპავებზე . ვიცით , რადგან ყველას გვაქვს ცოდნა . მაგრამ ცოდნა აამპარტავნებს , სიყვარული კი აშენებს .
46008002	ვინც ფიქრობს , რომ რაიმე იცის , მან ჯერაც არაფერი იცის ისე , როგორც უნდა იცოდეს .
46008003	მაგრამ ვისაც ღმერთი უყვარს , იგი შეცნობილია მისგან .
46008004	ამგვარად , ნაკერპავების საჭმელად გამოყენების შესახებ ვიცით , რომ კერპი არაფერია სოფელში და არ არსებობს ღმერთი , გარდა ერთისა .
46008005	და თუ კიდევ არიან ეგრეთწოდებული ღმერთები ან ცაში , ან მიწაზე ( რადგან არის მრავალი ღმერთი და მრავალი უფალი ) ,
46008006	ჩვენ კი ერთი მამა ღმერთი გვყავს , რომლისგანაც არის ყოველი და ჩვენ მისთვის ვართ , და ერთი უფალი იესო ქრისტე , რომლის მიერ არის ყოველი და ჩვენც მის მიერ .
46008007	თუმცა ყველას როდი აქვს ცოდნა . ზოგიერთები ჩვეულებით აქამდე ჭამენ კერპთაგან , როგორც ნაკერპავს და , ამრიგად , მათი დაუძლურებული სინდისი იბღალება .
46008008	საჭმელი არ მიგაახლოვებთ ღმერთთან , ვინაიდან , თუ ვჭამთ , ვერაფერს ვიმატებთ , და თუ არ ვჭამთ , არაფერი გვაკლდება .
46008009	მაგრამ გაფრთხილდით , რომ ეს თქვენი თავისუფლება დაბრკოლება არ გახდეს უძლურთათვის .
46008010	ვინაიდან , თუ ვინმე დაგინახავს შენ , რომელსაც ცოდნა გაქვს , საკერპეში მჯდომარეს , განა მისი უძლური სინდისი არ განაწყობს მას ნაკერპავთა ჭამისთვის ?
46008011	და დაიღუპება შენი ცოდნის მეოხებით შენი უძლური ძმა , რომლისთვისაც მოკვდა ქრისტე .
46008012	ამრიგად , შესცოდავთ რა ძმების მიმართ და დაჭრით მათ უძლურ სინდისს , ქრისტეს მიმართ შესცოდავთ .
46008013	ამიტომ თუ საჭმელი აცდუნებს ჩემს ძმას , საუკუნოდ არ ვჭამ ხორცს , რათა არ დავაბრკოლო ჩემი ძმა .
46009001	განა მე მოციქული არა ვარ ? განა მე თავისუფალი არა ვარ ? განა მე არ ვნახე ჩვენი უფალი იესო ქრისტე ? განა თქვენ ჩემი ნაღვაწი არა ხართ უფალში ?
46009002	თუ სხვებისათვის არა ვარ მოციქული , თქვენთვის ხომ მაინც ვარ , ვინაიდან ჩემი მოციქულობის ბეჭედი ხართ უფალში .
46009003	აი , რა პასუხს გავცემ ჩემს მკიცხველებს :
46009004	განა არა გვაქვს ჭამა-სმის უფლება ?
46009005	განა არა გვაქვს უფლება , დავიმგზავროთ მორწმუნე ცოლი , როგორც დანარჩენმა მოციქულებმა , უფლის ძმებმა და კეფამ ?
46009006	თუ მარტო მე და ბარნაბას არა გვაქვს უფლება , რომ არ ვმუშაობდეთ ?
46009007	რომელ ჯარისკაცს უმსახურია ოდესმე საკუთარ ხარჯზე ? ვინ რგავს ვაზს და მისი ნაყოფისაგან არა ჭამს ? ვინ მწყესავს ფარას და ფარის რძეს პირს არ აკარებს ?
46009008	განა ადამიანურად არ ვლაპარაკობ ასე ? განა რჯულიც ამასვე არ ამბობს ?
46009009	რადგან მოსეს რჯულში სწერია : „ პირს ნუ აუკრავ ხარს ლეწვისას . “ ხარებზე ზრუნავს ღმერთი ?
46009010	თუ ნამდვილად ჩვენთვის ამბობს ? დიაღაც ჩვენთვის სწერია . მხვნელმა უნდა ხნას იმედით , მლეწავმა კი — წილის იმედით .
46009011	თუ სულიერი დაგითესეთ , განა დიდი ამბავია , რომ თქვენგან ხორციელი მოვიმკათ ?
46009012	თუ სხვებს ხელმწიფება აქვთ თქვენზე , განა ჩვენ უფრო მეტად არა ? მაგრამ ჩვენ არ გამოვიყენეთ ეს ხელმწიფება , არამედ ყოველგვარ ტანჯვას ვიტანთ , რათა რაიმე დაბრკოლება არ შეექმნას ქრისტეს სახარებას .
46009013	ნუთუ არ იცით , რომ წმიდათა მსახურნი ტაძრისაგან ჭამენ ? ხოლო სამსხვერპლოს მსახურნი მსხვერპლიდან იღებენ წილს ?
46009014	ასევე უფალმა დაუწესა სახარების მქადაგებლებს სახარებისაგან ცხოვრება .
46009015	ხოლო მე არც ერთი მათგანი არ გამომიყენებია . და ესეც იმიტომ კი არ დავწერე , რომ ასე ყოფილიყო ჩემთვის . ვინაიდან სიკვდილი მიჯობს , ვიდრე ვინმემ გააბათილოს ჩემი ქადილი .
46009016	რადგან თუ ვახარებ , არაფერი მაქვს სასიქადულო , ვინაიდან ეს ჩემი აუცილებელი მოვალეობაა , და ვაი მე , თუ არ ვახარებ .
46009017	ვინაიდან თუ სურვილით ვაკეთებ ამას , საზღაური მქონია , ხოლო თუ სურვილის გარეშე , მხოლოდ მნეობა მქონია მონდობილი .
46009018	მაშ , რა არის ჩემი საზღაური ? ის , რომ როცა სახარებას ვქადაგებ , შემიძლია ვიქადაგო უსასყიდლოდ და არ ვიყენებ ჩემს უფლებას ხარებაში .
46009019	ვინაიდან , ყველასგან თავისუფალი ყველას დავემონე , რათა უფრო მეტი შემეძინა .
46009020	იუდეველთათვის გავხდი , როგორც იუდეველი , რათა იუდეველები შემეძინა . რჯულის ქვეშ მყოფთათვის — როგორც რჯულის ქვეშ მყოფი , თუმცა თვითონ რჯულის ქვეშ უმყოფელი , რათა რჯულის ქვეშ მყოფნი შემეძინა .
46009021	ურჯულოთათვის — როგორც ურჯულო , თუმცა არა ვარ ღმერთის ურჯულო , არამედ ქრისტეს რჯულიერი , რათა ურჯულოები შემეძინა .
46009022	უძლურთათვის გავხდი უძლურივით , რათა უძლურნი შემეძინა . ყველასთვის ყველაფერი გავხდი , რათა ზოგიერთები მეხსნა როგორმე .
46009023	და ყოველივე ამას ვაკეთებ სახარებისათვის , რათა მეც გავხდე მისი თანამონაწილე .
46009024	განა არ იცით , რომ ასპარეზზე მორბენალნი ყველანი გარბიან , მაგრამ მხოლოდ ერთი მიიღებს ჯილდოს ? მაშ , ირბინეთ ისე , რომ მოიპოვოთ .
46009025	ყველა , ვინც იღწვის , თავს იკავებს ყველაფრისგან . ისინი — ხრწნადი გვირგვინის მისაღებად , ჩვენ კი — უხრწნადისა .
46009026	ამიტომ მე გავრბივარ არა უმიზნოდ , ვიბრძვი არა ისე , ვითომც ჰაერს ვგვემდე .
46009027	არამედ ვთრგუნავ და ვიმონებ ჩემს სხეულს , რათა სხვებს რომ ვუქადაგებ , მე თვითონ უღირსი არ დავრჩე .
46010001	არ მინდა , ძმებო , არ იცოდეთ , რომ ჩვენი მამები ყველანი ღრუბელქვეშ იყვნენ და ყველამ გაიარა ზღვაში .
46010002	და ყველანი მოინათლნენ მოსეს მიერ ღრუბელში და ზღვაში .
46010003	და ყველანი ჭამდნენ ერთსა და იმავე სულიერ საჭმელს ,
46010004	და ყველანი სვამდნენ ერთსა და იმავე სულიერ სასმელს , ვინაიდან სვამდნენ სულიერი კლდიდან , რომელიც თან დაჰყვებოდა მათ . ხოლო ეს კლდე იყო ქრისტე .
46010005	მაგრამ მათგან უმრავლესობა როდი მოიწონა ღმერთმა : ვინაიდან ისინი უდაბნოში დაეცნენ .
46010006	ეს კი ჩვენთვის მაგალითი იყო , რათა არ შევნატროდეთ ბოროტს , როგორც შენატროდნენ ისინი .
46010007	არც კერპთაყვანისმცემლები იყოთ , როგორც ზოგიერთი მათგანი , როგორც სწერია : „ დასხდა ხალხი საჭმელ-სასმელად , და წამოდგნენ სათამაშოდ . “
46010008	ნურც ვიმეძავებთ , როგორც ზოგიერთი მათგანი მეძაობდა , და ერთ დღეს ოცდასამი ათასი კაცი დაეცა .
46010009	ნურც გამოვცდით უფალს , როგორც ზოგიერთმა მათგანმა გამოსცადა და ისინი გველებისაგან დაიღუპნენ .
46010010	არც იდრტვინოთ , როგორც ზოგიერთი მათგანი დრტვინავდა და დაიღუპნენ შემმუსვრელისაგან .
46010011	ყოველივე ეს მათ დაემართათ სამაგალითოდ და აღწერილია ჩვენს დასარიგებლად , რომლებმაც მივაღწიეთ სოფლის აღსასრულს .
46010012	ამიტომ , ვინც ფიქრობს , რომ დგას , იფრთხილოს , რომ არ წაიქცეს .
46010013	არ შეგმთხვევიათ განსაცდელი , გარდა ადამიანურისა ; და სარწმუნო ღმერთი , რომელიც არ დაუშვებს , რომ თქვენს შესაძლებლობაზე მეტად გამოიცადოთ , არამედ განსაცდელში გამოსავალსაც მოგცემთ , რომ შესძლოთ ატანა .
46010014	ამიტომ , ჩემო საყვარელნო , განერიდეთ კერპთაყვანისმცემლობას .
46010015	როგორც გონიერებს გელაპარაკებით ; თავად განსაჯეთ , რასაც ვამბობ .
46010016	კურთხევის სასმისი , რომელსაც ჩვენ ვაკურთხებთ , განა ქრისტეს სისხლის თანაზიარება არ არის ? პური , რომელსაც ჩვენ ვტეხთ , განა ქრისტეს სხეულის თანაზიარება არ არის ?
46010017	ვინაიდან პური ერთია , ჩვენ კი მრავალნი — ერთი სხეული , რადგან ყველა ერთი პურიდან ვეზიარებით .
46010018	შეხედეთ ისრაელს ხორცის მიხედვით : ვინც მსხვერპლიდან ჭამს , განა ისინი სამსხვერპლოს ზიარნი არ არიან ?
46010019	მაშ , რას ვამბობ ? განა იმას , რომ რაიმეა კერპი , ან იმას , რომ რაიმეს ნიშნავს ნაკერპავი ?
46010020	არამედ , რასაც ისინი სწირავენ , ეშმაკს სწირავენ და არა ღმერთს . მე კი არ მინდა , რომ ეშმაკთა ზიარნი იყოთ .
46010021	არ შეგიძლიათ სვათ უფლის სასმისი და ეშმაკის სასმისი . არ შეგიძლიათ უფლის სუფრასაც ეზიაროთ და ეშმაკის სუფრასაც .
46010022	ნუთუ ვბედავთ უფლის განრისხებას ? განა მასზე ძლიერები ვართ ?
46010023	ყოველივე ნებადართულია ჩემთვის , მაგრამ ყველაფერი სასარგებლო როდია . ყოველივე ნებადართულია ჩემთვის , მაგრამ ყველაფერი როდი აშენებს .
46010024	არავინ ეძებოს თავისი სარგებელი , არამედ სხვისი .
46010025	ყველაფერი , რაც ბაზარში იყიდება , ჭამეთ და ნურაფერს გამოიძიებთ სინდისის გამო .
46010026	რადგან უფლისაა მიწა და მისი სისავსე .
46010027	ხოლო თუ მიგიწვევთ რომელიმე ურწმუნოთაგანი და მოისურვებთ მასთან წასვლას , ყველაფერი ჭამეთ , რასაც თქვენს წინ დააწყობენ და ნურაფერს გამოიძიებთ სინდისის გამო .
46010028	ხოლო თუ ვინმე გეტყვით : ეს ნაკერპავიაო , ნუ შეჭამთ მთქმელის გამო და სინდისის გამო , რადგან უფლისაა მიწა და მისი სისავსე .
46010029	სინდისს ვამბობ არა შენსას , არამედ სხვისას . ვინაიდან რატომ იქნას განკითხული ჩემი თავისუფლება სხვისი სინდისით ?
46010030	ხოლო თუ მადლიერებით ვჭამ , რაღად შევიბღალო იმის გამო , რისთვისაც მადლიერი ვარ ?
46010031	ამიტომ ჭამთ , სვამთ , თუ სხვა რამეს აკეთებთ , ყველაფერი აკეთეთ ღვთის სადიდებლად .
46010032	ნუ შეურაცხყოფთ ნურც იუდეველებს , ნურც წარმართებს და ნურც ღვთის ეკლესიას .
46010033	ისევე , როგორც მეც ვაამებ ყველას ყველაფერში და სარგებლობას ვეძებ არა ჩემთვის , არამედ მრავალთათვის , რათა გადარჩნენ .
46011001	ჩემი მომბაძავი იყავით , როგორც მე — ქრისტესი .
46011002	ამისათვის გაქებთ თქვენ , ძმანო , რომ ყველაფერში გახსოვართ და ინახავთ მოძღვრებებს , როგორც გადმოგეცით .
46011003	მაგრამ ასევე მინდა იცოდეთ , რომ ყოველი მამაკაცის თავი ქრისტეა , ცოლის თავი — ქმარი და ქრისტეს თავი — ღმერთი .
46011004	ყოველი მამაკაცი , რომელიც თავდაფარული ლოცულობს ან წინასწარმეტყველებს , თავის თავს ირცხვენს .
46011005	და ყოველი დედაკაცი , რომელიც თავდაუფარავი ლოცულობს ან წინასწარმეტყველებს , თავს ირცხვენს , ვინაიდან ეს იგივეა , რომ გადაპარსული იყოს .
46011006	ვინაიდან , თუ დედაკაცი თავს არ დაიფარავს , გადაიპარსოს . ხოლო თუ დედაკაცს რცხვენია , იყოს გაკრეჭილი ან გადაპარსული , თავდაფარული იყოს .
46011007	ამგვარად , მამაკაცმა მართლაც არ უნდა დაიფაროს თავი , ვინაიდან ის ღვთის ხატება და დიდებაა . ცოლი კი ქმრის დიდებაა .
46011008	ვინაიდან მამაკაცი კი არ არის დედაკაცისაგან , არამედ დედაკაცი — მამაკაცისაგან .
46011009	ასევე მამაკაცი კი არ შექმნილა დედაკაცის გულისათვის , არამედ დედაკაცი — მამაკაცის გულისათვის .
46011010	ამიტომ დედაკაცი ვალდებულია , თავზე ჰქონდეს ხელმწიფების ნიშანი ანგელოზების გულისათვის .
46011011	თუმცა არც ქმარია ცოლის გარეშე და არც ცოლია ქმრის გარეშე უფალში .
46011012	ვინაიდან , ისევე , როგორც დედაკაცი მამაკაცისაგან არის , მამაკაციც დედაკაცის მეოხებით არის . ხოლო ყოველივე ღვთისაგან არის .
46011013	თქვენ თვითონ განსაჯეთ , შეშვენის დედაკაცს ღვთის წინაშე თავდაუფარავად ლოცვა ?
46011014	ანდა , განა თვით ბუნებაც არ გასწავლით , რომ მამაკაცის გრძელთმიანობა სამარცხვინოა მისთვის ?
46011015	მაგრამ დედაკაცის გრძელთმიანობა დიდებაა მისთვის . გრძელი თმა მას საბურველის ნაცვლად აქვს მიცემული .
46011016	და თუ ვინმე განიზრახავს იდაოს , ჩვენ არა გვაქვს ასეთი ჩვეულება , არც ღვთის ეკლესიებს .
46011017	ხოლო ამას რომ გამცნებთ , არ გაქებთ , რომ იკრიბებით არა უმჯობესისათვის , არამედ უარესისათვის .
46011018	ვინაიდან , ჯერ ერთი , გაგებული მაქვს , რომ როცა ეკლესიად იკრიბებით , დაყოფა არსებობს თქვენს შორის , რასაც ნაწილობრივ ვუჯერებ .
46011019	ვინაიდან აზრთა სხვაობაც უნდა იყოს თქვენში , რათა გამოჩნდნენ გამოცდილნი თქვენს შორის .
46011020	როცა იკრიბებით ერთად , უფლის სერს არა ჭამთ .
46011021	ვინაიდან ყველა წინასწარ ჭამს თავის საკუთარ სერს და ზოგი მშიერია და ზოგი მთვრალი .
46011022	ნუთუ სახლები არა გაქვთ , რომ იქ ჭამოთ და სვათ ? თუ უგულებელყოფთ ღვთის ეკლესიას და არცხვენთ უქონელთ ? რა გითხრათ ? შეგაქოთ ? ამისათვის არ გაქებთ .
46011023	ვინაიდან მე მივიღე უფლისაგან , რაც თქვენც გადმოგეცით , რომ უფალმა იესომ იმ ღამეს , რომელსაც გაიცემოდა , აიღო პური ,
46011024	მადლი შესწირა , გატეხა და თქვა : „ მიიღეთ , ჭამეთ , ეს არის ჩემი სხეული , თქვენთვის დამტვრეული . ეს აკეთეთ ჩემს მოსაგონრად . “
46011025	ასევე ასწია სასმისიც სერობის შემდეგ და თქვა : „ ეს სასმისი ახალი აღთქმაა ჩემს სისხლში . ეს აკეთეთ ჩემს მოსაგონრად , რამდენჯერაც სვამდეთ . “
46011026	რადგან , ყოველთვის , როცა ამ პურს ჭამთ და ამ სასმისს სვამთ , აუწყეთ უფლის სიკვდილი , ვიდრე მოვიდოდეს .
46011027	ამიტომ , ვინც შეჭამს ამ პურს ან დალევს უფლის სასმისს უღირსად , დამნაშავე იქნება უფლის სხეულისა და სისხლის წინაშე .
46011028	ადამიანმა ჯერ თავი გამოსცადოს და ასე ჭამოს ამ პურიდან და შესვას ამ სასმისიდან .
46011029	ვინაიდან , ვინც უღირსად ჭამს და სვამს , თავისი თავის დაგმობას ჭამს და სვამს , ვერ არჩევს რა უფლის სხეულს .
46011030	ამის გამო თქვენს შორის ბევრია უძლური და ავადმყოფი , და ბევრიც მოკვდა .
46011031	ხოლო ჩვენ თვითონვე რომ განგვეკითხა ჩვენი თავი , აღარ ვიქნებოდით მსჯავრდადებულნი .
46011032	ხოლო მსჯავრდადებულნი ვიწვრთნებით უფლის მიერ , რათა სოფელთან ერთად არ ვიყოთ მსჯავრდადებულნი .
46011033	ამიტომ , ჩემო ძმანო , როცა ერთად შეიკრიბებით საჭმელად , ერთიმეორეს დაელოდეთ .
46011034	და თუ ვინმეს შიოდეს , თავის სახლში ჭამოს , რათა მსჯავრის დასადებად არ შეიკრიბოთ . დანარჩენს , როცა მოვალ , მაშინ მოვაგვარებ .
46012001	ახლა სულიერ ნიჭზე . არ მინდა , ძმანო , უცოდინარნი იყოთ .
46012002	იცით , რომ როდესაც წარმართები იყავით , უტყვ კერპებთან დადიოდით , თითქოს ვიღაც გეწეოდათ .
46012003	ამიტომ გაუწყებთ , რომ ვერავინ , ვინც ღვთის სულით ლაპარაკობს , ვერ იტყვის : შეჩვენებულიაო იესო . და არავის შეუძლია უფალი უწოდოს იესოს , თუ არა სულიწმიდით .
46012004	სხვადასხვანაირია ნიჭი , მაგრამ სული ერთია .
46012005	მსახურებანიც სხვადასხვანაირია , უფალი კი ერთია .
46012006	მოქმედებანიც სხვადასხვანაირია , ხოლო ღმერთი ერთია , რომელიც ამოქმედებს ყველას ყველაში .
46012007	მაგრამ თითოეულს ეძლევა სულის გამოვლინება სასიკეთოდ .
46012008	ვინაიდან ერთს სულის მიერ ეძლევა სიბრძნის სიტყვა , მეორეს — ცოდნის სიტყვა იმავე სულით .
46012009	ზოგს რწმენა — იმავე სულით და ზოგს — განკურნებათა ნიჭი იმავე სულით .
46012010	ზოგს — სასწაულთმოქმედება , ზოგს — წინასწარმეტყველება , ზოგს — სულების გარჩევა , ზოგს — სხვადასხვა ენები , ზოგს — ენების განმარტება .
46012011	ხოლო ყოველივე ამას აკეთებს ერთი და იგივე სული , რომელიც თითოეულს საკუთრივ უნაწილებს , როგორც ნებავს .
46012012	რადგან , როგორც სხეული ერთია , მაგრამ მრავალი ასო აქვს , და სხეულის ყველა ასო , თუმცა ბევრნი არიან , ერთი სხეულია , ასევეა ქრისტეც .
46012013	ვინაიდან ყველანი ერთი სულით მოვინათლეთ ერთ სხეულად — იუდეველები თუ ელინები , მონები თუ თავისუფლები , და ყველას ერთი სული გვისვამს .
46012014	ვინაიდან სხეულიც ერთი ასო კი არ არის , არამედ ბევრი .
46012015	ფეხმა რომ თქვას : მე ხელი არა ვარ , ამიტომ სხეულს არ ვეკუთვნიო , განა ამიტომ არ ეკუთვნის სხეულს ?
46012016	ანდა ყურმა რომ თქვას : მე თვალი არა ვარ , ამიტომ სხეულს არ ვეკუთვნიო , განა ამიტომ არ ეკუთვნის სხეულს ?
46012017	თუ მთელი სხეული თვალია , სადღაა სმენა ? თუ ყველაფერი სმენაა , სადღაა ყნოსვა ?
46012018	და აჰა , ღმერთმა განალაგა ასოები სხეულში — თითოეული მათგანი , როგორც ნებავდა .
46012019	და ყველა რომ ერთი ასო იყოს , სადღა იქნება სხეული ?
46012020	აჰა , ასოები ბევრია , სხეული კი ერთი .
46012021	თვალი ვერ ეტყვის ხელს : არ მჭირდებიო . ვერც თავი ფეხს : არ მჭირდებითო .
46012022	არამედ , სხეულის ის ასოები , რომლებიც ყველაზე უძლურნი ჩანან , უფრო მეტად საჭირონი არიან .
46012023	ხოლო რომლებიც ნაკლებ საპატიოდ გვეჩვენება სხეულში , მათ უფრო უხვად გარემოვიცავთ პატივით . და ჩვენს უსახურთ უფრო უხვად აქვთ სახიერება .
46012024	ჩვენს სახიერებს არ სჭირდებათ პატივი . მაგრამ ღმერთმა ისე შეაზავა სხეული , რომ უფრო უხვი პატივი არგუნა იმას , რომელსაც ნაკლებად აქვს .
46012025	რათა არ იყოს განხეთქილება სხეულში , არამედ ყველა ასო ერთნაირად ზრუნავდეს სხვაზე .
46012026	და თუ ერთი ასო იტანჯება , მასთან ერთად ყველა ასო იტანჯება , ხოლო თუ ერთი ასო დიდებას მოიხვეჭს , მასთან ერთად ყველა ასო ხარობს .
46012027	თქვენ კი ქრისტეს სხეული ხართ , ხოლო ცალ-ცალკე — მისი ასოები .
46012028	დააყენა ღმერთმა ეკლესიაში პირველად მოციქულები , მეორედ მქადაგებელნი , მესამედ მოძღვარნი , მერე კურნებათა ნიჭები , შეწევნანი , მართვანი , სხვადასხვა ენები .
46012029	ყველა მოციქულია ? ყველა მქადაგებელია ? ყველა მოძღვარია ? ყველას სასწაულთმოქმედება აქვს ?
46012030	ყველას აქვს განკურნებათა ნიჭი ? ყველანი ლაპარაკობენ ენებით ? ყველანი განმარტავენ ?
46012031	ეშურეთ დიდ ნიჭებს და გაჩვენებთ უფრო აღმატებულ გზას .
46013001	თუ მე ადამიანთა და ანგელოზთა ენებით ვლაპარაკობ , ხოლო სიყვარული არა მაქვს , მაშინ უღარუნა რვალი ვარ ან ჩხარუნა წინწილა .
46013002	წინასწარმეტყველებაც რომ მქონდეს , ყოველი საიდუმლო და მთელი ცოდნაც რომ ვუწყოდე , სრული რწმენაც რომ მქონდეს , ისეთი , მთების გადაადგილება რომ შემეძლოს , ხოლო სიყვარული არ მქონდეს , არარაობა ვიქნებოდი .
46013003	მთელი ჩემი ქონება რომ დავარიგო და ჩემი სხეული დასაწვავად გავწირო , ხოლო სიყვარული არ მქონდეს , არაფრად ვევარგები .
46013004	სიყვარული სულგრძელია , სიყვარული ქველმოქმედია , არ შურს , არ ყოყოჩობს , არ ამპარტავნობს ,
46013005	არ სჩადის უწესობას , თავისას არ ეძიებს , არ მრისხანებს და არ განიზრახავს ბოროტს ,
46013006	არ ხარობს სიცრუით , არამედ ჭეშმარიტება ახარებს .
46013007	ყოველივეს იტანს , ყველაფერი სწამს , ყველაფრის სასოება აქვს და ყოველივეს ითმენს .
46013008	სიყვარული არასოდეს მთავრდება . წინასწარმეტყველებანი იყოს , გაუქმდება , ენები იყოს , შეწყდება , ცოდნა იყოს , გაუქმდება .
46013009	ვინაიდან ნაწილობრივი ვიცით და ნაწილობრივს ვწინასწარმეტყველებთ .
46013010	და როცა სრულყოფილი მოვა , ნაწილობრივი განქარდება .
46013011	როცა ბავშვი ვიყავი , ბავშვურად ვმსჯელობდი . როცა კაცი გავხდი , ყოველივე ბავშვური მივატოვე .
46013012	ვინაიდან ახლა ჩვენ ვხედავთ სარკით , ბუნდოვნად , მაშინ კი პირისპირ . ახლა ვიცი მცირეოდენი , ხოლო მაშინ შევიცნობ ისე , როგორც მე ვარ შეცნობილი .
46013013	ახლა კი რჩება რწმენა , სასოება , სიყვარული — ეს სამი . მათგან უდიდესი კი სიყვარულია .
46014001	ესწრაფეთ სიყვარულს და ეშურეთ სულიერ ნიჭებს , უფრო კი , რომ იწინასწარმეტყველოთ .
46014002	ვინაიდან , ვინც ენით ლაპარაკობს , ის ადამიანებს კი არ ელაპარაკება , არამედ ღმერთს , რადგან არავის ესმის . რადგან სულით ლაპარაკობს იგი საიდუმლოებებს .
46014003	ხოლო , ვინც წინასწარმეტყველებს , ის ადამიანებს ელაპარაკება აღსაშენებლად , სანუგეშებლად და გასამხნევებლად .
46014004	ენით მოლაპარაკე თავის თავს აშენებს , ხოლო ვინც წინასწარმეტყველებს , ეკლესიას აშენებს .
46014005	მე მსურს , რომ თქვენ ყველანი ლაპარაკობდეთ ენებით . და უფრო მეტად , რომ წინასწარმეტყველებდეთ , ვინაიდან , ის , ვინც წინასწარმეტყველებს , ენებით მოლაპარაკეზე მეტია , თუ განმარტავს კიდეც , რათა ეკლესია აღშენდეს .
46014006	ახლა კი , ძმანო , თუ მოვალ თქვენთან და ვილაპარაკებ ენებით , რა სარგებლობას მოგიტანთ , თუ არ გეტყვით ან გამოცხადებით , ან ცოდნით , ან წინასწარმეტყველებით , ან მოძღვრებით ?
46014007	ასევე უსულო საგნები , რომლებიც ხმას გამოსცემენ — სტვირი ან ებანი , თუ ხმებში არ იძლევიან განსხვავებებს , როგორ შეიცნობა , რას უკრავენ სტვირზე ან ებანზე .
46014008	საყვირიც თუ გაურკვეველ ხმას გამოსცემს , ვინ გაემზადება საბრძოლველად ?
46014009	ასევე თქვენც თუ ენით გაურკვეველ სიტყვას წარმოთქვამთ , როგორ გაიგება ნალაპარაკევი ? ჰაერში ილაპარაკებთ .
46014010	მაგალითად , რამდენი განსხვავებული სიტყვაა სოფელში და მათგან არც ერთი არ არის უმნიშვნელო .
46014011	ამიტომ , თუ სიტყვის მნიშვნელობა არ ვიცი , უცხო ვიქნები მოლაპარაკისათვის , ხოლო მოლაპარაკე — უცხო ჩემთვის .
46014012	ასევე თქვენც , როცა ეშურებით სულიერ ნიჭებს , ეცადეთ იუხვოთ ეკლესიის აღსაშენებლად .
46014013	ამიტომ ილოცოს ენით მოლაპარაკემ , რათა განმარტოს კიდეც .
46014014	ვინაიდან , როცა ენით ვლოცულობ , ჩემი სული ლოცულობს , ჩემი გონება კი უნაყოფოა .
46014015	მაშ , რა ვქნათ ? ვილოცებ სულით და გონებითაც ვილოცებ . ვიგალობებ სულით და გონებითაც ვიგალობებ .
46014016	ვინაიდან , თუ სულით აკურთხებ , როგორ იტყვის ამინს შენს მადლობაზე უმეცართაგანი ვინმე , თუ არ ესმის , რას ამბობ შენ ?
46014017	აი , შენ კეთილად სწირავ მადლს , მაგრამ სხვა არ შენდება .
46014018	ვმადლობ ჩემს ღმერთს , რომ ყველა თქვენგანზე მეტს ვლაპარაკობ ენებით .
46014019	მაგრამ მირჩევნია ეკლესიაში ხუთი სიტყვა ვთქვა ჩემი გონებით , რათა სხვებსაც ვასწავლო , ვიდრე ათი ათასი სიტყვა — ენებით .
46014020	ძმანო ! ნუ იქნებით ბავშვები გონებით . მხოლოდ ბოროტებისათვის გახდით ბავშვები , გონებისთვის კი სრულწლოვანნი იყავით .
46014021	რჯულში სწერია : „ სხვა ენებით და სხვათა ბაგეებით დაველაპარაკები ამ ხალხს და მაინც არ მომისმენენ მე , ამბობს უფალი . “
46014022	ამიტომ ენა მორწმუნეთათვის კი არ არის ნიშანი , არამედ ურწმუნოთათვის . და წინასწარმეტყველება ურწმუნოთათვის კი არ არის , არამედ მორწმუნეთათვის .
46014023	და აი , თუ მთელი ეკლესია ერთად შეიკრიბება და ყველანი ილაპარაკებენ ენებით და შემოვლენ უმეცარნი ან ურწმუნონი , განა არ იტყვიან , შეშლილები ხართო ?
46014024	მაგრამ , თუ ყველანი წინასწარმეტყველებენ და შემოვა ვინმე ურწმუნო ან უმეცარი , მას ყველა ამხელს და ყველა განსჯის ,
46014025	და ამრიგად გამომუღავნდება მისი გულის დაფარულნი . ის დაემხობა ძირს , თაყვანს სცემს ღმერთს და იტყვის , რომ ჭეშმარიტად თქვენს შორის არის ღმერთი .
46014026	მაშ , რაღა , ძმანო ? როცა თქვენ იკრიბებით , ყოველს აქვს ფსალმუნი , აქვს სწავლა , აქვს ენა , აქვს გამოცხადება , აქვს განმარტება — ყოველივე ეს ხდებოდეს აღსაშენებლად .
46014027	თუ ვინმე ლაპარაკობს ენებით , ილაპარაკოს ორ-ორმა , ან დიდი-დიდი სამმა , ერთიმეორის მიყოლებით , და ერთმა განმარტოს .
46014028	თუ არ არის განმმარტებელი , მაშინ გაჩუმდეს ეკლესიაში და ელაპარაკოს თავის თავს და ღმერთს .
46014029	წინასწარმეტყველებმა კი ილაპარაკონ ორმა ან სამმა , ხოლო სხვებმა განსაჯონ .
46014030	თუ სხვას გამოეცხადება იქ მჯდომთაგანს , პირველი გაჩუმდეს ,
46014031	ვინაიდან ყველას სათითაოდ შეგიძლიათ წინასწარმეტყველება , რათა ყველამ ისწავლოს და ყველამ ინუგეშოს .
46014032	წინასწარმეტყველთა სულები ემორჩილებიან წინასწარმეტყველთ .
46014033	ვინაიდან ღმერთი უწესრიგობის კი არ არის , არამედ მშვიდობისაა , როგორც წმიდათა ყველა ეკლესიაში .
46014034	დედაკაცებმა იყუჩონ ეკლესიებში , რადგან უფლება არა აქვთ ილაპარაკონ , არამედ მორჩილად იყვნენ , როგორც რჯულიც ამბობს .
46014035	ხოლო თუ რამის შესწავლა სურთ , ჰკითხონ თავიანთ ქმრებს სახლში . ვინაიდან სამარცხვინოა დედაკაცისათვის ეკლესიაში ლაპარაკი .
46014036	განა თქვენგან გამოვიდა ღვთის სიტყვა ? ან მარტო თქვენამდე მოაღწია ?
46014037	თუ ვინმეს თავი წინასწარმეტყველი ეგონოს , ანდა სულიერი , დაე , გაიგოს , რომ რასაც მე თქვენა გწერთ , უფლის მცნებაა .
46014038	ხოლო თუ ვინმე უვიცია , უვიცი იყოს .
46014039	მაშ , ასე , ძმანო , ეშურეთ , რომ იწინასწარმეტყველოთ , მაგრამ ენებზე ლაპარაკს ნუ აკრძალავთ .
46014040	ყველაფერი შესაფერისად და წესიერად ხდებოდეს .
46015001	გაუწყებთ თქვენ , ძმანო , სახარებას , რომელიც მე გახარეთ , რომელიც კიდეც მიიღეთ და რომელზეც დგახართ .
46015002	რომლითაც გადარჩებით კიდეც , თუ დაიცავთ სიტყვას , მე რომ გახარეთ , თუ ფუჭად არ ირწმუნებთ .
46015003	ვინაიდან თავიდანვე გადმოგეცით ის , რაც მე თავად მივიღე , რომ ქრისტე მოკვდა ჩვენი ცოდვებისათვის , როგორც წერილებშია ,
46015004	და რომ დამარხულ იქნა და რომ აღდგა მესამე დღეს , როგორც წერილებშია ,
46015005	და რომ გამოეცხადა კეფას და შემდეგ თორმეტს .
46015006	შემდეგ გამოეცხადა ხუთასზე მეტ ძმას ერთდროულად , რომელთაგან უმრავლესნი აქამდე ცოცხალნი არიან , ზოგმა კი განისვენა .
46015007	შემდეგ გამოეცხადა იაკობს და მერე ყველა მოციქულს .
46015008	ხოლო ყველაზე ბოლოს , როგორც უდღეურს , გამომეცხადა მეც .
46015009	ვინაიდან უმცირესი ვარ მოციქულთა შორის და მოციქულად წოდების ღირსიც არა ვარ , რადგან ვდევნიდი ღვთის ეკლესიას .
46015010	მაგრამ ღვთის მადლით ვარ , რაცა ვარ . და მისი მადლი არ იყო ჩემს მომართ ფუჭი , არამედ ყველა მათგანზე მეტს ვშრომობდი — არა მე , არამედ ღვთის მადლი , რომელიც ჩემთანაა .
46015011	და აჰა , მე ვარ თუ ისინი , ასე ვქადაგებთ , და თქვენც ასე ირწმუნეთ .
46015012	ხოლო თუ ქრისტეზე იქადაგება , რომ ის აღდგა მკვდრეთით , როგორღა ამბობს ზოგიერთი თქვენგანი , არ არის მკვდრეთით აღდგომაო ?
46015013	მკვდრეთით აღდგომა თუ არ არის , ქრისტეც არ აღმდგარა .
46015014	ხოლო ქრისტე თუ არ აღმდგარა , ჩვენი ქადაგებაც ფუჭია და ფუჭია თქვენი რწმენაც .
46015015	მაშინ ჩვენ ვიქნებოდით ღვთის ცრუ მოწმენი , რადგან დავამოწმებდით ღმერთზე , რომ მან აღადგინა ქრისტე , რომელიც არ აღუდგენია , თუ მართლაც არ აღდგებიან მკვდრები .
46015016	რადგან , თუ მკვდრები არ აღდგებიან , არც ქრისტე აღმდგარა .
46015017	ხოლო თუ ქრისტე არ აღდგა , თქვენი რწმენა ფუჭია და კვლავ თქვენს ცოდვებში ხართ .
46015018	მაშინ ისინიც დაღუპულან , რომელთაც ქრისტეში განისვენეს .
46015019	და თუ ჩვენ მხოლოდ ამ ცხოვრებაში ვართ ქრისტეს მოიმედენი , ყველა ადამიანზე საცოდავნი ვყოფილვართ .
46015020	მაგრამ მკვდრეთით აღდგა ქრისტე , განსვენებულთა ნათავარი .
46015021	ვინაიდან , როგორც კაცის მიერ მოვიდა სიკვდილი , ასევე კაცის მიერ — მკვდრეთით აღდგომა .
46015022	ვინაიდან , როგორც ადამში კვდება ყველა , ასევე გაცოცხლდებიან ქრისტეში .
46015023	და თითოეული თავისი წესით : პირველად — ქრისტე , ხოლო შემდეგ ქრისტესნი მისი მოსვლისას .
46015024	მერე კი დასასრული , როცა მეფობას გადასცემს უფალსა და მამას , მას შემდეგ , რაც გააუქმებს ყოველ მთავრობას , ყოველ უფლებასა და ძალას .
46015025	ვინაიდან მან უნდა იმეფოს , ვიდრე თავის ფეხქვეშ მოაქცევდეს თავის ყველა მტერს .
46015026	ხოლო უკანასკნელი მტერი , რომელიც განქარდება , სიკვდილია .
46015027	იმიტომ , რომ ყოველივე დაამორჩილა მის ფეხქვეშ . ხოლო როცა ნათქვამია , რომ ყოველივე მას დაემორჩილა , ცხადია , გარდა იმისი , რომელმაც მას დაუმორჩილა ყოველივე .
46015028	და როცა ყოველივეს მას დაუმორჩილებს , მაშინ თვით ძეც დაემორჩილება იმას , ვინც ყოველივე მას დაუმორჩილა , რათა ღმერთი იყოს ყველაფერი ყველაფერში .
46015029	თორემ რას აკეთებენ მკვდართათვის მონათლულნი ? თუ მკვდრები საერთოდ არ აღდგებიან , რატომ ინათლებიან მკვდართათვის ?
46015030	და ჩვენც ყოველუამს რატომ ვართ საფრთხეში ?
46015031	ვფიცავ თქვენდამი ჩემს სიქადულს , ძმანო , რომელიც ჩვენს უფალ ქრისტე იესოში მაქვს , რომ ყოველდღე ვკვდები .
46015032	თუ ადამიანურად ვებრძოდი ავ მხეცებს ეფესოში , რა სარგებელი მაქვს , თუ მკვდრები არ აღდგებიან ? „ ვჭამოთ და ვსვათ , რადგან ხვალ დავიხოცებით ! “
46015033	ნუ დაიბნევით : ცუდი საზოგადოებანი ხრწნიან კეთილ ჩვევებს .
46015034	გამოფხიზლდით ჯეროვნად და ნუ სცოდავთ . ვინაიდან თქვენდა სამარცხვინოდ ვამბობ , რომ ზოგიერთები არ იცნობენ ღმერთს .
46015035	მაგრამ იტყვის ვინმე : როგორ აღდგებიან მკვდრები და რომელ სხეულში მოვლენო ?
46015036	უგუნურო ! რასაც დათესავ , არ გაცოცხლდება , თუ არ მოკვდა .
46015037	და როცა თესავ , იმ სხეულს კი არ თესავ , რომელიც იქნება , არამედ შიშველ მარცვალს , ხორბლის იქნება თუ რომელიმე სხვისა .
46015038	ხოლო ღმერთი აძლევს მას სხეულს , როგორც ნებავს , თითოეულ თესლს თავის სხეულს .
46015039	ყოველი ხორცი ერთი ხორცი როდია , არამედ ადამიანის ხორცი სხვანაირია , ცხოველის ხორცი სხვანაირი , ფრინველის ხორცი სხვანაირი , თევზისა სხვანაირი .
46015040	არის ციური სხეულები და არის მიწიერი სხეულები , მაგრამ ციურის დიდება სხვაა და მიწიერისა — სხვა .
46015041	სხვანაირია მზის დიდება , სხვანაირია მთვარის დიდება და სხვანაირია ვარსკვლავთა დიდება , რადგან ვარსკვლავიც განირჩევა ვარსკვლავისაგან დიდებით .
46015042	ასევე მკვდრეთით აღდგომაც : ითესება ხრწნილებით და აღდგება უხრწნელებით .
46015043	ითესება დამცირებით და აღდგება დიდებით . ითესება უძლურებაში და აღდგება ძლიერებაში .
46015044	ითესება მიწიერი სხეული და აღდგება სულიერი სხეული . არის მიწიერი სხეული და არის სულიერი სხეული .
46015045	ასეც სწერია : „ პირველი კაცი ადამი გახდა ცოცხალ არსებად . “ ხოლო უკანასკნელი ადამი — მაცოცხლებელ სულად .
46015046	მაგრამ პირველად სულიერი კი არ არის , არამედ მიწიერი და შემდეგ სულიერი .
46015047	პირველი კაცი მიწისგანაა , მიწიერი , ხოლო მეორე კაცი — ცისაგან .
46015048	და როგორც მიწიერი , ისევე მიწიერნი , და როგორც ზეციერი , ისევე ზეციერნი .
46015049	და როგორც ვატარებდით მიწიერის ხატებას , ასევე ვატაროთ ზეციერის ხატებაც .
46015050	ამას კი გეტყვით , ძმანო , რომ ხორცსა და სისხლს არ ძალუძთ ღვთის სასუფევლის დამკვიდრება , და ხრწნაც ვერ დაიმკვიდრებს უხრწნელებას .
46015051	აი , მე საიდუმლოს გეუბნებით : ყველანი არ განვისვენებთ , მაგრამ ყველანი შევიცვლებით
46015052	ერთ წამში , თვალის დახამხამებაზე , უკანასკნელ საყვირზე . ვინაიდან დასძახებს საყვირი და მკვდრები აღდგებიან უხრწნელად , ხოლო ჩვენ შევიცვლებით .
46015053	ვინაიდან , ეს ხრწნადი უხრწნელებით უნდა შეიმოსოს და ეს მოკვდავი უკვდავებით უნდა შეიმოსოს .
46015054	ხოლო , როცა ეს ხრწნადი უხრწნელებით შეიმოსება და ეს მოკვდავი — უკვდავებით , მაშინ ახდება დაწერილი სიტყვა : „ სიკვდილი შთაინთქა ძლევით . “
46015055	„ სად არის , სიკვდილო , შენი ნესტარი ? სად არის , ჯოჯოხეთო , შენი ძლევა ? “
46015056	სიკვდილის ნესტარია ცოდვა , ხოლო ცოდვის ძალა რჯულია .
46015057	მაგრამ მადლობა ღმერთს , რომელიც გვაძლევს ძლევას ჩვენი უფლის იესო ქრისტეს მიერ .
46015058	ამიტომ , ჩემო საყვარელო ძმანო , იყავით მტკიცენი და შეურყეველნი , მუდამ იუხვეთ უფლის საქმეში , რადგან იცით , რომ ფუჭი არაა თქვენი შრომა უფლის წინაშე .
46016001	რაც შეეხება წმიდათათვის შესაწირავს , როგორც გალატიის ეკლესიებს დავუწესე , თქვენც ისე მოიქეცით .
46016002	ყოველ ერთშაბათს თითოეულმა თქვენგანმა გადადოს თავისთან და გადაინახოს , რამდენადაც ხეირი ნახოს , რათა ჩემი მოსვლისას არ იწყებოდეს შეგროვება .
46016003	ხოლო როცა მოვალ , ვისაც თქვენ სცნობთ სანდოდ , იმათ მოვავლენ წერილებით თქვენი ძღვენის წასაღებად იერუსალიმში .
46016004	და თუ იქ ჩემი წასვლაც ღირს , მაშინ ჩემთან ერთად წამოვლენ .
46016005	ხოლო მე მოვალ თქვენთან , როცა მაკედონიაზე გავივლი , ვინაიდან მაკედონიაზე უნდა გავიარო .
46016006	თქვენთან კი , შესაძლოა , გავჩერდე , ან იქნებ გამოვიზამთრო , რათა გამაცილოთ იქ , სადაც წავალ ,
46016007	ვინაიდან ახლა არ მინდა თქვენი ნახვა გავლით , არამედ ვიმედოვნებ რამდენიმე ხანს დავრჩე თქვენთან , თუ უფალი ინებებს .
46016008	ხოლო ეფესოში დავრჩები ორმოცდამეათე დღემდე ,
46016009	ვინაიდან ჩემთვის ღიაა ღვაწლის ფართე კარი და მოწინააღმდეგენიც მრავლად არიან .
46016010	და თუ ტიმოთე მოვა , ეცადეთ , რომ უშიშრად იყოს თქვენთან , ვინაიდან ის უფლის საქმეს აკეთებს ისევე , როგორც მე .
46016011	ამიტომ არავინ უგულებელყოს იგი . გამოისტუმრეთ მშვიდობით , რათა მოვიდეს ჩემთან , ვინაიდან ველოდები მას ძმებთან ერთად .
46016012	რაც შეეხება ძმა აპოლოსს , ძალიან ვეხვეწებოდი , რომ მოსულიყო თქვენთან ძმებითურთ , მაგრამ არ ისურვა ახლა წამოსვლა . მაგრამ მოვა , როცა შეძლებს .
46016013	იფხიზლეთ , იდექით რწმენაში , იყავით მამაცნი , გამაგრდით .
46016014	ყოველივე თქვენი სიყვარულში იყოს .
46016015	ხოლო შეგაგონებთ , ძმანო : ხომ იცით სტეფანას სახლობა , რომელიც აქაიას პირველი ნაყოფია , და რომ მათ თავიანთი თავი მიუძღვნეს წმიდათა მსახურებას .
46016016	თქვენც დაემორჩილეთ ასეთებს და ყველას , ვინც თანამშრომელი და მოღვაწეა .
46016017	და აი , მიხარია სტეფანას , ფორტუნატეს და აქაიკოსის მოსვლა , ვინაიდან მათ შემივსეს თქვენი არყოფნა ,
46016018	და დაამშვიდეს ჩემი სულიც და თქვენიც . ამიტომ სცანით ასეთები .
46016019	მოგიკითხავენ აზიის ეკლესიები . დიდად მოგიკითხავენ უფლის მიერ აკვილა და პრისკილა და ასევე მათი საშინაო ეკლესია .
46016020	მოგიკითხავთ ყველა ძმა . მოიკითხეთ ერთმანეთი წმიდა ამბორით .
46016021	მოგიკითხავთ ჩემი , პავლეს , ხელით .
46016022	ვისაც არ უყვარს უფალი იესო ქრისტე , იყოს შეჩვენებული . მარანათა !
46016023	ჩვენი უფლის იესო ქრისტეს მადლი იყოს თქვენთან
46016024	და ჩემი სიყვარული ყველა თქვენგანის მიმართ ქრისტე იესოში . ამინ .
47001001	პავლე , ღვთის ნებით იესო ქრისტეს მოციქული , და ძმა ტიმოთე — ღვთის ეკლესიას , რომელიც კორინთოშია , მთელ აქაიაში მყოფ ყველა წმიდასთან ერთად :
47001002	მადლი თქვენ და მშვიდობა ჩვენი მამა ღმერთისა და უფალ იესო ქრისტესაგან .
47001003	კურთხეულია ღმერთი და მამა ჩვენი უფლის იესო ქრისტესი , მოწყალების მამა და ყოველი ნუგეშის ღმერთი .
47001004	ჩვენი ნუგეშისმცემელი ჩვენს ყოველგვარ გასაჭირში , რომ ჩვენც შევძლოთ ნუგეშისცემა ყოველგვარ გასაჭირში მყოფთათვის იმავე ნუგეშით , რომლითაც გვანუგეშებს ღმერთი .
47001005	რადგან , როგორც ქრისტეს ტანჯვანი არიან მრავლად ჩვენში , ასევე მრავლდება ჩვენი ნუგეშისცემა ქრისტეს მიერ .
47001006	და აჰა , თუ გასაჭირში ვართ , ეს თქვენი ნუგეშისცემისა და ხსნისათვის არის , რომელიც ხდება იმავე ტანჯვათა თმენით , რომლითაც ჩვენც ვიტანჯებით .
47001007	მტკიცეა ჩვენი სასოება თქვენს მიმართ , ვინაიდან ვიცით , რომ , როგორც ტანჯვათა მონაწილენი ხართ , ასევე ნუგეშისცემისაც .
47001008	რადგან არ გვინდა , ძმებო , არ იცოდეთ ჩვენი გასაჭირი , რაც აზიაში გადავიტანეთ , რომ მეტისმეტად დაგვიმძიმდა , ვიდრე ამის მოთმენა შეგვეძლო .
47001009	ხოლო ჩვენ თავად გვქონდა სასიკვდილო მსჯავრი , რათა ჩვენი თავის იმედი კი არ გვქონოდა , არამედ ღვთისა , რომელიც აღადგენს მკვდრებს ,
47001010	რომელმაც გვიხსნა კიდეც ასეთი სიკვდილისაგან და გვიხსნის , რომლის იმედი გვაქვს , რომ კვლავაც გვიხსნის ,
47001011	თქვენი ჩვენდამი შეწევნითი ლოცვითაც , რათა მრავალმა შესწიროს მადლობა ჩვენთვის , რომ მოგვენიჭა მადლი მრავალთა შუამდგომლობით .
47001012	რადგან ეს ჩვენი ქადილი არის ჩვენი სინდისის მოწმობა , რომ ჩვენ ღვთაებრივი სიწმიდით და გულწრფელობით ვიქცეოდით სოფელში . განსაკუთრებით თქვენთან , არა ხორციელი სიბრძნით , არამედ ღვთის მადლით .
47001013	ვინაიდან სხვას არაფერს გწერთ თქვენ , თუ არა იმას , რასაც კითხულობთ , ანდა შეიცნობთ და რასაც , როგორც ვიმედოვნებ , ბოლომდე შეიცნობთ .
47001014	როგორც ნაწილობრივ შეგვიცანით ჩვენ , რომ ჩვენ თქვენი დიდება ვართ , ისევე როგორც თქვენ იქნებით ჩვენი უფლის იესოს დღეს .
47001015	და ამ ნდობით მინდოდა ჯერ თქვენთან მოსვლა , რათა მეორედ მიგეღოთ მადლი ,
47001016	და თქვენთან გავლით წავიდე მაკედონიაში , ხოლო მაკედონიიდან კვლავ თქვენთან დავბრუნდე და თქვენ გამისტუმროთ იუდეაში .
47001017	ნაჩქარევი ხომ არ იყო ჩემი განზრახვა ? ან იქნებ , რაც განვიზრახე , ხორციელად განვიზრახე . ასე , რომ ჩემი „ ჰო , ჰო “ , იგივეა , რაც „ არა , არა “ ?
47001018	მაგრამ მოწმეა ღმერთი , რომ ჩვენი სიტყვა თქვენს მიმართ არ ყოფილა ჰოც და არაც ,
47001019	ვინაიდან ძე ღვთისა იესო ქრისტე , რომელსაც თქვენ შორის ვქადაგებდით ჩვენ — მე , სილოანე და ტიმოთე , არ იყო „ ჰოც “ და „ არაც “ , არამედ „ ჰო “ იყო მასში ,
47001020	რადგან ღვთის ყველა აღთქმანი მასში „ ჰო “ არის და მისით ითქმის „ ამინი “ ღვთის სადიდებლად ჩვენს მიერ .
47001021	ის , რომელიც თქვენთან ერთად გვამტკიცებს ქრისტეში და რომელმაც გვცხო ჩვენ , ღმერთია ,
47001022	რომელმაც აღგვბეჭდა კიდეც და მოგვცა ჩვენს გულებში სულის საწინდარი .
47001023	და მე მოვუხმობ ღმერთს ჩემი სულის მოწმედ , რომ თქვენ გზოგავდით და აქამდე იმიტომ არ მოვდიოდი კორინთოში .
47001024	არა იმიტომ , რომ ვიბატონოთ თქვენს რწმენაზე , არამედ ხელს ვუწყობთ თქვენს სიხარულს , ვინაიდან რწმენაში მტკიცენი ხართ .
47002001	მაგრამ ჩემთვის ასე გადავწყვიტე , აღარ მოვიდე თქვენთან დასამწუხრებლად .
47002002	ვინაიდან თუ მე გამწუხრებთ , მაშ ვინღა გამახარებს , თუ არა ის , ვინც დამწუხრებულია ჩემგან .
47002003	სწორედ ეს მოგწერეთ თქვენ , რათა ჩემი მოსვლისას არ მქონდეს წუხილი მათგან , ვისითაც უნდა გამეხარა . ხოლო ყველა თქვენგანში დარწმუნებული ვარ , რომ ჩემი სიხარული ყველა თქვენგანის სიხარულიცაა .
47002004	ვინაიდან დიდი გულისტკივილითა და ნაღველით გწერდით და უამრავი ცრემლით , და არა იმიტომ , რომ დამემწუხრებინეთ , არამედ გეგრძნოთ ის უზომო სიყვარული , რომელიც თქვენდამი მაქვს .
47002005	და თუ ვინმემ დამამწუხრა , მე კი არ დამამწუხრა , არამედ , რამდენადმე გადაჭარბებულად რომ არ ვთქვა , თქვენ ყველანი .
47002006	ასეთისათვის საკმარისია ეს სასჯელი მრავალთაგან .
47002007	ასე რომ , პირიქით , აპატიეთ და ნუგეში ეცით , რათა მეტისმეტმა ნაღველმა არ შთანთქას იგი .
47002008	ამიტომ შეგაგონებთ , სიყვარული გამოიჩინოთ მის მიმართ .
47002009	ვინაიდან იმისთვისაც დავწერე , რომ გამომეცადეთ , ყველაფერში მორჩილნი ხართ თუ არა .
47002010	და ვისაც თქვენ აპატიებთ რამეს , მეც , ვინაიდან მე თუ ვინმეს რაიმე ვაპატიე , თქვენი გულისათვის ვაპატიე ქრისტეს სახის წინაშე .
47002011	რათა ზიანი არ მოგვაყენოს სატანამ , ვინაიდან ჩვენთვის უცნობი არ არის მისი ზრახვები .
47002012	ხოლო მე , როცა ტროადაში მოვედი ქრისტეს სახარების გულისათვის , კარი ღია იყო ჩემთვის უფალში ,
47002013	მაგრამ არ მქონდა სულის სიმშვიდე , რადგან ვერ ვპოვე იქ ჩემი ძმა ტიტე . გამოვემშვიდობე მათ და გავემართე მაკედონიისაკენ .
47002014	მაგრამ მადლობა ღმერთს , რომელიც ყოველთვის ძლევას გვანიჭებს ქრისტეში და ჩვენი ხელით ავრცელებს თავისი ცოდნის კეთილსურნელებას ყოველ ადგილას ,
47002015	ვინაიდან ქრისტეს კეთილსურნელება ვართ ღვთისათვის დახსნილთა შორისაც და დაღუპულთა შორისაც .
47002016	ზოგისთვის სიკვდილის სურნელია სასიკვდილოდ და ზოგისთვის სიცოცხლის სურნელია სასიცოცხლოდ . ვინაა ღირსი ამისათვის ?
47002017	ვინაიდან ჩვენ არ ვმეწვრილმანეობთ , როგორც მრავალნი , ღვთის სიტყვით , არამედ წრფელად , როგორც ღვთისაგან , ღვთის წინაშე ვქადაგებთ ქრისტეში .
47003001	ნუთუ კიდევ დავიწყოთ საკუთარ თავთა წარდგენა ? ნუთუ საჭიროა ჩვენთვის , როგორც ზოგიერთებისათვის , წარდგენის წერილები თქვენდამი ან თქვენგან ?
47003002	თქვენ ხართ ჩვენი წერილი , ჩვენს გულებში დაწერილი , რომელსაც იცნობს და კითხულობს ყოველი ადამიანი .
47003003	თქვენ აჩვენებთ , რომ თქვენ ხართ ქრისტეს წერილი , ჩვენგან გაგზავნილი , დაწერილი არა მელნით , არამედ ცოცხალი ღვთის სულით , არა ქვის ფიცრებზე , არამედ გულის ხორციელ ფიცრებზე .
47003004	ასეთი ნდობა გვაქვს ქრისტეს მიერ ღვთის მიმართ ,
47003005	არა იმიტომ , რომ ჩვენ ძალგვედვას ჩვენ თვითონ განვსაჯოთ რაიმე , ვითომც ჩვენგან იყოს და არა ღვთისაგან ჩვენი შემძლეობა .
47003006	მან შეგვაძლებინა , ვყოფილიყავით მსახურნი ახალი აღთქმისა , არა ასოებისა , არამედ სულისა . ვინაიდან ასო კლავს , სული კი აცოცხლებს .
47003007	ხოლო თუ სიკვდილის მსახურება , ქვაზე ასოებით გამოსახული , ისე დიდებული იყო , რომ ისრაელიანებმა ვერ შეძლეს მოსეს სახის ხილვა მის სახეზე გადმოსული დიდების გამო ,
47003008	რამდენად დიდი იქნება სულის მსახურების დიდება ?
47003009	ვინაიდან , თუ განკითხვის მსახურება დიდებაა , მით უფრო უხვობს დიდებით სამართლიანობის მსახურება ,
47003010	რადგან ამრიგად განდიდებული არ ჩაითვლება დიდებულად ამ აღზევებულ დიდებასთან შედარებით .
47003011	ვინაიდან , თუ წარმავალს ჰქონდა დიდება , რამდენად მეტი აქვს დიდება მას , რაც რჩება .
47003012	ამიტომ , რაკი ამდენი თავისუფლება გვაქვს , დიდი გაბედულებითაც ვმოქმედებთ .
47003013	და არა როგორც მოსე , რომელმაც რიდე ჩამოიფარა სახეზე , რომ არ ეხილათ ისრაელიანებს წარმავალი დიდების დასასრული .
47003014	მაგრამ დაეხშათ მათ გონება , ვინაიდან ძველი აღთქმის კითხვისას დღემდე რჩება იგივე აუხდელი რიდე , რადგან იგი ქრისტეშია მოხსნილი .
47003015	მაგრამ დღემდე , როცა მოსეს კითხულობენ , რიდე ადევთ გულზე ,
47003016	ხოლო როცა უფლისაკენ მიიქცევიან , რიდე ეხდებათ .
47003017	ხოლო უფალი სულია და სადაც უფლის სულია , იქ თავისუფლებაა .
47003018	ჩვენ კი ყველანი ახდილი სახით ვხედავთ უფლის დიდებას , როგორც სარკეში , და გარდავისახებით იმავე სახედ დიდებიდან დიდებაში , როგორც უფლის სულისაგან .
47004001	ამიტომ , რაკი ასეთი მსახურება გვაქვს , როგორიც გვეწყალობა , არ ვცხრებით ,
47004002	არამედ უარვყავით სასირცხვილოს დაფარვა და არა ცბიერი ქცევით და ღვთის სიტყვის დამახინჯებით , არამედ ჭეშმარიტების გამოჩენით წარვადგენთ ჩვენს თავს ყველა ადამიანის სინდისის მიმართ ღვთის წინაშე .
47004003	და თუ ჩვენი სახარება დაფარულია , დაღუპულთათვის არის დაფარული ,
47004004	ურწმუნოთათვის , ვისაც ამ საუკუნის ღმერთმა დაუბრმავა გონება , რათა მათთვის არ ებრწყინა სახარებისეულ ნათელს ქრისტეს დიდებისა , რომელიც უხილავი ღვთის ხატია .
47004005	ვინაიდან ჩვენს თავს კი არ ვქადაგებთ , არამედ ქრისტე იესოს , უფალს . ხოლო ჩვენ თქვენი მონები ვართ იესოსთვის .
47004006	ვინაიდან ღმერთმა , რომელმაც ბრძანა , რომ ნათელი ბნელიდან გამობრწყინებულიყო , მანვე გაანათა ჩვენს გულებში , რათა გაგვინათოს ღვთის დიდების ცოდნით იესო ქრისტეს სახეში .
47004007	მაგრამ ეს განძი ჩვენ გვაქვს თიხის ჭურჭლებში , რათა გადამეტებული ძლიერება ღვთისგან იყოს და არა ჩვენგან .
47004008	ყველაფერში შევიწროებულნი ვართ , მაგრამ არა ვართ დათრგუნულნი . შეწუხებულნი ვართ , მაგრამ არა სასოწარკვეთილნი .
47004009	დევნილნი ვართ , მაგრამ არა მიტოვებულნი . გადაყრილნი ვართ , მაგრამ არა დაღუპულნი .
47004010	და მუდამ სხეულში ვატარებთ უფალ იესოს სიკვდილს , რათა იესოს სიცოცხლეც ჩვენს სხეულში გამოჩნდეს .
47004011	ვინაიდან ჩვენ , ცოცხლები , მუდამ ვეძლევით სიკვდილს იესოსათვის , რათა იესოს სიცოცხლეც ჩვენს მოკვდავ ხორცში გამოჩნდეს .
47004012	ამიტომ ჩვენში სიკვდილი მოქმედებს , ხოლო თქვენში — სიცოცხლე .
47004013	და რაკი რწმენის იგივე სული გვაქვს , როგორც სწერია : „ მწამდა და ამიტომ ვლაპარაკობდი , “ ჩვენც გვწამს და ამიტომ ვლაპარაკობთ .
47004014	რაკი ვიცით , რომ , ვინც აღადგინა უფალი იესო , ჩვენც აღგვადგენს იესოსთან ერთად და წარგვადგენს თქვენთან ერთად .
47004015	ვინაიდან ყოველივე თქვენთვის არის , რათა მრავლის მიერ მადლის გამრავლებით გავრცელდეს მადლიერება ღვთის სადიდებლად .
47004016	ამიტომ არ ვცხრებით , მაგრამ თუ გარეგანი კაცი იხრწნება , ჩვენი შინაგანი მაინც განახლდება დღითი დღე .
47004017	ვინაიდან ჩვენი მსუბუქი და ხანმოკლე ტანჯვა დიდ და მომეტებულ საუკუნო დიდებას ქმნის ჩვენთვის ,
47004018	როცა ვუყურებთ არა ხილულს , არამედ უხილავს , ვინაიდან ხილული დროებითია , ხოლო უხილავი — საუკუნო .
47005001	რადგან ვიცით , რომ , როცა დაინგრევა ეს ჩვენი მიწიერი სახლი — კარავი , ღვთისაგან გვაქვს შენობა ცაში , ხელთუქმნელი სახლი , საუკუნო .
47005002	ვინაიდან მართლაც ვოხრავთ და ვნატრობთ ჩვენი ზეციური სახლით შემოსვას ,
47005003	თუ შემოსილნიც შიშვლები არ აღმოვჩნდით .
47005004	ვინაიდან , მართლაც , ამ კარავში ტვირთქვეშ ვოხრავთ , რადგან გახდა კი არა გვსურს , არამედ შემოსვა , რათა მოკვდავი შთაინთქას სიცოცხლის მიერ .
47005005	სწორედ ამისათვის შეგვამზადა ჩვენ ღმერთმა და მოგვცა სული საწინდრად .
47005006	ამიტომ ყოველთვის მხნედა ვართ და ვიცით , რომ სანამ დამკვიდრებულნი ვართ სხეულში , განშორებულნი ვართ უფლისაგან ,
47005007	ვინაიდან რწმენით დავდივართ და არა ხილვით .
47005008	მხნედა ვართ და გვირჩევნია სხეულს განვშორდეთ და უფალთან დავბინავდეთ .
47005009	ამიტომ ვცდილობთ კიდეც , აქ ვიქნებით თუ იქ , მისთვის სასურველნი ვიყოთ .
47005010	ვინაიდან ჩვენ ყველანი უნდა გამოვცხადდეთ ქრისტეს სამსჯავროს წინაშე , რათა თითოეულმა მიიღოს იმის მიხედვით , რასაც სხეულის სიცოცხლის დროს აკეთებდა — კეთილს თუ ბოროტს .
47005011	და რაკი უფლის შიში ვიცით , ადამიანებს შთავაგონებთ , ღვთისთვის კი გაცხადებული ვართ . და ვიმედოვნებ , რომ თქვენი სინდისისთვისაც გაცხადებული ვართ .
47005012	ხელახლა კი არ წარმოგიდგენთ ჩვენს თავს , არამედ საბაბს გაძლევთ მოჰკვეხდეთ ჩვენით , რომ სათქმელი გქონდეთ მათთვის , ვინც ზერელედ იკვეხნის და არა გულით .
47005013	ვინაიდან თუ გონს გადასულნი ვართ — ღვთისათვის , ხოლო თუ გონიერები — თქვენთვის .
47005014	ქრისტეს სიყვარულით ვართ მოცულნი , როცა ასე ვმსჯელობთ : თუ ერთი მოკვდა ყველასთვის , ყველანი დაიხოცნენ .
47005015	ქრისტე კი ყველასთვის მოკვდა , რათა ცოცხლებმა თავიანთთვის კი აღარ იცოცხლონ , არამედ იმისთვის , ვინც მათთვის მოკვდა და აღდგა .
47005016	ამიტომ ამიერიდან აღარავის ვიცნობთ ხორციელად . თუ ხორციელად ვიცნობდით კიდეც ქრისტეს , ახლა აღარ ვიცნობთ .
47005017	მაშასადამე , ის , ვინც ქრისტეშია , ის ახალი ქმნილებაა . ძველი გადავიდა და ახლა ყოველივე ახალია .
47005018	ყოველივე ღვთისაგან არის , რომელმაც შეგვირიგა იესო ქრისტეს მეშვეობით და მოგვცა შერიგების მსახურება .
47005019	იმიტომ , რომ ღმერთმა ქრისტეში შეირიგა სოფელი და არ ჩაუთვალა მათ მათი დანაშაულებანი და გვიბოძა შერიგების სიტყვა .
47005020	ამგვარად , ჩვენ ელჩები ვართ ქრისტესთვის , და ვითომც თავად ღმერთი შეგაგონებდეთ ჩვენი მეშვეობით , ქრისტეს სახელით გთხოვთ : შეურიგდით ღმერთს .
47005021	ვინც ცოდვა არ იცოდა , ის გახადა ცოდვად ჩვენს გამო , რათა გავხდეთ ღვთის სამართლიანობა მასში .
47006001	და ჩვენ , როგორც თანამშრომელნი , შეგაგონებთ , რომ ფუჭად არ მიიღოთ ღვთის მადლი .
47006002	ვინაიდან ის ამბობს : „ მოწყალების უამს შეგიწყნარე და ხსნის დღეს შეგეწიე . “ აჰა , ახლაა მოწყალების უამი , აჰა , ახლაა ხსნის დღე .
47006003	ჩვენ არაფერში არ ვიძლევით დაბრკოლების საბაბს , რათა მსახურება არ შეიბღალოს ,
47006004	არამედ ყველაფერში წარმოვდგებით , როგორც ღვთის მსახურნი : დიდ მოთმინებაში , მწუხარებაში , გაჭირვებაში , შევიწროებაში ,
47006005	ცემაში , საპყრობილეებში , შფოთში , უძილობაში , მარხვაში ,
47006006	სიწმიდეში , ცოდნაში , სახიერებაში , სულიწმიდაში და უანგარო სიყვარულში ,
47006007	ჭეშმარიტების სიტყვაში , ღმერთის ძალაში , მარჯვენისა და მარცხენის სიმართლის იარაღით ,
47006008	დიდებასა და სირცხვილში , გმობით და ქებით , ვითომც მაცდურნი , მაინც ჭეშმარიტნი ;
47006009	როგორც უცნობნი , მაგრამ ცნობილნი , როგორც მომაკვდავნი , და აჰა , ვცოცხლობთ ! როგორც დასჯილნი , მაგრამ არ ვკვდებით ;
47006010	როგორც მწუხარენი , მაგრამ მუდამ მოხარულნი ; როგორც ღატაკნი , მაგრამ მრავალთა გამამდიდრებელნი , როგორც უქონელნი , მაგრამ ყველაფრის მქონებელნი .
47006011	ჩვენი ბაგე გახსნილია თქვენს მიმართ , კორინთელნო , და გაშლილია ჩვენი გული .
47006012	თქვენ ვიწროთ არა ხართ ჩვენში , არამედ თქვენშივეა სივიწროვე .
47006013	ხოლო ამაზე სამაგიეროდ გეუბნებით , როგორც შვილებს : იყავით თქვენც გაშლილნი .
47006014	ნუ შეებმებით უცხო უღელში ურწმუნოებთან ერთად . რადგან რა მონაწილეობა აქვს სიმართლეს ურჯულოებასთან ? რა აქვს საზიარო ნათელს ბნელთან ?
47006015	რა თანხმობა აქვს ქრისტეს ბელიართან ? ან რა წილი აქვს მორწმუნეს ურწმუნოსთან ?
47006016	რა კავშირი აქვს ღვთის ტაძარს კერპებთან ? რადგან თქვენ ხართ ცოცხალი ღვთის ტაძარი , როგორც ღმერთმა თქვა : „ დავმკვიდრდები და ვივლი მათ შორის , ვიქნები მათი ღმერთი და ისინი იქნებიან ჩემი ხალხი .
47006017	ამიტომ გამოდით მათგან და გამოეყავით ! “ — ამბობს უფალი . „ უწმიდურს ნუ მიეკარებით და მე მიგიღებთ თქვენ .
47006018	ვიქნები თქვენთვის მამა და თქვენ იქნებით ჩემთვის ძენი და ასულნი “ , ამბობს უფალი ყოვლისმპყრობელი .
47007001	ამიტომ , ჩემო საყვარელნო , როცა ასეთი აღთქმანი გვაქვს , განვიწმიდოთ ხორცისა და სულის ყოველგვარი ბიწისაგან , ღვთის მოშიშებით აღვასრულოთ სიწმიდე .
47007002	შეგვითვისეთ , არავის მოვქცევივართ უსამართლოდ , არავისთვის გვივნია , არავისგან გვიძებნია გამორჩენა .
47007003	მსჯავრის დასადებად არ ვამბობ . რადგან წინასწარვე ვთქვი , რომ ჩვენს გულებში ხართ , რათა თქვენთან მოვკვდეთ და თქვენთან ვიცოცხლოთ .
47007004	დიდი ნდობა მაქვს თქვენი , ბევრს ვიკვეხნი თქვენით . აღვსილი ვარ ნუგეშით , გულნაჯერი ვარ სიხარულით , მიუხედავად მთელი ჩვენი გასაჭირისა .
47007005	ვინაიდან , როცა მაკედონიაში მოვედით , ჩვენს სხეულს არ ჰქონია მოსვენება , არამედ შევიწროებულნი ვიყავით ყველაფერში : გარეთ — ბრძოლები , შინ — შიში .
47007006	მაგრამ ღმერთმა , რომელიც მორჩილთა ნუგეშისმცემელია , ნუგეში გვცა ტიტეს მოსვლით .
47007007	და არა მარტო მისი მოსვლით , არამედ აგრეთვე ნუგეშით , რომლითაც ნუგეშცემული იყო იგი თქვენით , როცა გვიამბო თქვენს სიბეჯითეზე , თქვენს ტირილზე , თქვენს თავგამოდებაზე ჩემს მიმართ და , ამრიგად , უფრო მეტად გავიხარე .
47007008	ამიტომ , თუ კიდეც დაგამწუხრეთ წერილით , არ ვნანობ , თუმცა კინაღამ ვინანე , ვინაიდან ვხედავ , რომ ამ წერილმა დაგამწუხრათ , თუნდაც დროებით .
47007009	ახლა მე ვხარობ არა იმიტომ , რომ დამწუხრდით , არამედ იმიტომ , რომ დამწუხრდით მოსანანიებლად , რადგან დამწუხრდით ღვთის გულისათვის . ასე , რომ არაფერი დაგზიანებიათ ჩვენგან .
47007010	ვინაიდან ღვთის გულისათვის დამწუხრება წარმოშობს სინანულს სახსნელად და არ გახდება სანანებელი , ხოლო სოფლის წუხილი სიკვდილს წარმოშობს .
47007011	ვინაიდან იმან , ღვთის გულისათვის რომ დამწუხრდით , დახეთ , რამდენი რამ წარმოშვა თქვენში : როგორი სიბეჯითე , როგორი გამართლება , როგორი გულისწყრომა , როგორი შიში , როგორი სურვილი , როგორი მოშურნეობა , როგორი სასჯელი და ყველაფერში აჩვენეთ , რომ სუფთანი ხართ ამ საქმეში .
47007012	ამიტომ , თუ კიდეც მოგწერეთ თქვენ , არც შეურაცხმყოფელის გულისათვის და არც შეურაცხყოფილის გულისათვის , არამედ , რათა თქვენი გულმოდგინება ჩვენდამი გამოჩნდეს თქვენში ღვთის წინაშე .
47007013	და ამიტომ ვინუგეშეთ თავი თქვენი ნუგეშით . ხოლო უმეტესად გავიხარეთ ტიტეს სიხარულით , რომ თქვენ ყველამ დაამშვიდეთ მისი სული .
47007014	თუ რამეში დავიკვეხე თქვენს შესახებ მის წინაშე , არ შევრცხვენილვარ . მაგრამ , როგორც ყველაფერს ჭეშმარიტად გელაპარაკებოდით , ასევე ჭეშმარიტი გამოდგა ჩვენი კვეხნა ტიტეს წინაშე .
47007015	უფრო ძლიერდება მისი სიყვარული თქვენს მიმართ , იხსენებს რა ყველა თქვენგანის მორჩილებას და იმას , რომ მოშიშობით და თრთოლვით მიიღეთ იგი .
47007016	ამრიგად , მოხარული ვარ , რომ შემიძლია ყველაფერში მოგენდოთ .
47008001	და აჰა , გაუწყებთ , ძმანო , ღვთის მადლის შესახებ , რომელიც მიეცა მაკედონიის ეკლესიებს .
47008002	ვინაიდან , მიუხედავდ დიდი შევიწროებით გამოცდისა , მათი სიხარულის სიუხვე და მათი სიღატაკის სიღრმე უხვად გამოიხატა მათი ხელგაშლილობის სიმდიდრეში .
47008003	ვინაიდან , ვადასტურებ , რომ თავიანთი ძალის შესაბამისად და უფრო მეტადაც გულუხვნი იყვნენ .
47008004	დიდი დაუინებით გვთხოვეს მადლი და თანაზიარება წმიდათა მომსახურებაში .
47008005	და არა მარტო ის , რისი იმედიც გვქონდა , არამედ მათ საკუთარი თავი მისცეს ჯერ უფალს და მერე ჩვენ , ღვთის ნებით .
47008006	ამიტომ ტიტეს ვთხოვეთ , რომ , როგორც დაიწყო , ასევე დაემთავრებინა თქვენთან ეს კეთილი საქმე .
47008007	ხოლო როგორც სიუხვე გაქვთ ყველაფრით : რწმენით და სიტყვით , ცოდნით და ყოველგვარი სიბეჯითით და თქვენში ჩვენი სიყვარულით , ასე იუხვეთ ამ მადლშიც .
47008008	ამას ბრძანებით კი არ ვამბობ , არამედ რათა სხვათა სიბეჯითით გამოვცადო თქვენი სიყვარულის სიწრფელეც .
47008009	ვინაიდან იცით თქვენ ჩვენი უფლის იესო ქრისტეს მადლი ; რომ იგი , თუმცა მდიდარი იყო , თქვენს გამო გაღატაკდა , რათა თქვენ გამდიდრებულიყავით მისი სიღატაკით .
47008010	ჩემს რჩევას ვიძლევი ამაზე , რადგან სასარგებლო იქნება თქვენთვის იმის აღსრულება რაც შარშან წამოიწყეთ და ხალისითაც .
47008011	ახლა კი დაასრულეთ კიდეც საქმე , რათა , რისი გაკეთებაც გულმოდგინედ გსურდათ , დაამთავროთ კიდეც თქვენი შეძლებისამებრ .
47008012	ვინაიდან , როცა გულმოდგინება არის , ეს მიიღება იმის მიხედვით , ვისაც რა აქვს , და არა იმის მიხედვით , რაც არა აქვს .
47008013	არა იმისათვის , რომ სხვებს შვება ჰქონდეთ და თქვენ გაჭირვება , არამედ თანასწორობისთვის .
47008014	ამუამად თქვენი ნამეტი შეავსებს მათს ნაკლულებას , რათა მათმა ნამეტმაც შეავსოს თქვენი ნაკლულება , რომ იყოს თანასწორობა .
47008015	როგორც სწერია : „ ვინც ბევრი აკრიფა , ზედმეტი არ ჰქონდა , ხოლო ვინც ნაკლები — არ აკლდა . “
47008016	და მადლობა ღმერთს , რომელიც ასეთსავე სიბეჯითეს აძლევს თქვენს მიმართ ტიტეს გულს .
47008017	ვინაიდან მართლაც მიიღო ჩვენი შეგონება და მომეტებული სიბეჯითით და საკუთარი სურვილით წამოვიდა თქვენთან .
47008018	მასთან ერთად გამოვგზავნეთ ძმა , რომელსაც ყველა ეკლესიაში აქებენ სახარების ქადაგებისთვის .
47008019	გარდა ამისა , ის არჩეულია ეკლესიების მიერ ჩვენს თანამგზავრადაც ამ სამადლო საქმეში , რასაც ჩვენ ვემსახურებით თვით უფლის სადიდებლად და თქვენი გულმოდგინების შესაბამისად .
47008020	ვფრთხილობთ , რომ არავინ გამოვიდეს ბოროტი საყვედურით ჩვენზე , როცა ესოდენ უხვია ეს შემოწირულება , რომელიც ჩვენი მსახურებით იქნა მოპოვებული .
47008021	ვინაიდან ვცდილობთ კეთილისათვის არა მარტო უფლის წინაშე , არამედ ადამიანთა წინაშეც .
47008022	გამოვგზავნეთ მათთან ერთად ჩვენი ძმა , რომლის სიბეჯითე მრავალჯერ გამოვცადეთ ბევრ რამეში , ხოლო ახლა უფრო მეტად ბეჯითია , რადგან დიდი ნდობა აქვს თქვენდამი .
47008023	რაც შეეხება ტიტეს , ის ჩემი მეგობარი და თანამშრომელია თქვენთან . ხოლო რაც შეეხება ჩვენს ძმებს , ეკლესიების წარგზავნილნი და ქრისტეს დიდება არიან .
47008024	ამიტომ უჩვენეთ და დაუმტკიცეთ მათ ეკლესიების წინაშე თქვენი სიყვარული და ის , რითაც ჩვენ ვიკვეხნით თქვენით .
47009001	თუმცა ზედმეტია ჩემთვის მოგწეროთ წმიდანთა მომსახურებაზე ,
47009002	ვინაიდან ვიცი თქვენი გულმოდგინება და ვიკვეხნი თქვენით მაკედონელთა წინაშე , რომ აქაია მომზადებულია შარშანდლიდან . და მრავალი წაახალისა თქვენმა მოშურნეობამ ,
47009003	ხოლო ძმები გამოვგზავნე იმისათვის , რომ ფუჭი არ იყოს ჩვენი კვეხნა თქვენით ამ საქმეში და რათა მზად იყოთ , როგორც ვთქვი ,
47009004	რათა , როცა მაკედონელნი მოვლენ ჩემთან ერთად და გპოვებენ მოუმზადებელთ , არ შევრცხვეთ , არ ვამბობ , თქვენ-მეთქი , რაკი ესოდენ დაბეჯითებით დავიკვეხეთ .
47009005	ამიტომ საჭიროდ მივიჩნიე მეთხოვა ძმებისათვის , რომ წინასწარ მოსულიყვნენ თქვენთან და გაემზადებინათ თქვენი უკვე დაპირებული ძღვენი , რათა მზად იყოს , როგორც ძღვენი და არა როგორც ანგარება .
47009006	ამასთან გეტყვით , ვინც ძუნწად თესავს , ის ძუნწად მოიმკის , ხოლო ვინც კურთხევით თესავს , ის კურთხევით მოიმკის .
47009007	თითოეულმა როგორც გულით აირჩია , არც შეწუხებით და არც ძალდატანებით . ვინაიდან სიხარულით გამცემი უყვარს ღმერთს .
47009008	ხოლო ღმერთს ძალუძს გაგამდიდროთ ყოველგვარი მადლით , რათა თქვენ , ყველაფერში მუდამ ყოველივეს საკმარისად მქონენი , მდიდარნი იყოთ ყოველ კეთილ საქმეში .
47009009	როგორც სწერია : „ გაფანტა , ღარიბებს დაურიგა , მისი სიმართლე რჩება საუკუნოდ . “
47009010	ხოლო ის , ვინც თესლს აძლევს მთესველს და პურს — საჭმელად , მოგცემთ და გაამრავლებს თქვენს თესლს და გაზრდის თქვენი სიმართლის ნაყოფთ :
47009011	ყველაფერში გამდიდრდებით ყოველგვარი ხელგაშლილობისათვის , რაც ჩვენს მიერ ღვთისადმი მადლიერებას გამოიწვევს .
47009012	ვინაიდან ამ საქმის სამსახური არა მარტო ავსებს წმიდათა ნაკლებობას , არამედ უხვობს კიდეც ღვთისადმი მრავალი მადლიერებით .
47009013	ამ სამსახურის გამოცდილებით ადიდებენ ღმერთს თქვენს მიერ ქრისტეს სახარების მორჩილი აღიარებისათვის , აგრეთვე ხელგაშლილობისათვის მათთან და ყველასთან თანაზიარებაში .
47009014	ხოლო ისინი , როცა ლოცულობენ თქვენთვის , შემოგნატრიან თქვენ ღვთის მადლისათვის , რომელიც თქვენში მომეტებულად არის .
47009015	მადლობა ღმერთს მისი აურაცხელი ნიჭისათვის .
47010001	თავად მე , პავლე , მოგიწოდებთ ქრისტესმიერი თვინიერებით და კეთილგანწყობით — მე , რომელიც თქვენთან პირისპირ მყოფი თავმდაბალი ვარ , შორიდან კი — კადნიერი , —
47010002	და გევედრებით , რომ ჩემი მოსვლისას არ დამჭირდეს სიმკაცრე , რომლის გამოყენებას ვფიქრობ ზოგიერთების მიმართ , ვისაც ჰგონია , თითქოს ხორცის მიხედვით დავდიოდეთ .
47010003	ვინაიდან , თუმცა ხორცში დავდივართ , ხორციელად არ ვიბრძვით .
47010004	ვინაიდან ჩვენი საბრძოლო იარაღი ხორციელი არ არის , არამედ არის ღვთიური ძლიერება სიმაგრეთა დასანგრევად .
47010005	იმით ვამხობთ ზრახვებს და ყოველ სიმაღლეს , რომელიც აღმართულია ღვთის ცოდნის წინააღმდეგ , და ვატყვევებთ ყოველგვარ აზრს ქრისტესთვის დასამორჩილებლად .
47010006	და მზად ვართ შური ვიძიოთ ყოველგვარ ურჩობაზე , როცა თქვენი მორჩილება აღსრულდება .
47010007	შეხედეთ იმას , რაც თქვენს წინაშეა . ვისაც სჯერა , რომ ქრისტესია , თვითონვე დაფიქრდეს , რომ როგორც თავად არის ქრისტესი , ასევე ჩვენც ქრისტესნი ვართ .
47010008	და თუ უფრო მეტად დავიკვეხნი ჩვენი ხელმწიფებით , რომელიც უფალმა მოგვცა ასაშენებლად და არა თქვენს დასაქცევად , არ შევრცხვები .
47010009	ამიტომ არ მოგეჩვენოთ , თითქოს გემუქრებოდეთ წერილებით .
47010010	ამბობენ : წერილებში ის მძიმე და ძლიერიაო , მაგრამ როდესაც პირადად იმყოფება , სუსტია და მისი სიტყვაც არარაობააო .
47010011	დაე , იცოდეს ასეთმა , რომ , როგორებიც სიტყვებით ვართ წერილებში არყოფნისას , ისეთივე ვართ საქმეში თქვენთან ყოფნისას .
47010012	ვინაიდან ვერ ვბედავთ დავუპირისპირდეთ , ანდა შევედაროთ იმათ , რომელთაც თავი მოაქვთ : ისინი უჭკუობით თავისი თავით ზომავენ თავს და თავიანთ თავს თავის თავთან ადარებენ .
47010013	ხოლო ჩვენ უზომოდ არ დავიკვეხნით , არამედ იმ ზომით , რა ხვედრიც ღმერთმა გვიწილადა , რომ თქვენამდე მოვაღწიოთ .
47010014	ვინაიდან , ჩვენ ხომ მეტისმეტად არ ვიძაბებით , თითქოს არ მოგვეღწიოს თქვენამდე , იმიტომ , რომ თქვენამდეც მოვაღწიეთ ქრისტეს სახარებით .
47010015	უზომოდ არ ვიკვეხნით სხვისი შრომით , მაგრამ იმედი გვაქვს , რომ თქვენი რწმენის ზრდის კვალობაზე უხვად გავადიდებთ თქვენში ჩვენს ხვედრს .
47010016	რათა თქვენს იქითაც ვახაროთ და არ ვიკვეხნიდეთ იმით , რაც უკვე გამზადებულია სხვათა ხვედრში .
47010017	ვინც იკვეხნის , უფლით დაიკვეხოს .
47010018	ვინაიდან , ის კი არ არის მოწონებული , ვინც თავს იქებს , არამედ — ვისაც უფალი აქებს .
47011001	ო , ნეტავ ოდნავ მაინც შეიწყნარებდეთ ჩემს სისულელეს ! თუმცა მიწყნარებთ კიდეც .
47011002	ვინაიდან თავგამოდებული ვარ თქვენს მიმართ ღვთიური თავგამოდებით , რადგან დაგწინდეთ თქვენ ერთ კაცზე , რათა წმიდა ქალწულად წარგადგინოთ ქრისტეს წინაშე .
47011003	მაგრამ ვშიშობ , რომ როგორც გველმა თავისი მზაკვრობით აცდუნა ევა , ასევე არ გაირყვნეს თქვენი აზროვნება და არ გარდახდეთ სიწრფელესა და სიწმიდეს ქრისტეში .
47011004	ვინაიდან , თუ მოვა ვინმე და გიქადაგებთ სხვა იესოს , რომელიც ჩვენ არ გვიქადაგია , ანდა , რომ მიიღოთ სხვა სული , რომელიც არ მიგიღიათ , ან სხვა სახარება , რომელიც არ მიგიღიათ , მაშინ თქვენ მეტისმეტად შემწყნარებელნი იქნებოდით .
47011005	რადგან ვფიქრობ , არაფერში ჩამოვუვარდები აღმატებულ მოციქულებს .
47011006	და თუმცა სიტყვით უმეცარი ვარ , არა ცოდნით , მაინც ყველაფერში გაცხადებულნი ვართ თქვენთვის .
47011007	ანდა , ნუთუ ცოდვა ჩავიდინე თავის დამდაბლებით , რათა თქვენ ამაღლებულიყავით , რადგან უსასყიდლოდ გახარებდით ღვთის სახარებას ?
47011008	სხვა ეკლესიებს ვართმევდი , ვიღებდი მათგან ქირას , რათა თქვენ მოგმსახურებოდით . ხოლო როცა თქვენთან ვიყავი და მაკლდა კიდეც , არავინ შემიწუხებია .
47011009	ვინაიდან ჩემს ნაკლულებას ავსებდნენ მაკედონიიდან მოსული ძმები და ყველაფერში ვცდილობდი ტვირთად არ დაგწოლოდით თქვენ , და კვლავაც ვეცდები .
47011010	ქრისტეს ჭეშმარიტებით , რომელიც ჩემშია , გეუბნებით , რომ ეს სიქადული არ წამერთმევა აქაიის მხარეებში .
47011011	რატომ ? განა იმიტომ , რომ არ მიყვარხართ ? ღმერთმა უწყის !
47011012	მაგრამ რასაც ვაკეთებ , იმასვე გავაკეთებ , რათა საბაბი მოვკვეთო მათ , ვინც საბაბს ეძებს , რათა ისინი ჩვენისთანანი აღმოჩნდნენ იმაში , რითაც იკვეხნიან .
47011013	ვინაიდან ასეთები არიან ცრუ მოციქულნი , მზაკვარი მუშაკნი , ქრისტეს მოციქულებად გარდასახულნი .
47011014	და არ არის საკვირველი , რადგან თვით სატანაც ხომ ნათლის ანგელოზად გარდაისახება .
47011015	ამიტომ დიდი ამბავი არ არის , თუ მისი მსახურნიც სიმართლის მსახურებად გარდაისახებიან . მაგრამ მათი ბოლო მათი საქმეთამებრ იქნება .
47011016	კვლავაც ვიტყვი : ნურავინ ჩამთვლის უგუნურად . და თუ არა , ისე მაინც მიმიღეთ , როგორც უგუნური , რათა მცირეოდენით მეც ვიკვეხნო .
47011017	რასაც ვამბობ , უფლის მიხედვით კი არ ვამბობ ასეთ თავდაჯერებულ კვეხნაზე , არამედ თითქოს უგუნურებით ,
47011018	რაკი ბევრი იკვეხნის ხორციელად , ამიტომ მეც დავიკვეხი .
47011019	ვინაიდან თქვენ , გონიერნი , ხალისით იწყნარებთ უგუნურებს .
47011020	რადგან იწყნარებთ , თუ ვინმე დაგიმონებთ , თუ ვინმე შეგსანსლავთ , თუ ვინმე დაგიპყრობთ , თუ ვინმე გაყოყოჩდება , თუ ვინმე სახეში გცემთ .
47011021	შესარცხვენად ვამბობ ამას , თითქოს დავუძლურდით . მაგრამ , თუ ვინმე გაკადნიერდება და რაიმეთი დაიკვეხნის , უგუნურებით ვიტყვი ამას : მეც გავკადნიერდები .
47011022	ისინი ებრაელები არიან ? მეც . ისრაელიანები არიან ? მეც . აბრაამის თესლნი არიან ? მეც .
47011023	ქრისტეს მსახურნი არიან ? უგუნურივით ვამბობ : მე უფრო მეტად . უფრო მეტად შრომაში , ბევრად უფრო მეტად ტანჯვაში , უფრო მეტად საპყრობილეში და მრავალგზის სიკვდილის პირას .
47011024	ხუთჯერ მივიღე იუდეველთაგან ორმოცზე ერთით ნაკლები დარტყმა .
47011025	სამჯერ კვერთხით მცემეს , ერთხელ ჩამქოლეს და სამჯერ გემის მსხვრევა განვიცადე , ღამე და დღე შუა ზღვაში დავყავი ,
47011026	მრავალჯერ მოგზაურობებში , განსაცდელში მდინარეებზე , განსაცდელში ყაჩაღებისაგან , განსაცდელში თანატომელთაგან , განსაცდელში წარმართთაგან , განსაცდელში ქალაქად , განსაცდელში უდაბნოდ , განსაცდელში ზღვაზე , განსაცდელში ცრუ ძმათა შორის ,
47011027	შრომასა და გაჭირვებაში , გამუდმებულ სიფხიზლეში , შიმშილსა და წყურვილში , გამუდმებულ მარხულობაში , ყინვასა და სიშიშვლეში .
47011028	კიდევ გარდა სხვათა , დღითი-დღე რომ მიხდება : ზრუნვა ყველა ეკლესიაზე .
47011029	ვინმე დაუძლურდა და მე არ დავუძლურდი ? ვინმე დაბრკოლდა და მე არ ავენთე ?
47011030	თუ დასაკვეხნია , ჩემი უძლურებით დავიკვეხნი .
47011031	ღმერთმა , ჩვენი უფლის იესო ქრისტეს მამამ , კურთხეულმა უკუნითი უკუნისამდე , უწყის , რომ არ ვცრუობ .
47011032	დამასკოში მეფე არეტას ოლქის განმგებელი დარაჯობდა დამასკელთა ქალაქს , რათა შევეპყარი . სარკმლიდან გადმომიშვეს გოდრით კედელზე და ხელიდან დავუსხლტი მას .
47011033	რატომ ? განა იმიტომ , რომ არ მიყვარხართ ? ღმერთმა უწყის !
47012001	მართლაც სასარგებლო არ არის ჩემთვის კვეხნა , ვინაიდან მივალ უფლის ხილვებთან და გამოცხადებებთან .
47012002	ვიცი კაცი ქრისტეში , რომელიც თოთხმეტი წლის წინათ , არ ვიცი , სხეულში , არ ვიცი , სხეულის გარეთ , ღმერთმა იცის , ატაცებულ იქნა მესამე ცამდე .
47012003	ვიცი ასეთ კაცზე , სხეულში იყო , თუ სხეულის გარეშე , არ ვიცი , ღმერთმა იცის , —
47012004	რომ ის ატაცებულ იქნა სამოთხეში და ისმენდა გამოუთქმელ სიტყვებს , რომელთა გამოთქმა ნებადართული არა აქვს ადამიანს .
47012005	ასეთი კაცით დავიკვეხნი , ჩემი თავით კი არ დავიკვეხნი , მხოლოდ ჩემი უძლურებებით .
47012006	ხოლო თუ მოვისურვებ დავიკვეხნო , უგუნური არ ვიქნები , ვინაიდან ჭეშმარიტებას ვიტყვი . მაგრამ თავს ვიკავებ , რათა არავინ ჩამთვალოს იმაზე მეტად , რასაც ჩემში ხედავს ან ჩემგან ისმენს .
47012007	რათა არ გავმედიდურდე მეტისმეტი გამოცხადებებით , ეკალი მომეცა სხეულში , სატანის ანგელოზი , რომ დამქეჯნოს , რათა არ გავმედიდურდე .
47012008	სამჯერ შევევედრე უფალს , რომ განმაშოროს იგი .
47012009	და მითხრა : „ გეყოფა ჩემი მადლი , ვინაიდან უძლურებაში ხდება სრულყოფილი ჩემი ძალა . “ ამიტომ უფრო ხალისით დავიკვეხნი ჩემი უძლურებებით , რათა ქრისტეს ძალა დამკვიდრდეს ჩემში .
47012010	ამიტომ კმაყოფილი ვარ უძლურებაში , შეურაცხყოფაში , გაჭირვებაში , დევნაში და შევიწროებაში ქრისტეს გულისათვის . ვინაიდან როცა უძლური ვარ , მაშინ ვარ ძლიერი .
47012011	უგუნური შევიქენი , რაკი ვიკვეხნი . თქვენ მაიძულეთ . თქვენ გევალებოდათ ჩემი ქება , ვინაიდან არაფრით ვარ აღმატებულ მოციქულებზე ნაკლები , თუმცა არაფერი ვარ .
47012012	მოციქულის ნიშნები ამოქმედდა თქვენ შორის ყოველგვარი მოთმინებით , ნიშნებით , სასწაულებით და ძალებით .
47012013	ვინაიდან რა გაკლიათ სხვა ეკლესიებთან შედარებით , გარდა იმისა , რომ მე არ დაგაწექით მძიმე ტვირთად ? მაპატიეთ ეს დანაშაული .
47012014	აჰა , მე მზად ვარ მესამედ მოვიდე თქვენთან და არ დაგაწვებით მძიმე ტვირთად , ვინაიდან მე თქვენ გეძებთ და არა თქვენსას . რადგან შვილები კი არ უნდა აგროვებდნენ სიმდიდრეს მშობლებისათვის , არამედ მშობლები — შვილებისათვის .
47012015	ხოლო მე ხალისით დავიხარჯები და გამოვიფიტები თქვენი სულებისათვის , თუმცა მიუხედავად ჩემი თქვენდამი დიდი სიყვარულისა , ნაკლებად გიყვარვართ .
47012016	მაგრამ თუ ასეა და მე არ დაგიმძიმდით თქვენ , იქნებ , როგორც მატყუარამ , მზაკვრობით წარგიტაცეთ ?
47012017	ან ვეძიებდი ანგარებას ვინმეს მეშვეობით , რომელიც თქვენთან გამოვგზავნე ?
47012018	მე ვთხოვე ტიტეს და მასთან ერთად გამოვგზავნე ერთ-ერთი ძმა : განა გამოგიყენათ თქვენ ტიტემ ? ერთი სულით არ დავდიოდით ? ერთი გზით არ დავდიოდით ?
47012019	კიდევ ხომ არ ფიქრობთ , რომ თავს ვიმართლებდით თქვენთან ? ღვთის წინაშე ვლაპარაკობთ ქრისტეში და ყოველივე ეს , საყვარელნო , თქვენს აღსაშენებლადაა .
47012020	ვინაიდან ვშიშობ , რომ , როცა მოვალ , გიპოვით თქვენ არა ისეთებს , როგორც მე მსურს , და თქვენც მიპოვით ისეთს , როგორც არ გსურთ , რათა არ იყოს თქვენში შუღლი , შური , მძვინვარება , დავიდარაბა , ცილისწამება , ენატანიობა , გულზვაობა და შფოთი .
47012021	რათა , როცა კვლავ მოვალ , არ დამამდაბლოს ჩემმა ღმერთმა თქვენთან და არ ვიგლოვო მრავალნი , რომელთაც ადრე შესცოდეს და არ მოინანიეს უწმიდურება , სიძვა და გარყვნილება , რასაც სჩადიოდნენ .
47013001	ეს მესამედ მოვდივარ თქვენთან . ორი მოწმის ან სამი მოწმის პირით დამტკიცდება ყოველი სიტყვა .
47013002	მე წინასწარ ვეუბნებოდი და ახლაც ვეუბნები , როგორც თქვენთან მეორედ ყოფნისას , ისე ახლაც — არყოფნისას , მათ , ვინც ადრე შესცოდა , და ყველა სხვას , რომ , თუ კვლავ მოვალ , არავის დავინდობ ,
47013003	რაკი თქვენ ეძებთ იმის მტკიცებას , ლაპარაკობს ჩემში თუ არა ქრისტე , რომელიც უძლური არ არის თქვენთვის , არამედ ძლიერია თქვენში .
47013004	ვინაიდან , თუმცა უძლურებისგან იყო ჯვარცმული , მაგრამ ცოცხალია ღვთის ძალისგან . და ჩვენც უძლურნი ვართ მასში , მაგრამ ვიცოცხლებთ მასთან ერთად ღვთის ძალისგან თქვენთვის .
47013005	საკუთარი თავი გამოსცადეთ , თუ ხართ რწმენაში . საკუთარი თავი გამოარკვიეთ . ნუთუ არ იცნობთ საკუთარ თავს , რომ თქვენშია იესო ქრისტე ? თუ არა და , მაშ , გამოცდას ვერ უძლებთ .
47013006	მაგრამ ვიმედოვნებ , ჩვენზე კი გაიგებთ , რომ არა ვართ გამოუცდელნი .
47013007	ვლოცულობთ ღვთისადმი , რომ არავითარი ბოროტება არ ჩაიდინოთ , არა იმისათვის , რომ ჩვენ გამოცდილნი გამოვჩნდეთ , არამედ რათა სიკეთეს აკეთებდეთ , ჩვენ კი თუნდაც გამოუცდელნი ვიყოთ .
47013008	ვინაიდან არაფრის გაკეთება ძალგვიძს ჭეშმარიტების წინააღმდეგ , არამედ ჭეშმარიტებისათვის .
47013009	რადგან გვიხარია , როცა ჩვენ უძლურნი ვართ , თქვენ კი ძლიერნი . ამაზე ვლოცულობთ კიდეც , თქვენს სრულყოფაზე .
47013010	ამიტომ ვწერ ამას შორიდან , რათა მოსვლისას არ მოვიქცე მკაცრად იმ ძალაუფლებისამებრ , რომელიც უფალმა მომცა აღსაშენებლად და არა დასანგრევად .
47013011	მაშ , ძმებო , იხარეთ და განმტკიცდით , თავი ინუგეშეთ და იყავით ერთსულოვანნი , მშვიდობიანნი , და სიყვარულისა და მშვიდობის ღმერთი თქვენთან იქნება .
47013012	მოიკითხეთ ერთმანეთი წმიდა ამბორით . მოგიკითხავთ ყველა წმიდა .
47013013	
47013014	მადლი უფლისა იესო ქრისტესი , სიყვარული ღვთისა და თანაზიარება სულიწმიდისა იყოს ყველასთან თქვენთან . ამინ .
48001001	პავლე მოციქული , არა კაცთაგან და არც კაცის მიერ , არამედ იესო ქრისტეს და მამა ღვთის მიერ , რომელმაც მკვდრეთით აღადგინა იგი ,
48001002	და ჩემთან მყოფი ყველა ძმა — გალატიის ეკლესიებს :
48001003	მადლი თქვენ და მშვიდობა ჩემი მამა ღმერთისა და უფალ იესო ქრისტესაგან ,
48001004	რომელმაც თავისი თავი გადასცა ჩვენი ცოდვებისათვის , რათა ვეხსენით ახლანდელი ბოროტი საუკუნისაგან ჩვენი მამა ღვთის ნებით ,
48001005	რომელსაც ეკუთვნის დიდება უკუნითი უკუნისამდე . ამინ .
48001006	მიკვირს , რომ ასე მალე გადადიხართ სხვა სახარებაზე იმისგან , რომელმაც მოგიწოდათ ქრისტეს მადლით .
48001007	არ არსებობს სხვა , მაგრამ არსებობენ ადამიანები , რომელთაც არეულობა შეაქვთ თქვენში და სურთ დაამახინჯონ ქრისტეს სახარება .
48001008	მაგრამ თუნდაც ჩვენ ან ანგელოზმა ზეციდან გახაროთ არა ის , რასაც ჩვენ გახარებდით , შეჩვენებული იყოს იგი .
48001009	როგორც უკვე ვთქვით , ახლა კვლავ ვამბობ : თუ ვინმემ გახაროთ თქვენ არა ის , რაც მიიღეთ , შეჩვენებული იყოს .
48001010	ახლა ადამიანებს ვარწმუნებ თუ ღმერთს ? ან იქნებ ვცდილობ ადამიანებს ვაამო ? აქამდე ისევ ადამიანებს რომ ვაამებდე , ქრისტეს მონა აღარ ვიქნებოდი .
48001011	ხოლო გაუწყებთ თქვენ , ძმებო , რომ სახარება , რომელსაც ვახარებდი , არ არის კაცთმიერი .
48001012	ვინაიდან მეც არ მიმიღია და არ მისწავლია იგი კაცისაგან , არამედ იესო ქრისტეს გამოცხადებით .
48001013	რადგან გსმენიათ თქვენ ჩემი წინანდელი მიმოსვლა იუდეველობაში , რომ მე სასტიკად ვდევნიდი ღვთის ეკლესიას და ვარბევდი მას .
48001014	აღვემატებოდი იუდეველობაში მრავალ ჩემს ტოლს ჩემს ტომში , ვინაიდან ჩემი მამების გადმოცემების მოშურნე ვიყავი მეტისმეტად .
48001015	ხოლო როცა კეთილინება ღმერთმა , რომელმაც გამომარჩია დედის საშოდან და მომიწოდა თავისი მადლით ,
48001016	გამოეცხადებინა ჩემში თავისი ძე , რომ მეხარებინა იგი წარმართთათვის , მყისვე როდი დავეთათბირე ხორცსა და სისხლს .
48001017	არც იერუსალიმში ავსულვარ ჩემს წინამორბედ მოციქულებთან , არამედ არაბეთში წავედი და კვლავ დავბრუნდი დამასკოს .
48001018	მერე , სამი წლის შემდეგ , ავედი იერუსალიმში პეტრეს სანახავად და თხუთმეტი დღე დავყავი მასთან .
48001019	სხვა მოციქულთაგან არავინ მინახავს , გარდა უფლის ძმის , იაკობისა .
48001020	ხოლო რასაც მე თქვენ გწერთ , მართალია , და არ ვცრუობ ღვთის წინაშე .
48001021	ამის შემდეგ წავედი სირიისა და კილიკიის ქვეყნებში .
48001022	მაგრამ იუდეაში ქრისტეს ეკლესიებისათვის პირადად არ ვიყავი ცნობილი .
48001023	მხოლოდ ის გაეგონათ , რომ კაცი , რომელიც ოდესღაც გვდევნიდა , ახლა ახარებს იმ სარწმუნეობას , რომელსაც წინათ ებრძოდაო ,
48001024	და ადიდებდნენ ღმერთს ჩემს გამო .
48002001	მერე , თოთხმეტი წლის შემდეგ , კვლავ ავედი იერუსალიმში ბარნაბასთან ერთად . ტიტეც თან წავიყვანე .
48002002	ავედი იქ გამოცხადებით და წარვუდგინე მათ სახარება , რომელსაც ვქადაგებდი წარმართებს შორის . განსაკუთრებით წარვუდგინე იგი წარჩინებულებს . ამაოდ ხომ არ დავრბივარ ან დავრბოდი .
48002003	მაგრამ ჩემთან მყოფი ტიტეც კი , თუმცა ის ბერძენი იყო , არ აიძულეს , რომ წინადაეცვითა .
48002004	ხოლო ცრუ ძმებს , რომლებიც შემოიპარნენ , რომ ეთვალთვალათ ჩვენი თავისუფლებისათვის , რომელიც გვაქვს იესო ქრისტეში , რათა დავემონებინეთ ,
48002005	ერთი საათიც კი არ დავუთმეთ და არ დავემორჩილეთ , რათა სახარების ჭეშმარიტება დაცულიყო თქვენში .
48002006	ხოლო რაც შეეხება მათ , ვინც რამედ ჩანან ( როგორებიც არ უნდა იყვნენ ისინი , ჩემთვის სულ ერთია — ღმერთი გარეგნობის მიხედვით არ განსჯის ) , ამ ხალხს მეტი არაფერი დაუკისრებია ჩემთვის .
48002007	პირიქით , როცა დაინახეს , რომ მე მონდობილი მაქვს ხარება წინადაუცვეთელთათვის , ისევე , როგორც პეტრეს — წინადაცვეთილთათვის ,
48002008	ვინაიდან ის , ვინც პეტრესთან იღწვოდა წინადაცვეთილებთან მოციქულობაში , ჩემთანაც იღწვოდა წარმართებთან მოციქულობაში ,
48002009	და როცა ჩემთვის მოცემული მადლის შესახებ შეიტყვეს იაკობმა , კეფამ და იოანემ , რომელნიც სვეტებად ითვლებიან , გამოგვიწოდეს მე და ბარნაბას თანაზიარების მარჯვენა , რომ ჩვენ წარმართებთან წავსულიყავით , ისინი კი — წინადაცვეთილებთან .
48002010	ოღონდ უნდა გვხსომებოდა ღატაკები , და მეც ამის კეთების მოშურნე ვიყავი .
48002011	როცა კეფა ანტიოქიაში მოვიდა , მე წინ აღვუდექი მას საჯაროდ , ვინაიდან მასზე საჩივარი იყო .
48002012	ვინაიდან , ვიდრე ზოგიერთები მოვიდოდნენ იაკობისგან , წარმართებთან ერთად ჭამდა , ხოლო მათი მოსვლისთანავე დაიწყო ჩამოშორება და განზე გადგომა წინადაცვეთილთა რიდით .
48002013	მასთან ერთად პირფერობდნენ სხვა იუდეველებიც , ისე , რომ , ბარნაბაც კი ჩაითრია მათმა პირფერობამ .
48002014	მაგრამ , როცა დავინახე , რომ ისინი სწორად არ მიჰყვებიან სახარების ჭეშმარიტებას , ყველას თანდასწრებით ვუთხარი კეფას : თუ შენ , იუდეველი , წარმართივით ცხოვრობ და არა იუდეველივით , აბა , წარმართებს რაღად აიძულებ-მეთქი , რომ გაიუდეველდნენ ?
48002015	ჩვენ ბუნებით იუდეველნი ვართ და არა ცოდვილნი წარმართთაგან .
48002016	მაგრამ , რაკი შევიტყვეთ , რომ ადამიანი გამართლდება არა რჯულის საქმეებით , არამედ იესო ქრისტეში რწმენით , ჩვენც ვირწმუნეთ იესო ქრისტე , რათა გავმართლდეთ ქრისტეში რწმენით და არა რჯულის საქმეებით , ვინაიდან რჯულის საქმეებით ვერა ხორციელი ვერ გამართლდება .
48002017	ხოლო თუ ქრისტეში გამართლების მძებნელნი ცოდვილნი აღმოვჩნდით , განა ქრისტე ცოდვის მსახურია ? არამც და არამც !
48002018	ვინაიდან , თუ მე კვლავ ვაშენებ , რაც დავანგრიე , ამით ჩემს თავს დამნაშავედ ვხდი .
48002019	მე რჯულით მოვკვდი რჯულისათვის , რათა ღვთისათვის ვიცოცხლო . მე ქრისტესთან ერთად ვარ ჯვარცმული .
48002020	მე უკვე აღარ ვცოცხლობ , არამედ ქრისტე ცოცხლობს ჩემში . ახლა რომ ხორციელად ვცოცხლობ , რწმენით ვცოცხლობ ღვთის ძეში , რომელმაც შემიყვარა და თავი გადასცა ჩემთვის .
48002021	არ უგულებელვყოფ ღვთის მადლს , ვინაიდან , თუ რჯულითაა სიმართლე , აბა , ამაოდ მომკვდარა ქრისტე .
48003001	ჰოი , უგუნურო გალატელებო ! ვინ მოგაჯადოვათ თქვენ , რომ არ დამორჩილებოდით ჭეშმარიტებას , თქვენ , რომელთა თვალწინ აღიწერა ცხადად იესო ქრისტეს ჯვარცმა .
48003002	მხოლოდ ეს მსურს ვიცოდე თქვენგან : რჯულის საქმეებით მიიღეთ სული თუ რწმენის შესმენით ?
48003003	ნუთუ იმდენად უგუნურნი ხართ , რომ სულით დაიწყეთ და ახლა ხორცით ამთავრებთ ?
48003004	ამაოდ იტანჯეთ ამდენი ? ნეტა , მართლა ამაოდ !
48003005	ვინც სული მოგცათ თქვენ და თქვენს შორის სასწაულებს ახდენდა , რჯულის საქმეებით აკეთებდა ამას თუ რწმენის შესმენით ?
48003006	როცა ღმერთი ირწმუნა აბრაამმა , ეს სიმართლედ ჩაეთვალა მას .
48003007	ამიტომ , გაიგეთ , რომ ვინც რწმენისაგან არიან , აბრაამის შვილები არიან .
48003008	წერილმა , როცა წინასწარ განჭვრიტა , რომ ღმერთი რწმენით გაამართლებს წარმართებს , წინასწარ ახარა აბრაამს : „ და იკურთხება შენში ყველა ერი . “
48003009	ამიტომ ისინი , ვინც რწმენისაგან არიან , მორწმუნე აბრაამთან ერთად იკურთხებიან .
48003010	ვინაიდან ყველანი , ვინც რჯულის საქმეთაგან არიან , წყევლის ქვეშ იმყოფებიან , ვინაიდან დაწერილია : „ წყეულია ყოველი , ვინც არ შეასრულებს ყოველივეს , რაც რჯულის წიგნშია დაწერილი , რათა ყველაფერი შეასრულოს . “
48003011	ცხადია , რომ რჯულით ვერავინ გამართლდება ღვთის წინაშე , ვინაიდან მართალი რწმენით იცოცხლებს .
48003012	ხოლო რჯული რწმენით არ არის , მაგრამ , ვინც მას შეასრულებს , მისით იცოცხლებს .
48003013	ქრისტემ გამოგვისყიდა რჯულის წყევლისაგან და გახდა წყეული ჩვენს ნაცვლად , ვინაიდან დაწერილია : „ წყეულია ყოველი დაკიდებული ძელზე , “
48003014	რათა აბრაამის კურთხევა ქრისტე იესოს მიერ იყოს წარმართებზე , რომ სულის აღთქმა მივიღოთ რწმენით .
48003015	ძმებო ! ადამიანურად ვამბობ : ადამიანის მიერ დამტკიცებულ ანდერძსაც კი ვერავინ უკუაგდებს და ვერც ვერაფერს დაუმატებს .
48003016	ხოლო აბრაამს ეთქვა ეს აღთქმანი და მის თესლს . არ თქმულა : „ შენს თესლთ “ — როგორც მრავალზე , არამედ როგორც ერთზე : „ შენს თესლს “ , რომელიც არის ქრისტე .
48003017	ამას კი ვამბობ , რომ ღვთის მიერ წინათ დამტკიცებულ აღთქმას ოთხას ოცდაათი წლის შემდეგ მოსული რჯული ვერ დაარღვევს ისე , რომ აღთქმული გაუქმდეს .
48003018	ვინაიდან , თუკი რჯულითაა მემკვიდრეობა , მაშინ აღარაა აღთქმით . აბრაამს ღმერთმა აღთქმით მიჰმადლა .
48003019	აბა , რჯული რაღაა ? დანაშაულთა გამო მიეცა რჯული , ვიდრე მოვიდოდა თესლი , რომლისადმიცაა აღთქმა , და გადაეცა იგი ანგელოზთა მიერ , შუამავლის ხელით .
48003020	ერთის შუამავალი არ არსებობს , ხოლო ღმერთი ერთია .
48003021	აბა , რჯული ეწინააღმდეგება ღვთის აღთქმებს ? არამც და არამც ! ვინაიდან , თუ მოცემული იყო რჯული , რომელსაც ძალუძს ცხოველმყოფელობა , მაშინ ნამდვილად იქნებოდა სიმართლე რჯულის მიერ .
48003022	მაგრამ წერილმა ყველა მოამწყვდია ცოდვის ქვეშ , რათა მორწმუნეებს იესო ქრისტეს რწმენით მისცემოდათ აღთქმული .
48003023	რწმენის მოსვლამდე კი მომწყვდეულები ვიყავით რჯულის მეთვალყურეობის ქვეშ , ვიდრე რწმენა გამოჩნდებოდა .
48003024	ამრიგად , რჯული იყო ჩვენი წარმმართველი ქრისტესაკენ , რათა გავმართლებულიყავით რწმენით .
48003025	მაგრამ როცა რწმენა უკვე მოვიდა , წარმმართველის ხელქვეით აღარ ვიმყოფებით .
48003026	ვინაიდან თქვენ ყველანი ღვთის შვილები ხართ ქრისტე იესოში რწმენით .
48003027	ვინაიდან , რაკი ყველა მოინათლეთ ქრისტეში , ქრისტეში შეიმოსენით .
48003028	უკვე აღარ არსებობს არც იუდეველი და არც ბერძენი , არც მონა და არც თავისუფალი , არც მამრი და არც მდედრი , ვინაიდან თქვენ ყველანი ერთი ხართ ქრისტე იესოში .
48003029	და თუ ქრისტესნი ხართ , მაშ , აბრაამის თესლი ხართ და აღთქმით მემკვიდრენი .
48004001	ვამბობ : მემკვიდრე-მეთქი , მაგრამ ვიდრე ის ყრმაა , არაფრით არ განირჩევა მონისაგან , თუმცა ყოვლის პატრონია .
48004002	არამედ მეურვეთა და მნეთა ხელქვეით იმყოფება იგი , მამამისის მიერ დანიშნულ ვადამდე .
48004003	ასევე ჩვენც , ვიდრე ყრმანი ვიყავით , დამონებულნი ვყავდით ამ სოფლის წესებს .
48004004	და როცა მოვიდა სისავსე უამსა , მოავლინა ღმერთმა თავისი ძე , რომელიც დედაკაცისაგან იშვა , და დაემორჩილა იგი რჯულს
48004005	რჯულის ქვეშ მყოფთა გამოსასყიდად , რათა მიგვეღო შვილობა .
48004006	და რაკიღა თქვენ შვილები ხართ , ღმერთმა მოავლინა თქვენს გულებში თავისი ძის სული , რომელიც შესძახის : „ აბბა , მამაო . “
48004007	ამიტომ შენ უკვე აღარ ხარ მონა , არამედ ძე , ხოლო თუ ძე , მემკვიდრეცა ხარ ღვთის მიერ .
48004008	ხოლო მაშინ , როცა არ იცნობდით ღმერთს , ემსახურებოდით მათ , რომლებიც ბუნებით ღმერთები არ არიან .
48004009	ახლა კი , როცა ღმერთი იცანით , უფრო მეტიც , როცა ღმერთმა გიცნოთ , როგორღა უბრუნდებით უძლურ და ღატაკ წესებს და გინდათ ხელახლა დაემონოთ მათ ?
48004010	დღეებს იცავთ თქვენ და თვეებს , ვადებსა და წელიწადებს .
48004011	ვშიშობ , ამაოდ ხომ არ გავისარჯე თქვენს შორის .
48004012	იყავით ჩემისთანები , ვინაიდან მეც თქვენისთანა ვარ , ძმებო , გევედრებით . ცუდი არაფერი გაგიკეთებიათ ჩემთვის .
48004013	ეს იცით , რომ ხორცის უძლურებით გახარეთ თქვენ პირველად .
48004014	თქვენ კი არ შეიძულეთ და არც უგულებელყავით ჩემი განსაცდელი ხორციელად , არამედ მიმიღეთ , როგორც ღვთის ანგელოზი , როგორც ქრისტე იესო .
48004015	სად არის თქვენი მაშინდელი ნეტარება ! ვმოწმობ თქვენზე : რომ შეგძლებოდათ , თვალებს ამოითხრიდით და მე მომცემდით .
48004016	მაშ , ნუთუ თქვენი მტერი გავხდი , ჭეშმარიტებას რომ გელაპარაკებით ?
48004017	კეთილად როდი მოშურნეობენ თქვენთვის , არამედ სურთ თქვენი დაცილება ჩვენგან , რათა თქვენ თავი გამოიდოთ მათთვის .
48004018	კარგია სასიკეთოდ მოშურნეობა ყოველთვის და არა მხოლოდ თქვენთან ჩემი ყოფნისას .
48004019	ჩემო შვილებო , რომელთათვისაც ჯერაც განვიცდი მშობიარობის ტკივილებს , ვიდრე თქვენში გამოისახება ქრისტე ,
48004020	მინდოდა თქვენთან ვყოფილიყავი და გამომეცვალა ჩემი კილო , ვინაიდან გაოგნებული ვარ თქვენს გამო .
48004021	მითხარით , ვისაც რჯულის ქვეშ ყოფნა გსურთ , განა არ უსმენთ რჯულს ?
48004022	ვინაიდან დაწერილია , რომ ორი ძე ჰყავდა აბრაამს , ერთი მხევლისგან და მეორე თავისუფლისგან .
48004023	მაგრამ რომელიც მხევლისგან იყო , ის ხორციელად შობილი იყო , ხოლო რომელიც თავისუფლისგან — აღთქმის თანახმად .
48004024	ამაში არის ქარაგმა . ეს არის ორი აღთქმა : ერთი სინაის მთიდან , მონობისათვის შობილი , რომელიც არის აგარი .
48004025	ვინაიდან აგარი არის სინაის მთა არაბეთში და ამუამინდელ იერუსალიმს შეესაბამება , ვინაიდან ის მონობაშია თავის შვილებთან ერთად .
48004026	ხოლო ზენა იერუსალიმი თავისუფალია : ის ყველა ჩვენგანის დედაა .
48004027	რადგან დაწერილია : „ იხარებდე , ბერწო , უშობელო ! სიხარულით აყიუინდი , სალმობის განუცდელო ! რადგან მიტოვებულს მეტი შვილები ეყოლება , ვიდრე გათხოვილს . “
48004028	და ჩვენ , ძმებო , ისაკის კვალზე აღთქმის შვილები ვართ .
48004029	და როგორც მაშინ ხორციელად შობილი სდევნიდა სულით შობილს , ასევეა ახლაც .
48004030	მაგრამ წერილი რას ამბობს ? „ განდევნე მხევალი და მისი ძე , ვინაიდან მხევლის ძე ვერ დაიმკვიდრებს თავისუფლის ძესთან ერთად . “
48004031	ამრიგად , ძმებო , ჩვენ მხევლის შვილები კი არ ვართ , არამედ თავისუფალისა .
48005001	თავისუფლებისათვის გაგვათავისუფლა ქრისტემ . მაშ , იდექით და ნუღარ შეუდგებით მონობის უღელს .
48005002	აჰა , მე , პავლე , გეუბნებით თქვენ : თუ წინადაიცვეთთ , არავითარი სარგებლობა არ გექნებათ ქრისტესაგან .
48005003	და კიდევ ვუმოწმებ ყოველ ადამიანს , რომელიც წინადაიცვეთს , რომ ის ვალდებულია მთელი რჯული შეასრულოს .
48005004	თქვენ , რომლებიც რჯულით იმართლებთ თავს , უქრისტეოდ დარჩით და მოსწყდით მადლს .
48005005	ჩვენ კი სულით ველით სიმართლის სასოს რწმენისაგან .
48005006	ვინაიდან ქრისტეში ძალა არა აქვს არც წინადაცვეთას , არც წინადაუცვეთელობას , არამედ სიყვარულით მოქმედ რწმენას .
48005007	კეთილად რბოდით და ვინ დაგაბრკოლათ , რომ არ დაემორჩილოთ ჭეშმარიტებას ?
48005008	ეს დარწმუნება იმისაგან არ არის , ვინც თქვენ მოგიწოდებთ .
48005009	მცირე საფუარი მთელ ცომს გააფუებს .
48005010	თქვენი მწამს მე უფალში , რომ არ იფიქრებთ სხვანაირად , ხოლო თქვენი აღმაშფოთებელი , ვინც უნდა იყოს , მსჯავრს იტვირთავს .
48005011	მე კი რისთვის ვარ დევნილი , ძმებო , თუ კი კვლავ ვქადაგებდი წინადაცვეთას ? მაშინ ჯვრის ცდუნება შეწყდებოდა .
48005012	ო , ნეტა განიდევნებოდნენ თქვენი შემაშფოთარნი .
48005013	ხოლო თქვენ , თავისუფლებისათვის ხართ მოწოდებულნი , ძმებო , ოღონდ ეს თავისუფლება არ გახდეს საბაბი ხორცის საამებლად , არამედ სიყვარულით ემსახურეთ ერთმანეთს .
48005014	ვინაიდან მთელ რჯულს ეს ერთი მცნება მოიცავს : „ გიყვარდეს მოყვასი შენი , ვითარცა თავი შენი . “
48005015	მაგრამ , თუ კბენთ და ჭამთ ერთმანეთს , ფრთხილად იყავით , ერთმანეთი არ მოსპოთ .
48005016	აჰა , მე ვამბობ : მოიქეცით სულიერად და არ აღასრულებთ ხორცის გულისთქმებს .
48005017	ვინაიდან ხორცს სულის საწინააღმდეგო სურს , სულს კი — ხორცის საწინააღმდეგო . ერთმანეთს ეწინააღმდეგებიან , რათა აკეთოთ არა ის , რაც გსურთ .
48005018	და თუ სულით იარებით , რჯულის ქვეშ აღარ ხართ .
48005019	ხორცის საქმეები აშკარაა : ეს არის სიძვა , უწმიდურება და თავაშვებულება ,
48005020	კერპთმსახურება , მისნობა , მტრობა , ჩხუბი , შური , რისხვა , შუღლი , უთანხმოებანი , მწვალებლობა ,
48005021	სიძულვილი , მკვლელობა , ლოთობა , გაუმაძღრობა და სხვა ასეთი . გეუბნებით წინასწარ , როგორც ადრე მითქვამს , რომ ამის ჩამდენნი ღვთის სასუფეველს ვერ დაიმკვიდრებენ .
48005022	ხოლო სულის ნაყოფია : სიყვარული , სიხარული , მშვიდობა , სულგრძელება , სახიერება , სიკეთე , ერთგულება ,
48005023	სიმშვიდე , თავშეკავება — ამათ წინააღმდეგ არ არის რჯული .
48005024	ხოლო მათ , ვინც ქრისტესნი არიან , ჯვარს აცვეს თავიანთი ხორცი ვნებებთან და გულისთქმასთან ერთად .
48005025	თუ სულით ვცოცხლობთ , სულითვე უნდა ვიაროთ .
48005026	ნუ ვიქნებით პატივმოყვარენი , ერთმანეთის გამაღიზიანებელნი და ერთმანეთის მოშურნენი .
48006001	ძმებო ! თუ კაცი რაიმე შეცოდებაში ჩავარდება , თქვენ , სულიერებმა , გამოასწორეთ იგი თავმდაბლობის სულით და გაფრთხილდი , რომ შენც არ ჩავარდე განსაცდელში .
48006002	ატარეთ ერთმანეთის ტვირთი და ამით აღასრულებთ ქრისტეს რჯულს .
48006003	ვინაიდან , ვისაც თავისი თავი რაიმე ჰგონია და არაფერიც არ არის , ის თავის თავს ატყუებს .
48006004	ხოლო ყველამ თავისი საქმე გამოსცადოს და მაშინ ექნება სიქადული თავისით და არა სხვისით .
48006005	ვინაიდან ყველამ თავისი სატარებელი ატაროს .
48006006	სიტყვაში დამოძღვრილი ყოველივე სიკეთეს უზიარებდეს დამმოძღვრელს .
48006007	ნუ მოტყუვდებით : ღმერთი არ შეურაცხყოფს , ვინაიდან , რასაც დათესავს კაცი , იმას მოიმკის .
48006008	ვინც თავის ხორცისთვის თესავს , ხორცისგან მოიმკის ხრწნილებას . ხოლო ვინც სულისთვის თესავს , სულისგან მოიმკის საუკუნო სიცოცხლეს . ვიმკით , თუ არ მოვდუნდებით .
48006009	სიკეთის კეთება ნუ მოგვეწყინება , რადგან თავის დროზე მოვიმკით , თუ არ მოვდუნდებით .
48006010	მაშ , ვიდრე დრო გვაქვს , სიკეთე ვაკეთოთ ყველამ , და უფრო მეტად მათ , ვინც ჩვენიანია რწმენით .
48006011	ნახეთ , რამხელა წერილი მოგწერეთ ჩემი ხელით .
48006012	ხორცით განდიდების მსურველები გაიძულებენ წინადაცვეთას მხოლოდ იმიტომ , რომ ქრისტეს ჯვრისთვის არ იდევნებოდნენ .
48006013	ვინაიდან თვით წინადაცვეთილებიც არ იცავენ რჯულს , ოღონდ უნდათ , რომ წინადაიცვითოთ , რათა თქვენი ხორცით დაიკვეხონ .
48006014	მე კი , თუ დავიკვეხო , მხოლოდ ჩვენი უფლის იესო ქრისტეს ჯვრით , რომლითაც სოფელია ჯვარცმული ჩემთვის და მე სოფლისთვის .
48006015	ვინაიდან ქრისტე იესოში არაფერს ნიშნავს არც წინადაცვეთა და არც წინადაუცვეთელობა , არამედ მხოლოდ ახალი ქმნილება .
48006016	ვინც ამ წესის მიხედვით მოიქცევიან , მშვიდობა და წყალობა მათზე და ღვთის ისრაელზე .
48006017	ამიერიდან ნუღარავინ შემაწუხებს , რადგან უფალ იესოს წყლულებს ვატარებ ჩემი სხეულით .
48006018	ჩვენი უფლის იესო ქრისტეს მადლი თქვენს სულთან , ძმებო . ამინ .
49001001	პავლე , ღვთის ნებით იესო ქრისტეს მოციქული , ეფესოში მყოფ წმიდათ და მორწმუნეთ იესო ქრისტეში :
49001002	მადლი და მშვიდობა ჩვენი მამა ღმერთისა და უფალ იესო ქრისტესაგან .
49001003	კურთხეულია ჩვენი უფლის იესო ქრისტეს ღმერთი და მამა , რომელმაც გვაკურთხა ქრისტეში ყოველგვარი სულიერი კურთხევით ცათა შინა ,
49001004	როგორც ამოგვარჩია ჩვენ მასში სოფლის შექმნამდე , რათა წმიდანი და უბიწონი ვყოფილიყავით მის წინაშე სიყვარულით .
49001005	წინასწარ განსაზღვრა ჩვენი შვილება იესო ქრისტეს მეშვეობით თავისი ნებისამებრ ,
49001006	თავისი მადლის დიდების საქებრად , რომლითაც მოგვმადლა თავის საყვარელში ,
49001007	რომლის მიერ გვაქვს გამოსყიდვა მისი სისხლით , ცოდვების მოტევება მისივე მადლის სიმდიდრით ,
49001008	რომელიც უხვად მოგვცა ყოველგვარი სიბრძნით და გონებით ,
49001009	რაკი გვაუწყა თავისი ნების საიდუმლო თავისივე სურვილით , რომელიც წინასწარ განიზრახა მასში
49001010	სამნეოდ უამთა აღვსებისა რათა ქრისტეში მოიყაროს თავი ყოველივემ , რაც ცაშია და რაც მიწაზეა .
49001011	მასში არჩეულნი ვიქენით კიდეც მემკვიდრეებად , რისთვისაც წინასწარ განსაზღვრული ვიყავით მისი განზრახვით , ვინც ყოველივეს იქმს თავისი ნებით ,
49001012	რათა ვიყოთ მისი დიდების საქებად ჩვენ , რომელთაც წინასწარ გვქონდა ქრისტეს იმედი .
49001013	მასში ხართ თქვენც , ვინც მოისმინეთ ჭეშმარიტების სიტყვა , თქვენი ხსნის სახარება , იწამეთ იგი და დაიბეჭდეთ სულიწმიდის მიერ აღთქმული ,
49001014	რომელიც ჩვენი მემკვიდრეობის საწინდარია , საკუთრების გამოსასყიდად მისი დიდების საქებრად .
49001015	ამიტომ მეც , როცა მოვისმინე თქვენი რწმენა უფალ იესოში და თქვენი სიყვარული ყველა წმიდის მიმართ ,
49001016	არ ვწყვეტ ღვთისადმი მადლობას თქვენთვის , გიხსენებთ ჩემს ლოცვებში ,
49001017	რათა მოგცეთ თქვენ ჩვენი უფლის იესო ქრისტეს ღმერთმა , დიდების მამამ , სიბრძნისა და გამოცხადების სული მის შესაცნობად ,
49001018	და გაანათლოს თქვენი გულის თვალები , რათა იცოდეთ , რა არის მისი მოწოდების იმედი და როგორია მისი დიდებული მემკვიდრეობის სიმდიდრე წმიდათათვის ,
49001019	და რა განუზომელია მისი ძალის სიდიადე ჩვენში , რომელთაც საქმით გვწამს მისი ძალის ძლიერება ,
49001020	რომლითაც მან იმოქმედა ქრისტეში , მკვდრეთით აღადგინა რა იგი და თავის მარჯვნივ დასვა ზეცაში
49001021	ყველა მთავრობაზე , ხელმწიფებაზე , ძალზე , უფლებაზე და ყოველივე სახელზე მაღლა , რაც კი იწოდება არა მარტო ამ საუკუნეში , არამედ მომავალშიც .
49001022	და ყოველივე დაუმორჩილა მის ფერხთა ქვეშ და დაადგინა იგი ყველაფერზე — თავად ეკლესიისა ,
49001023	რომელიც მისი სხეულია , სისავსე აღმავსებლისა ყოველივესი ყოველივეში .
49002001	და თქვენც , მკვდრები რომ იყავით თქვენი დანაშაულით და ცოდვებით ,
49002002	რომლებითაც ოდესღაც იარებოდით ამ სოფლის უამისამებრ , ჰაერის ძალთა მთავრის , იმ სულის ნებით , ამუამად ურჩ შვილებში რომ მოქმედებს .
49002003	ჩვენც ყველანი მათ შორის ვცხოვრობდით ოდესღაც ჩვენი ხორციელი გულისთქმებით და ვასრულებდით ხორცისა და გონების ნებას , და ბუნებით რისხვის შვილები ვიყავით სხვების მსგავსად .
49002004	მაგრამ წყალობით მდიდარმა ღმერთმა თავისი დიდი სიყვარულით , რომლითაც ჩვენ შეგვიყვარა ,
49002005	ჩვენ , დანაშაულთა გამო მკვდრები , გაგვაცოცხლა ქრისტესთან ერთად ( მადლითა ხართ დახსნილნი ) ,
49002006	და თანააღგვადგინა და ცათა შინა თანადაგვსხა ქრისტე იესოში ,
49002007	რათა მომავალ საუკუნეებში აჩვენოს თავისი მადლის გარდამეტებული სიმდიდრე ჩვენდამი მოწყალებით ქრისტე იესოში .
49002008	ვინაიდან მადლით ხართ გადარჩენილები , რწმენის მეშვეობით , და ეს თქვენგნით კი არ არის , არამედ ღვთის ნიჭია ,
49002009	არა საქმეთაგან , რათა არავინ დაიკვეხოს ,
49002010	ვინაიდან მისი ქმნილებანი ვართ , ქრისტე იესოში შექმნილნი კეთილი საქმეებისათვის , რომლებიც წინასწარ გაგვიმზადა ღმერთმა , რათა ამ საქმეებით ვიაროთ .
49002011	ამიტომ გახსოვდეთ , რომ თქვენ , ოდესღაც ხორცით წარმართები , რომელთაც წინადაუცვეთლებს გიწოდებდნენ ისინი , ვისაც ერქვათ წინადაცვეთილები ხორცის წინდაცვეთით , რაც ხელით სრულდებოდა ,
49002012	რომ იმ დროს თქვენ ქრისტეს გარეშე იყავით , ისრაელის კრებულისგან გაუცხოებულნი , აღთქმის მცნებათაგან უცხონი , არ გაგაჩნდათ სასო და უღვთონი იყავით სოფელში .
49002013	ახლა კი იესო ქრისტეში , ოდესღაც შორს მყოფნი , ახლობლები გახდით ქრისტეს სისხლით .
49002014	ვინაიდან ის არის ჩვენი მშვიდობა , რომელმაც ორი ერთად აქცია და დაანგრია მათ შუა მდგარი ზღუდე .
49002015	გააუქმა მტრობა თავისი ხორცით , მცნებათა რჯული — მცნებებით , რათა ორისაგან თავის თავში შეექმნა ერთი ახალი კაცი , მშვიდობისმყოფელი .
49002016	და ერთ სხეულში ორივე შეერიგებინა ღმერთთან ჯვრის მეშვეობით მტრობის მოკვდინებით მასში .
49002017	მოვიდა და გახარათ მშვიდობა თქვენ — შორებელთ და ახლობელთ ,
49002018	ვინაიდან მისი მეშვეობით ორივეს გვაქვს ერთი სულით მისადგომი მამასთან .
49002019	ამიტომ თქვენ უკვე აღარა ხართ უცხოები და მდგმურები , არამედ წმიდათა თანამოქალაქენი და ღვთის სახლეულნი ,
49002020	დაშენებულნი მოციქულთა და წინასწარმეტყველთა საძირკველზე , სადაც თვითონ ქრისტე იესოა ქვაკუთხედი ,
49002021	რაზედაც მთელი შენაწევრებული შენობა იზრდება უფალში წმიდა ტაძრად ,
49002022	რომელზეც შენდებით თქვენც ღვთის დასამკვიდრებლად სულში .
49003001	ამისათვის მე , პავლე , ქრისტეს პატიმარი თქვენთვის , წარმართებისათვის .
49003002	როგორც თქვენ ისმინეთ ღვთის მადლის მნეობაზე , რომელიც მე დამევალა თქვენთვის ,
49003003	რადგან გამოცხადებით მეუწყა საიდუმლო , რომლის შესახებაც უკვე მოგწერეთ მოკლედ .
49003004	როცა წაიკითხავთ , შეგეძლებათ გაიგოთ ჩემი ცოდნა ქრისტეს საიდუმლოსი ,
49003005	რაც ადრინდელ თაობებში არ გამოცხადებია ადამიანთა შვილებს , როგორც ახლა გამოეცხადათ მის წმიდა მოციქულებს და წინასწარმეტყველებს სულით .
49003006	რათა წარმართებიც თანამემკვიდრენი , თანასხეულნი და აღთქმის თანაზიარნი ყოფილიყვნენ ქრისტეში ხარების მეშვეობით ,
49003007	რომლის მსახური გავხდი ღვთის მადლის ნიჭით , ჩემთვის მოცემული მისი ძალისხმევით .
49003008	მე , ყველა წმიდას შორის უმცირესს , მომეცა ეს მადლი — მეხარებინა წარმართთათვის ქრისტეს აურაცხელი სიმდიდრე
49003009	და გამეცხადებინა ყველასათვის , რა არის საუკუნეთაგან დაფარული საიდუმლოს განგებულება ყოვლის შემქმნელ ღმერთში .
49003010	რათა ახლა ეკლესიის მეშვეობით მთავრობათ და ხელმწიფებათ ეუწყოს ცაში ღვთის მრავალმხრივი სიბრძნე
49003011	მარადიული განჩინებით , რომელიც განახორციელა ჩვენს უფალ ქრისტე იესოში ,
49003012	რომელშიც გვაქვს სითამამე და საიმედო მისადგომი მისი რწმენის მეშვეობით ,
49003013	ამიტომ გთხოვთ , გული არ გაიტეხოთ თქვენთვის ჩემი გასაჭირის გამო , რომელიც თქვენი დიდებაა .
49003014	ამისათვის ვიდრეკ მუხლს მამის წინაშე ,
49003015	ვის მიერაც იწოდება ყოველი მამობა ცაში და ქვეყანაზე ,
49003016	რომ მოგცეთ ძალა თავისი დიდების სიმდიდრით , თავისი სულით შინაგან კაცში განსამტკიცებლად .
49003017	ქრისტეს დასამკვიდრებლად რწმენით თქვენს გულებში , და იყოთ თქვენ ფესვგადგმულები და დაფუძნებულები სიყვარულში ,
49003018	რათა შეძლოთ ყველა წმიდასთან ერთად ჩაწვდეთ , რა არის განი და სიგრძე და სიმაღლე და სიღრმე ,
49003019	და შეიცნოთ ქრისტეს სიყვარული , ცოდნას რომ აღემატება , რათა აღივსოთ სრული ღვთიური სისავსით .
49003020	ხოლო მას , ვისაც ჩვენში მოქმედი ძალით შეუძლია განუზომლად მეტის კეთება , ვიდრე ჩვენ ვთხოვთ ან ვფიქრობთ ,
49003021	მას დიდება ეკლესიაში , ქრისტე იესოში , ყველა თაობაში უკუნითი უკუნისამდე . ამინ .
49004001	ამიტომ შეგაგონებთ , მე , პატიმარი უფალში , მოიქცეთ იმ მოწოდების ღირსად , რომელშიც მოწოდებულნი ხართ ,
49004002	მთელი თავმდაბლობით , სიმშვიდითა და სულგრძელებით შეიწყნარეთ ერთმანეთი სიყვარულში .
49004003	ეცადეთ შეინარჩუნოთ სულის ერთობა მშვიდობის საკვრელით .
49004004	ერთია სხეული და ერთია სული , როგორც ხართ კიდეც მოწოდებულნი თქვენი მოწოდების ერთ სასოებაში .
49004005	ერთია უფალი , ერთია რწმენა , ერთია ნათლისღება ,
49004006	ერთია ღმერთი და მამა ყოველთა , რომელიც არის ყოველთა ზედა , ყველას მიერ და ყველა ჩვენგანში .
49004007	ხოლო ყოველ ჩვენგანს მოცემული აქვს მადლი ქრისტესმიერი ნიჭის ზომისამებრ .
49004008	ამისათვის ამბობს : „ ავიდა მაღლობზე , დაატყვევა ტყვე და ნიჭები უბოძა ადამიანს . “
49004009	ხოლო „ ავიდა “ რას ნიშნავს , თუ არა იმას , რომ იგი პირველად მიწის ქვესკნელში ჩავიდა ?
49004010	ჩასული კი იგივეა , რაც ასული ყველა ცაზე მაღლა , რათა აღავსოს ყოველივე .
49004011	მან დააყენა ერთნი მოციქულებად , მეორენი — წინასწარმეტყველებად , ზოგნი — მახარებლად , ზოგნი — მწყემსებად და მოძღვრებად ,
49004012	რათა სრულეყოთ წმიდები მსახურების საქმისათვის — ქრისტეს სხეულის აღსაშენებლად ,
49004013	ვიდრე ყველანი მივაღწევდეთ რწმენის ერთიანობას და ღვთის ძის შეცნობას სრულ კაცად , ქრისტეს სისავსის ასაკის ზომას .
49004014	რათა აღარ ვიყოთ ბავშვები , რომელთაც არყევს და იტაცებს მოძღვრების ყოველგვარი ქარი ადამიანთა ცბიერებით , ცდუნების მზაკვრული ხელოვნებით ,
49004015	არამედ , ჭეშმარიტების მეტყველნი სიყვარულით , ყველაფერში ვიზრდებოდეთ მის მიმართ , ვინც არის თავი — ქრისტე ;
49004016	ვის მიერაც მთელი სხეული , შენაწევრებული და შემტკიცებული ყოველნაირი მაცოცხლებელი კავშირების საშუალებით , სხეულის თითოეული ასოს ზომიერად მოქმედებით იზრდება თავისი თავის სიყვარულში აღსაშენებლად .
49004017	ამიტომ ამას ვამბობ და ვმოწმობ უფალში , რათა აღარ მოიქცეთ ისე , როგორც წარმართები იქცევიან თავიანთი გონების ამაოებით ,
49004018	გონებადაბნელებულნი და ღვთის ცხოვრებისაგან გაუცხოებულნი , თავიანთი უმეცრებისა და გულქვაობის გამო ,
49004019	ისინი , რომელთაც გრძნობა დაკარგეს და გარყვნილებას მიეცნენ , რათა ყოველგვარი უწმიდურება ჩაიდინონ გაუმაძღრობით .
49004020	ხოლო თქვენ ასე როდი გისწავლიათ ქრისტე ,
49004021	რადგან მოგისმენიათ მისთვის და მასში ხართ განსწავლულნი , ვინაიდან იესოშია ჭეშმარიტება .
49004022	მიტოვებული გაქვთ წინანდელი ცხოვრება ძველი კაცისა , მაცდური გულისთქმებით გახრწნილი ,
49004023	და განახლებული ხართ თქვენი გონების სულით ,
49004024	და შეგიმოსიათ ახალი კაცი , რომელიც შექმნილია ღვთისამებრ , სიმართლითა და ჭეშმარიტების სიწმიდით .
49004025	ამიტომ განიშორეთ სიცრუე და თვითოეულმა თქვენგანმა თავის მოყვასს ჭეშმარიტება ელაპარაკოს , ვინაიდან ერთიმეორის ასოები ვართ .
49004026	განრისხდით , ოღონდ ნუ შესცოდავთ : მზე ნუ ჩავა თქვენს რისხვაზე .
49004027	ადგილი არ მისცეთ ეშმაკს .
49004028	ვინც იპარავდა , ნუღარ მოიპარავს . უკეთესია , იშრომოს და თავისი ხელით აკეთოს კეთილი , რათა ჰქონდეს გაჭირვებულისათვის მისაცემად .
49004029	არავითარი უშვერი სიტყვა არ დაგცდეთ პირიდან , არამედ მხოლოდ კეთილი აღსაშენებლად , რათა მადლი მიანიჭოს გამგონეთ .
49004030	ნუ დაანაღვლიანებთ ღვთის სულიწმიდას , რომლითაც თქვენ აღბეჭდეთ გამოსყიდვის დღისათვის .
49004031	ყოველგვარი სიმწარე , მძვინვარება , რისხვა , ყვირილი და გმობა განგშორდეთ ყველა ბოროტებასთან ერთად .
49004032	მაგრამ იყავით კეთილნი ერთიმეორის მიმართ , თანაუგრძნეთ და მიუტევეთ ერთმანეთს , როგორც ქრისტეში მოგიტევათ თქვენ ღმერთმა .
49005001	მაშ , მიბაძეთ ღმერთს , როგორც საყვარელმა შვილებმა .
49005002	იარეთ სიყვარულში , ისევე , როგორც ქრისტემ შეგვიყვარა ჩვენ და თავისი თავი მისცა ჩვენთვის ღმერთს შესაწირავად და მსხვერპლად , საამო კეთილსურნელებად .
49005003	ოღონდ სიძვა , ყოველგვარი უწმიდურება და ანგარება აღარ იხსენებოდეს თქვენს შორის , როგორც წმიდებს შეშვენით .
49005004	ასევე ბილწსიტყვაობა , ლაქლაქი და დაცინვა არ შეგფერით , არამედ — უფრო სამადლობელი ,
49005005	რადგან იცოდეთ , რომ არც ერთ მეძავს , ან უწმიდურს , ან ანგარს , რომელიც კერპთმსახურია , არა აქვს მემკვიდრეობა ქრისტეში და ღვთის სასუფეველში .
49005006	არავინ გაცდუნოთ ფუჭი სიტყვებით , ვინაიდან ამისათვის ღვთის რისხვა ეწევა ურჩ შვილებს .
49005007	ამიტომ ნუ იქნებით მათი თანაზიარნი .
49005008	ვინაიდან ოდესღაც ბნელი იყავით , ახლა კი ნათელი ხართ უფალში . იარეთ , როგორც ნათლის შვილებს შეშვენით .
49005009	რადგან ნათლის ნაყოფი არის ყოველივე სიკეთეში , სიმართლესა და ჭეშმარიტებაში .
49005010	გამოსცადეთ , რა არის უფლის მოსაწონი .
49005011	ნუ შეეზიარებით ბნელის უნაყოფო საქმეებს , არამედ ამხილეთ .
49005012	ვინაიდან , რასაც ისინი ფარულად აკეთებენ , სალაპარაკოდაც კი სამარცხვინოა .
49005013	და მაინც , მხილებული ნათლით მუღავნდება ,
49005014	ვინაიდან ყოველივე , რაც გამომუღავნდება , ნათელია , ამიტომ ამბობს : „ გაიღვიძე , მძინარევ , და აღსდექ მკვდრეთით , და გაგინათებს შენ ქრისტე . “
49005015	მაშ , ფრთხლად მოიქეცით — არა როგორც უგუნურნი , არამედ როგორც ბრძენნი .
49005016	მოივაჭრეთ უამი , ვინაიდან დღეები მუხთალია .
49005017	მაშ , ნუ იქნებით უგუნურები , არამედ შეიცანით , რა არის ღვთის ნება .
49005018	ნუ დათვრებით ღვინით , რომელშიც აღვირახსნილობაა , არამედ აღივსენით სულით .
49005019	ელაპარაკეთ ერთმანეთს ფსალმუნით , გალობითა და სულიერი საგალობლებით , უმღერეთ და ეფსალმუნეთ უფალს გულებში .
49005020	მადლობდეთ ყოველთვის ყველაფრისათვის ღმერთს და მამას ჩვენი უფლის იესო ქრისტეს სახელით .
49005021	დაემორჩილეთ ერთმანეთს ღვთის მოშიშებით .
49005022	ცოლებო , დაემორჩილეთ თქვენს ქმრებს , როგორც უფალს .
49005023	ვინაიდან ქმარი არის ცოლის თავი , ისევე როგორც ქრისტე არის ეკლესიის თავი და ის არის სხეულის მაცხოვარი .
49005024	მაგრამ , როგორც ეკლესია ემორჩილება ქრისტეს , ასევე ცოლებიც — თავიანთ ქმრებს ყველაფერში .
49005025	მამაკაცებო , გიყვარდეთ თქვენი ცოლები , ისევე როგორც ქრისტემ შეიყვარა ეკლესია და თავი გასწირა მისთვის ,
49005026	რათა წმიდაეყო იგი და განეწმიდა წყალში განბანით სიტყვის მეშვეობით .
49005027	რათა განემზადებინა იგი თავისთვის დიდებულ ეკლესიად , არ ჰქონოდა მწიკვლი ან მანკი , ან რაიმე მისი მსგავსი , არამედ , პირიქით , რათა წმიდა და უბიწო ყოფილიყო .
49005028	ისე უნდა უყვარდეთ მამაკაცებს თავიანთი ცოლები , როგორც საკუთარი სხეულები . ვისაც თავისი ცოლი უყვარს , მას საკუთარი თავი უყვარს .
49005029	ვინაიდან არავის არასოდეს მოსძულებია თავისი ხორცი , არამედ კვებავს და უვლის მას , ისევე როგორც უფალი ეკლესიას .
49005030	იმიტომ , რომ მისი სხეულის ასოები ვართ , მისი ხორცთაგანნი და მისი ძვალთაგანნი .
49005031	ამიტომ მიატოვებს კაცი თავის მამას და თავის დედას და მიეკრობა თავის ცოლს , და ორივენი ერთ ხორცად იქნებიან .
49005032	დიდია ეს საიდუმლო , მე ვამბობ ქრისტეზე და ეკლესიაზე .
49005033	ასევე ყოველ თქვენთაგანს უყვარდეს თავისი ცოლი , როგორც საკუთარი თავი . ცოლსაც ეშინოდეს ქმრისა .
49006001	დაემორჩილეთ , შვილებო , თქვენს მშობლებს უფალში , ვინაიდან ეს სამართლიანია
49006002	„ პატივი ეცი შენს მამას და დედას , — ეს არის პირველი მცნება აღთქმით , —
49006003	რათა მოგეცეს სიკეთე და დღეგრძელი იყო ქვეყანაზე . “
49006004	თქვენ კი , მამებო , ნუ გააღიზიანებთ თქვენს შვილებს , არამედ აღზარდეთ ისინი უფლის მოძღვრებითა და დარიგებით .
49006005	დაემორჩილეთ , მონებო , თქვენს ხორციელ უფალთ შიშითა და ძრწოლით , გულწრფელად , როგორც ქრისტეს ,
49006006	არა თვალთმაქცური სამსახურით , როგორც პირმოთნენი , არამედ როგორც ქრისტეს მონები , რომლებიც სულით ასრულებენ ღვთის ნებას
49006007	და გულმოდგინებით ემსახურებიან უფალს და არა ადამიანებს .
49006008	იცოდეთ , რომ ყველა , ვინც სიკეთეს სჩადის , მასვე მიიღებს , უფლის მონა იქნება ის , თუ თავისუფალი .
49006009	თქვენ კი , ბატონებო , მათაც ასევე მოექეცით , თავი შეიკავეთ სისასტიკისაგან და იცოდეთ , რომ მათაც და თქვენც უფალი გყავთ ცაში და მის წინაშე არ არსებობს პირმოთნეობა .
49006010	და ბოლოს , ჩემო ძმებო , გამაგრდით უფლით და მისი ძალის სიმტკიცით .
49006011	შეიმოსეთ ღვთის სრული საჭურველი , რათა შეძლოთ წინაღუდგეთ ეშმაკის მზაკვრობას .
49006012	რადგან ჩვენი ბრძოლა არ არის სისხლისა და ხორცის წინააღმდეგ , არამედ მთავრობათა წინააღმდეგ , ხელმწიფებათა წინააღმდეგ , ამ სოფლის სიბნელის მპყრობელთა წინააღმდეგ , ცისქვეშეთის ბოროტების სულთა წინააღმდეგ .
49006013	ამიტომ ხელი მოჰკიდეთ ღვთის სრულ საჭურველს , რათა შეძლოთ წინაღდგომა ბოროტ დღეს და ყოვლის მძლევლებმა გასძლოთ .
49006014	მაშ , იდექით ჭეშმარიტებით წელშემოსარტყლულნი და სიმართლის ჯავშნით შემოსილები ,
49006015	და ფეხშემოსილნი მზადყოფნაში მშვიდობის სახარებლად .
49006016	და ყოველივე ამასთან ერთად აიღეთ რწმენის ფარი , რომლითაც შეძლებთ ბოროტის გავარვარებული ისრების ჩაქრობას .
49006017	აიღეთ ხსნის ჩაჩქანი და სულის მახვილი , რომელიც არის ღვთის სიტყვა .
49006018	ყოველგვარი ლოცვით და ვედრებით ილოცეთ ყოველ უამს სულით , და მუდამ იფხიზლეთ ამაზე ყოველგვარი სიმედგრით და ლოცვით ყველა წმიდისათვის ,
49006019	ჩემთვისაც , რათა მომეცეს სიტყვა და ჩემი პირით გაცხადებით ვაუწყო , რომლის ელჩიცა ვარ ,
49006020	სახარების საიდუმლო , ბორკილდადებულმა , რათა გაცხადებით ვილაპარაკო , რისი თქმაც მმართებს .
49006021	რათა თქვენც იცოდეთ ჩემი გარემოებანი და საქმეები , ყოველივეს გაუწყებთ ტვიქიკოსი , საყვარელი ძმა და უფლის სარწმუნო მსახური ,
49006022	რომელიც სწორედ იმიტომ გამოვგზავნე თქვენთან , რათა შეიტყოთ ჩვენი ამბავი და მანაც ანუგეშოს თქვენი გულები .
49006023	მშვიდობა ძმებს და სიყვარული რწმენითურთ მამა ღვთისაგან და უფალ იესო ქრისტესაგან .
49006024	მადლი იყოს ყველასთან , ვისაც უხრწნელებაში უყვარს ჩვენი უფალი იესო ქრისტე . ამინ .
50001001	პავლე და ტიმოთე , იესო ქრისტეს მონები , ყველა წმიდას ქრისტე იესოში , რომელნიც ფილიპეში იმყოფებიან , ეპისკოპოსებითა და დიაკვნებითურთ :
50001002	მადლი თქვენ და მშვიდობა ჩვენი მამა ღმერთისა და უფალ იესო ქრისტესაგან .
50001003	ვმადლობ ჩემს ღმერთს თქვენს ყოველ გახსენებაზე .
50001004	მუდამ , ჩემს ყველა ვედრებაში , სიხარულით ვევედრები ყოველი თქვენგანისათვის ,
50001005	სახარებაში თქვენი თანაზიარებისათვის , პირველი დღიდან აქამომდე .
50001006	დარწმუნებული ვარ , რომ დამწყები თქვენში კეთილი საქმისა შეასრულებს კიდეც მას იესო ქრისტეს დღემდე .
50001007	სწორედაც რომ მმართებს ფიქრი ყოველ თქვენგანზე , რადგან გულში მყავხართ , ჩემს ბორკილებში და სახარების დაცვისას და განმტკიცებისას , ყველანი თანაზიარნი ხართ ჩემს მადლში .
50001008	ვინაიდან ღმერთია ჩემი მოწამე , რომ ყველანი მიყვარხართ იესო ქრისტეს სიყვარულით .
50001009	ამაზე ვლოცულობ , რომ უფრო და უფრო გაიზარდოს თქვენი სიყვარული ცოდნასა და ყოველ გრძნობაში ,
50001010	რათა გამოსცადოთ უმჯობესი და იყოთ წრფელნი და დაუბრკოლებელნი ქრისტეს დღეს ,
50001011	სიმართლის ნაყოფით აღვსილნი იესო ქრისტეს მიერ ღვთის სადიდებლად და საქებრად .
50001012	ძმებო , მსურს იცოდეთ , რომ რაც თავს გადამხდა სახარების წარმატებას უფრო ემსახურნენ .
50001013	ისე რომ , ჩემი ბორკილები ქრისტეში ცნობილი გახდა მთელი პრეტორიისათვის და ყველა დანარჩენთათვის .
50001014	უფალში ძმათა უმრავლესობა გამხნევდა ჩემი ბორკილებით და გაბედა , რომ უფრო მეტად და უშიშრად ელაპარაკა ღვთის სიტყვა .
50001015	თუმცა ზოგიერთნი შურიანობით და ჯიბრით ქადაგებენ ქრისტეს , ზოგნი კი კეთილი ზრახვით .
50001016	ესენი სიყვარულით , ვინაიდან იციან , რომ სახარების დასაცავად ვარ დაყენებული .
50001017	ზოგნი კი — ჯიბრით ქადაგებენ ქრისტეს არაწმიდად , რადგან ფიქრობენ დაამძიმონ ჩემი ბორკილები .
50001018	მერედა რა ? როგორც არ უნდა იქადაგონ ქრისტე — რაღაც მიზეზით თუ გულწრფელად , მე ასეც მიხარია და კვლავაც გავიხარებ .
50001019	ვინაიდან ვიცი , რომ ეს ჩემი ხსნა იქნება თქვენი ლოცვითა და იესო ქრისტეს სულის შეწევნით ,
50001020	თანახმად მოლოდინისა და სასოებისა , რომ არაფერში არ შევრცხვები , არამედ მთელი სიცხადით , როგორც ყოველთვის , ისე ახლაც განდიდდება ქრისტე ჩემს სხეულში — სიცოცხლით იქნება თუ სიკვდილით ,
50001021	ვინაიდან ჩემთვის სიცოცხლე ქრისტეა და სიკვდილი — მონაგები .
50001022	თუ ხორციელი ცხოვრება ნაყოფს შემატებს ჩემს საქმეს , არ ვიცი , რა ამოვირჩიო .
50001023	მიზიდავს ორივე : მსურს წავიდე და ვიყო ქრისტესთან , რაკი ეს ბევრად უკეთესია ,
50001024	მაგრამ ხორცში დარჩენა უფრო მეტად თქვენთვის არის საჭირო .
50001025	მე კი დანამდვილებით ვიცი , რომ დავრჩები და ვიქნები თქვენთან ყველასთან ერთად თქვენი წარმატებისა და რწმენის სიხარულისათვის ,
50001026	რათა ჩემი მეშვეობით გამრავლდეს თქვენი ქება ქრისტე იესოში , როცა კვლავ მოვალ თქვენთან .
50001027	ოღონდ მოიქეცით ქრისტეს სახარების ღირსად , რათა , ან როცა მოვალ და გნახავთ , ან თუ არ ვიქნები თქვენთან , მოვისმინო თქვენზე , რომ დგახართ ერთი სულით და ერთსულოვნად იღწვით სახარების რწმენისათვის .
50001028	ნურაფერში შეუშინდებით მოწინააღმდეგეს : ეს მათთვის დაღუპვის ნიშანია , თქვენთვის კი — ხსნისა . ეს ღვთისაგან არის .
50001029	ვინაიდან ქრისტეს გულისათვის მოგეცათ თქვენ არა მარტო რწმენა , არამედ მისთვის ტანჯვაც
50001030	ისეთივე ღვაწლით , რომელიც ჩემში ნახეთ და რომელსაც ახლა ისმენთ ჩემზე .
50002001	ამრიგად , თუ არის რაიმე ნუგეშისცემა ქრისტეში , თუ არის რაიმე სალბუნი სიყვარულისა , თუ არის რაიმე თანამოზიარეობა სულისა , თუ არის რაიმე თანაგრძნობა და შეწყალება ,
50002002	შეავსეთ ჩემი სიხარული , რათა ერთსა და იმავეს ფიქრობდეთ , გქონდეთ ერთი და იგივე სიყვარული , იყოთ ერთსულოვანნი , და ერთაზროვანნი .
50002003	არაფერი გააკეთოთ ჯიბრით ან პატივმოყვარეობით , არამედ თავმდაბლობით . საკუთარ თავზე მეტად შერაცხეთ ერთმანეთი .
50002004	თითოეული მარტო თავის თავზე კი ნუ იზრუნებს , არამედ სხვებზეც .
50002005	თქვენშიაც იმ საფიქრალზე იფიქრეთ , რაც ქრისტე იესოშია .
50002006	რომელიც ღვთის ხატება იყო და , მიტაცებად არ თვლიდა ღვთის თანასწორად ყოფნას ,
50002007	არამედ წარმოიცარიელა თავი და მიიღო მონის ხატება , გახდა კაცთა მსგავსი და შესახედაობით კაცს დაემსგავსა .
50002008	დაიმდაბლა თავი და მორჩილი გახდა თვით სიკვდილამდე , ჯვარცმით სიკვდილამდე .
50002009	ამიტომ ღმერთმაც აღამაღლა იგი და მიანიჭა მას ყველა სახელზე უზენაესი სახელი .
50002010	რათა იესოს სახელის წინაშე მუხლი მოიდრიკოს ყოველმა ზეციერმა , მიწიერმა და ქვესკნელელმა ,
50002011	ყველა ენამ აღიაროს , რომ იესო ქრისტე არის უფალი , მამა ღმერთის სადიდებლად .
50002012	ამიტომ , ჩემო საყვარელნო , როგორც ყოველთვის იყავით მორჩილნი , არა მარტო ჩემი ყოფნისას , არამედ უფრო მეტად ახლა , ჩემი არყოფნის დროს , შიშით და ძრწოლით იღვაწეთ თქვენს სახსნელად .
50002013	ღმერთი დაბადებს თქვენში სურვილსაც და მოქმედებასაც თავისი სათნოებით .
50002014	ყველაფერი გააკეთეთ უდრტვინველად და უყოყმანოდ ,
50002015	რათა იყოთ უმწიკვლონი და უბრალონი , ღვთის უმანკო შვილები მრუდ და უკუღმართ თაობაში , რომელშიც ანათებთ , როგორც მნათობნი სამყაროში ,
50002016	სიცოცხლის სიტყვის მფლობელნი , რათა დავიკვეხო ქრისტეს დღეს , რომ ამაოდ არ დავრბოდი და ამაოდ არ ვიღვწოდი .
50002017	და თუ ვიღვრები თქვენი რწმენის მსხვერპლად ღვთისმსახურებაში , მიხარია და ვხარობ თქვენთან ერთად .
50002018	ასევე თქვენც იხარეთ და ხარობდეთ ჩემთან ერთად .
50002019	იმედი მაქვს უფალ იესოში , მალე გამოგიგზავნოთ ტიმოთე , რათა გავმხნევდე თქვენი ამბის შეტყობით .
50002020	ვინაიდან არავინ მყავს ისეთი თანამოზიარე , ასე ბეჯითად რომ ზრუნავდეს თქვენზე .
50002021	იმიტომ , რომ ყველანი თავისას ეძებენ და არა იმას , რაც იესო ქრისტესია .
50002022	თქვენ იცით მისი გამოცდა , რომ როგორც მამასთან შვილი , ისე მსახურობოდა ჩემთან ერთად სახარებისთვის .
50002023	იმედი მაქვს , რომ მალე გამოგიგზავნით მას , როგორც კი ვნახავ , როგორ იქნება ჩემი საქმე .
50002024	მჯერა უფლისა , რომ მეც მალე მოვალ თქვენთან .
50002025	საჭიროდ მივიჩნევ გამოგიგზავნოთ ეპაფროდიტოსი , ჩემი ძმა , თანამშრომელი და თანამებრძოლი , იგივე თქვენი მოციქული და მსახური ჩემს საჭიროებაში .
50002026	რადგან ძალიან სურდა ყველა თქვენთაგანის ხილვა და ძალიან შეწუხდა , რომ შეიტყეთ მისი ავადმყოფობა .
50002027	რადგან დაავადდა და სიკვიდილის პირზეც იყო , მაგრამ ღმერთმა შეიწყალა ის და არა მარტო ის , არამედ მეც , რათა ჩემს მწუხარებას მწუხარება არ დართვოდა .
50002028	ამიტომ ვიჩქარე მისი გამოგზავნა თქვენთან , რათა გენახათ და კვლავ გაგეხარათ , და მეც მომკლებოდა დარდი .
50002029	აბა , მიიღეთ იგი ყოველგვარი სიხარულით უფალში და პატივისცემით მოეპყარით მისთანებს .
50002030	ვინაიდან ქრისტეს საქმისათვის სიკვდილს მიუახლოვდა და საფრთხეში ჩაიგდო სიცოცხლე , რათა შეევსო ჩემდამი თქვენი სამსახურის დანაკლისი .
50003001	ამრიგად , ჩემო ძმებო , იხარეთ უფალში . თქვენდამი მსგავსი რამის მოწერა საძნელო არ არის ჩემთვის , თქვენთვის კი გამხნევებაა .
50003002	ერიდეთ ძაღლებს , ერიდეთ ცუდ მუშაკებს , ერიდეთ წინადაცვეთას ,
50003003	ვინაიდან წინადაცვეთილობა ჩვენ ვართ — ღვთის მსახურნი სულით , ვადიდებთ ქრისტე იესოს და არ გვეიმედება ხორცი .
50003004	თუმცა შემეძლო ხორცის იმედი მქონოდა . თუ სხვა ვინმე ფიქრობს ხორცის იმედზე , მე — მით უმეტეს .
50003005	წინადაცვეთილი ვარ მერვე დღეს , მე , ისრაელიანი , ბენიამინის ტომიდან , ებრაელი ებრაელთაგანი , რჯულით ფარისეველი ,
50003006	მოშურნედ მდევნელი ეკლესიისა , რჯულის სიმართლით , უმწიკვლოდ .
50003007	მაგრამ , რაც ჩემთვის მოგება იყო , წაგებად ჩავთვალე ქრისტეს გულისათვის .
50003008	ახლაც ყველაფერი წაგებად მიმაჩნია ჩემი უფლის იესო ქრისტეს ცოდნის უპირატესობისთვის , რის გამოც უარი ვთქვი ყოველივეზე და ყველაფერს ნაგვად მივიჩნევ , რათა ქრისტე შევიძინო
50003009	და აღმოვჩნდე მასში არა ჩემი სიმართლით , რაც რჯულიდანაა , არამედ იმით , რაც არის ქრისტეს რწმენა , ღვთიური სიმართლე , რწმენის მიხედვით ,
50003010	რათა შევიცნო იგი და მისი აღდგომის ძალა და მის ტანჯვებში თანაზიარება , და მის სიკვდილს ვემსგავსო ,
50003011	რათა , როგორმე მივწვდე მკვდრეთით აღდგომას .
50003012	არა იმიტომ , რომ უკვე მივაღწიე ან სრულქმნილი გავხდი , არამედ ვისწრაფი , ვინძლო მივაღწიო , როგორც მე მომაღწია ქრისტე იესომ .
50003013	ძმებო , არ მგონია რომ უკვე მივაღწიე . ერთია , რომ ვივიწყებ , რაც ჩემს უკან არის , და იმას ველტვი , რაც ჩემს წინ არის .
50003014	ვილტვი მიზნისაკენ , ღვთის უზენაესი მოწოდების პატივისაკენ ქრისტე იესოში .
50003015	ამიტომ , ვინც ჩვენს შორის სრულქმნილია , ასე უნდა იაზროვნოს , და თუ სხვანაირად აზროვნებთ , ამასაც ღმერთი გამოგიცხადებთ .
50003016	ამრიგად , რასაც მივაღწიეთ , იგივე უნდა შევინარჩუნოთ .
50003017	ძმებო , იყავით ჩემი მომბაძველნი და უყურეთ მათ , ვინც ისე იქცევა , რისი ნიმუშიც ჩვენში გაქვთ .
50003018	ვინაიდან ბევრნი , რომელთა შესახებ ხშირად მითქვამს თქვენთვის და ახლა ცრემლებითაც გეუბნებით , ისე იქცევიან , როგორც ქრისტეს ჯვრის მტრები .
50003019	მათი ბოლო დაღუპვაა , მათი ღმერთი მუცელია , მათი დიდება კი სირცხვილშია . ისინი მიწიერზე ფიქრობენ .
50003020	რადგან ჩვენი მოქალაქეობა ზეცაშია , საიდანაც ველით მაცხოვარს , უფალ იესო ქრისტეს ,
50003021	რომელიც ჩვენს დამდაბლებულ სხეულს გარდაქმნის თავისი დიდების სხეულის შესაფერისად , ძალისხმევით , რაც შეაძლებინებს მას ყოველივე დაიმორჩილოს .
50004001	აბა , ჩემო საყვარელო და სასურველო ძმებო , ჩემო სიხარულნო და გვირგვინნო , იდექით ასე უფალში , საყვარელნო .
50004002	ევოდიას შევახსენებ და სვინტიქეს შევაგონებ , თანამოაზრენი იყვნენ უფალში .
50004003	შენ კი , ჩემო ერთგულო თანამშრომელო , შენც გთხოვ დაეხმარო მათ , რომელნიც იღწვოდნენ ჩემთან ერთად სახარებაში , კლემენტოსთან და სხვა ჩემს თანამშრომლებთან ერთად , რომელთა სახელები სიცოცხლის წიგნშია .
50004004	მარადის იხარეთ უფალში და კიდევ ვიტყვი : იხარეთ !
50004005	თქვენი თავმდაბლობა ცნობილი იყოს ყველა ადამიანისათვის . ახლოა უფალი .
50004006	არაფერზე იზრუნოთ , მხოლოდ ლოცვასა და ვედრებაში მადლიერებით აუწყეთ თქვენი სურვილი ღმერთს
50004007	და ღვთის მშვიდობა , რომელიც ყოველგვარ გონებას აღემატება , დაიფარავს თქვენს გულებს და თქვენს ფიქრებს ქრისტე იესოში .
50004008	აბა ასე , ჩემო ძმებო , ყოველივე , რაც ჭეშმარიტია , რაც პატიოსანია , რაც მართალია , რაც წმიდაა , რაც საყვარელია , რაც საქებარია , ყოველივე , რაც სათნო და ქებულია , იმაზე იფიქრეთ .
50004009	რაც ჩემგან ისწავლეთ და მიიღეთ , მოისმინეთ და დაინახეთ ჩემში , ის შეასრულეთ და მშვიდობის ღმერთი იქნება თქვენთან .
50004010	მე კი დიდად გავიხარე უფალში , რადგან ახლა კვლავ იწყეთ ჩემზე ზრუნვა . უწინაც ზრუნავდით , მაგრამ ვერ ახერხდებით .
50004011	გაჭირვების გამო არ ვამბობ ამას , ვინაიდან ვისწავლე იმით დაკმაყოფილება , რაცა მაქვს .
50004012	ვიცი ხელმოკლეობაში ცხოვრება და ვიცი სიუხვეში ცხოვრებაც , მიჩვეული ვარ ყველაფერს და ყოველივეს : გაძღომას და შიმშილს , სიუხვესა და ხელმოკლეობას .
50004013	ყოველივე ძალმიძს ჩემს განმამტკიცებელში , ქრისტეში .
50004014	ხოლო თქვენ კარგად მოიქეცით , ჩემი ჭირი რომ გაიზიარეთ .
50004015	თქვენც იცით , ფილიპელნო , რომ ხარების დაწყებისას , როცა მაკედონიიდან გამოვედი , არც ერთმა ეკლესიამ არ მიიღო მონაწილეობა ჩემთან მიღება-გაცემაში , თქვენს გარდა .
50004016	თესალონიკეშიც გამომიგზავნეთ , რაც მჭირდებოდა , ერთი-ორჯერ ,
50004017	არა იმიტომ , რომ მოსაკითხს ვეძებდე , არამედ ვეძებ ნაყოფს , რომელიც თქვენს სასარგებლოდ მრავლდება .
50004018	მივიღე ყოველივე და უხვად მაქვს . კმაყოფილი ვარ , რომ მივიღე ეპაფროდიტოსისგან თქვენს მიერ გამოგზავნილი კეთილსურნელება , საამებელი მსხვერპლი , ღვთისთვის მოსაწონი .
50004019	ხოლო ჩემი ღმერთი აღავსებს თქვენს ყოველ საჭიროებას , თავისი სიუხვისამებრ , დიდებით ქრისტე იესოში .
50004020	ხოლო ღმერთს და ჩვენს მამას დიდება უკუნითი უკუნისამდე . ამინ .
50004021	მოიკითხეთ ყველა წმიდა ქრისტე იესოს სახელით . მოგიკითხავენ ჩემთან მყოფი ძმანი .
50004022	მოგიკითხავს ყველა წმიდა და უფრო მეტად კეისრის სახლიდან .
50004023	უფალ იესო ქრისტეს მადლი თქვენს სულთან . ამინ .
51001001	პავლე , ღვთის ნებით იესო ქრისტეს მოციქული , და ძმა ტიმოთე ,
51001002	კოლოსეში მყოფ წმიდათ და მორწმუნე ძმებს ქრისტეში .
51001003	მადლი თქვენ და მშვიდობა ჩვენი მამა ღმერთისა და უფალ იესო ქრისტესაგან . ვმადლობთ ღმერთს , ჩვენი უფლის იესო ქრისტეს მამას ყოველთვის , როცა თქვენთვის ვლოცულობთ .
51001004	რომ გვესმის თქვენი რწმენა ქრისტე იესოში და თქვენი სიყვარული ყოველი წმიდის მიმართ ,
51001005	თქვენთვის ზეცაში გამზადებული სასოების გამო , რომელიც წინასწარ გესმათ სახარების ჭეშმარიტი სიტყვით ,
51001006	რომელიც მოვიდა თქვენთან ისევე , როგორც მთელ სოფელში , და მოაქვს ნაყოფი და იზრდება ისევე , როგორც თქვენს შორისაც იმ დღიდან მოკიდებული , რაც თქვენ ისმინეთ და შეიცანით ღვთის მადლი ჭეშმარიტებაში ,
51001007	როგორც ისწავლეთ ჩვენ საყვარელ თანამსახურ , ეპაფრასაგან , რომელიც ერთგულად ემსახურება ქრისტეს თქვენთვის ,
51001008	მანვე გვაუწყა თქვენი სიყვარული სულით .
51001009	ამისათვის ჩვენც იმ დღიდან , რაც ეს მოვისმინეთ , განუწყვეტლივ ვლოცულობთ თქვენთვის , რათა აღივსოთ მისი ნების შეცნობით , ყოველნაირი სიბრძნითა და სულიერი გონებით ,
51001010	რათა მოიქცეთ უფლის ღირსად და ყველაფერში აამოთ მას ყოველ კეთილ საქმეში ნაყოფის გამოღებით და ღვთის შეცნობაში ზრდით ,
51001011	მთელი ძალით გაძლიერდეთ მისი დიდების სიმტკიცისამებრ ყოველგვარ მოთმინებაში და სულგრძელებაში სიხარულით .
51001012	ჰმადლობდეთ მამას , რომელმაც წმიდანთა მემკვიდრეობის მონაწილეობის ღირსი გაგვხადა ნათელში ,
51001013	რომელმაც გვიხსნა სიბნელის ხელმწიფებისაგან და შეგვიყვანა თავისი საყვარელი ძის სასუფეველში ,
51001014	რომელშიც გვაქვს მისი სისხლით გამოსყიდვა და ცოდვების მიტევება ,
51001015	ვინც არის უხილავი ღვთის ხატება , პირმშო ყოველი ქმნილებისა ,
51001016	ვინაიდან მისით შეიქმნა ყოველი , რაც ცაში და მიწაზეა , ხილული და უხილავი : საყდარნი თუ უფლებანი , მთავრობანი თუ ხელმწიფებანი — ყველაფერი მის მიერ და მისთვის არის შექმნილი .
51001017	იგი არის უწინარეს ყოვლისა და ყოველივე მისით დგას .
51001018	ის არის ეკლესიის სხეულის თავი . ის არის დასაბამი , პირმშო მკვდართაგან , რათა მას ჰქონდეს პირველობა ყველაფერში .
51001019	რადგან მასში მოიწონა მთელი სისავსის დამკვიდრება ,
51001020	რათა მისით შემოერიგებინა ყოველი , დაემშვიდებინა მისი ჯვრის სისხლით მიწაზე თუ ცაში .
51001021	თქვენც , რომელნიც ოდესღაც იყავით გაუცხოებულნი და გონებით მტრები თქვენი ბოროტი საქმეების გამო ,
51001022	ახლა შეგირიგათ მისი სხეულის ხორცში , მისი სიკვდილით , რათა წარგადგინოთ თავის წინაშე წმიდები , უბიწონი და უბრალონი .
51001023	ოღონდ თუ დარჩებით მტკიცე და შეურყეველი რწმენაში და არ გადაუხვევთ სახარების სასოებას , რომელიც თქვენ ისმინეთ , რომელიც ექადაგა ყოველ ქმნილებას ცისქვეშეთში და რომლის მსახურიც გავხდი მე , პავლე .
51001024	ახლა კი ვხარობ ჩემი ტანჯვებით თქვენს გამო და ჭირს , რაც ქრისტეს დააკლდა , ვავსებ საკუთარი ხორცით მისი სხეულისათვის , რომელიც ეკლესიაა ,
51001025	რომლის მსახურიც მე გავხდი საღვთო მნეობის მიხედვით , რომელიც ნაბოძები მაქვს თქვენი გულისთვის , აღსასრულებლად ღვთის სიტყვისა ,
51001026	საიდუმლოსი , რომელიც დაფარული იყო საუკუნეთა და თაობათაგან და ახლა გაემხილათ მის წმიდებს ,
51001027	რომელთათვისაც ღმერთმა ინება ეცნობებინა , თუ რა არის სიმდიდრე ამ საიდუმლოს დიდებისა წარმართებს შორის , რაც არის ქრისტე თქვენში , დიდების სასოება ,
51001028	რომელსაც ვქადაგებთ ჩვენ , რათა შევაგონოთ ყოველ ადამიანს და ვასწავლოთ ყოველ ადამიანს ყოველგვარი სიბრძნე , რათა ყოველი კაცი წარვადგინოთ სრულქმნილად ქრისტე იესოში .
51001029	ამისათვის მეც ვშრომობ და ვიღწვი მისი ძალით , რომელიც ძლიერად მოქმედებს ჩემში .
51002001	მინდა , იცოდეთ , რაოდენი ღვაწლი მაქვს თქვენზე , ლაოდიკიელებზე და ყველაზე , ვისაც ხორციელად არ უხილავს ჩემი სახე .
51002002	რათა ინუგეშონ სიყვარულით შეერთებულმა მათმა გულებმა სრულქმნილი გონების ყოველგვარი სიმდიდრისათვის , ღვთისა და ქრისტეს საიდუმლოს შეცნობისათვის ,
51002003	რომელშიც დაფარულია სიბრძნისა და ცოდნის ყველა განძი .
51002004	ამას იმიტომ გეუბნებით , რათა არავინ შეგაცდინოთ მაცდური სიტყვით .
51002005	ვინაიდან , თუმცა ხორციელად შორს ვარ თქვენგან , სულით თქვენთან ვიმყოფები და მიხარია , რომ ვხედავ თქვენს წესიერებას და თქვენი რწმენის სიმტკიცეს ქრისტეში .
51002006	ამიტომ , როგორც მიიღეთ ქრისტე იესო უფალი , ასევე იარეთ მასში ,
51002007	ფესვგადგმულებმა და მისით აღშენებულებმა , განმტკიცებულებმა რწმენით , როგორც გისწავლიათ , და წარმატებულებმა მადლიერებაში .
51002008	გაფრთხილდით , არავინ გაგიტაცოთ სიბრძნისმოყვარებითა და ფუჭი ცდუნებით , კაცთამიერი გადმოცემისა და ამ სოფლის წესისამებრ და არა ქრისტესამებრ .
51002009	ვინაიდან მასში დამკვიდრებულია ხორციელად ღვთაების მთელი სისავსე .
51002010	და თქვენ სავსენი ხართ მასში , ვინც ყოველი მთავრობისა და ხელმწიფების თავია .
51002011	თქვენ მასში წინადაცვეთილებიც ხართ ხელთუქმნელი წინადაცვეთით , ხორცის ცოდვილი სხეულის განძარცვით — ქრისტესეული წინადაცვეთით .
51002012	მასთან ნათლისღებით დამარხულები მასთანვე აღდექით ღვთის ძალისადმი რწმენით , რომელმაც აღადგინა იგი მკვდრეთით .
51002013	თქვენც , მკვდრები შეცოდებებში და თქვენი ხორცის წინადაუცვეთლობაში , გაგაცოცხლათ მასთან ერთად და მოგიტევათ ყველა შეცოდება .
51002014	განჩინებებით წაშალა თანანადებთა ხელით წერილი , რომელიც ჩვენს წინააღმდეგ იყო , აიღო იგი შუაგულიდან და ჯვარს მიამსჭვალა .
51002015	განაიარაღა მთავრობანი და ხელმწიფებანი . სააშკარაოდ შეარცხვინა და ჯვრით იზეიმა მათზე გამარჯვება .
51002016	ამიტომ ნურავინ განგსჯით თქვენ საჭმელისა თუ სასმელისათვის , ან რაიმე დღესასწაულისათვის ანდა ახალმთვარობისა და შაბათებისათვის .
51002017	ეს მომავლის ჩრდილია , სხეული კი — ქრისტესი .
51002018	ნურავინ შეგაცდენთ სიმდაბლით და ანგელოზების სამსახურით , ვინც ეპოტინება იმას , რაც არ უნახავს და ფუჭად ამპარტავნებს თავისი ხორციელი გონებით .
51002019	არ ეჭიდება თავს , რომლისგანაც მთელი სხეული , სახსრებითა და კავშირებით შენივთებული და შეერთებული , იზრდება ღვთისმიერი ზრდით .
51002020	თუ ქრისტესთან ერთად მოუკვდით ამ სოფლის წესებს , სოფელში მცხოვრებთა მსგავსად რაღად ემორჩილებით მათ ?
51002021	ნუ მიეკარები , ნუ იგემებ , ნუ შეეხები
51002022	ნურაფერს , რაც იხრწნება ხმარებისაგან , კაცთა მცნებებისა და მოძღვრების თანახმად ?
51002023	ეს ყველაფერი მხოლოდ გარეგნულად ჰგავს სიბრძნეს ცრუთაყვანებით , სიმდაბლით და სხეულის დათრგუნვით , მაგრამ ყოველივე ეს არ არის გამიზნული ხორცის განცხრომის წინააღმდეგ .
51003001	ამგვარად , თუ თქვენ აღდექით ქრისტესთან ერთად , ეძიეთ მაღლა , სადაც ქრისტე ზის ღვთის მარჯვნივ .
51003002	ზეციერზე იფიქრეთ და არა მიწიერზე .
51003003	ვინაიდან თქვენ მოკვდით და თქვენი სიცოცხლე დაფარულია ქრისტესთან ღმერთში .
51003004	როცა გამოჩნდება ქრისტე , თქვენი სიცოცხლე , მაშინ თქვენც გამოჩნდებით მასთან ერთად დიდებით .
51003005	მაშ , მოაკვდინეთ თქვენი მიწიერი ასოები : სიძვა , უწმიდურება , ვნება , ბოროტი გულისთქმა და ანგარება , რაც კერპთმსახურებაა .
51003006	რომელთა გამოც ღვთის რისხვა მოდის ,
51003007	რომელთა შორისაც თქვენც დადიოდით , როცა მათ შორის ცხოვრობდით .
51003008	ახლა კი განიშორეთ ყოველივე ეს : რისხვა , მძვინვარება , ბოროტება , გმობა , თქვენი ბაგეების ბილწსიტყვაობა .
51003009	ნუ ეცრუებით ერთმანეთის მიმართ , რადგან შემოძარცული გაქვთ ძველი ადამიანი მისი საქმეებითურთ .
51003010	და შეიმოსეთ ახალი , რომელიც განახლებულია ცოდნით მისი შემოქმედის ხატისამებრ ,
51003011	სადაც არ არის არც ბერძენი , არც იუდეველი , არც წინადაცვეთა , არც წინადაუცვეთელობა , არ არის ბარბაროსი , სკვითი , მონა და თავისუფალი , არამედ ქრისტეა ყოველივე და ყოველივეში .
51003012	ამიტომ , როგორც ღვთის რჩეულებმა , წმიდებმა და საყვარლებმა , შეიმოსეთ მოწყალება , სახიერება , თავმდაბლობა , სიმშვიდე , სულგრძელება .
51003013	შეიწყნარეთ ერთმანეთი და მიუტევეთ ერთმანეთს , თუ ვინმესთან რაიმე სადაო აქვს ვინმეს , როგორც ქრისტემ მოგიტევათ , ასევე — თქვენც .
51003014	და ყოველივე ამას დაურთეთ სიყვარული , რაც სრულქმნილების კავშირია .
51003015	ბატონობდეს თქვენს გულებში ღვთის მშვიდობა , რომლისკენაც მოწოდებულნი ხართ ერთ სხეულად და იყავით მადლიერნი .
51003016	უფლის სიტყვა უხვად დამკვიდრდეს თქვენში სრული სიბრძნით . ასწავლეთ და შთააგონეთ ერთმანეთი ფსალმუნით , სადიდებლით და სასულიერო საგალობლებით , და უგალობეთ ღმერთს თქვენს გულებში მადლიერებით .
51003017	და ყოველივე , რასაც თქვენ აკეთებთ სიტყვით თუ საქმით , ყოველივე გააკეთეთ უფალ იესოს სახელით და მის მიერ ჰმადლობდეთ მამა ღმერთს .
51003018	ცოლებო , დაემორჩილეთ თქვენს ქმრებს , როგორც უფალშია საკადრისი .
51003019	ქმრებო , გიყვარდეთ თქვენი ცოლები და ნუ იქნებით სასტიკნი მათ მიმართ .
51003020	შვილებო , დაემორჩილეთ თქვენს მშობლებს ყველაფერში , ვინაიდან ასეა მოსაწონი უფლისათვის .
51003021	მამებო , ნუ გააღიზიანებთ თქვენს შვილებს , რათა თავი არ მოაბეზროთ .
51003022	მონებო , ყველაფერში დაემორჩილეთ თქვენს ხორციელ ბატონებს , არა მოჩვენებითი სამსახურით , როგორც კაცთმაამებლებმა , არამედ გულწრფელად , როგორც ღვთისმოშიშებმა .
51003023	ყოველივე , რასაც აკეთებთ , გააკეთეთ სულით , როგორც ღვთისათვის და არა კაცთათვის .
51003024	იცოდეთ , რომ მემკვიდრეობას მიიღებთ უფლისაგან საზღაურად , ვინაიდან უფალ ქრისტეს ემსახურებით .
51003025	ხოლო , ვინც უსამართლოდ მოიქცევა , იგი მიიღებს თავისი უსამართლობისათვის . და არ არის მიკერძოება .
51004001	ბატონებო , მიაგეთ მონებს რაც სწორი და სამართლიანია , იცოდეთ , რომ თქვენც გყავთ უფალი ზეცაში .
51004002	იბეჯითეთ ლოცვაში და ფხიზლად იყავით მასში მადლიერებით .
51004003	ილოცეთ ჩვენთვისაც , რომ ღმერთმა გაგვიღოს სიტყვის კარი , რომ ვაუწყოთ ქრისტეს საიდუმლო , რომლისთვისაც შებორკილი ვარ ,
51004004	რათა გავაცხადო იგი , როგორც მმართებს , რომ ვაუწყო .
51004005	სიბრძნით მოიქეცით გარეშეთა მიმართ და მოივაჭრეთ უამი .
51004006	თქვენი სიტყვა ყოველთვის მადლიანი იყოს , მარილით შეზავებული , რათა იცოდეთ , ვის რა პასუხი გასცეთ .
51004007	ჩემს შესახებ ყველაფერს გაცნობებთ ტვიქიკოსი , საყვარელი ძმა , ერთგული მსახური და თანამშრომელი უფალში ,
51004008	რომელიც იმისათვის გამოგიგზავნეთ , რომ შეიტყოთ ჩვენი ამბავი და ნუგეში სცეს თქვენს გულებს
51004009	ონისიმესთან , ერთგულ და საყვარელ ძმასთან ერთად , რომელიც თქვენიანია . ისინი გიამბობენ ყველა აქაურ ამბავს .
51004010	მოკითხვას გითვლით არისტარქოსი , ჩემთან ერთად ტყვედ მყოფი , და მარკოზი , ბარნაბას დისწული , რომლის შესახებაც მოგივიდათ უწყება : თუ მოვიდეს თქვენთან , მიიღეთო .
51004011	ასევე იესო , რომელსაც იუსტოსს ეძახიან , ორივე წინადაცვეთილთაგანია . მხოლოდ ესენი იყვნენ ღვთის სასუფევლისთვის თანამშრომელნი , მე რომ მანუგეშებდნენ .
51004012	მოკითხვას გითვლით თქვენიანი ეპაფრა , ქრისტე იესოს მსახური , რომელიც მუდამ თქვენთვის იღწვის ლოცვებში , რათა წარდგეთ მტკიცედ სრულნი და სავსენი ღვთის ყოველი ნებით .
51004013	მე ვამოწმებ მასზე , რომ დიდი მოშურნეა თქვენთვის , აგრეთვე ლაოდიკიელთათვის და იერაპოლელთათვის .
51004014	მოიკითხეთ საყვარელი მკურნალი ლუკა და დემასი .
51004015	მოიკითხეთ ლაოდიკიელი ძმები , ნუმფა და მისი საშინაო ეკლესია .
51004016	როცა ამ წერილს წაიკითხავენ თქვენთან , ისე მოიქეცით , რომ ლაოდიკიელთა ეკლესიაშიც წაიკითხონ , ხოლო რომელიც ლაოდიკიიდან არის , თქვენც წაიკითხეთ .
51004017	ასე უთხარით არქიპოსს : ყურადღებით იყავი , რომ შეასრულო მსახურება , რომელიც უფლისგან მიიღე-თქო .
51004018	მოკითხვა ჩემი , პავლეს ხელით . გახსოვდეთ ჩემი ბორკილები . მადლი თქვენთან . ამინ .
52001001	პავლე , სილოანე და ტიმოთე თესალონიკელთა ეკლესიას მამა ღმერთში და უფალ იესო ქრისტეში : მადლი თქვენ და მშვიდობა ჩვენი მამა ღმერთისა და უფალ იესო ქრისტესაგან .
52001002	ვმადლობთ ღმერთს მარადის ყველა თქვენგანისათვის და გიხსენიებთ ჩვენს ლოცვებში .
52001003	განუწყვეტლივ ვიხსენებთ თქვენი რწმენის საქმეს და სიყვარულის შრომას და ჩვენი უფლის იესო ქრისტესადმი , ჩვენი ღვთისა და მამის წინაშე , თქვენს იმედიან მოთმინებას ,
52001004	ვიცით რა თქვენი რჩეულება , ღვთის საყვარელნო ძმანო .
52001005	რადგანაც ჩვენი სახარება თქვენდამი არ იყო მხოლოდ სიტყვით , არამედ აგრეთვე ძალით , სულიწმიდით და სრული დამაჯერებლობით , როგორც თქვენ თავადაც იცით , რანი ვიყავით თქვენს შორის თქვენთვის .
52001006	თქვენ გახდით ჩვენი და უფლის მობაძავნი , რადგან დიდ გასაჭირში მიიღეთ სიტყვა სულიწმიდის სიხარულით .
52001007	ისე , რომ გახდით ნიმუში ყველა მორწმუნისათვის მაკედონიასა და აქაიაში .
52001008	ვინაიდან თქვენგან გაისმა უფლის სიტყვა არა მარტო მაკედონიასა და აქაიაში , არამედ ყოველ ადგილას მისწვდა თქვენი რწმენა ღვთისადმი ისე , რომ აღარაფერი გვაქვს სათქმელი .
52001009	რადგან თვითონ ყვებიან ჩვენზე , როგორი შემოსვლა გვქონდა თქვენთან და როგორ შემობრუნდით კერპებისაგან ღვთისკენ , რათა ემსახუროთ ცოცხალ და ჭეშმარიტ ღმერთს ,
52001010	და ელოდოთ ზეციდან მის ძეს , რომელიც მკვდრეთით აღადგინა , იესოს , რომელიც მომავალი რისხვისაგან გვიხსნის ჩვენ .
52002001	თქვენ თავად იცით , ძმებო , რომ ჩვენი თქვენთან შემოსვლა არ იყო ამაო .
52002002	ოღონდ მანამდე ფილიპეში გატანჯულებმა და გალანძღულებმა , როგორც იცით , გავბედეთ ჩვენს ღმერთში , რომ თქვენთვის გვექადაგა სახარება დიდი ბრძოლით .
52002003	ვინაიდან ჩვენს შეგონებაში არ არის არც ცდუნება , არც უწმიდურება და არც ცბიერება .
52002004	არამედ , როგორც ღვთისგან გამოვიცადეთ , რომ ჩვენთვის მოენდო სახარება , ისე ვლაპარაკობთ და ვაამებთ არა ადამიანებს , არამედ ღმერთს , რომელიც ცდის ჩვენს გულებს .
52002005	რადგან არასოდეს გვილაპარაკია მოსაფერებელი სიტყვებით , როგორც იცით , ანგარების მიზნით . ღმერთია მოწამე .
52002006	არც ვეძიებთ კაცთაგან დიდებას — არც თქვენგან , არც სხვებისგან .
52002007	თუმცა კი შეგვეძლო მძიმე ტვირთად დაგწოლოდით , როგორც ქრისტეს მოციქულები , მაგრამ მშვიდად ვიქცეოდით თქვენს შორის , როგორც მეძუძური , თავის ბალღებს რომ შეფოფინებს .
52002008	ასევე ჩვენც , თქვენდამი გულმხურვალთ , გვსურდა მოგვეცა თქვენთვის არა მარტო ღვთის სახარება , არამედ ჩვენი სულიც , იმიტომ რომ საყვარელნი გახდით ჩვენთვის .
52002009	ხომ გახსოვთ , ძმებო , ჩვენი შრომა და ჯაფა : დღედაღამ ვშრომობდით , რათა არავის დავწოლოდით ტვირთად და ისე ვქადაგებდით თქვენს შორის სახარებას .
52002010	თქვენ მოწმენი ხართ და ღმერთიც , თუ რა წრფელად , სამართლიანად და უმწიკვლოდ ვიქცეოდით თქვენდამი — მორწმუნეთა მიმართ .
52002011	რადგან , თქვენ იცით , როგორც მამა შვილებს , ისე შევაგონებდით თითოეულ თქვენგანს .
52002012	განუგეშებდით და გარწმუნებდით , რომ გევლოთ ღვთის ღირსად , ვინც მოგიწოდებთ თავისი სასუფევლისა და დიდებისაკენ .
52002013	ამისათვის ჩვენც განუწყვეტლივ ვმადლობთ ღმერთს , რომ თქვენ , როცა მიიღეთ ჩვენგან მოსმენილი ღვთის სიტყვა , მიიღეთ იგი არა როგორც კაცთა სიტყვა , არამედ როგორც ღვთის სიტყვა , როგორც სინამდვილეშია , რომელიც მოქმედებს კიდეც თქვენში , მორწმუნეებში .
52002014	რადგან თქვენ გახდით , ძმებო , იუდეაში მყოფი ღვთის ეკლესიების მობაძვნი ქრისტე იესოში , ვინაიდან თქვენც იგემეთ ტანჯვა თქვენი თვისტომებისგან , იესევე , როგორც მათ — იუდეველთაგან ,
52002015	რომელთაც უფალი იესოც მოკლეს და მისი წინასწარმეტყველნიც და ჩვენც გამოგვრეკეს , ღმერთს არ აამებენ და ყველა ადამიანს ეწინააღმდეგებიან ,
52002016	გვაბრკოლებენ წარმართებთან ლაპარაკში , რომ არ ვიხსნათ ისინი , რითაც მუდამ ავსებენ თავიანთ ცოდვებს , მაგრამ მიეწევათ რისხვა საბოლოოდ .
52002017	ჩვენ კი , ძმებო , მცირე ხნით რომ დაგშორდით სახით და არა გულით , მით უფრო მეტი წადილით ვესწრაფოდით თქვენი პირისხილვას .
52002018	ამისათვის გვინდოდა , განსაკუთრებით კი მე , პავლეს , ერთი-ორჯერ , თქვენთან მოსვლა , მაგრამ სატანა გვაბრკოლებდა .
52002019	რადგან რა არის ჩვენი სასოება , ან ჩვენი სიხარული , ან ჩვენი კვეხნის გვირგვინი ? თუ არა თქვენ ჩვენი უფლის იესო ქრისტეს წინაშე მისი მოსვლისას ?
52002020	ვინაიდან თქვენა ხართ ჩვენი დიდება და სიხარული .
52003001	ამიტომ , რაკი მეტის მოთმენა ვეღარ შევძელით , მოვისურვეთ ათენში მარტოდ დარჩენა
52003002	და გამოვგზავნეთ ტიმოთე , ჩვენი ძმა და ღვთის მსახური , და ჩვენი თანამშრომელი ქრისტეს სახარებაში , რათა გაგვემტკიცებინეთ და გვენუგეშებინეთ თქვენს რწმენაში ,
52003003	რათა არავინ შემდრკალიყო ამ გასაჭირში , ვინაიდან , თვითონ იცით , რომ ჩვენ საამისოდ ვართ დადგენილნი .
52003004	ვინაიდან მაშინაც , როცა თქვენთან ვიმყოფებოდით , წინასწარ გეუბნებოდით , ჭირი მოგველის-მეთქი , რაც ახდა კიდეც და თავადაც მოგეხსენებათ .
52003005	ამიტომ ვეღარც მე შევძელი მეტის მოთმენა და გამოვგზავნე თქვენი რწმენის ამბის შესატყობად , ვაითუ განგცადათ მაცდურმა და ჩვენი შრომა ფუჭი გამოდგა .
52003006	ახლა კი , როცა ტიმოთე თქვენგან დაგვიბრუნდა და გვახარა თქვენი რწმენისა და სიყვარულის ამბავი , რომ თქვენ ყოველთვის კეთილად გახსოვართ და გსურთ ჩვენი ხილვა , ისევე როგორც ჩვენ — თქვენი ,
52003007	მაშინ თქვენით ვინუგეშეთ თავი , ძმებო , ყველა ჩვენს უბედურებასა თუ გასაჭირში , თქვენი რწმენის მეშვეობით .
52003008	რადგან ახლა ვცოცხლობთ , რაკიღა მტკიცედ დგახართ უფალში .
52003009	როგორი მადლობა შეგვიძლია შევწიროთ ღმერთს თქვენი გულისათვის ყველა იმ სიხარულის გამო , რომლითაც ვხარობთ თქვენით ჩვენი ღვთის წინაშე ,
52003010	დღედაღამ მხურვალედ რომ ვლოცულობთ , რათა ვიხილოთ თქვენი სახე და შევავსოთ , რაც აკლია თქვენს რწმენას .
52003011	თვით ჩვენმა ღმერთმა და მამამ და ჩვენმა უფალმა იესომ წარმართოს ჩვენი გზა თქვენსკენ .
52003012	უფალმა გაგიზარდოთ და გიმატოთ სიყვარული ერთმანეთისა და ყველას მიმართ , როგორც ჩვენა ვართ თქვენდამი ,
52003013	რათა განმტკიცდეს თქვენი გული უმწიკვლოდ სიწმიდეში ჩვენი ღვთის და მამის წინაშე , როცა მოვა ჩვენი უფალი იესო ქრისტე ყველა თავის წმიდასთან ერთად .
52004001	დაბოლოს , ძმებო , გევედრებით და შეგაგონებთ უფალ იესოში : ჩვენ გასწავლეთ თქვენ , როგორ გევლოთ ღვთის საამებლად , და აკი კიდევაც დადიხართ ასე , მაგრამ კიდევ წინ უნდა წახვიდეთ .
52004002	რადგან იცით , როგორი მცნებანი მოგეცით თქვენ უფალ იესოსგან ,
52004003	ვინაიდან ღვთის ნებაა თქვენი განწმედა , რათა განერიდოთ სიძვას ,
52004004	რათა ყოველმა თქვენგანმა იცოდეს თავისი ჭურჭლის შენახვა სიწმიდით და პატივით ,
52004005	და არა გარყვნილების ავხორცობით , წარმართების მსგავსად , რომლებიც არ იცნობენ ღმერთს .
52004006	რათა არავინ გადავიდეს ზღვარს და არ მოატყუოს თავისი ძმა საქმეში , ვინაიდან შურისმგებელია უფალი ყოველივე იმის გამო , როგორც ადრეც გითხარით და დაგიმოწმეთ .
52004007	ვინაიდან ღმერთმა მოგვიწოდა ჩვენ არა უწმიდურებისაკენ , არამედ სიწმიდისაკენ .
52004008	ამიტომ ურჩი ეურჩება არა ადამიანს , არამედ ღმერთს , რომელიც გაძლევთ თქვენ თავის წმიდა სულს .
52004009	ხოლო ძმათმოყვარეობაზე საჭირო არ არის თქვენთვის მოწერა , თქვენ ღვთივგანსწავლულნი ხართ ერთიმეორის სიყვარულში .
52004010	რადგან ასევე იქცევით ყველა ძმის მიმართ მთელ მაკედონიაში . მაგრამ შეგაგონებთ , ძმანო , უფრო და უფრო
52004011	და გულმდგინედ ეცადოთ იყოთ მშვიდნი , აკეთოთ თქვენი საქმე საკუთარი ხელებით , როგორც ჩვენ გამცნეთ ,
52004012	რათა ღირსეულად იქცეოდეთ გარეშეებთან და არაფერი გაგიჭირდეთ .
52004013	გვსურს იცოდეთ , ძმებო , სიმართლე განსვენებულთა შესახებ , რათა არ ინაღვლოთ სხვებივით , რომელთაც სასოება არ გააჩნიათ .
52004014	ვინაიდან თუ გვწამს , რომ იესო მოკვდა და აღდგა , მაშინ ღმერთი იესოში განსვენებულებსაც მოიყვანს მასთან ერთად .
52004015	რადგან ამას გეუბნებით თქვენ უფლის სიტყვით , რომ ჩვენ , ვინც დავრჩით უფლის მოსვლამდე , ვერ დავასწრებთ განსვენებულებს .
52004016	ვინაიდან თვითონ უფალი გადმოვა ციდან ბრძანების სიტყვით , მთავარანგელოზის ხმაზე და ღვთის საყვირზე და ჯერ ქრისტეში მკვდარნი აღდგებიან ,
52004017	მერე კი ჩვენ , ცოცხლად დარჩენილები , მათთან ერთად ვიქნებით ზეატაცებულნი ღრუბლებში , რათა ჰაერში შევეგებოთ უფალს და ამგვარად უფალთან ვიქნებით სამარადისოდ .
52004018	ამიტომ ანუგეშეთ ერთმანეთი ამ სიტყვებით .
52005001	უამზე და ვადებზე საჭირო არ არის რამე მოგწეროთ , ძმებო ,
52005002	რადგან თქვენ თვითონაც ზუსტად იცით , რომ უფლის დღე ღამის ქურდივით მოვა .
52005003	ვინაიდან , როცა იტყვიან : მშვიდობა და უსაფრთხოებაო , მაშინ მოულოდნელად დაატყდებათ თავს განადგურება , როგორც ფეხმძიმეს მშობიარობის ტკივილები , და ვერ დააღწევენ თავს .
52005004	მაგრამ , თქვენ , ძმებო , ბნელში არ იმყოფებით , რომ დღე მპარავივით წამოგეწიოთ .
52005005	ვინაიდან თქვენ ყველანი ნათლის შვილები ხართ და დღის შვილები . არც ღამისანი ვართ ჩვენ და არც ბნელისანი .
52005006	ამიტომ ნუ დავიძინებთ , როგორც სხვები , არამედ გვეღვიძოს და ვიფხიზლოთ .
52005007	ვინაიდან მძინარეებს ღამღამობით სძინავთ და ლოთები ღამით თვრებიან .
52005008	მაგრამ ჩვენ , რაკი დღის შვილები ვართ , ვიფხიზლოთ და შევიმოსოთ რწმენისა და სიყვარულის აბჯარი და ხსნის სასოების მუზარადი .
52005009	რადგან ღმერთმა დაგვადგინა არა შესარისხად , არამედ ხსნის მისაღებად ჩვენი უფლის იესო ქრისტეს მეშვეობით ,
52005010	რომელიც ჩვენთვის მოკვდა , რათა ჩვენ , ვფხიზლობთ თუ გვძინავს , მასთან ერთად ვიცოცხლოთ .
52005011	ამიტომ შეაგონეთ ერთმანეთს და აღაშენეთ ერთმანეთი , როგორც იქცევით კიდეც .
52005012	გთხოვთ , ძმებო , სცანით თქვენს შორის მშრომელნი და თქვენი წინამძღოლნი უფალში და თქვენი დამრიგებელნი .
52005013	უაღრესი სიყვარული გამოიჩინეთ მათდამი მათი საქმის გამო . იყავით მშვიდობიანად ერთმანეთში .
52005014	და აჰა , შეგაგონებთ თქვენ , ძმანო , დაარიგეთ უწესონი , ანუგეშეთ სულმოკლენი , მხარი დაუჭირეთ უძლურთ და სულგრძელნი იყავით ყველას მიმართ .
52005015	თვალი გეჭიროთ , არ მიაგო ერთმანეთს ბოროტის წილ ბოროტი , არამედ მუდამ ცდილობდეთ სიკეთე უყოთ ერთმანეთს და ყველას .
52005016	მუდამ ხარობდეთ ;
52005017	ილოცეთ განუწყვეტლივ ;
52005018	მადლიერნი იყავით ყველაფრისათვის , ვინაიდან ეს არის თქვენს მიმართ ღვთის ნება ქრისტე იესოში ;
52005019	სულს ნუ ჩააქრობთ ;
52005020	წინასწარმეტყველებას ნუ გააბიაბურებთ ;
52005021	ყველაფერი გამოსცადეთ , კეთილს ჩაეჭიდეთ ;
52005022	ერიდეთ ყოველგვარ ბოროტებას .
52005023	თავად მშვიდობის ღმერთმა წმიდა გყოთ სრულად და მთლიანად : სული , სამშვინველი და სხეული დაცულ იქნეს უმწიკვლოდ ჩვენი უფლის იესო ქრისტეს მოსვლისათვის .
52005024	სარწმუნოა თქვენი მხმობელი , რომელიც აღასრულებს კიდეც .
52005025	ძმებო , ილოცეთ ჩვენთვის .
52005026	მოიკითხეთ ყველა ძმა წმიდა ამბორით .
52005027	გაფიცებთ უფალს , წაუკითხეთ ეს წერილი ყველა ძმას .
52005028	ჩვენი უფლის იესო ქრისტეს მადლი იყოს თქვენთან . ამინ .
53001001	პავლე , სილოანე და ტიმოთე თესალონიკელთა ეკლესიას ჩვენს მამა ღმერთში და უფალ იესო ქრისტეში :
53001002	მადლი თქვენ და მშვიდობა ჩვენი მამა ღმერთისა და უფალ იესო ქრისტესაგან .
53001003	ვალდებულნი ვართ , ვმადლობდეთ ღმერთს თქვენთვის , ძმებო , როგორც შეჰფერის , რადგან უაღრესად იზრდება თქვენი რწმენა და მრავლდება ყოველი თქვენგანის სიყვარული ერთმანეთის მიმართ .
53001004	ისე რომ , თავადაც ვიკვეხნით თქვენით ღვთის ეკლესიებში თქვენი მოთმინებით და რწმენით ყოველ დევნასა და გასაჭირში , რასაც ითმენთ .
53001005	ეს არის ღვთის სამართლიანი განკითხვის ნიშანი , რომ ღირსნი იქნებით ღვთის სასუფევლისა , რომლისთვისაც იტანჯებით კიდეც .
53001006	რადგან სამართლიანია ღვთის წინაშე , რომ ჭირი მიეგოს თქვენს შემაჭირვებლებს ,
53001007	თქვენ კი , შეჭირვებულებს — შვება ჩვენთან ერთად , როდესაც უფალი იესო გამოცხადდება ციდან თავისი ძლიერების ანგელოზებითურთ
53001008	და ცეცხლის ალით იძიებს შურს მათზე , ვინც არ შეიცნო ღმერთი და არ ემორჩილება უფალ იესოს სახარებას ,
53001009	ვინც სასჯელად მიიზღავს მარადიულ დაღუპვას უფლის პირისაგან და მისი ძლიერების დიდებისგან .
53001010	როცა ის მოვა , იმ დღეს , რათა განდიდდეს თავის წმიდებს შორის და მიეგოს პატივი ყველა მორწმუნეს , რათა იწამოთ ჩვენი მოწმობა თქვენს მიმართ იმ დღეს .
53001011	ამიტომ ვლოცულობ მუდამ თქვენთვის , რომ ჩვენმა ღმერთმა გაგხადოთ მოწოდების ღირსნი და ძალით სრულყოს ყოველგვარი სასიკეთო სათნოება და რწმენის საქმე .
53001012	რათა იდიდოს ჩვენი უფლის იესოს სახელმა თქვენში და თქვენ კი მასში , ჩვენი ღვთისა და უფალ იესო ქრისტეს მადლით .
53002001	აჰა , გთხოვთ , ძმებო , ჩვენი უფლის იესო ქრისტეს მოსვლისა და მასთან ჩვენი შეკრების გამო ,
53002002	რათა მალე არ შეიძრას თქვენი გონება და არ შეშფოთდეთ არც სულით , არც სიტყვით და არც ვითომდაც ჩვენგან გამოგზავნილი წერილით , თითქოს უკვე დადგაო უფლის დღე .
53002003	არანაირად არ გაცდუნოთ ვინმემ , ვინაიდან ის დღე არ დადგება , სანამ ჯერ განდგომილება არ მოვა და არ გამოჩნდება ურჯულოების კაცი , ძე დაღუპვისა ,
53002004	წინააღმდგომი და აღზევებული ყოველივეზე მაღლა , რაც კი რამ სახელდებულია ღმერთად და სამსახურებლად . ისე რომ , ღვთის ტაძარშიც კი დაჯდება იგი , როგორც ღმერთი და თავს ღმერთად გამოაცხადებს .
53002005	განა არ გახსოვთ , რომ ჯერ კიდევ თქვენთან ყოფნისას გეუბნებოდით ამას ?
53002006	ახლა იცით , რა აკავებს მას , რომ გამოცხადდეს თავის დროზე .
53002007	ვინაიდან ურჯულოების საიდუმლო უკვე მოქმედებს , ოღონდ ახლა შემკავებელი აკავებს , სანამ შუაგულიდან არ იქნება გაყვანილი .
53002008	მაშინ გამოცხადდება ურჯულო , რომელსაც უფალი იესო გაანადგურებს თავის ბაგეთა სულით და განაქარვებს თავისი მოსვლის გაცხადებისას ,
53002009	მას , რომლის მოსვლა სატანის მოქმედებით არის , ყოველგვარი ყალბი ძალით , ნიშნებითა და სასწაულებით ,
53002010	და უსამართლობის ყველა საცდურით დაღუპულთათვის , იმის გამო , რომ მათ არ შეიწყნარეს ჭეშმარიტების სიყვარული თავის სახსნელად .
53002011	ამისათვის გაუგზავნის მათ ღმერთი მცდარ ქმედებას , რათა იწამონ სიცრუე ,
53002012	რათა დაისაჯოს ყველა , ვინც ჭეშმარიტება არ იწამა და მოიწონა უსამართლობა .
53002013	ხოლო ჩვენ ყოველ უამს უნდა ვუმადლოდეთ ღმერთს თქვენი გულისათვის , უფლის მიერ საყვარელო ძმებო , რომ ღმერთმა დასაბამიდან ამოგირჩიათ დასახსნელად , სულის განწმედით და ჭეშმარიტების რწმენით ,
53002014	რისთვისაც მოგიწოდათ ჩვენი სახარებით ჩვენი უფლის იესო ქრისტეს დიდების მისაღწევად .
53002015	მაშ ასე , ძმებო , მტკიცედ იდექით და გეპყრათ გადმოცემები , რომლებიც გისწავლიათ ჩვენი სიტყვით თუ წერილით .
53002016	ხოლო თავად ჩვენმა უფალმა იესო ქრისტემ და ჩვენმა ღმერთმა და მამამ , რომელმაც შეგვიყვარა და მოგვმადლა მარადიული ნუგეში და კეთილი იმედი ,
53002017	ანუგეშოს თქვენი გულები და განგამტკიცოთ ყოველ კეთილ საქმესა და სიტყვაში .
53003001	აბა , ძმებო , ილოცეთ ჩვენთვის , რათა უფლის სიტყვა გავრცელდეს და განდიდდეს , როგორც თქვენს შორის არის ,
53003002	რათა განვერიდოთ უწესო და ბოროტ ადამიანებს , ვინაიდან ყველაში როდია რწმენა .
53003003	მაგრამ სარწმუნოა უფალი , რომელიც განგამტკიცებთ თქვენ და დაგიცავთ ბოროტისაგან .
53003004	ჩვენ კი გვჯერა თქვენს გამო უფალში , რომ ასრულებთ და კვლავაც შეასრულებთ , რასაც გამცნებთ .
53003005	უფალმა წარმართოს თქვენი გულები ღვთის სიყვარულში და ქრისტეს მოთმინებაში .
53003006	ჩვენ კი გამცნებთ , ძმებო , ჩვენი უფლის იესო ქრისტეს სახელით , რომ ჩამოშორდეთ ყოველ ძმას , რომელიც უწესოდ იქცევა და არა იმ გადმოცემისამებრ , ჩვენგან რომ მიიღეთ .
53003007	რადგან თქვენ თვითონ იცით , როგორ უნდა გვბაძავდეთ ჩვენ , ვინაიდან უწესონი არ ვყოფილვართ თქვენს შორის .
53003008	მუქთად არავისი პური გვიჭამია , არამედ დღედაღამ შრომა-გარჯაში ვიყავით , რომ რომელიმე თქვენგანს ტვირთად არ დავწოლოდით .
53003009	არა იმიტომ , რომ ძალაუფლება არ გაგვაჩნია , არამედ რათა ჩვენი თავი მისაბაძ მაგალითად მოგვეცა .
53003010	ვინაიდან , როცა თქვენთან ვიმყოფებოდით , ამას გამცნებდით : „ ვისაც შრომა არ სურს , ის ნუღარც ჭამს , “
53003011	რადგან გვესმის , რომ ზოგიერთი თქვენს შორის უწესოდ იქცევა , არაფერს აკეთებს , არამედ ფუჭად ფაციფუცობს .
53003012	ასეთებს ვამცნებთ და შევაგონებთ ჩვენს უფალ იესო ქრისტეში , რათა მათ მშვიდი შრომით ჭამონ თავიანთი პური .
53003013	თქვენ კი , ძმებო , ნუ მოიწყენთ კეთილი საქმეების კეთებას .
53003014	ხოლო თუ ვინმე არ შეისმენს ჩვენს სიტყვას ამ წერილით , შენიშნული გყავდეთ იგი და ნუ გექნებათ მასთან ურთიერთობა , რათა შერცხვეს .
53003015	ოღონდ მტრად ნუ მიიჩნევთ , არამედ ძმასავით დაარიგეთ .
53003016	თავად მშვიდობის უფალმა მოგცეთ თქვენ მშვიდობა ყოველთვის და ყველგან . უფალი იყოს ყველა თქვენგანთან .
53003017	მოკითხვა ჩემი , პავლეს , ხელით , რაც ნიშანია ყოველ ჩემს წერილში . მე ასე ვწერ .
53003018	ჩვენი უფლის იესო ქრისტეს მადლი იყოს ყველასთან თქვენთან . ამინ .
54001001	პავლე , ქრისტე იესოს მოციქული , ღვთის , ჩვენი მაცხოვრის და ჩვენი სასოების , იესო ქრისტეს ბრძანებით .
54001002	ტიმოთეს , ჭეშმარიტ შვილს რწმენაში : მადლი , წყალობა და მშვიდობა მამა ღმერთისა და ჩვენი უფლის ქრისტე იესოსაგან .
54001003	როცა მაკედონიაში მივდიოდი , გთხოვდი დარჩენილიყავი ეფესოში და გემცნო ზოგიერთებისათვის , რომ არ ასწავლონ განსხვავებული რამ
54001004	და არ შეაჩერონ ყურადღება ზღაპრებსა და დაუსრულებელ საგვარტომო ნუსხებზე , რომლებიც დავას უფრო იწვევენ , ვიდრე ღვთიურ მნეობას რწმენაში .
54001005	ხოლო მცნების მიზანია წმიდა გულით , კეთილი სინდისითა და უთვალთმაქცო რწმენით სიყვარული ,
54001006	რასაც ზოგიერთები ასცდნენ და გადაუხვიეს ამაო ლაყბობისაკენ .
54001007	რადგან სურთ რჯულის მასწავლებლები იყვნენ , არ კი გაეგებათ , რას ლაპარაკობენ და რას ამტკიცებენ .
54001008	ხოლო ჩვენ ვიცით , რომ რჯული მაშინ არის კეთილი , თუ ვინმე ჯეროვნად იყენებს მას .
54001009	ცნობილია , რომ რჯული დადგენილია არა მართალთათვის , არამედ ურჯულოთა და ურჩთა , უღვთოთა და ცოდვილთა , გარყვნილთა და უწმიდურთა , დედ-მამის მკვლელთა და კაცისმკვლელთათვის ,
54001010	მეძავთა და მამათმავალთა , კაცის-მპარავთა და ცრუთა , ფიცის გამტეხთა და ყველა სხვათათვის , ვინც საღ მოძღვრებას ეწინააღმდეგება ,
54001011	კურთხეული ღვთის დიდებული სახარების თანახმად , რომელიც მე მაქვს მონდობილი .
54001012	ვემადლიერები მას , ვინც ძალა მომცა — ჩვენს უფალს ქრისტე იესოს , რომელმაც სარწმუნოდ მიმიჩნია და განმაწესა მსახურებად .
54001013	მე , რომელიც უწინ მგმობელი , მდევნელი და შეურაცხმყოფელი ვიყავი , მაგრამ შეწყალებულ ვიქენი , ვინაიდან უმეცარი ვიყავი და ვიქცეოდი ურწმუნოებით .
54001014	მაგრამ უფრო მეტად გაუხვდა ჩვენი უფლის მადლი რწმენით და სიყვარულით ქრისტე იესოში .
54001015	სარწმუნოა და სრულიად მიღების ღირსია სიტყვა , რომ ქრისტე იესო მოვიდა სოფელში ცოდვილთა სახსნელად , რომელთა შორის პირველი მე ვარ .
54001016	სწორედ იმიტომ ვიქენი შეწყალებული , რომ იესო ქრისტეს ჩემით პირველად ეჩვენებინა მთელი სულგრძელება მათდა სამაგალითოდ , რომლებიც ირწმუნებენ მას საუკუნო სიცოცხლისათვის .
54001017	ხოლო საუკუნეთა მეფეს , უხრწნელს , უხილავს , ერთადერთ ღმერთს — მას დიდება და პატივი უკუნეთი უკუნისამდე . ამინ .
54001018	ამ მცნებას შენ განდობ , შვილო ტიმოთე , შენზე მოვლენილი უწინდელი წინასწარმეტყველების თანახმად , რათა იომო , როგორც კეთილმა მეომარმა ,
54001019	გქონდეს რწმენა და კეთილი სინდისი , რომელიც უარყვეს ზოგიერთებმა და დაიმსხვრა მათი რწმენის ხომალდი .
54001020	მათგან არიან ჰიმენევსი და ალექსანდრე , რომლებიც სატანას გადავეცი , რათა ისწავლონ , რომ აღარ დაგმონ .
54002001	ამრიგად , უწინარეს ყოვლისა , შეგაგონებთ , ჰყოთ ვედრებანი , ლოცვანი , შუამდგომლობანი და მადლიერებანი ყველა ადამიანისათვის ,
54002002	მეფეებისა და ყველა მბრძანებლისათვის , რათა მშვიდად და წყნარად ვიცხოვროთ სრული ღვთისმოსაობით და პატიოსნებით ,
54002003	ვინაიდან ეს კეთილი და სათნოა ჩვენი მაცხოვარი ღვთისათვის ,
54002004	რომელსაც ნებავს , რომ ყველა ადამიანი გადარჩეს და მიაღწიოს ჭეშმარიტების ცოდნას .
54002005	ვინაიდან ერთია ღმერთი და ერთია ღმერთსა და კაცთა შორის შუამავალი — კაცი ქრისტე იესო ,
54002006	რომელმაც თავი გასწირა ყველას გამოსახსნელად , რისი მოწმობაც იყო თავის დროზე ,
54002007	რომლისთვისაც მე დადგენილი ვარ მქადაგებლად და მოციქულად — ჭეშმარიტებას ვლაპარაკობ ქრისტეში და არ ვცრუობ , — წარმართთა მასწავლებლად რწმენასა და ჭეშმარიტებაში .
54002008	ამიტომ ჩემი სურვილია , რომ ყველგან ლოცულობდნენ კაცები და აღაპყრობდნენ წმიდა ხელებს რისხვისა და ეჭვის გარეშე .
54002009	ასევე დედაკაცებიც , წესიერი სამოსლით , მორცხვობით და კდემამოსილებით შეიმკონ , არა თმის დაწვნით და ოქროთი , ან მარგალიტებით , ან ძვირფასი ტანსაცმლით ,
54002010	არამედ კეთილი საქმეებით , როგორც შეჰფერით დედაკაცებს , რომლებმაც ღვთისმოსაობა ირჩიეს .
54002011	დედაკაცი უნდა სწავლობდეს მდუმარებაში სრული მორჩილებით .
54002012	დედაკაცს არ ვაძლევ სწავლების ნებას , არც ქმარზე ბატონობისას , არამედ იყოს მდუმარედ .
54002013	ვინაიდან პირველად ადამი შეიქმნა და მერე ევა .
54002014	ადამი კი არ შემცდარა , არამედ დედაკაცი შეცდა და დანაშაული ჩაიდინა .
54002015	თუმცაღა გადარჩება შვილების შობით , თუ იდგება რწმენაში , სიყვარულში და სიწმიდეში კდემამოსილებით .
54003001	სარწმუნოა სიტყვა : თუ ვინმეს ეპისკოპოსობა სურს , კეთილი საქმე სურს .
54003002	ხოლო ეპისკოპოსი უნდა იყოს უმწიკვლო , ერთი ცოლის ქმარი , ზომიერი , აზრიანი , წესიერი , სტუმართმოყვარე , დამმოძღვრავი ,
54003003	არა ლოთი , არა მოჩხუბარი , არამედ შემწყნარე , უშარო და ვერცხლის უყვარული ,
54003004	თავისი სახლის კარგი განმგებელი , რომელსაც შვილები მორჩილებაში ჰყავს ყოველგვარი ღირსებით .
54003005	ვინაიდან : თუ ვინმემ საკუთარი სახლის განმგებლობა არ იცის , როგორ იზრუნებს ღვთის ეკლესიაზე ?
54003006	ნურც ახალმოქცეული იქნება , რათა არ გაკადნიერდეს და ეშმაკის სამსჯავროში არ აღმოჩნდეს .
54003007	ასევე კარგი მოწმობა უნდა ჰქონდეს გარეშეებისაგან , რათა სირცხვილში და ეშმაკის მახეში არ გაებას .
54003008	დიაკვნებიც პატიოსნები უნდა იყვნენ , არა ორპირნი , ღვინოს ნაკლებად მიძალებულნი , არა ანგარნი ,
54003009	რათა წმიდა სინდისით ინახავდნენ რწმენის საიდუმლოებას .
54003010	ესენიც წინასწარ უნდა გამოიცადონ და მერე , თუ უბიწონი იქნებიან , იმსახურონ .
54003011	ასევე მათი ცოლებიც უნდა იყვნენ პატიოსნები , არა მაბეზღარნი , კდემამოსილნი და ყველაფერში ერთგულნი .
54003012	დიაკვანიც ერთი ცოლის ქმარი იყოს , შვილებისა და თავისი სახლის კარგი განმგებელი .
54003013	ვინაიდან კეთილად მომსახურენი თავიანთთვის იმზადებენ კეთილ პატივს და დიდ სიმტკიცეს ქრისტე იესოს რწმენაში .
54003014	ამას გწერ შენ და , იმედი მაქვს , მალე მოვიდე შენთან .
54003015	მაგრამ თუ დავიგვიანებ , იცოდე , როგორ მოიქცე ღვთის სახლში , რომელიც არის ცოცხალი ღვთის ეკლესია , ჭეშმარიტების სვეტი და საფუძველი .
54003016	უცილობლად დიდია ღვთისმოსაობის საიდუმლო : ღმერთი გამოჩნდა ხორცში , გამართლებულ იქნა სულში , დანახულ იქნა ანგელოზების მიერ , ნაქადაგები იქნა წარმართებში , მიღებულ იქნა სოფელში რწმენით და ამაღლდა დიდებაში .
54004001	ხოლო სული გარკვევით ამბობს , რომ უკანასკნელ დღეებში ზოგიერთები განდგებიან რწმენისაგან , დაუჯერებენ მაცდურ სულებს და ეშმაკთა მოძღვრებებს ,
54004002	თვალთმაქცობით ცრუმეტყველთ , რომელთა სინდისიც დადაღულია ,
54004003	რომლებიც კრძალავენ შეუღლებას და აიძულებენ თავშეკავებას საკვებისაგან , ღმერთმა რომ შექმნა , რათა მადლიერებით ჭამონ ჭეშმარიტების მორწმუნეებმა და მცოდნეებმა .
54004004	ვინაიდან ღვთის გაჩენილი ყოველივე კარგია და არაფერია უარსაყოფი , თუ მადლიერებით იქნება მიღებული ,
54004005	რადგან იწმიდება ღვთის სიტყვით და ლოცვით .
54004006	თუ ასე შთააგონებ ძმებს , იქნები იესო ქრისტეს კეთილი მსახური რწმენის სიტყვებით და იმ კეთილი სწავლით ნაზარდი , რომლის მიმდევარიც გახდი .
54004007	ოღონდ უწმიდურ და დედაბრულ ზღაპრებს მოერიდე და ღვთისმოსაობაში გაიწვართე .
54004008	ვინაიდან ხორციელი წვრთნა ნაკლებად სასარგებლოა , ღვთისმოსაობა კი ყველაფერში გამოსადეგია , რადგან აღგვითქვამს სიცოცხლეს აწმყოშიც და მომავალშიც .
54004009	ეს სიტყვა სარწმუნოა და ღირსია სრული მიღებისა .
54004010	ვინაიდან იმისათვის ვშრომობთ კიდეც და ვიღწვით , რომ მინდობილნი ვართ ცოცხალ ღმერთს , რომელიც მაცხოვარია ყველა ადამიანისა , უფრო მეტად კი მორწმუნეთა .
54004011	ეს ამცნე და ასწავლე .
54004012	თავს ნუ დაამცირებინებ შენი სიჭაბუკის გამო , არამედ მორწმუნეთათვის მაგალითი იყავი სიტყვაში , საქმეში , სიყვარულში , სულში , რწმენაში , სიწმიდეში .
54004013	ვიდრე მოვიდოდე , მიჰყევი კითხვას , შეგონებას და სწავლებას .
54004014	ნუ უგულებელყოფ შენში არსებულ ნიჭს , რომელიც მოგეცა წინასწარმეტყველებით და უხუცესთა ხელდასხმით .
54004015	ამაზე იზრუნე და ამაზე იდექი , რათა ყველასათვის ცხადი იყოს შენი წარმატება .
54004016	გაუფრთხილდი თავს და სწავლებას . ამას უერთგულე , რადგან ასეთი მოქმედებით შენს თავსაც იხსნი და შენს მსმენელთაც .
54005001	ნუ შერისხავ ბერიკაცს , არამედ შეაგონე , როგორც მამას , ყმაწვილკაცებს კი — როგორც ძმებს ,
54005002	დედაბრებს — როგორც დედებს , ყმაწვილქალებს — როგორც დებს , მთელი სიწმიდით .
54005003	პატივი ეცი ქვრივებს , რომლებიც ნამდვილი ქვრივები არიან .
54005004	ხოლო თუ ქვრივს ჰყავს შვილები ან შვილიშვილები , უწინარეს ყოვლისა , ისწავლონ თავიანთი ოჯახის პატივისცემა და მშობლებისათვის სამაგიეროს მიგება , ვინაიდან ეს კეთილი და მოსაწონია ღვთისათვის .
54005005	ნამდვილი ქვრივი და მარტოხელა ღმერთსაა მინდობილი და ვედრებასა და ლოცვაში ატარებს ღამესა და დღეს .
54005006	ავხორცი კი ცოცხლივ მკვდარია .
54005007	ეს ამცნე , რათა უბიწონი იყვნენ .
54005008	ხოლო , ვინც არ ზრუნავს თავის ახლობლებზე , უფრო მეტად კი თავის სახლეულებზე , იგი განუდგა რწმენას და ურწმუნოზე უარესია .
54005009	ქვრივად უნდა შეირაცხოს სამოც წლისაზე უხნესი , ერთი ქმრის ნაცოლარი ,
54005010	ცნობილი კარგი საქმეებით , თუ მას გამოუზრდია შვილები , უმასპინძლია , ფეხები უბანია წმიდათათვის , დახმარებია გაჭირვებულებს და მიჰყოლია ყოველგვარ კეთილ საქმეს .
54005011	ახალგაზრდა ქვრივებს კი მოერიდე , ვინაიდან ეუფლებათ აღგზნება , ქრისტეს საწინააღმდეგო და გათხოვების სურვილი უჩნდებათ .
54005012	ისინი განისჯებიან , ვინაიდან უარყვეს თავიანთი პირვანდელი რწმენა .
54005013	და კიდევ : უსაქმურობაში ისწავლეს კარდაკარ სიარული , და არა მარტო უსაქმურნი არიან , არამედ ყბედებიც და ცნობისმოყვარენიც და ისეთ რამეს ლაპარაკობენ , რაც არ შეშვენით .
54005014	ამიტომ ჩემი სურვილია , რომ ახალგაზრდები გათხოვდნენ , გააჩინონ ბავშვები , იდიასახლისონ და არ მისცენ მტრებს ლანძღვის არანაირი საბაბი .
54005015	ვინაიდან ზოგიერთი მათგანი სატანის კვალს გაჰყვა .
54005016	თუ რომელიმე მორწმუნე კაცს ან ქალს ჰყავს ქვრივები , დაეხმაროს მათ და ტვირთად არ დააკისრონ ეკლესიას , რათა მას შეეძლოს ნამდვილი ქვრივების რჩენა .
54005017	ხუცესნი , რომლებიც წესიერად ასრულებენ საქმეს , ორმაგი პატივის ღირსნი უნდა იყვნენ , უფრორე კი ისინი , რომელნიც იღწვიან ქადაგებითა და დამოძღვრით .
54005018	ვინაიდან წერილი ამბობს : „ პირს ნუ აუკრავ ხარს ლეწვისას . “ და კიდევ : „ მშრომელი ღირსია თავისი საზღაურისა “ .
54005019	ხუცესებზე ბრალდებას ნუ მიიღებ , თუ არ გეყოლება ორი ან სამი მოწმე .
54005020	შემცოდენი ამხილე ყველას წინაშე , რათა სხვებმაც იქონიონ შიში .
54005021	ღვთისა და უფლის იესო ქრისტეს და რჩეულ ანგელოზთა წინაშე გაფიცებ , დაიცვა ეს წინასწარ აკვიატებული აზრის გარეშე და არაფერი გააკეთო მიკერძოებით .
54005022	არავის დაასხა ხელი აჩქარებით და არ გახდე სხვათა ცოდვების მოზიარე . წმიდად შეინახე თავი .
54005023	ნუღა სვამ მარტო წყალს , ცოტა ღვინოც იხმარე შენი კუჭისა და შენი ხშირი უძლურების გამო .
54005024	ზოგიერთი ადამიანის ცოდვები წინასწარ ცხადია და სამსჯავროსკენ მიუძღვება წინ , ზოგიერთს კი უკან მიჰყვება .
54005025	ასევე კეთილი საქმეებიც წინასწარ ცხადია და , თუ არა , მაინც ვერ დაიმალება .
54006001	მონებმა , რომლებიც უღელქვეშ იმყოფებიან , ყოველგვარი პატივის ღირსად უნდა ჩათვალონ თავიანთი პატრონები , რათა არ იგმოს ღვთის სახელი და მოძღვრება .
54006002	რომელთაც მორწმუნე პატრონები ჰყავთ , ნუ მოექცევიან მათ უპატიოდ , რახან ისინი ძმები არიან . არამედ უფრო მეტად ემსახურონ , ვინაიდან მორწმუნენი არიან და , საყვარელნი , და ქველმოქმედებას ეწევიან . ეს ასწავლე და შეაგონე .
54006003	ვინც სხვანაირად ასწავლის და არ მიჰყვება ჩვენი უფლის იესო ქრისტეს საღ სიტყვებს და ღვთისმოსაობის მოძღვრებას ,
54006004	ის ამპარტავანია და არაფერი იცის , არამედ კამათისა და პაექრობის სენი სჭირს , საიდანაც წარმოიშობა შური , დავა , გმობა და ბოროტი ეჭვი ,
54006005	ფუჭი კამათი გარყვნილი გონებისა და ჭეშმარიტებას მოკლებულ კაცთა შორის , რომელთაც ღვთისმოსაობა მოსახვეჭი რამ ჰგონიათ . ერიდე ასეთ ადამიანებს .
54006006	მაინც დიდი შენაძენია ღვთისმოსაობა კმაყოფილებასთან ერთად .
54006007	რადგან არც არაფერი მოგვიტანია სოფლად და , ცხადია , ვერც ვერაფერს წავიღებთ მისგან .
54006008	ამიტომ , თუ გვაქვს საზრდო და ტანსაცმელი , დავჯერდეთ ამას .
54006009	ხოლო გამდიდრების მსურველნი ცვივიან განსაცდელსა და მახეში , მრავალ ბრიყვულ და მავნე გულისთქმაში , რომელნიც გასანადგურებლად და დასაღუპად უბიძგებენ ადამიანს .
54006010	ვინაიდან ყოველგვარი ბოროტების ფესვი ვერცხლის მოყვარეობაა და ზოგიერთები , რომლებიც მან გაიტაცა , განშორდნენ რწმენას და თავიანთ თავს მრავალი ტკივილი მიაყენეს .
54006011	შენ კი , ღვთის კაცო , გაერიდე ამას და მისდიე სიმართლეს , ღვთისმოსაობას , რწმენას , სიყვარულს , მოთმინებასა და სიმშვიდეს .
54006012	იღვაწე რწმენის კეთილი ღვაწლით , ჩაეჭიდე საუკუნო სიცოცხლეს , რომლისთვისაც მოწოდებული ხარ , და აღიარე კეთილი აღსარება მრავალი მოწმის წინაშე .
54006013	ოვლისმაცოცხლებელი ღმერთისა და , პონტოელი პილატეს დროს კეთილი აღსარების დამმოწმებლის , ქრისტე იესოს წინაშე
54006014	დამიკისრებია შენთვის , დაიცვა მცნება უბიწოდ და უმწიკვლოდ , ვიდრე ჩვენი უფალი იესო ქრისტე გამოჩნდებოდეს ,
54006015	რასაც თავის უამზე გვახილვინებს ნეტარი და ერთადერთი ხელმწიფე , მეფეთა მეფე , უფალთა უფალი ,
54006016	ერთადერთი , რომელსაც უპყრია უკვდავება , მკვიდრობს მიუწვდომელ ნათელში , რომელიც არავის უხილავს ადამიანთაგან და არც ძალუძს მისი ხილვა . მას პატივი და საუკუნო მეუფება . ამინ .
54006017	ამ საუკუნის მდიდრებს ამცნე , რომ არ გადიდგულდნენ , არ მიენდონ მაცდურ სიმდიდრეს , არამედ ცოცხალ ღმერთს , რომელიც ყველაფერს უხვად გვაძლევს მოსახმარად ,
54006018	რომ იყვნენ ქველმოქმედნი , გამდიდრდნენ კეთილი საქმეებით , იყვნენ გულუხვნი და გამზიარებელნი .
54006019	დაიუნჯონ საუნჯე მტკიცე საფუძვლად მომავლისათვის , რათა მიაღწიონ ჭეშმარიტ სიცოცხლეს .
54006020	ო , ტიმოთე , გაუფრთხილდი მობარებულს , განერიდე უწმიდურ ლაყბობას და ეგრეთწოდებული მოძღვრების უკუღმართ დებულებებს ,
54006021	ზოგიერთებმა რომ აღიარეს და რწმენას ჩამოშორდნენ . მადლი შენთან . ამინ .
55001001	პავლე , ღვთის ნებით ქრისტე იესოს მოციქული , ქრისტე იესოში სიცოცხლის აღთქმისამებრ .
55001002	ტიმოთეს , საყვარელ შვილს — მადლი , წყალობა და მშვიდობა ჩვენი მამა ღმერთისაგან და ჩვენი უფლის ქრისტე იესოსაგან .
55001003	ვმადლობ ღმერთს , რომელსაც ვმსახურებ წმიდა სინდისით , წინაპართა კვალზე , რომ განუწყვეტლივ გიხსენებ ჩემს ლოცვებში ღამით და დღისით .
55001004	მენატრება შენი ნახვა , ვიხსენებ რა შენს ცრემლებს , რათა სიხარულით აღვივსო .
55001005	ვიხსენებ შენს წრფელ რწმენას , რომელიც უწინ დამკვიდრებული იყო დიდედაშენ ლოისში და დედაშენ ევნიკეში და მწამს , რომ იგი შენშიც არის .
55001006	ამ მიზეზით შეგახსენებ გააღვივო ღვთის ნიჭი , რომელიც ჩემი ხელდასხმით არის შენში .
55001007	ვინაიდან ღმერთმა ჩვენ მოგვცა არა სიმხდალის სული , არამედ ძალის , სიყვარულისა და თავშეკავების .
55001008	მაშ , ნუ შეგრცხვება ჩვენი უფლის დამოწმებისა , ასევე ნურც ჩემი , მისი პატიმრისა , არამედ იტანჯე ჩემთან ერთად სახარებისათვის ღვთის ძალით ,
55001009	რომელმაც გვიხსნა ჩვენ და მოგვიხმო ჩვენ წმიდა მოწოდებით , არა ჩვენი საქმეების მიხედვით , არამედ თავისი ნებითა და მადლით , რომელიც მოგვეცა ჩვენ ქრისტე იესოში საუკუნეთა უწინარეს .
55001010	ახლა კი გამოჩნდა ჩვენი მხსნელი ქრისტე იესოს გამოცხადებით , რომელმაც გააბათილა სიკვდილი და სახარებით გაანათლა სიცოცხლე და უხრწნელება ,
55001011	რომლის მაცნედ , მოციქულად და მასწავლებლად ვარ დადგენილი .
55001012	ამ მიზეზით ვიტანჯები ასე , მაგრამ არა მრცხვენია , ვინაიდან ვიცი , ვისაც ვერწმუნე , და მწამს , რომ მას ძალუძს შეინახოს ჩემი საწინდარი იმ დღისათვის .
55001013	ჩაეჭიდე საღი სიტყვების მაგალითს , რაც ჩემგან მოისმინე რწმენით და სიყვარულით , რაც ქრისტე იესოშია .
55001014	შეინახე კეთილი საწინდარი სულიწმიდით , რომელიც ჩვენშია დამკვიდრებული .
55001015	შენ იცი ეს , რომ აზიაში მიმატოვა ყველამ , მათ შორის ფიგელოსმა და ერმოგენესმა .
55001016	უფალმა მისცეს წყალობა ონისიფორეს სახლს , ვინაიდან მან მრავალჯერ გამამხნევა და ჩემი ბორკილებისა არ შერცხვა ,
55001017	არამედ რომში მოსული გულმოდგინედ მეძებდა და მომნახა .
55001018	მისცეს მას უფალმა , რომ ჰპოვოს უფლის მიერ წყალობა იმ დღეს . ხოლო რაც ეფესოში სამსახური გაუწევია , შენ უკეთ იცი .
55002001	ამიტომ , შენ , ჩემო შვილო , იყავ ძლიერი მადლში , რომელიც ქრისტე იესოშია .
55002002	და რაც მოისმინე ჩემგან მრავალი მოწმის თანდასწრებით , გადაეცი სარწმუნო ადამიანებს , რომელთაც უნარი ექნებათ სხვების სწავლებისა .
55002003	იტანჯე ჩემთან ერთად , როგორც იესო ქრისტეს კეთილმა მეომარმა .
55002004	არც ერთი მეომარი არ შეიბორკება ცხოვრებისეული საქმეებით , რათა აამოს მხედართმთავარს .
55002005	ხოლო ვინმემ რომ იბრძოლოს კიდეც , გვირგვინს ვერ მიიღებს , თუ უკანონოდ იბრძოლებს .
55002006	მიწისმუშაკმა პირველმა უნდა იგემოს ნაყოფებისაგან .
55002007	დაფიქრდი ჩემს ნათქვამზე , რადგან უფალი მოგცემს გაგებას ყველაფერში .
55002008	გახსოვდეს მკვდრეთით აღმდგარი იესო ქრისტე , დავითის თესლისაგან , ჩემი სახარების მიხედვით .
55002009	რისთვისაც მე ვიტანჯები თვით ბორკილებამდე , როგორც ბოროტმოქმედი , მაგრამ ღვთის სიტყვა შებორკილი არაა .
55002010	ამიტომ ყოველივეს ვითმენ რჩეულთათვის , რათა მათაც მიიღონ ხსნა ქრისტე იესოში საუკუნო დიდებასთან ერთად .
55002011	სარწმუნოა სიტყვა : თუ მასთან დავიხოცეთ , მასთან ერთად ვიცოცხლებთ .
55002012	თუ მოვითმენთ , მასთან ერთად ვიმეფებთ . თუ უარვყოფთ , ისიც უარგვყოფს ჩვენ .
55002013	თუ ჩვენ არა გვწამს , იგი მაინც სარწმუნოდ რჩება , ვინაიდან საკუთარ თავს ვერ უარყოფს .
55002014	ეს შეახსენე მათ და დაუმოწმე ღვთის წინაშე , არ იკინკლაონ სიტყვების გამო , სრულიად უსარგებლოდ , მსმენელთა შესაცბუნებლად .
55002015	ეცადე შენი თავი წარუდგინო ღმერთს ღირსეულად , შეურცხვენელ მუშაკად , ჭეშმარიტების სიტყვის სწორად გადამცემად .
55002016	მოერიდე უწმიდურ ლაყბობას , რომელსაც უფრო და უფრო მიჰყავს ხალხი უღვთოებისაკენ .
55002017	მათი სიტყვა ღია წყლულივითაა , რომელიც ჭამს ხორცს . ასეთები არიან ჰიმენევსი და ფილეტოსი ,
55002018	რომლებიც განუდგნენ ჭეშმარიტებას , ამბობენ , აღდგომა უკვე იყოო და ზოგიერთებს ურღვევენ რწმენას .
55002019	ხოლო ღვთის მტკიცე საფუძველი დგას და აქვს ეს ბეჭედი : „ იცნო უფალმა თავისიანები და განუდგეს უსამართლობას ყველა , ვინც აღიარებს უფლის სახელს “ .
55002020	დიდ სახლში არ არის მარტო ოქროსა და ვერცხლის ჭურჭელი , არამედ აგრეთვე ხისა და თიხისა , ზოგი საპატიოდ , ზოგი არასაპატიოდ .
55002021	ამრიგად , ვინც ამათგან გასუფთავდება , ის იქნება პატივდებული ჭურჭელი , განწმედილი და ხელმწიფისათვის სახმარი , გამზადებული ყოველი კეთილი საქმისათვის .
55002022	ყმაწვილკაცურ გულისთქმებს გაექეცი . მისდიე სიმართლეს , რწმენას , სიყვარულს , მშვიდობას ყველასთან , ვინც სუფთა გულით მოუხმობს უფალს .
55002023	სულელურ და უმეცრულ პაექრობებს მოერიდე . იცოდე , რომ ისინი შეხლა-შემოხლით თავდება .
55002024	ღვთის მონას კი არ მართებს ჩხუბი , არამედ მშვიდი უნდა იყოს ყველას მიმართ , დამმოძღვრავი , შემწყნარე .
55002025	სიმშვიდით არწმუნებდეს მოწინააღმდეგეთ , ვინძლო მისცეს მათ უფალმა მონანიება ჭეშმარიტების შესაცნობად ,
55002026	რათა გათავისუფლდნენ ეშმაკის მახისაგან , რომელმაც თავის ნებაზე დაატყვევა ისინი .
55003001	ეს კი იცოდე , რომ უკანასკნელ დღეებში საზარელი უამი დადგება ,
55003002	ვინაიდან ადამიანები იქნებიან თავის მოყვარენი , ვერცხლის მოყვარენი , ამაყნი , ამპარტავანნი , მგმობელნი , მშობლების ურჩნი , უმადურნი , უწმიდურნი ,
55003003	მოძულენი , შეურიგებელნი , ცილისმწამებელნი , შეუკავებელნი , მოღალატენი , სასტიკნი , კეთილის მოძულენი ,
55003004	გამცემნი , თავხედნი , მზვაობარნი , უფრო სიამეთა მოყვარულნი , ვიდრე ღვთისა ,
55003005	რომელთაც ღვთისმოსაობის სახე აქვთ , მის ძალას კი უარყოფენ . ასეთებს ერიდე .
55003006	ზოგიერთი მათგანი იპარება სახლებში და აცდუნებს უგუნურ ქალებს , ცოდვებში ჩაფლულთ , და სხვადასხვაგვარი გულისთქმებით შეპყრობილთ ,
55003007	რომლებიც მუდამ სწავლობენ და ვერასოდეს აღწევენ ჭეშმარიტების შეცნობას .
55003008	როგორც იანე და იამბრე წინააღუდგნენ მოსეს , ასევე ესენიც ეწინააღმდეგებიან ჭეშმარიტებას , გონებით გახრწნილი ადამიანები , რწმენაში უმეცარნი .
55003009	მაგრამ ისინი მეტად ვეღარ წაიწევენ წინ , რადგან მათი უგუნურება თავს იჩენს ყველას წინაშე , ისევე როგორც იმათ დაემართათ .
55003010	შენ კი მე მომყევი მოძღვრებაში , ქცევაში , განზრახვაში , რწმენაში , ჭეშმარიტებაში , დიდსულოვნებაში , სიყვარულში , მოთმინებაში ,
55003011	დევნებში , ტანჯვებში , რაც შემემთხვა მე ანტიოქიაში , იკონიაში , ლისტრაში . რა დევნანი არ გადავიტანე , მაგრამ ყველაფრისაგან მიხსნა უფალმა .
55003012	და ყველა , ვისაც სურს ქრისტე იესოში იცხოვროს ღვთისმოსაობით , დევნილი იქნება .
55003013	ბოროტი ადამიანები და ცრუმარქვიები კი წინ წაიწევენ უარესისაკენ , სხვებსაც აცდენენ და თავადაც ცდუნებაში იქნებიან .
55003014	შენ კი იდექ იმაზე , რაც გისწავლია და რაც გირწმუნია , ვინაიდან იცი , ვისგან გისწავლია .
55003015	რადგან შენ ხომ ბავშვობიდანვე იცი საღვთო წერილები , რომელთაც ძალუძთ შენი დაბრძენება სახსნელად ქრისტე იესოს რწმენით .
55003016	მთელი წერილი ღვთივსულიერია და სასარგებლოა სასწავლებლად , სამხილებლად , გამოსასწორებლად , დასარიგებლად სიმართლეში .
55003017	რათა სრულყოფილი იყოს ღვთის კაცი , ყოველი კეთილი საქმისათვის განმზადებული .
55004001	ამრიგად , გიმოწმებ ღვთისა და ქრისტე იესოს წინაშე , რომელიც განიკითხავს ცოცხლებსა და მკვდრებს თავისი მოსვლითა და თავისი სასუფევლით .
55004002	იქადაგე სიტყვა , დაუინებით , დროულად და უდროოდ , ამხილე , შერისხე , შეაგონე მთელი სულგრძელებითა და სწავლებით .
55004003	ვინაიდან დადგება დრო , როდესაც საღ მოძღვრებას არ მიიღებენ , არამედ თავიანთი გულისთქმებით ამოირჩევენ ყურის მაამებელ მასწავლებლებს .
55004004	ჭეშმარიტებას აარიდებენ ყურს და ზღაპრებისაკენ მიმართავენ .
55004005	მაგრამ შენ ფხიზლად იყავი ყველაფერში , დაითმინე ბოროტება , აკეთე მახარებლის საქმე , აღასრულე შენი მსახურება .
55004006	ვინაიდან მე უკვე გამზადებული ვარ სამსხვერპლოდ , დადგა ჩემი წასვლის უამი .
55004007	კეთილი ბრძოლით ვიბრძოდი , განვვლე ასპარეზი , რწმენა შევინარჩუნე .
55004008	ახლა კი მომელის მე სიმართლის გვირგვინი , რომელსაც მომცემს იმ დღეს უფალი , მართალი მსაჯული , და არა მარტო მე , არამედ ყველას , რომელთაც შეიყვარეს მისი გაცხადებით მოსვლა .
55004009	ისწრაფე , რომ მალე მოხვიდე ჩემთან .
55004010	ვინაიდან დემამ შეიყვარა ეს საუკუნე , მიმატოვა მე და წავიდა თესალონიკეს , კრესკესი — გალატიას , ტიტე — დალმატიას .
55004011	მარტო ლუკაღა არის ჩემთან . აიყვანე მარკოზი და თან წამოიყვანე , ვინაიდან მჭირდება მსახურებისათვის .
55004012	ტვიქიკოსი ეფესოში მივავლინე .
55004013	მოსასხამი , რომელიც ტროაში დავტოვე კარპესთან , წამომიღე , როცა წამოხვალ , აგრეთვე წიგნებიც , მეტადრე პერგამენტები .
55004014	მესპილენძე ალექსანდრემ დიდად მავნო . უფალმა მიუზღოს მის საქმეთა მიხედვით .
55004015	შენც უფრთხილდი მას , ვინაიდან იგი ძალიან ეწინააღმდეგებოდა ჩვენს სიტყვებს .
55004016	ჩემი პირველი საპასუხო სიტყვისას არავინ იყო ჩემთან , ყველამ მიმატოვა . ნუ ჩაეთვლებათ მათ .
55004017	ხოლო უფალი ამომიდგა მე და გამაძლიერა , რათა ჩემი მეშვეობით აღსრულდეს ქადაგება და მოისმინოს ყველა წარმართმა . მე თავი დავაღწიე ლომის ხახას .
55004018	დამიხსნის უფალი ყოველი ბოროტისგან და დამიცავს თავისი ცათა სასუფევლისათვის . დიდება მას უკუნითი უკუნისამდე . ამინ .
55004019	მომიკითხე პრისკა და აკვილა და ონისიფორეს სახლი .
55004020	ერასტოსი კორინთოში დარჩა , ხოლო ტროფიმოსი ავადმყოფი დავტოვე მელიტონში .
55004021	ისწრაფე , რომ ზამთრამდე მოხვიდე . მოგიკითხავენ ევბულოსი და პუდენსი , ლინოსი და კლავდია და ყველა ძმა .
55004022	უფალი იყოს შენს სულთან . მადლი თქვენთან . ამინ .
56001001	პავლე , ღვთის მონა და იესო ქრისტეს მოციქული , ღვთის რჩეულებს რწმენით და ჭეშმარიტების შეცნობით , ღვთისმოსაობის შესაბამისად ,
56001002	საუკუნო სიცოცხლის სასოებით , რომელიც აღუთქვა უტყუარმა ღმერთმა უწინარეს საუკუნეთა .
56001003	ხოლო თავის დროზე გამოაცხადა თავისი სიტყვა ქადაგებაში , რომელიც მომენდო მე ჩვენი მაცხოვარი ღვთის ბრძანებით .
56001004	ტიტეს , ნამდვილ შვილს საერთო რწმენაში , მადლი , წყალობა და მშვიდობა მამა ღვთისაგან და ჩვენი მაცხოვრის , ქრისტე იესოსაგან .
56001005	იმისათვის დაგტოვე შენ კრეტაში , რომ დაასრულო დაუსრულებელი და დააყენო ყველა ქალაქში ხუცესები , როგორც მე დაგავალე .
56001006	თუ არის ვინმე უმწიკვლო , ერთი ცოლის ქმარი , ჰყავს მორწმუნე შვილები , გარყვნილებასა და ურჩობაში ბრალდაუდებელნი .
56001007	ვინაიდან ეპისკოპოსი უნდა იყოს უმწიკვლო , როგორც ღვთის მნე , არა თვითნება , არა გულფიცხი , არა ლოთი , არა მოჩხუბარი , არა ანგარების მოყვარე ,
56001008	არამედ სტუმართმოყვარე , კეთილის მოყვარული , აზრიანი , მართალი , წმიდა ,
56001009	სარწმუნო სიტყვის მიმდევარი მოძღვრების მიხედვით , რომ შეძლოს საღი მოძღვრებით შეაგონოს და დაარწმუნოს მოკამათენი .
56001010	ვინაიდან ბევრია ურჩი , ყბედი და მატყუარა , განსაკუთრებით წინადაცვეთილთაგან ,
56001011	რომლებსაც უნდა აეკრათ პირები . ისინი რყვნიან ყველა სახლს , ასწავლიან , რასაც არ უნდა ასწავლიდნენ , სამარცხვინო ანგარებისთვის .
56001012	ერთ-ერთმა მათგანმა , მათმავე წინასწარმეტყველმა თქვა : „ კრეტელნი მუდამ ცრუნი არიან , ბოროტი მხეცები , უქნარა სტომაქები “ .
56001013	ეს მოწმობა სამართლიანია . ამ მიზეზით ამხილე ისინი მკაცრად , რათა ისინი საღნი იყვნენ რწმენაში .
56001014	ყურად არ იღონ იუდეველთა ზღაპრები და იმ კაცთა მცნებანი , ვინც განერიდა ჭეშმარიტებას .
56001015	წმიდათათვის ყველაფერი წმიდაა , ხოლო წაბილწულთა და ურწმუნოთათვის არაფერია წმიდა , არამედ წაბილწულია მათი გონებაც და სინდისიც .
56001016	ისინი სიტყვით აღიარებენ ღმერთს , საქმეებით კი უარყოფენ , ვინაიდან საძაგელნი და ურჩნი არიან და უვარგისნი ყოველი კეთილი საქმისათვის .
56002001	შენ კი ილაპარაკე ის , რაც შეჰფერის საღ მოძღვრებას ,
56002002	რათა ბერიკაცები იყვნენ ფხიზელნი , ღირსეულნი , აზრიანნი , საღნი სარწმუნოებაში , სიყვარულში , მოთმინებაში .
56002003	ასევე მოხუცი დედაკაცებიც — ქცევით ღირსეულნი , არა ცილისმწამებელნი , არა ღვინის მონანი , არამედ სიკეთის მასწავლებელნი ,
56002004	რათა ასწავლონ ყმაწვილქალებს , უყვარდეთ ქმრები , უყვარდეთ შვილები ,
56002005	იყვნენ აზრიანნი , სუფთანი , ოჯახზე მზრუნველნი , კეთილნი , თავიანთი ქმრების მორჩილნი , რათა არ იგმობოდეს ღვთის სიტყვა .
56002006	ჭაბუკებსაც შეაგონე , რომ თავშეკავებულნი იყვნენ .
56002007	ყველაფერში გამოიჩინე თავი კეთილ საქმეთა მაგალითად : მოძღვრებაში — შეურყვნელობა , სიდინჯე ,
56002008	სიტყვა ნათელი , უკიცხველი , რათა მოწინააღმდეგეს შერცხვეს და ცუდი ვერაფერი თქვას ჩვენზე .
56002009	მონები თავიანთ პატრონებს დაემორჩილონ ყველაფერში , აამონ , სიტყვას ნუ შეუბრუნებენ ,
56002010	არაფერი მოიპარონ , არამედ გამოიჩინონ სრული ერთგულება , რათა ყველაფრით შეამკონ ჩვენი მაცხოვარი ღვთის მოძღვრება .
56002011	ვინაიდან გამოჩნდა ღვთის მადლი , ყველა ადამიანის მხსნელი ,
56002012	ჩვენს დასამოძღვრად , რათა უარვყოთ უღვთოება და ამქვეყნიური გულისთქმანი , და ვიცხოვროთ ამ საუკუნეში აზრიანად , სიმართლით და ღვთისმოსაობით .
56002013	მოველოდეთ ნეტარ სასოებას და ჩვენი დიდი ღმერთისა და მაცხოვრის ქრისტე იესოს დიდების გაცხადებას ,
56002014	რომელმაც თავი დასდო ჩვენთვის , რათა გამოვესყიდეთ ყოველგვარი ურჯულოებისაგან და განეწმიდა თავისთვის რჩეული ხალხი , კეთილი საქმეების მოშურნე .
56002015	ეს ელაპარაკე , შეაგონე და ამხილე მთელი ძალით . ნურც ნურვინ უგულებელგყოს შენ .
56003001	შეახსენე მათ : დაემორჩილონ და მოუსმინონ განმგებელთ და ხელისუფალთ , მზად იყვნენ ყოველგვარი კეთილი საქმისათვის .
56003002	არავინ დაძრახონ , იყვნენ მშვიდობისმოყვარენი , შემწყნარენი , იჩენდნენ სიმშვიდეს ყველა ადამიანის მიმართ .
56003003	ვინაიდან ოდესღაც ჩვენც ვიყავით უმეცარნი , ურჩნი , გზააბნეულნი , სხვადასხვა გულისთქმათა და განცხრომათა მონები , ვცხოვრობდით ღვარძლით და შურით , ვიყავით საძულველნი და ერთიმეორის მოძულენი .
56003004	ხოლო , როცა გაცხადდა ჩვენი მაცხოვარი ღმერთის სახიერება და კაცთმოყვარეობა ,
56003005	მან გვიხსნა არა მართალი საქმეების გამო , რომლებიც ჩვენ ჩავიდინეთ , არამედ თავისი წყალობით , ხელახლა შობის განბანითა და სულიწმიდის მიერ განახლებით ,
56003006	რომელიც უხვად მოგვეფინა ჩვენი მაცხოვრის იესო ქრისტეს მიერ ,
56003007	რათა , მისი მადლით გამართლებულები , გავხდეთ საუკუნო სიცოცხლის მემკვიდრენი , რისი იმედიც გვაქვს .
56003008	სარწმუნოა სიტყვა . მე მსურს , რომ შენ მტკიცედ იდგე ამაზე , რათა ღვთის მორწმუნენი ცდილობდნენ კეთილი საქმეების კეთებას . ეს კარგი და სასარგებლოა ადამიანთათვის .
56003009	მოერიდე სულელურ პაექრობას , გვარ-ტომობას , კინკლაობასა და დავას რჯულის თაობაზე , ვინაიდან უსარგებლო და ფუჭია .
56003010	მწვალებელს პირველი და მეორე შეგონების შემდეგ გაერიდე .
56003011	იცოდე , რომ ასეთი კაცი გაირყვნა და სცოდავს : მისმავე თავმა დასდო მას მსჯავრი .
56003012	როცა გამოგიგზავნი არტემასს და ტვიქიკოსს , გამოეშურე ჩემსკენ ნიკოპოლისში , ვინაიდან იქ ვირჩიე დაზამთრება .
56003013	დააჩქარე მათ გზაზე რჯულის მცოდნე ზენასი და აპოლოსი , რომ არაფერი აკლდეთ .
56003014	ჩვენიანებმაც ისწავლონ კეთილი საქმეების კეთება უკიდურეს გასაჭირში დასახმარებლად , რათა უნაყოფონი არ იყვნენ .
56003015	ყველა ჩემთან მყოფი მოგიკითხავს შენ . მოკითხვა , ვისაც ვუყვარვართ რწმენით . მადლი თქვენთან ყველასთან . ამინ .
57001001	პავლე , ქრისტე იესოს პატიმარი , და ძმა ტიმოთე , ფილიმონს — ჩვენს საყვარელსა და თანამშრომელს ,
57001002	და აპფიას , საყვარელ დას , და არქიპოსს , ჩვენს თანამებრძოლს , და შენს საშინაო ეკლესიას :
57001003	მადლი თქვენ და მშვიდობა ჩვენი მამა ღმერთისა და უფალ იესო ქრისტესაგან .
57001004	ვმადლობ ჩემს ღმერთს , ყოველთვის გიხსენებ ჩემს ლოცვებში ,
57001005	მესმის რა შენი სიყვარული და რწმენა , რომელიც შენ გაქვს უფალ იესოს და ყველა წმიდის მიმართ ,
57001006	რათა შენი თანაზიარება რწმენაში ქმედითი იყოს შეცნობისას ყოველი სიკეთისა , რომელიც თქვენშია , ქრისტესათვის ,
57001007	ვინაიდან მე დიდი სიხარული და ნუგეში მქონდა შენს სიყვარულში , რადგან შენით გახალისდნენ წმიდათა გულები , ძმაო .
57001008	ამიტომ , რაკი ქრისტეში მაქვს დიდი სითამამე , რომ გიბრძანო , რაც ჯერ არს ,
57001009	სიყვარულით გთხოვ უფრო , არა ვინმე სხვა , არამედ მე , მოხუცებული პავლე , ახლა კი აგრეთვე ქრისტე იესოსთვის პატიმარი ,
57001010	გთხოვ ჩემს შვილზე , ონისიმოსზე , რომელიც ვშვი ჩემს ბორკილებში .
57001011	იგი ოდესღაც გამოუსადეგარი იყო შენთვის , ახლა კი შენთვისაც და ჩემთვისაც გამოსადეგია , რომელსაც გიბრუნებ .
57001012	ხოლო შენ მიიღე იგი , როგორც ჩემი გული .
57001013	მინდოდა ჩემთან დამეყენებინა იგი , რათა შენს მაგივრად ემსახურა ჩემთვის სახარების ბორკილებში ,
57001014	მაგრამ შენი თანხმობის გარეშე არაფრის გაკეთება არ ვინდომე , რათა შენი კეთილი საქმე ნაძალადევი კი არ ყოფილიყო , არამედ ნებაყოფლობითი .
57001015	ვინაიდან , იქნებ იმიტომ დაგშორდა დროებით , რომ სამუდამოდ მიგეღო იგი ,
57001016	უკვე არა როგორც მონა , არამედ მონაზე მეტი , საყვარელი ძმა , განსაკუთრებით ჩემთვის და , მით უმეტეს , შენთვის ხორციელადაც და უფალშიც .
57001017	მაშ , თუ თანაზიარად მიგაჩნივარ , მიიღე ის , ვითომც მე ვიყო .
57001018	თუ რამე გაწყენინა ან მართებს რაიმე , მე მომკითხე .
57001019	მე , პავლემ , დავწერე ჩემი ხელით . მე გადავიხდი , რათა არ გითხრა , რომ შენ თავად მოვალე ხარ ჩემი .
57001020	მაშ , ასე , ძმაო , ვიხარებდე შენგან უფალში . გაახალისე ჩემი გული ქრისტეში .
57001021	შენი მორჩილების სასოებით მოგწერე და ვიცი , რომ იმაზე მეტსაც გააკეთებ , ვიდრე ვამბობ .
57001022	ამასთან გამიმზადე ბინაც , ვინაიდან იმედი მაქვს , რომ თქვენი ლოცვების მეოხებით უკან დაგიბრუნდებით .
57001023	მოგიკითხავენ შენ ეპაფრასი , ჩემი თანაპატიმარი ქრისტე იესოს გულისათვის ,
57001024	მარკოზი , არისტარქოსი , დემა , ლუკა — ჩემი თანამშრომლები .
57001025	ჩვენი უფლის იესო ქრისტეს მადლი იყოს თქვენს სულთან . ამინ .
58001001	ღმერთი ძველთაგან მრავალგზის და მრავალგვარად ელაპარაკებოდა მამებს წინასწარმეტყველებში ,
58001002	ამ უკანასკნელ დღეებში კი გველაპარაკა ძეში , რომელიც დააყენა ყოვლის მემკვიდრედ , ვისი მეშვეობითაც შექმნა საუკუნენი .
58001003	იგია დიდების ბრწყინვალება და მისი არსების ანაბეჭდი , რომელსაც ყოველივე უპყრია თავისი ძალის სიტყვით . როდესაც მან ჩვენი ცოდვების განწმედა აღასრულა , დაჯდა დიდების მარჯვნივ მაღალთა შინა .
58001004	ანგელოზებზე იმდენადვე უკეთესი გახდა , რამდენადაც მათზე უდიდესი სახელი დაიმკვიდრა .
58001005	ვინაიდან , რომელი ანგელოზისათვის უთქვამს ოდესმე : „ ჩემი ძე ხარ შენ , მე დღეს გშობე შენ . “ ან კიდევ : „ მე ვიქნები მისი მამა და ის იქნება ჩემი ძე “ ?
58001006	ასევე , როცა კვლავ შემოჰყავს მსოფლიოში პირმშო , ამბობს : „ დაე , თაყვანი სცეს მას ღვთის ყველა ანგელოზმა . “
58001007	ხოლო ანგელოზებზე ამბობს : „ ის ქმნის თავის ანგელოზებს სულებად და თავის მსახურთ — მოგიზგიზე ცეცხლად . “
58001008	ძეზე კი : „ შენი ტახტი , ღმერთო , უკუნითი უკუნისამდეა , შენი მეფობის კვერთხი სიმართლის კვერთხია .
58001009	შენ შეიყვარე სიმართლე და შეიძულე ურჯულოება , ამიტომ გცხო შენ ღმერთმა , შენმა ღმერთმა სიხარულის ზეთით შენს თანამოზიარეებზე მეტად . “
58001010	და : „ შენ დააფუძნე , უფალო , დასაბამად მიწა და ცა შენი ხელის ნამოქმედარია .
58001011	ისინი დაიღუპებიან , შენ კი დარჩები და ყოველივე დაძველდება სამოსელივით .
58001012	მოსასხამივით დაგორგლავ მათ და სამოსელივით გამოიცვლებიან . შენ კი იგივე ხარ და შენი წლები არ დაილევა . “
58001013	ანგელოზთაგან რომლისთვის უთქვამს ოდესმე : „ დაჯექი ჩემს მარჯვნივ , ვიდრე შენს მტრებს დავამხობდე შენს ფერხთა კვარცხლბეკად “ ?
58001014	განა ყველანი მომსახურე სულები არ არიან , მათდა სამსახურად წარმოგზავნილნი , ვინც ხსნა უნდა დაიმკვიდროს ?
58002001	ამიტომ გვმართებს მეტი გულისყურით ვიყოთ მოსმენილისადმი , რათა არ გადავუხვიოთ .
58002002	ვინაიდან , თუ ანგელოზების მიერ ნათქვამი სიტყვა მტკიცე იყო და ყოველი დანაშაული და ურჩობა იღებდა კუთვნილ საზღაურს ,
58002003	მაშ , როგორ გადავრჩებით უგულებელმყოფელნი ეგზომი ხსნისა ? პირველად იგი უფლის მეშვეობით გამოცხადდა და გამგონეთა მეშვეობით განმტკიცდა ჩვენში ,
58002004	ღვთის მიერ ნიშების , სასწაულებისა და სხვადასხვა ძალთა დამოწმებით , და მისი ნებისამებრ სულიწმიდის განაწილებით .
58002005	ვინაიდან , ანგელოზებს როდი დაუმორჩილა ღმერთმა მომავალი მსოფლიო , რომელზეც ჩვენ ვლაპარაკობთ .
58002006	სადღაც ვისმე დაუმოწმებია და უთქვამს , „ რა არის კაცი , რომ გახსოვს ? ანდა კაცის ძე , რომ მოინახულებ ?
58002007	ოდნავ დაამცირე იგი ანგელოზთა წინაშე . დიდებით და პატივით დააგვირგვინე და დააყენე იგი შენს ხელთა ნაქმნარზე მაღლა ;
58002008	ყოველივე დაუმორჩილე მის ფერხთა ქვეშ . “ ხოლო , როცა ყოველივე დაუმორჩილა მას , არაფერი დაუტოვებია , მისთვის , რომ არ დაემორჩილებინა . ახლა კი ჯერ კიდევ ვერ ვხედავთ , რომ ყოველივე მას ემორჩილებოდეს .
58002009	მაგრამ ვხედავთ , რომ სიკვდილის განცდის გამო დიდებით და პატივით დაგვირგვინებულია იესო , რომელიც ოდნავ იყო დამცირებული ანგელოზთა წინაშე , რათა მას ღვთის მადლით ეგემა სიკვდილი ყველას გულისათვის .
58002010	ვინაიდან შეჰფეროდა მას , ვისთვისაც არის ყოველივე და ვისგანაც არის ყოველივე , ვინც მრავალი ძე მოიყვანა დიდებამდე , რომ მათი გადარჩენის წინამძღვარი სრულეყო ტანჯვით .
58002011	ვინაიდან განმწმედელი და განწმედილნიც ყველანი ერთისაგან არიან , ამიტომ არ რცხვენია , მათ ძმები უწოდოს ,
58002012	და ამბობს : „ ვაუწყებ შენს სახელს ჩემს ძმებს , კრებულს შორის გიგალობ შენ . “
58002013	და კიდევ : „ მივენდობი მას . “ და კიდევ : „ აგერ , მე და შვილები , რომლებიც მომცა ღმერთმა . “
58002014	რაკი ბავშვები სისხლისა და ხორცის მოზიარენი არიან , თავადაც ეზიარა მათ , რათა სიკვდილით გააქარწყლოს ის , ვისაც სიკვდილის ხელმწიფება აქვს , ესე იგი ეშმაკი ,
58002015	და გაათავისუფლოს ისინი , ვინც სიკვდილის შიშით მთელი სიცოცხლე მონობაში იყვნენ .
58002016	ვინაიდან , ანგელოზებს კი არ ღებულობს , არამედ აბრაამის თესლს ღებულობს .
58002017	ამიტომ იგი ყველაფერში უნდა დამსგავსებოდა ძმებს , რათა ყოფილიყო მოწყალე და ერთგული მღვდელმთავარი ღვთის წინაშე ხალხის ცოდვების შესაწყნარებლად .
58002018	ვინაიდან , როგორც თვითონ იტანჯა და გამოიცადა , ისე შეუძლია დაეხმაროს განსაცდელში მყოფთ .
58003001	ამიტომ , ძმანო წმიდანო , ზეციური მოწოდების ზიარნო , დაუკვირდით მოციქულსა და ჩვენი აღსარების მღვდელმთავარს , იესო ქრისტეს ,
58003002	რომელიც თავისი ამომრჩევლის ერთგულია , როგორც მოსე მთელს მის სახლში .
58003003	ვინაიდან ის მოსესთან შედარებით მეტი დიდების ღირსია , ისევე , როგორც სახლზე მეტი პატივი აქვს სახლის აღმშენებელს .
58003004	ვინაიდან ყოველ სახლს ვინმე აშენებს , ხოლო ყოველივეს აღმშენებელი ღმერთია .
58003005	თუ მოსეც ერთგული იყო მთელ მის სახლში , როგორც მსახური , იმის დასამოწმებლად , რაც უნდა თქმულიყო ,
58003006	ხოლო ქრისტე — როგორც ძე მის სახლში ; ჩვენ კი მისი სახლი ვართ , თუ ბოლომდე მტკიცედ შევინახავთ გაბედულებას და სასოების სიამაყეს .
58003007	ამიტომაც , როგორც სულიწმიდა ამბობს : „ დღეს როცა მოისმენთ მის ხმას ,
58003008	ნუ გაიქვავებთ გულებს , როგორც უდაბნოში გამოცდის დღეს დრტვინვისას ,
58003009	სადაც გამომცადეს მე თქვენმა მამებმა და ხედავდნენ ჩემს საქმეებს ორმოც წელიწადს .
58003010	ამიტომ განვრისხდი იმ მოდგმაზე და ვთქვი : ‘ მუდამ ცდებიან ისინი გულით , ვერ შეიცნეს მათ ჩემი გზა ’ .
58003011	ამიტომ დავიფიცე ჩემი რისხვისას : ‘ ვერ შემოვლენ ისინი ჩემს სიმშვიდეში ’ “ .
58003012	თვალი გეჭიროთ , ძმებო , რომ ვინმე თქვენგანს არ ჰქონდეს ბოროტი და ურწმუნო გული , რათა არ განუდგეს ცოცხალ ღმერთს .
58003013	არამედ შეაგონებდეთ ერთმანეთს ყოველდღე , ვიდრეღა ითქმის „ დღესო “ , რათა რომელიმე თქვენგანს გული არ გაუქვავდეს ცოდვის საცდურით .
58003014	ვინაიდან ქრისტეს თანაზიარნი გავხდით , თუკი რწმენის საწყისს მტკიცედ დავიცავთ ბოლომდე .
58003015	ვიდრეღა ითქმის : „ დღეს , როცა მოისმენთ მის ხმას , ნუ გაიქვავებთ გულებს , როგორც დრტვინვისას “ .
58003016	ვინ იყო , რომ მოისმინა და დრტვინვა იწყო ? ყველა ხომ იმათგან იყო , ვინც მოსეს მიერ გამოვიდა ეგვიპტიდან ?
58003017	მაშ , ვიღაზე მრისხანებდა იგი ორმოც წელიწადს ? თუ არა ცოდვილებზე , რომელთა ძვლებიც უდაბნოში ჩაიყარა ?
58003018	ვის დაუფიცა , რომ ვერ შევიდოდნენ მის სიმშვიდეში , თუ არა ურჩებს ?
58003019	და ჩვენ ვხედავთ , რომ მათ ვერ შეძლეს შესვლა ურწმუნობის გამო .
58004001	ამიტომ გვეშინოდეს , რათა , ვიდრე რჩება აღთქმა მის სიმშვიდეში შესასვლელად , ვინმე თქვენგანი არ აღმოჩნდეს დაგვიანებული .
58004002	ვინაიდან სახარება ჩვენც გვეუწყა , როგორც მათ . მაგრამ მათთვის სარგებლობა არ მოუტანია მოსმენილ სიტყვას , ვინაიდან არ შეერწყა მსმენელთა რწმენას .
58004003	ხოლო სიმშვიდეში შევდივართ ჩვენ , მორწმუნენი , როგორც მან თქვა : „ ამიტომ დავიფიცე ჩემი რისხვისას , რომ ვერ შემოვლენ ისინი ჩემს სიმშვიდეში , თუმცა ღვთის საქმენი დასრულდნენ ჯერ კიდევ სოფლის დასაბამიდან “ .
58004004	ვინაიდან მეშვიდე დღეზე სადღაც ასე უთქვამს : „ და დაისვენა ღმერთმა მეშვიდე დღეს ყოველი საქმისაგან “ .
58004005	და კვლავ იქვე : „ ვერ შემოვლენ ჩემს სიმშვიდეში “ .
58004006	მაშ , რაკი ზოგს შეუძლია მასში შესვლა , ისინი კი , რომელთაც უწინ ეხარათ , ვერ შევიდნენ ურჩობის გამო , —
58004007	კვლავ აწესებს გარკვეულ დღეს , — „ დღეს , “ ამბობს დავითით , ესოდენ ხანგრძლივი დროის შემდეგ , როგორც ზემოთაა ნათქვამი : „ დღეს , როცა მოისმენთ მის ხმას , ნუ გაიქვავებთ გულებს “ .
58004008	ვინაიდან , იესო ნავეს ძეს რომ მიენიჭებინა მათთვის სიმშვიდე , ამის შემდეგ იგი აღარას იტყოდა სხვა დღეზე .
58004009	ამისათვის კიდევ რჩება შაბათის სიმშვიდე ღვთის ხალხისათვის .
58004010	ვინაიდან , ვინც მის სიმშვიდეში შევიდა , მან თვითონაც დაისვენა თავისი საქმეებისაგან , როგორც ღმერთმა — თავისისაგან .
58004011	მაშ , ვეცადოთ , შევიდეთ იმ სიმშვიდეში , რათა არავინ ჩავარდეს ურჩობაში მათი მაგალითისამებრ .
58004012	ვინაიდან ღვთის სიტყვა არის ცოცხალი , მოქმედი და ყოველგვარ ორლესულ მახვილზე უფრო ბასრი , და აღწევს სამშვინველისა და სულის , სახსართა და ტვინთა გაყოფის ადგილამდე , და განიკითხავს გულის აზრებსა და ყოველგვარ ზრახვებს .
58004013	არცერთი ქმნილება არ არის დაფარული მისი ხედვისგან , არამედ ყოველივე გაშიშვლებული და ღიაა მის თვალთა წინაშე , ვისაც ვაბარებთ ანგარიშს .
58004014	და ახლა , როცა ჩვენ გვყავს დიდი მღვდელმთავარი , რომელმაც გაიარა ზეცა , იესო , ღვთის ძე , მტკიცედ გვეჭიროს აღსარება .
58004015	ვინაიდან ისეთი მღვდელმთავარი როდი გვყავს , რომ ვერ შეძლოს თანაგვიგრძნოს ჩვენს უძლურებებში , არამედ ჩვენსავით გამოცდილი ყველაფერში , გარდა ცოდვისა .
58004016	აბა , თამამად მივეახლოთ მადლის ტახტს , რომ მივიღოთ წყალობა და ვპოვოთ მადლი დროული შემწეობისათვის .
58005001	ვინაიდან ყოველი მღვდელმთავარი , ადამიანთაგან ამორჩეული , ადამიანთათვის არის დაყენებული ღვთის სამსახურში , რათა შესწიროს ძღვენი და მსხვერპლი ცოდვებისათვის .
58005002	მას ძალუძს შეიწყნაროს უმეცრები და გზასაცდენილები , ვინაიდან თვითონაც მოცულია უძლურებით .
58005003	ამიტომ ვალდებულია , შესწიროს ცოდვების გამოსასყიდი მსხვერპლი — ხალხისთვისაც და თავისთვისაც .
58005004	და არავინ თავისით არ ღებულობს ამ პატივს , არამედ ვინც ღვთის მიერაა მოწოდებული , როგორც აარონი .
58005005	ასევე ქრისტეს არ უდიდებია თავისი თავი , რომ მღვდელმთავარი გამხდარიყო , არამედ იმან , ვინც უთხრა მას : „ ჩემი ძე ხარ შენ , მე დღეს გშობე შენ “ .
58005006	როგორც სხვაგანაც ამბობს : „ შენ მღვდელი ხარ საუკუნოდ მელქიცედეკის წესით “ .
58005007	მან თავის ხორცში ყოფნის დღეებში ძლიერი ღაღადით და ცრემლებით შესწირა ლოცვა და ვედრება მას , სიკვდილისაგან მისი დასხნის შემძლეს , და შესმენილ იქნა იგი ღვთისმოშიშების გამო .
58005008	და თუმცა ძე იყო , მან ტანჯვის მეოხებით ისწავლა მორჩილება .
58005009	და იგი სრულქმნილი , საუკუნო ხსნის მიზეზი შეიქმნა ყველა მისი მორჩილისათვის ,
58005010	და ღვთის მიერ ეწოდა მას მღვდელმთავარი მელქიცედეკის წესით .
58005011	ბევრი გვაქვს ჩვენ სალაპარაკო ამაზე , მაგრამ ძნელია განმარტება , ვინაიდან ყურმძიმენი გახდით .
58005012	ვინაიდან ამდენ ხანში თქვენ უკვე მასწავლებლები უნდა ყოფილიყავით . მაგრამ თქვენ ისევ ღვთის სიტყვათა პირველსაწყისების სწავლება გჭირდებათ . თქვენ მაგარი საჭმელები კი არა , რძე გჭირდებათ .
58005013	ვინაიდან ყოველი , ვინც რძით იკვებება , გამოუცდელია სიმართლის სიტყვაში , რადგან ჩვილია .
58005014	მაგარი საჭმელი განკუთვნილია სრულთათვის , რომელთა გრძნობანი ჩვევით გაწაფულია კეთილისა და ბოროტის გასარჩევად .
58006001	ამიტომ დავტოვოთ ქრისტეს სიტყვის საწყისები და ვისწრაფოთ სრულყოფისაკენ ; და კვლავ ნუ ჩავუყრით საძირკველს მკვდარ საქმეთა მონანიებას და ღვთის რწმენას ,
58006002	ნათლობათა , ხელდასხმისა , მკვდართა აღდგომისა და საუკუნო განკითხვის მოძღვრებას .
58006003	ამას გავაკეთებთ , თუ ღმერთი ნებას მოგვცემს .
58006004	ვინაიდან შეუძლებელია , რომ ერთხელ უკვე განათლებულნი , რომელთაც იგემეს ზეციური ნიჭი და ეზიარნენ სულიწმიდას ,
58006005	გემო უნახეს ღვთის კეთილ სიტყვას და საუკუნო ძალებს ,
58006006	და მერე დაცემულნი კვლავ განახლდნენ მოსანანიებლად , რადგან ისინი კვლავ ჯვარს აცვამენ ღვთის ძეს და აგინებენ .
58006007	ვინაიდან მიწა , რომელიც იწოვს მასზე მრავალგზის მოსულ წვიმას და იძლევა მწვანილს , სასარგებლოა მათთვის , ვისთვისაც მუშავდება — იგი ღვთისგან ღებულობს კურთხევას .
58006008	ხოლო , რომელიც იძლევა ეკალსა და კუროსთავს , უვარგისია და ლამის დაწყევლილი . მისი ბოლო დაწვაა .
58006009	მაგრამ , საყვარელნო , ჩვენ გვჯერა , რომ უკეთესნი ხართ და მიწევნულნი ხართ ხსნას , თუმცა ასე ვლაპარაკობთ .
58006010	ვინაიდან ღმერთი არაა უსამართლო , რომ დაივიწყოს თქვენი საქმე და სიყვარულის შრომა , რომელიც გამოიჩინეთ მისი სახელისათვის , რომ ემსახურებოდით და კვლავაც ემსახურებით წმიდებს .
58006011	მაგრამ გვსურს , რომ ყოველი თქვენგანი , სასოების სისრულისათვის იჩენდეს იმავე ერთგულებას ბოლომდე ,
58006012	რათა არ გაზარმაცდეთ , არამედ მიბაძოთ მათ , ვინც რწმენით და სულგრძელებით იმკვიდრებენ აღთქმებს .
58006013	ვინაიდან ღმერთი , აძლევდა რა აღთქმას აბრაამს , რაკი არ შეეძლო , ვინმე თავისზე დიდი დაეფიცა , საკუთარი თავი დაიფიცა .
58006014	უთხრა : „ ჭეშმარიტად , კურთხევით გაკურთხებ შენ და გამრავლებით გაგამრავლებ შენ “ .
58006015	და ასე , სულგრძელებით მიაღწია აღთქმას .
58006016	ადამიანები იფიცავენ უმეტესს და ფიცია მათი ყოველგვარი დავის დასასრულის დამამტკიცებელი .
58006017	ამიტომ , როცა ღმერთს სურდა უპირატესად ეჩვენებინა აღთქმის მემკვიდრეთათვის თავისი ნების შეურყევლობა , ფიცს მიმართა ,
58006018	რათა ორ შეურყეველ საქმეში , რაშიც შეუძლებელია ღმერთმა იცრუოს , დიდი ნუგეშისცემა გვქონდეს ჩვენ , რომელნიც გავეშურეთ , რათა ჩავჭიდებოდით ჩვენს წინ მდებარე იმედს ,
58006019	რომელიც ჩვენი სულისათვის ღუზასავით სანდოა და მტკიცე და შედის ფარდის მიღმა ,
58006020	სადაც ჩვენთვის წინამორბედად შევიდა იესო და გახდა უკუნისამდე მღვდელმთავარი მელქიცედეკის წესით .
58007001	ვინაიდან ეს მელქიცედეკი , შალემის მეფე , მაღალი ღმერთის მღვდელი , შეეგება აბრაამს , მეფეების განადგურების შემდეგ დაბრუნებულს , და აკურთხა იგი .
58007002	იგი , რომელსაც აბრაამმა მეათედი უწილადა ყველაფრისაგან . პირველად მისი სახელი ნიშნავს : სიმართლის მეფეს , შემდეგ : შალემის მეფეს , ანუ მშვიდობის მეფეს .
58007003	უმამო , უდედო , უგვარმტომო , არც დღეთა დასაბამი აქვს , არც სიცოცხლის დასასრული , ღვთის ძის მსგავსად , რჩება მღვდლად სამუდამოდ .
58007004	შეხედეთ ახლა , რაოდენ დიდია იგი , რომელსაც მამამთავარმა აბრაამმა უწილადა მეათედი ნადავლიდან .
58007005	მათ , ვინც ლევიანთაგან მიიღებენ მღვდლობას , რჯულით მცნებადა აქვთ მეათედის აღება ხალხისაგან , ანუ თავიანთი ძმებისაგან , თუმცა ისინიც აბრაამის საზარდულიდან გამოვიდნენ .
58007006	მან კი ვინც მათი გვარიდან არ არის , მიიღო მეათედი აბრაამისაგან და აკურთხა აღთქმის მქონე .
58007007	ხოლო ყოველგვარი ცილობის გარეშე , უმცირესი უმეტესის მიერ იკურთხება .
58007008	აქ მეათედს ღებულობენ მოკვდავი ადამიანები , იქ კი — ვისაც მოწმობა აქვს , რომ ცოცხალია .
58007009	და , ასე ვთქვათ , თვით ლევიმ , რომელიც მეათედს ღებულობს , აბრაამის სახით გაიღო მეათედი .
58007010	ვინაიდან ჯერ კიდევ მამის საზარდულში იყო , როცა მას მელქიცედეკი შეეგება .
58007011	ჰოდა , სრულყოფა რომ ლევიანური მღვდელმსახურებით მიიღწეოდეს ( ვინაიდან მისი საშუალებით მიეცა ხალხს რჯული ) , მაშ , რაღა საჭირო იქნებოდა სხვა მღვდლის აღდგომა მელქიცედეკის წესით და სახელდება არა აარონის წესით ?
58007012	რადგან მღვდლობის შეცვლასთან ერთად საჭიროა რჯულის შეცვლაც .
58007013	ვინაიდან ის , ვისზედაც ლაპარაკია , ეკუთვნოდა სხვა ტომს , რომლისაგანიც არავინ მიკარებია სამსხვერპლოს .
58007014	ვინაიდან ცხადია , რომ ჩვენი უფალი აღმობრწყინდა იუდასაგან , ამ ტომის მღვდლობაზე კი არაფერი უთქვამს მოსეს .
58007015	და კიდევ უფრო ნათელია ის , რომ მელქიცედეკის მსგავსად დგება სხვა მღვდელი ,
58007016	რომელიც ხორციელი აღთქმის რჯულის მიხედვით კი არაა მღვდელი , არამედ შეუმუსვრელი სიცოცხლის ძალით .
58007017	ვინაიდან დამოწმებულია : „ შენ ხარ მღვდელი უკუნისამდე მელქიცედეკის წესით “ .
58007018	ადრინდელი მცნება კი გაუქმდა უძლურებისა და უსარგებლობის გამო ,
58007019	ვინაიდან რჯულმა ვერაფერი სრულყო , მაგრამ შემოდის უკეთესი სასოება , რომლის მეშვეობითაც ვუახლოვდებით ღმერთს .
58007020	და ეს არ მომხდარა ფიცის გარეშე ,
58007021	ვინაიდან ისინი გახდნენ მღვდლები ფიცის გარეშე , ეს კი — ფიცით მის მიერ , რომელმაც უთხრა მას : „ დაიფიცა უფალმა და არ შეინანებს : ‘ შენ ხარ მღვდელი უკუნისამდე მელქიცედეკის წესით ’ “ .
58007022	ესოდენ უმჯობესი აღთქმის თავდებიც იესო გახდა .
58007023	მღვდელი ბევრი იყო , რადგან სიკვდილის გამო ვერ რჩებოდნენ სამსახურში ,
58007024	მას კი , უკუნისამდე დარჩენით გარდაუვალი მღვდლობა აქვს .
58007025	ამიტომაც ძალუძს სრულად გადაარჩინოს ყველა , ვინც მისი შუამდგომლობით მიეახლება ღმერთს , ვინაიდან ცოცხალია მუდამ , რათა უშუამდგომლოს მათ .
58007026	ასეთი მღვდელმთავარი შეგვფერის ჩვენ : წმიდა , უმანკო , გულმართალი , ცოდვილთაგან განრიდებული და ცათა ზედა ამაღლებული ,
58007027	რომელსაც არ სჭირდება , როგორც იმ მღვდელმთავრებს , ყოველდღე ჯერ თავისი ცოდვებისათვის შესწიროს მსხვერპლი და შემდეგ ხალხის ცოდვებისათვის . ვინაიდან ეს მან ერთხელ მოიმოქმედა , როცა თავი შესწირა .
58007028	ვინაიდან რჯული აყენებს უძლურ ადამიანებს მღვდელმთავრებად , ხოლო ფიცის სიტყვამ რჯულის შემდგომ დააყენა ძე უკუნისამდე სრულქმნილი .
58008001	მთავარი , რაზედაც ლაპარაკია , ეს არის : გვყავს ისეთი მღვდელმთავარი , რომელიც დიდების ტახტის მარჯვნივ დაჯდა ზეცაში .
58008002	ის არის წმიდათა მსახური და ჭეშმარიტი კარვისა , რომელიც უფალმა ააშენა და არა ადამიანმა .
58008003	ვინაიდან ყოველი მღვდელმთავარი დაყენებულია ძღვენისა და მსხვერპლის შესაწირავად . ამიტომ მასაც უნდა ჰქონდეს რაიმე მისატანი .
58008004	და თუ დარჩებოდა მიწაზე , აღარ იქნებოდა მღვდელი , ვინაიდან აქ არიან მღვდლები , რომელნიც რჯულის თანახმად სწირავენ ძღვენს ,
58008005	რომლებიც ემსახურებიან ზეციურ სახესა და ჩრდილს , როგორც მოსეს ებრძანა , როცა იგი შეუდგა კარვის გასრულებას . „ იხილე , — ეუბნება , — და გააკეთე ყოველივე იმის მსგავსად , რაც მთაზე გეჩვენა “ .
58008006	ახლა კი მან მიიღო უპირატესი მსახურება , რაკი იგი უმჯობესი აღთქმის შუამავალია და უკეთეს დაპირებებზე არის დადგენილი .
58008007	ვინაიდან პირველი რომ უნაკლო ყოფილიყო , მეორისათვის ადგილს აღარ მოძებნიდნენ .
58008008	ვინაიდან უთხრა მათ ყვედრებით : „ აჰა , დადგება დღეები , ამბობს უფალი , და დავუდებ ახალ აღთქმას ისრაელის სახლს და იუდას სახლს .
58008009	ისეთ აღთქმას კი არა , რომელიც მათ მამებს დავუდე იმ დღეს , როცა ხელი მოვკიდე , რომ ეგვიპტის ქვეყნიდან გამომეყვანა , რადგან არ დარჩნენ ჩემს აღთქმაში და მე უგულებელვყავი ისინი , ამბობს უფალი .
58008010	აჰა , აღთქმა , რომელსაც აღვუთქვამ ისრაელის სახლს იმ დღეების შემდეგ , ამბობს უფალი : ჩავდებ ჩემს რჯულს მათ გონებაში და დავწერ მათ გულებზე , და ვიქნები მათი ღმერთი და ისინი იქნებიან ჩემი ერი .
58008011	აღარავინ ასწავლის თავის მოძმეს და თავის ძმას და არ ეტყვის : ‘ შეიცანი უფალი ’ ; რადგან ყოველი მათგანი , დიდიდან პატარამდე , შემიცნობს მე ,
58008012	რადგან შევუნდობ მათ უსამართლობას და ცოდვებს აღარ გავუხსენებ “ .
58008013	რაკი თქვა : ახალიო , ამით დააძველა პირველი , ხოლო , რაც ძველდება და ბერდება , ახლოსაა მოსპობასთან .
58009001	პირველ აღთქმასაც ჰქონდა ღვთისმსახურების წესდებები და ამა სოფლის წმიდა ,
58009002	ვინაიდან მოწყობილი იყო პირველი კარავი , რომელშიც იყო სასანთლე , ტაბლა და საწირი პური და რომელსაც წმიდა ეწოდებოდა ;
58009003	მეორე ფარდის მიღმა იყო კარავი , სახელწოდებით წმიდათა წმიდა ,
58009004	რომელსაც ჰქონდა ოქროს სასაკმევლე და ყოველი მხრიდან ოქროთი მოჭედილი აღთქმის კიდობანი , სადაც იყო მანანით სავსე ოქროს ტაკუკი , აარონის განედლებული კვერთხი და აღთქმის დაფები .
58009005	ხოლო მათ ზემოთ დიდების ქერუბიმნი , რომელნიც უჩრდილავდნენ შენდობის ადგილს . ამაზე ახლა ნუ ვილაპარაკებთ დაწვრილებით .
58009006	ასეთნაირად მოწყობილ პირველ კარავში მუდამ შედიან მღვდლები მსახურებათა შესასრულებლად .
58009007	ხოლო მეორეში — მარტო მღვდელმთავარი , წელიწადში ერთხელ , ოღონდ არა სისხლის გარეშე , რომელსაც სწირავს თავისათვის და ხალხის უმეცრებისათვის .
58009008	სულიწმიდა უჩვენებს ამით , რომ ჯერ კიდევ არაა გახსნილი გზა წმიდაში , სანამ დგას პირველი კარავი .
58009009	ეს არის აწმყო დროის იგავი , როცა სწირავენ ძღვენთა და მსხვერპლთ , რასაც არ შეუძლია შემწირველის სინდისის სრულყოფა ,
58009010	რაც საჭმელ-სასმელებითა და სხვადასხვა განბანებით , და ხორციელი წესებით , დადგენილი იყო მხოლოდ გამოსწორების უამამდე .
58009011	ხოლო ქრისტე , კეთილი მომავლის მღვდელმთავარი , მოვიდა დიდი და უფრო სრულყოფილი , ხელთუქმნელი კარვით , ესე იგი , არა ამნაირად შექმნილით ,
58009012	არა ვაცთა და ზვარაკთა სისხლით , არამედ საკუთარი სისხლით შევიდა ერთხელ წმიდაში და მოგვიპოვა საუკუნო გამოსყიდვა .
58009013	ვინაიდან თუ ვაცთა და კუროთა სისხლი და დეკეულის ფერფლის პკურება წმიდაჰყოფს გაუწმიდურებულთ , რათა განიწმიდოს სხეული ,
58009014	მით უმეტეს , სისხლი ქრისტესი , რომელმაც საუკუნო სულით შესწირა ღმერთს თავისი უბიწო თავი , განწმედს ჩვენს სინდისს მკვდარი საქმეებისაგან ცოცხალი ღვთის სამსახურისათვის .
58009015	ამიტომ ის არის ახალი აღთქმის შუამდგომელი , რათა მისი სიკვდილის შემდეგ , რაც პირველი აღთქმის დანაშაულთა გამოსასყიდად მოხდა , მათ , ვინც მოწოდებულნი არიან საუკუნო მემკვიდრეობისათვის , მიიღონ აღთქმული .
58009016	ვინაიდან , სადაც ანდერძია , იქ აუცილებელია მოანდერძის სიკვდილი .
58009017	რადგან ანდერძს ძალა აქვს მხოლოდ სიკვდილის შემდეგ . მანამდე მას ძალა არა აქვს , ვიდრე მოანდერძე ცოცხალია .
58009018	ამიტომ არც პირველი აღთქმა იყო დამტკიცებული სისხლის გარეშე .
58009019	ვინაიდან მოსემ , როცა წარმოთქვა მთელი ხალხის წინაშე ყველა მცნება რჯულისამებრ , აიღო ზვარაკთა და ვაცთა სისხლი წყალთან , მეწამულ მატყლთან და უსუპთან ერთად და აპკურა როგორც წიგნს , ისე მთელ ხალხს .
58009020	და თქვა : „ ესაა სისხლი აღთქმისა , რომელიც ღმერთმა აღგითქვათ თქვენ “ .
58009021	მან კარავსაც და მთელ სამსახურებელ ჭურჭელსაც ასხურა სისხლი .
58009022	თითქმის ყველაფერი , რჯულის მიხედვით , სისხლით წმიდავდება , და სისხლის დაუღვრელად არ ხდება მიტევება .
58009023	ამგვარად , იმათი სახეები , რომლებიც ზეცაში არიან , უნდა წმიდავდებოდნენ ამით , თვით ზეციურნი კი ამაზე უმჯობესი მსხვერპლებით .
58009024	რადგან არა ხელთქმნილ წმიდაში შევიდა ქრისტე , ჭეშმარიტის წინასახეში , არამედ თვით ცაში , რათა წარდგეს ახლა ღვთის წინაშე ჩვენთვის .
58009025	და არა იმისათვის , რომ მრავალგზის შეეწიროს , როგორც შედის მღვდელმთავარი ყოველწლიურად წმიდაში სხვისი სისხლით .
58009026	მაშინ მას სოფლის დასაბამიდან მრავალგზის მოუხდებოდა ტანჯვა , ის კი ერთხელ , საუკუნეთა დასასრულს , გამოჩნდა თავისი მსხვერპლით ცოდვის აღსაკვეთად .
58009027	და როგორც ადამიანებს ერთხელ უწერიათ სიკვდილი და მერე განკითხვა ,
58009028	ასევე ქრისტეც , რომელმაც ერთხელ შესწირა თავი , რომ აღეხოცა მრავალთა ცოდვა , მეორედ გამოჩნდება არა ცოდვებისაგან განსაწმედად , არამედ მის მომლოდინეთა სახსნელად .
58010001	რჯული , რომელსაც აქვს მომავალ სიკეთეთა აჩრდილი და არა თვით საგანთა ხატება , ყოველ წელს მუდმივად შეწირული ერთი და იმავე მსხვერპლით ვერასოდეს შეძლებს სრულყოს მასთან მისულები ,
58010002	თორემ შეწყვეტდნენ შესაწირავს , ვინაიდან შემწირველებს , თუ ერთხელ განიწმიდებოდნენ , აღარ ექნებოდათ ცოდვების არავითარი შეგნება .
58010003	მაგრამ მათში არის ცოდვების ყოველწლიური გახსენება .
58010004	ვინაიდან ვაცთა და კუროთა სისხლით ცოდვების მოსპობა შეუძლებელია .
58010005	ამიტომ ქრისტე სოფელში მოსვლისას ამბობს : „ მსხვერპლი და შესაწირავი არ გსურს , მაგრამ სხეული განმიმზადე მე .
58010006	სრულადდასაწველები და ცოდვის გამოსასყიდი არ იყო შენთვის მოსაწონი .
58010007	მაშინ მე ვთქვი : ‘ აჰა , მოვდივარ , როგორც წიგნის დასაწყისში სწერია ჩემზე , შენი ნების აღსასრულებლად , ღმერთო ’ “ .
58010008	ზემოთ რომ თქვა : „ არც მსხვერპლები , არც შესაწირავები , არც სრულადდასაწველები , არც ცოდვის გამოსასყიდნი , რომლებსაც სწირავენ რჯულის თანახმად , შენ არ გსურს და არც არის შენთვის მოსაწონი “ ,
58010009	მაშინ დასძინა : „ აჰა , მოვდივარ შენი ნების აღსასრულებლად , ღმერთო “ . ის აუქმებს პირველს , რათა დაადგინოს მეორე .
58010010	ამ ნებით ვართ ჩვენ განწმედილნი იესო ქრისტეს სხეულის ერთგზის შეწირვით .
58010011	და ყოველი მღვდელი ყოველდღე დგას მსახურებად და მრავალგზის სწირავს იმავე მსხვერპლთ , რომელთაც არასოდეს არ ძალუძთ ცოდვების მოსპობა .
58010012	მან კი ერთი მსხვერპლი შესწირა ცოდვებისათვის და სამუდამოდ დაჯდა ღვთის მარჯვნივ .
58010013	მას შემდეგ კი ელის , სანამ მისი მტრები მის ფერხთა კვარცხლბეკად იქცევიან .
58010014	ვინაიდან მან ერთი შეწირვით სამუდამოდ სრულყო განსაწმედელნი .
58010015	სულიწმიდაც გვიმოწმებს ჩვენ , ვინაიდან ნათქვამია :
58010016	„ აჰა , აღთქმა , რომელსაც ვუანდერძებ მათ იმ დღეების შემდეგ , ამბობს უფალი , მივცემ ჩემს რჯულს მათ გულებს და ჩავწერ მათს გონებაში . “
58010017	„ ცოდვებსა და ურჯულოებას აღარ გავუხსენებ . “
58010018	ხოლო , სადაც ცოდვების მიტევებაა , იქ საჭირო აღარ არის შესაწირავი მათთვის .
58010019	ამრიგად , ძმანო , რაკი გვაქვს გაბედულება წმიდაში შესვლისა იესოს სისხლის მეშვეობით , ახალი და ცოცხალი გზით ,
58010020	რომელიც გაგვიხსნა მან ფარდით , ესე იგი , თავისი ხორცით ,
58010021	და გვყავს მღვდელმთავარი ღვთის სახლზე ,
58010022	მივუახლოვდეთ მას გულმართლად და სრული რწმენით , ბოროტი სინდისისაგან სხურებით გულგაწმედილნი და სუფთა წყლით სხეულგანბანილნი .
58010023	მტკიცედ მივყვეთ სასოების აღსარებას , ვინაიდან აღმთქმელი სარწმუნოა .
58010024	ყურადღებით მოვეკიდოთ ერთმანეთს , წავახალისოთ სიყვარულისა და კეთილი საქმეებისათვის .
58010025	ნუ მივატოვებთ ჩვენს შესაკრებელს , როგორც ზოგიერთებს სჩვევიათ , არამედ შევაგონოთ ერთმანეთს , რაც უფრო ატყობთ იმ დღის მოახლოებას .
58010026	ვინაიდან , თუ ჩვენ , მას აქეთ , რაც მივიღეთ ჭეშმარიტების შეცნობა , კვლავ ნებსით ვცოდავთ , აღარ რჩება მსხვერპლი ცოდვებისათვის ,
58010027	არამედ სამსჯავროს რაღაც საშინელი მოლოდინი და მოწინააღმდეგეთა შთანთქმისათვის გამზადებული შურის ცეცხლი .
58010028	თუკი ვინმე , მოსეს რჯულის უარმყოფელი , ორი ან სამი კაცის მოწმობით , შეუწყალებლად ისჯება სიკვდილით ,
58010029	როგორ ფიქრობთ , რაოდენ უფრო მძიმე სასჯელს დაიმსახურებს ის , ვინც გათელა ძე ღვთისა და წმიდად არ მიიჩნია აღთქმის სისხლი , რომლითაც განიწმიდა , და შეურაცხყო მადლის სული ?
58010030	რადგან ჩვენ ვიცნობთ იმას , ვინც თქვა : „ ჩემია შურისგება და მე მივუზღავ “ . და კიდევ : „ უფალი განიკითხავს თავის ერს “ .
58010031	საშიშია ცოცხალი ღმერთის ხელში ჩავარდნა !
58010032	გაიხსენეთ უწინდელი დღეები , როცა განათლდით და დაითმინეთ ტანჯვის უდიდესი ღვაწლი .
58010033	ერთი მხრივ , შეურაცხყოფასა და ჭირში იყავით სხვათა სასეიროდ ქცეული , მეორეს მხრივ კი , მათ თანაუგრძნობდით , ვისაც იგივე დაემართა .
58010034	ვინაიდან ჩემს ბორკილებსაც თანაუგრძნობდით და თქვენი ქონების დატაცებასაც სიხარულით იტანდით , რაკი იცოდით , რომ ზეცაში გაქვთ უკეთესი და წარუვალი საუნჯე .
58010035	მაშ , ნუ მიატოვებთ თქვენს გაბედულებას , რომელსაც დიდი საზღაური აქვს .
58010036	მოთმინება გმართებთ თქვენ , რათა აღასრულოთ ღვთის ნება და მიიღოთ აღთქმული .
58010037	ვინაიდან კიდევ ცოტა , ძალიან ცოტაც და მოვა , რომელიც უნდა მოვიდეს , არ დააყოვნებს .
58010038	მართალი იცოცხლებს რწმენით , ხოლო თუ უკან მიიქცევა , ჩემი სული არ მოიწონებს მას .
58010039	ხოლო ჩვენ უკან მიქცეულთაგანნი კი არა ვართ დასაღუპავად , არამედ მორწმუნენი სულის სახსნელად .
58011001	ხოლო რწმენა არის მტკიცე დარწმუნება იმაში , რასაც ვესავთ , დადასტურება იმისა , რასაც ვერ ვხედავთ .
58011002	მასში მიიღეს უხუცესებმა დამოწმება .
58011003	რწმენით შევიტყობთ , რომ საუკუნეები მოწყობილია ღვთის სიტყვით , რადგან წარმოიშვა უხილავისაგან .
58011004	რწმენით შესწირა აბელმა ღმერთს კაენისაზე უკეთესი მსხვერპლი , რომლითაც მიიღო მოწმობა , რომ მართალია იგი , როგორც ღმერთმა დაამოწმა მის ძღვენთა შესახებ , და მისითვე კვლავ ლაპარაკობს სიკვდილის შემდეგ .
58011005	რწმენით იქნა გადაყვანილი ხანოქი , რათა სიკვდილი არ ენახა . ვეღარავინ ჰპოვა იგი , ვინაიდან ღმერთმა წაიყვანა , ვინაიდან წაყვანამდე მიიღო დამოწმება , რომ ღმერთს აამა .
58011006	ხოლო რწმენის გარეშე შეუძლებელია ღვთისთვის მოსაწონად ყოფნა , ვინაიდან ვინც ღმერთთან მიდის , უნდა სწამდეს , რომ ღმერთი არსებობს და თავის მაძიებელს სანაცვლოს მიაგებს .
58011007	რწმენით მიიღო ნოემ გამოცხადება იმაზე , რაც ჯერ არ იყო ხილული ; ღვთისმოშიშობით გაამზადა კიდობანი თავისი სახლის გადასარჩენად . ამით მსჯავრი დასდო სოფელს და სიმართლის მემკვიდრე გახდა რწმენის ძალით .
58011008	რწმენით დაემორჩილა აბრაამი მოწოდებას , წასულიყო ქვეყანაში , რომელიც სამემკვიდროდ უნდა მიეღო , და ისე წავიდა , რომ არ იცოდა , სად მიდიოდა .
58011009	რწმენით მდგმურობდა აღთქმულ ქვეყანაში , როგორც უცხოს , და კარვებში სახლობდა ისაკთან და იაკობთან — იმავე აღთქმის თანამემკვიდრეებთან ერთად .
58011010	ვინაიდან ელოდა საძირკვლიან ქალაქს , რომლის მშენებელი და შემოქმედიც ღმერთია .
58011011	რწმენით მიიღო სარამაც , უნაყოფომ , ძალა თესლის გასანაყოფიერებლად და უამგადასულმა შვა , ვინაიდან სარწმუნოდ შერაცხა აღმთქმელი .
58011012	ამიტომ ერთისაგან და , ისიც ლამის მკვდრისაგან იშვა მრავალი , როგორც ცაში ვარსკვლავები და , როგორც უთვალავი ქვიშა ზღვის ნაპირზე .
58011013	რწმენაში დაიხოცნენ ესენი ყველანი და ვერ მიიღეს აღთქმულნი , მხოლოდ შორიდან დაინახეს ისინი , ერწმუნენ მათ , და ესალმებოდნენ და აღიარებდნენ , რომ უცხონი და მწირნი არიან ამ ქვეყანაზე .
58011014	ხოლო ისინი , ვინც ამას ამბობდნენ , ცხადყოფენ , რომ სამშობლოს ეძებენ .
58011015	და თუ გაიხსენებდნენ , საიდან გამოვიდნენ , ექნებოდათ იქ დაბრუნების დრო .
58011016	მაგრამ მათ სურდათ უკეთესი , ესე იგი , ზეციური . ამიტომ ღმერთსაც არ ეთაკილება , რომ თავის თავს მათი ღმერთი უწოდოს , ვინაიდან მან მოუმზადა მათ ქალაქი .
58011017	რწმენით მიიყვანა აბრაამმა მსხვერპლად ისაკი , როცა გამოიცადა და , აღთქმათა მიმღებელმა , მხოლოდშობილი შესწირა .
58011018	რომელზეც ნათქვამი იყო : „ ისაკში დაგეწერება შთამომავლობა “ .
58011019	ვინაიდან მიიჩნია , რომ ღმერთს მკვდრეთით აღდგენის ძალაც შესწევს . ამიტომ მიიღო იგი მაგალითის სახით .
58011020	რწმენით აკურთხა ისაკმა იაკობი და ესავი მომავლისათვის .
58011021	რწმენით აკურთხა სათითაოდ იაკობმა იოსების ძენი და თაყვანი სცა ღმერთს თავის კვერთხს დაყრდნობილმა .
58011022	რწმენით მოიხსენია იოსებმა აღსასრულისას ისრაელიანთა გამოსვლა და ანდერძი დატოვა თავისი ძვლების შესახებ .
58011023	რწმენით მალავდნენ მოსეს მისი მშობლები დაბადებიდან სამ თვეს , ვინაიდან ხედავდნენ , რომ ბავშვი კარგი იყო , და არ შეუშინდნენ მეფის ბრძანებას .
58011024	რწმენით უარი თქვა მოსემ , როცა წამოიზარდა , ფარაონის ასულის ძედ წოდებულიყო .
58011025	და ღვთის ხალხთან ტანჯვა ამჯობინა წარმავალ , ცოდვიან განცხრომას .
58011026	ცხებულის გულისთვის დამცირება მეტ სიმდიდრედ მიიჩნია , ვიდრე ეგვიპტის საგანძურები , ვინაიდან ხედავდა საზღაურს .
58011027	რწმენით დატოვა ეგვიპტე და მეფის რისხვას არ შეუშინდა , ვინაიდან იგი , თითქოს უხილავს ხედავსო , მტკიცე იყო .
58011028	რწმენით მოაწყო პასექი და სისხლის შეპკურება , რათა არ გაჰკარებოდა შემმუსვრელი მათ პირმშოებს .
58011029	რწმენით გადავიდნენ მეწამულ ზღვაზე , როგორც ხმელეთზე , ხოლო ეგვიპტელებმაც სცადეს , მაგრამ დაინთქნენ .
58011030	რწმენით დაეცა იერიხოს გალავნები შვიდდღიანი გარშემოვლის შემდეგ .
58011031	რწმენით არ დაიღუპა ურწმუნოებთან ერთად მეძავი რახაბი , რომელმაც მშვიდობიანად მიიღო მზვერავები .
58011032	კიდევ რა ვთქვა ? დრო არ მეყოფა , რომ ვილაპარაკო გედეონზე , ბარაკზე , სამსონზე , იფთახზე , დავითზე , სამუელსა და წინასწარმეტყველებზე ,
58011033	რომლებიც რწმენით ამარცხებდნენ სამეფოებს , იქმოდნენ სიმართლეს , აღწევდნენ აღთქმებს , პირს უკრავდნენ ლომებს ,
58011034	შრეტდნენ ცეცხლის ძალას , ირიდებდნენ მახვილის პირს , ძლიერდებოდნენ უძლურებისაგან , მაგრები იყვნენ ომში , დევნიდნენ უცხოთა ჯარებს .
58011035	ცოლები აღდგომიდან ღებულობდნენ თავიანთ მკვდრებს , სხვები კი ეწამებოდნენ და გამოხსნაზე უარს ამბობდნენ , რათა უკეთესი აღდგომისათვის მიეღწიათ .
58011036	ზოგმა დაითმინა გინება და გვემა , ბორკილები და საპყრობილეები .
58011037	მათ ქოლავდნენ , ხერხავდნენ , აწამებდნენ , მახვილივთ იხოცებოდნენ , დაეხეტებოდნენ ცხვრისა და თხის ტყავებით , შეჭირვებულნი , შევიწროვებულნი , დათრგუნულნი .
58011038	ისინი , რომელთა ღირსიც არ იყო მთელი სოფელი , დაეხეტებოდნენ უდაბნოებსა და მთებში , მიწის მღვიმეებსა და ხევხუვებში .
58011039	ყველა ამათგანს რწმენით დამოწმება კი ჰქონდა , მაგრამ ვერ მიიღეს აღთქმული ,
58011040	იმიტომ , რომ წინასწარ გაითვალისწინა ღმერთმა ჩვენთვის მეტი სიკეთე , რათა ისინი უჩვენოდ არ განსრულებულიყვნენ .
58012001	ამიტომ ჩვენც , როცა ირგვლივ მოწმეთა ღრუბელი გვაქვს , ჩამოვიცილოთ ყოველგვარი ტვირთი და დამაბრკოლებელი ცოდვა , და მოთმინებით გავირბინოთ ჩვენს წინ მდებარე სარბიელი .
58012002	შევხედოთ რწმენის მიზეზსა და სრულმყოფელს — იესოს , რომელმაც მისთვის შეთავაზებული სიხარულის ნაცვლად დაითმინა ჯვარი , უგულებელყო სირცხვილი და ღვთის ტახტის მარჯვნივ დაჯდა .
58012003	იფიქრეთ იმაზე , ვინც მოითმინა ესოდენი სიძულვილი ცოდვილთაგან , რათა თქვენ არ გატეხილიყავით სულდაძაბუნებულნი .
58012004	ჯერ კიდევ სისხლამდე არ მდგარხართ ცოდვის წინააღმდეგ საბრძოლველად
58012005	და დაივიწყეთ შეგონების სიტყვა , თქვენდამი მომართული , როგორც შვილებისადმი : „ შვილო , უფლისგან წვრთნას ნუ უგულებელყოფ და მის მხილებებს ნუ წაუყრუებ ,
58012006	რადგან ვინც უყვარს , იმას წვრთნის უფალი ; სცემს ყოველ შვილს , ვისაც ღებულობს “ .
58012007	თუ თქვენ ითმენთ წვრთნას , ღმერთი გექცევათ , როგორც შვილებს . ვინაიდან განა არის ისეთი შვილი , რომელსაც მამა არ წვრთნიდეს ?
58012008	ხოლო თუ დარჩებით წვრთნის გარეშე , რაც ყველასთვის საზიაროა , მაშინ თქვენ ნაბუშრები ყოფილხართ და არა შვილები .
58012009	და კიდევ : თუ ჩვენი ხორციელი მამები გვწვრთნიდნენ და გვეშინოდა მათი , განა უფრო მეტად არ უნდა დავემორჩილოთ სულთა მამას , რათა ვიცოცხლოთ ?
58012010	ისინი გვწვრთნიდნენ თვითნებურად მცირე დღეებისათვის , ეს კი — ჩვენი სარგებლობისათვის , რათა წილი გვქონდეს მის სიწმიდეში .
58012011	ყოველი წვრთნა ამუამად სიხარულად კი არ გვეჩვენება , არამედ მწუხარებად . მაგრამ შემდგომ სიმართლის მშვიდობიან ნაყოფს აძლევს მას , ვინც მის მიერ განისწავლა .
58012012	აბა , გამართეთ დაშვებული ხელები და მოკვეთილი მუხლები .
58012013	მოასწორეთ გზები თქვენს ფერხთათვის , რათა კოჭლმა არ გადაუხვიოს , არამედ უფრო განიკურნოს .
58012014	ეცადეთ იქონიოთ ყველასთან მშვიდობა და სიწმიდე , ურომლისოდაც ვერავინ იხილავს უფალს .
58012015	გაფრთხილდით , რომ რომელიმე თქვენგანს არ მოაკლდეს ღვთის მადლი , რათა რომელიმე მწარე ფესვმა აღმოცენებისას ზიანი არ მოიტანოს და ამით ბევრი არ შეიბილწოს .
58012016	რათა არ იყოს თქვენს შორის გარყვნილი ან უწმიდური , როგორც ესავი , რომელმაც ერთი შეჭამადისთვის უარი თქვა პირმშოობაზე .
58012017	თქვენ ხომ იცით , რომ ამის შემდეგ იგი უკუგდებული იყო , როცა მოისურვა , მემკვიდრეობით მიეღო კურთხევა . ვერ მონახა მონანიების ადგილი , თუმცა ცრემლებით კი ითხოვდა ამას .
58012018	თქვენ არ მიახლოვებულხართ მთას , ხელშესახებსა და ცეცხლით აღგზნებულს , არც ბნელსა და წყვდიადს ან ქარიშხალს ,
58012019	არც საყვირის ხმას და არც სიტყვათა ხმას , რომლის გამგონენიც ითხოვდნენ , რომ მათთვის აღარ გაგრძელებულიყო სიტყვა ,
58012020	ვინაიდან აღარ შეეძლოთ იმ ნაბრძანების ატანა : „ ცხოველიც რომ შეეხოს მთას , ჩაიქოლოს . “
58012021	იმდენად საშინელი იყო ეს სანახაობა , რომ მოსემაც თქვა : „ შეძრწუნებული ვარ და ვკანკალებ “ .
58012022	მაგრამ თქვენ მიეახლეთ სიონის მთას და ცოცხალი ღვთის ქალაქს — ზეციურ იერუსალიმს — და აურაცხელ ანგელოზებს ,
58012023	კრებულს და პირმშოთა ეკლესიას , ცაში რომ არიან ჩაწერილნი , და ყველას განმკითხველ ღმერთს და განსრულებულ მართალთა სულებს ,
58012024	და ახალი აღთქმის შუამდგომელ იესოს და საპკურებელ სისხლს , რომელიც აბელის სისხლზე უკეთ მეტყველებს .
58012025	ფრთხილად ! ნუ უარყოფ მოლაპარაკეს , რადგან , თუკი ისინი ვერ გადარჩნენ , რომელთაც უარყვეს ქვეყნად მაუწყებელი , მით უფრო ჩვენ , თუ ზურგს ვაქცევთ ზეციდან მაუწყებელს ,
58012026	რომლის ხმამ მაშინ შეძრა მიწა და რომელმაც ახლა მოგვცა ასეთი აღთქმა : „ კიდევ ერთხელ შევძრავ არა მარტო მიწას , არამედ ცასაც “ .
58012027	ეს „ კიდევ ერთხელ “ ნიშნავს შეძრულთა შეცვლას , როგორც შექმნილისას , რათა დარჩეს , რაც შეუძრავია .
58012028	ამიტომ ჩვენ , შეუძრავ სასუფეველს რომ ვღებულობთ , ვიქონიოთ მადლი , რომლითაც სათნოდ ვემსახურებით ღმერთს , მოწიწებითა და მოშიშებით .
58012029	რადგან ჩვენი ღმერთი შემჭმელი ცეცხლია .
58013001	ძმური სიყვარული დარჩეს .
58013002	სტუმართმოყვარეობა არ დაივიწყოთ , ვინაიდან ზოგიერთებს ანგელოზებისათვის გაუწევიათ სტუმართმოყვარეობა და არ სცოდნიათ .
58013003	გაიხსენეთ პატიმარნი , თითქოს თქვენც მათთან ერთად ყოფილიყოთ შებორკილნი და ტანჯულნი , რადგან თქვენ თვითონაც სხეულში იმყოფებით .
58013004	ყველას ცოლ-ქმრობა იყოს პატიოსანი და სარეცელი — შეუბილწავი . მეძავებსა და მრუშებს კი ღმერთი განიკითხავს .
58013005	თქვენი გზა იყოს ვერცხლმოყვარეობის გარეშე და იმას დასჯერდით , რაცა გაქვთ , ვინაიდან თქვა : „ არ მიგატოვებ და არ დაგაგდებ “ .
58013006	ამიტომ გამხნევებულნი ვამბობთ : „ უფალია ჩემი შემწე , არ მეშინია : რას მიზამს მე კაცი ? “
58013007	გაიხსენეთ თქვენი წინამძღოლები , რომლებიც გიქადაგებდნენ ღვთის სიტყვას , მათი სიცოცხლის აღსასრულის შემყურეებმა მიბაძეთ მათ რწმენას .
58013008	იესო ქრისტე იგივეა გუშინ და დღეს და უკუნისამდეც .
58013009	არ გაგიტაცოთ სხვადასხვა და უცხო მოძღვრებებმა ვინაიდან კარგია გულის გამაგრება მადლით და არა საჭმელებით , საიდანაც სარგებელი ვერ ნახეს მისმა მიმდევრებმა .
58013010	ჩვენ გვაქვს სამსხვერპლო , საიდანაც ჭამის უფლება არა აქვთ კარვის მსახურთ .
58013011	ვინაიდან ცხოველთა გვამებს , რომელთა სისხლი ცოდვათათვის შეაქვს მღვდელმთავარს წმიდაში , ბანაკს გარეთ წვავენ .
58013012	ამიტომ იესოც , რათა განეწმიდა ხალხი თავისი სისხლით , კარიბჭის გარეთ იტანჯა .
58013013	მაშ , გავიდეთ მასთან ბანაკის გარეთ და ვიტვირთოთ მისი შეურაცხყოფა .
58013014	ვინაიდან არ გაგვაჩნია აქ მუდმივი ქალაქი , მომავალს ვეძებთ .
58013015	მაშ , მისი საშუალებით მუდამ ვწირავდეთ ღმერთს ქების მსხვერპლს , ესე იგი , მისი სახელის აღმსარებელ ბაგეთა ნაყოფს .
58013016	არ დაივიწყოთ ქველმოქმედება და გაზიარება , ვინაიდან ასეთი მსხვერპლები სათნოა ღვთისათვის .
58013017	მოუსმინეთ თქვენს წინამძღოლებს და დაემორჩილეთ მათ , ვინაიდან ისინი ფხიზლობენ თქვენს სულებზე , როგორც პასუხისმგებელნი , რათა აკეთებდნენ ამას სიხარულით და არ კვნესოდნენ , რადგან ეს სასარგებლო არ არის თქვენთვის .
58013018	ილოცეთ ჩვენთვის , ვინაიდან დარწმუნებულნი ვართ , რომ გვაქვს კეთილი სინდისი და გვსურს ყველაფერში კეთილად ვიქცეოდეთ .
58013019	უფრო მეტად კი შეგაგონებთ , გააკეთოთ ეს იმისათვის , რომ მალე დავბრუნდე თქვენთან .
58013020	ხოლო მშვიდობის ღმერთმა , რომელმაც საუკუნო აღთქმის სისხლით მკვდრეთით აღადგინა ცხვრის დიდი მწყემსი , ჩვენი უფალი იესო ,
58013021	სრულგყოთ ყოველ კეთილ საქმეში მისი ნების შესასრულებლად , თქვენში მისი მოსაწონის საქმნელად იესო ქრისტეს მიერ . მას დიდება უკუნითი უკუნისამდე . ამინ .
58013022	გთხოვთ , ძმებო , შეიწყნარეთ ეს დარიგების სიტყვა , რადგან მოკლედ მოგწერეთ თქვენ .
58013023	იცოდეთ , გათავისუფლდა ჩვენი ძმა ტიმოთე და , თუ მალე მოვიდა , მასთან ერთად გინახულებთ .
58013024	მოიკითხეთ ყველა თქვენი წინამძღოლი და ყველა წმიდა . იტალიელები მოკითხვას გითვლიან .
58013025	მადლი იყოს თქვენთან ყველასთან . ამინ .
59001001	იაკობი , ღვთისა და უფლის იესო ქრისტეს მონა , განთესილობაში მყოფ თორმეტ ტომს , გიხაროდეთ .
59001002	ყოველივე სიხარულად ჩათვალეთ , ჩემო ძმებო , როდესაც მრავალნაირ განსაცდელში ცვივდებით .
59001003	რაკი იცით , რომ თქვენი რწმენის გამოცდა მოთმინებას შობს .
59001004	მოთმინებას კი ჰქონდეს სრულყოფილი მოქმედება , რათა იყოთ სრულქმნილნი , წუნდაუდებელნი და ყოველმხრივ უნაკლონი .
59001005	თუ რომელიმე თქვენგანს აკლია სიბრძნე , სთხოვოს ღმერთს , ყველასათვის უხვად და დაუყვედრებლად გამცემს , და მიეცემა .
59001006	რწმენით და ეჭვის გარეშე სთხოვოს , რადგან ეჭვიანი ჰგავს ზღვის ტალღას , ქარისაგან აღძრულსა და მიმოტაცებულს .
59001007	ნურც ჰგონია ასეთ კაცს , რომ ღვთისაგან მიიღებს რაიმეს .
59001008	ორჭოფი კაცი მერყევია თავის ყველა გზაზე .
59001009	მაგრამ თავმდაბალი ძმა იქოს თავისი სიმაღლით ,
59001010	მდიდარი კი — თავისი სიმდაბლით , რადგან გადაივლის , როგორც ბალახის ყვავილი .
59001011	რადგან აღმოხდა მზე პაპანაქებით და გაახმო ბალახი , დაცვივდა მისი ყვავილი და მისი სახის მშვენება დაიკარგა . ასე დაჭკნება მდიდარი თავის გზებზე .
59001012	ნეტარია კაცი , რომელმაც დაითმინა განსაცდელი , რადგან , რაკი გამოიცდება , მიიღებს სიცოცხლის გვირგვინს , ღმერთმა რომ აღუთქვა თავის მოყვარულთ .
59001013	ნურავინ იტყვის განსაცდელში : ღვთისგან ვიცდებიო . რადგან ღმერთი არ იცდება ბოროტით და არც არავის ცდის .
59001014	არამედ ყოველი იცდება თავისი გულისთქმით , რომელიც წარიტაცებს და აცდუნებს მას .
59001015	მერე გულისთქმა ჩასახავს და შობს ცოდვას . ჩადენილი ცოდვა კი შობს სიკვდილს .
59001016	ნუ შეცდებით , ჩემო საყვარელო ძმებო .
59001017	ყველა კეთილი საბოძვარი და ყველა სრულყოფილი ნიჭი მაღლიდან მოდის , ნათელთა მამისაგან , რომელთანაც არ არის ცვლილება და არც ჩრდილი ცვალებადობისა .
59001018	მან თავისი ნებით გაგვაჩინა ჩვენ ჭეშმარიტების სიტყვით , რათა ვიყოთ ვითარცა პირველნაყოფი მის მიერ შექმნილთა შორის .
59001019	ჰოდა , ჩემო საყვარელო ძმებო , ყოველი ადამიანი იყოს სმენაში მკვირცხლი , სიტყვაში ნელი და რისხვაში ნელი .
59001020	ვინაიდან ადამიანის რისხვა არ ქმნის ღვთის სიმართლეს .
59001021	ამიტომ , მოიშორეთ ყოველგვარი სიბინძურე და ბოროტების ნატამალი და მშვიდად მიიღეთ თქვენში ჩანერგილი სიტყვა , რომელსაც თქვენი სულების ხსნა შეუძლია .
59001022	იყავით სიტყვის შემსრულებელნი და არა მხოლოდ მომსმენნი თავის მოსატყუებლად .
59001023	რადგან , თუ ვინმე ისმენს სიტყვას და არ ასრულებს , ჰგავს ადამიანს , რომელიც თავის ბუნებრივ სახეს სარკეში ათვალიერებს .
59001024	შეხედა თავის თავს , წავიდა და მყისვე დაავიწყდა , როგორია იგი .
59001025	მაგრამ , ვინც ჩაუკვირდება თავისუფლების სრულყოფილ რჯულს და ასე განაგრძობს , მომსმენი და დამვიწყებელი კი აღარაა , არამედ საქმის მოქმედი . კურთხეული იქნება იგი თავის მოქმედებაში .
59001026	თუ რომელიმე თქვენგანს ჰგონია , რომ მორწმუნეა და ენას არ ალაგმავს , არამედ თავის გულს აცდუნებს , ფუჭია მისი სარწმუნოება .
59001027	წმიდა და შეუბღალავი საწმუნოება მამის წინაშე ისაა , რომ მიხედო ქვრივ-ობლებს მათ გასაჭირში და შეურყვნელად დაიცვა თავი სოფლისაგან .
59002001	ჩემო ძმებო , მიკერძოებით ნუ გექნებათ ჩვენი უფლის , იესო ქრისტეს , დიდების რწმენა .
59002002	რადგან , თუ შემოვა კაცი თქვენს სინაგოგაში , ოქროსბეჭდიანი და ბრწყინვალე სამოსელში გამოწყობილი , და შემოვა აგრეთვე ღარიბი ჭუჭყიანი სამოსით ,
59002003	როცა შეხედავთ ბრწყინვალე სამოსში გამოწყობილს და ეტყვით მას : „ აქ დაბრძანდი კარგად . “ ღარიბს კი ეტყვით : შენ იქ დადექი , ანდა : აქ დაჯექი , ჩემს ფერხთითო ,
59002004	განა არ არჩევთ თქვენს შორის და ცუ-დი ფიქრებით განმკითხველნი არ გამოდიხართ ?
59002005	ისმინეთ , ჩემო საყვარელო ძმებო , განა ღმერთმა სოფლის ღარიბები არ აირჩია რწმენით მდიდრებად და იმ სასუფევლის მემკვიდრეებად , რომელიც თავის მოყვარულებს აღუთქვა ?
59002006	თქვენ კი დაამცირეთ ღარიბი . განა მდიდრები არ გჩაგრავენ თქვენ და არ მიგათრევენ სამსჯავროებში ?
59002007	განა ისინი არ გმობენ თქვენს კეთილ სახელს , რომლითაც თქვენ იწოდებით ?
59002008	თუ ასრულებთ სამეუფო რჯულს , წერილის მიხედვით : „ შეიყვარე მოყვასი შენი , ვითარცა თავი შენი , “ კარგს შვრებით .
59002009	მაგრამ , თუ მიკერძოებით იქცევით , ცოდვას სჩადიხართ , რჯული გამხილებთ , როგორც რჯულის დამრღვევთ .
59002010	რადგან , ვინც მთელ რჯულს იცავს და ერთში შესცოდავს , იგი ყველაფერში დამნაშავე ხდება .
59002011	რადგან მთქმელმა : „ არ იმრუშო ! “ ესეც თქვა : „ არ მოკლა ! “ და თუ არ მრუშობ , მაგრამ კლავ , დამნაშავეებს .
59002012	ისე ილაპარაკეთ და ისე მოიქეცით , როგორც თავისუფლების რჯულით განსაკითხველებმა .
59002013	რადგან , უწყალო მსჯავრი — უმოწყალოს . წყალობა აღემატება მსჯავრს .
59002014	ჩემო ძმებო , რა სარგებელია , თუ ვინმე იტყვის , რომ რწმენა აქვს , საქმენი კი არ გააჩნია ? განა ამ რწმენას შეუძლია მისი ხსნა ?
59002015	თუ ძმა ან და შიშველია და დღიური საზრდო აკლია ,
59002016	რომელიმე თქვენგანი კი ეტყვის მას : „ მშვიდობით იარე , გათბი და ისაზრდოე “ , სხეულისათვის საჭიროს კი არას მისცემთ , რა სარგებელია ?
59002017	ასევეა რწმენაც : თუ საქმენი არ გააჩნია , თავისთავად მკვდარია .
59002018	მაგრამ იტყვის ვინმე : „ შენ გაქვს რწმენა , მე კი მაქვს საქმენი . მიჩვენე შენი რწმენა საქმეთა გარეშე და გიჩვენებ ჩემს რწმენას ჩემს საქმეთაგან . “
59002019	შენ გწამს , რომ ღმერთი ერთია , კარგს შვრები . მაგრამ ეშმაკებსაც სწამთ იგი და თრთიან .
59002020	გსურს , ამაო ადამიანო , გაიგო , რომ რწმენა საქმეთა გარეშე მკვდარია ?
59002021	განა ჩვენი მამა , აბრაამი , საქმეებით არ გამართლდა , როცა თავის ძეს , ისაკს , სამსხვერპლოზე სწირავდა ?
59002022	ხედავ , რწმენა მოქმედებდა მის საქმეებთან ერთად . საქმეებით კი სრულყოფილი შეიქმნა რწმენა .
59002023	აღსრულდა წერილი , რომელიც ამბობს : „ და ერწმუნა აბრაამი ღმერთს . “ ეს მას სიმართლეში ჩაეთვალა და ღვთის მეგობარი ეწოდა .
59002024	თქვენ ხედავთ , რომ საქმით მართლდება კაცი და არა მხოლოდ რწმენით .
59002025	ასევე რახაბ მეძავი . განა საქმეებით არ გამართლდა , როცა მზვერავები მიიღო შინ და სხვა გზით გაისტუმრა ?
59002026	რადგან , როგორც სხეულია მკვდარი სულის გარეშე , ასევე რწმენაც მკვდარია საქმეთა გარეშე .
59003001	ჩემო ძმებო , ბევრნი ნუ გახდებით მასწავლებლები . იცოდეთ , რომ უფრო დიდ მსჯავრს მივიღებთ ,
59003002	რადგან ჩვენ ყველანი ბევრს ვცოდავთ . ვინც სიტყვით არ ცდება , სრულყოფილი ადამიანია . მას შეუძლია , ალაგმოს მთელი სხეულიც .
59003003	აჰა , ცხენებს ლაგამს ამოვდებთ , რათა დაგვემორჩილონ და ვმართავთ მთელ მათ სხეულს .
59003004	აჰა , ხომალდები . როგორი დიდებიც არ უნდა იყვნენ და როგორმა ძლიერმა ქარებმაც არ უნდა ატორტმანონ , პატარა საჭე იქით მიაბრუნებს მათ , საითაც მესაჭე მოინდომებს .
59003005	ასევეა ენაც . პატარა ასოა და ბევრს იქადის . აჰა , რა მცირე ცეცხლი ჰბუგავს დიდ ტყეს .
59003006	ენაც ცეცხლია , უსამართლობის სამყაროა იგი . ენა ჩვენს ასოებს შორისაა მოთავსებული . იგია მთელი სხეულის წამბილწავი და , ჩვენი დაბადების ბორბლის აღმაგზნებელი , თვით აღგზნებულია ჯოჯოხეთისაგან .
59003007	რადგან ყოველგვარი ბუნება მხეცთა და ფრინველთა , ქვეწარმავალთა და ზღვის ცხოველთა თვინიერდება და მოთვინიერებულია ადამიანის ბუნების მიერ .
59003008	ენის მოთვინიერება კი კაციშვილს არ შეუძლია . დაუოკებელია ეს ბოროტება და მომაკვდინებელი გესლითაა სავსე .
59003009	მით ვაკურთხებთ ღმერთსა და მამას და მით ვწყევლით ღვთის ხატად შექმნილ ადამიანებს .
59003010	ერთი პირიდან გამოდის ლოცვა-კურთხევა და წყევლა . ასე არ უნდა იყოს , ჩემო ძმებო .
59003011	განა მოედინება ერთი წყაროსთვალიდან ტკბილი და მწარე ?
59003012	ჩემო ძმებო , განა შეუძლია ლეღვის ხეს ზეთისხილი მოისხას , ანდა ვაზს — ლეღვი ? ასევე ერთი წყაროდან არ შეიძლება მოედინებოდეს მლაშე და ტკბილი წყალი .
59003013	ვინაა თქვენს შორის ბრძენი და გონიერი ? კარგი საქციელით აჩვენოს თავისი საქმენი ბრძნულ მოთმინებაში .
59003014	მაგრამ თუ გულში მწარე შური და შუღლი გაქვთ , ნუ ტრაბახობთ და ნუ ცრუობთ ჭეშმარიტების წინააღმდეგ .
59003015	ეს არაა მადლით გარდმოვლენილი სიბრძნე , არამედ ქვეყნიური , მიწიერი , ეშმაკისა .
59003016	რადგან , სადაც შური და შუღლია , იქ შფოთი და ყოველგვარი ბოროტმოქმედებაა .
59003017	ხოლო მაღლიდან გარდმომავალი სიბრძნე , პირველყოვლისა , წმიდაა , მერე მშვიდობიანი , ლმობიერი , ნებიერი , წყალობითა და კეთილი ნაყოფით სავსე , მიუკერძოებელი და უთვალთმაქცო .
59003018	სიმართლის ნაყოფი მშვიდობით ეთესებათ მშვიდობისმყოფელთ .
59004001	საიდან მოდის ბრძოლები და შუღლი თქვენს შორის ? თუ არა თქვენივე გულისთქმათაგან , რომლებიც თქვენს ასოებს შორის იბრძვიან .
59004002	გსურთ და არ გაქვთ , კლავთ და გშურთ , მაგრამ ვერ აღწევთ . ჩხუბობთ და იბრძვით და არ გაქვთ , რადგან არ ითხოვთ .
59004003	ითხოვთ და არ გეძლევათ , რადგან ბოროტს ითხოვთ , რათა თქვენი გულისთქმანი დაიკმაყოფილოთ .
59004004	მრუშნო , განა არ იცით , რომ სოფელთან მეგობრობა ღვთის მტრობაა ? ასეა , ვისაც სოფელთან მეგობრობა სურს , იგი ღვთის მტერი ხდება .
59004005	ნუთუ გგონიათ , რომ ამაოდ ამბობს წერილი : „ შურით სწადია ჩვენში დავანებულ სულს ? “
59004006	მაგრამ მით უფრო მეტ მადლსაც იძლევა . ამიტომ ამბობს : „ ღმერთი ამპარტავნებს ეწინააღმდეგება , თავმდაბლებს კი მადლს ანიჭებს . “
59004007	ამიტომ დაემორჩილეთ ღმერთს , წინ აღუდექით ეშმაკს და გაიქცევა თქვენგან .
59004008	მიუახლოვდით ღმერთს და ისიც მოგიახლოვდებათ თქვენ . დაიბანეთ ხელები , ცოდვილნო , განიწმიდეთ გულები , ორჭოფნო .
59004009	დანაღვლიანდით , იგლოვეთ და იტირეთ . თქვენი სიცილი გლოვად იქცეს , სიხარული — მწუხარებად .
59004010	დამდაბლდით უფლის წინაშე და იგი აგამაღლებთ თქვენ .
59004011	ძმებო , ნუ ძრახავთ ერთმანეთს . ძმის მძრახავი და თავისი ძმის განმსჯელი ძრახავს და განსჯის რჯულს . თუ რჯულს განიკითხავ , აღმსრულებელი კი აღარა ხარ , არამედ განმკითხველი .
59004012	ერთია რჯულმდებელი და განმკითხველი , რომელსაც შეუძლია ხსნა და დაღუპვა . შენ ვინა ხარ , სხვას რომ განიკითხავ ?
59004013	ახლა თქვენ , ვინც ამბობთ : დღეს თუ ხვალ ამა და ამ ქალაქში წავალთ , იქ ერთ წელს დავყოფთ , ვივაჭრებთ და მოვიგებთო ,
59004014	რომელთაც არ იცით , რა მოხდება ხვალ , რადგან რა არის თქვენი სიცოცხლე ? ნისლი , რომელიც ერთხანს გამოჩნდება , მერე კი გაქრება .
59004015	ნაცვლად იმისა , რომ თქვათ : „ თუ ინებებს უფალი და ვიცოცხლებთ , ამას და ამას გავაკეთებთ “ , —
59004016	ახლა თქვენი ამპარტავნებით პატივმოყვარეობთ . ყოველი ამგვარი ამპარტავნება ბოროტებაა .
59004017	ამიტომ , ვინც სიკეთის კეთება იცის და არ აკეთებს , ეს ცოდვად ეთვლება მას .
59005001	მოდით , ახლა თქვენც იტირეთ , მდიდრებო , და ივაგლახეთ იმ უბედურებაზე , თქვენზე რომ მოდის .
59005002	თქვენი სიმდიდრე დალპა , თქვენი სამოსელი კი ჩრჩილმა დაჭამა .
59005003	თქვენი ოქრო და ვერცხლი დაუანგდა . მათი უანგი იქნება მოწმობა თქვენს წინააღმდეგ , და თქვენს ხორცს ცეცხლივით შეჭამს იგი . დაუნჯებული გაქვთ განძი უკანასკნელი დღეებისათვის .
59005004	აჰა , მუშაკთა საზღაური , რომელიც დაუკავეთ თქვენი ყანების მომკელთ , ღაღადებს , და მომკელთა ღაღადი უფალ ცაბაოთის ყურამდე აღწევს .
59005005	თქვენ განცხრომას ეძლეოდით ქვეყანაზე და ნებივრობდით , თითქოს დაკვლის დღისთვის გულები დაისუქეთ .
59005006	თქვენ მსჯავრი დასდეთ და მოჰკალით მართალი , ის კი არ გაგიძალიანდათ .
59005007	ამიტომ , ძმებო , სულგრძელნი იყავით უფლის მოსვლამდე . აჰა , მიწისმუშაკი ელოდება მიწის ძვირფას ნაყოფს , სულგრძელად ელის ადრეული და გვიანი წვიმის მოსვლას .
59005008	თქვენც ისულგრძელეთ და გულები გაიმაგრეთ , რადგან მოახლოებულია უფლის მოსვლა .
59005009	ჩემო ძმებო , ნუ ჩივით ერთმანეთზე , რათა არ იყოთ მსჯავრდადებულნი . აჰა , განმკითხავი კარზეა მომდგარი .
59005010	ჩემო ძმებო , წინასწარმეტყველები , რომლებიც უფლის სახელით ლაპარაკობდნენ , ტანჯვისა და სულგრძელების მაგალითად აიღეთ თქვენთვის .
59005011	აჰა , ჩვენ შევნატრით იმ მომთმენთ . იობის მოთმინება გაგიგონიათ და უფლისმიერი ბოლო გინახავთ , რადგან მრავალმოწყალე და მწყალობელია უფალი .
59005012	პირველყოვლისა , ჩემო ძმებო , ნუ დაიფიცებთ ნურც ზეცას და ნურც მიწას , ნურც სხვა რაიმე საფიცარს . თქვენი ‘ ჰო ’ იყოს ჰო და ‘ არა ’ არა , რათა სამსჯავროში არ მოხვდეთ .
59005013	ვინც იტანჯება თქვენს შორის , ილოცოს , ვისაც უხარია , იგალობოს .
59005014	არის თქვენს შორის ვინმე ავად ? მოიხმოს ეკლესიის ხუცესნი და ილოცონ მათზე და სცხონ ზეთი უფლის სახელით .
59005015	რწმენის ლოცვა იხსნის ავადმყოფს . უფალი წამოაყენებს მას და , თუ რამ ცოდვები ჩაუდენია , მიეტევება .
59005016	აღიარეთ ცოდვები ერთმანეთის წინაშე და ილოცეთ ერთმანეთისათვის , რათა განიკურნოთ , რადგან ბევრი რამ შეუძლია მართლის ძლიერ ლოცვას .
59005017	ელია ჩვენი მსგავსი კაცი იყო და ლოცვით ილოცა , რომ არ მოსულიყო წვიმა და არ მოსულა ქვეყნად წვიმა სამ წელსა და ექვს თვეს .
59005018	კვლავ ილოცა და ცამ მოსცა წვიმა და მიწამ აღმოაცენა თავისი ნაყოფი .
59005019	ჩემო ძმებო , თუ ვინმე თქვენგანი გადაცდება ჭეშმარიტებას და ვინმე მოაქცევს მას ,
59005020	იცოდეს , რომ ცოდვილის მომქცევი მისი ცდომილების გზიდან , სიკვდილისაგან იხსნის მის სულს და მრავალ ცოდვას დაფარავს .
60001001	პეტრე , იესო ქრისტეს მოციქული — რჩეულთ , პონტოს , გალატიის , კაბადოკიის , აზიისა და ბითვინიის განთესილობის ხიზნებს ,
60001002	მამა ღვთის წინასწარი განჭვრეტით და სულის მიერ განწმენდით , დამორჩილებად და იესო ქრისტეს სისხლის საპკურებლად — მადლი და მშვიდობა გიმრავლოთ .
60001003	კურთხეულია ღმერთი და მამა ჩვენი უფლის იესო ქრისტესი , რომელმაც თავისი მრავალი წყალობით ხელახლა გვშვა ჩვენ იესო ქრისტეს მკვდრეთით აღდგომით ცოცხალ იმედად ,
60001004	უხრწნელი , შეუბილწავი და უჭკნობი მემკვიდრეობისათვის , რომელიც ცაშია შენახული თქვენთვის ,
60001005	ღვთის ძალაში , რწმენით დაცულებო , ხსნისათვის , რომელიც მზადაა უკანასკნელ უამს გამოსაცხადებლად .
60001006	ამაზე ილხინეთ , თუმცა ამუამად მრავალგვარ განსაცდელში მცირე ხანს უნდა გაწვალდეთ ,
60001007	რათა გამოჩნდეს თქვენი გამოცდილი რწმენა , ხრწნად ოქროზე ძვირფასი , რომელიც ცეცხლში იცდება , ქების , პატივისა და დიდებისათვის იესო ქრისტეს გამოცხადებისას .
60001008	ვინც არ გინახავთ და გიყვართ , თუმცა ვერ ხედავთ , მაგრამ გწამთ , ხარობთ გამოუთქმელი და დიდი სიხარულით ,
60001009	თქვენი რწმენით აღწევთ სულების ხსნას .
60001010	ამ ხსნისთვის იძიებდნენ და იკვლევდნენ წინასწარმეტყველნი , რომლებიც თქვენთვის განკუთვნილ მადლზე წინასწარმეტყველებდნენ .
60001011	იკვლევდნენ , რომელ და როგორ უამზე მიუთითებდა მათში მყოფი ქრისტეს სული , როცა წინასწარ უმოწმებდა ქრისტეს ტანჯვას და ტანჯვის შემდგომ დიდებას .
60001012	რომელთაც გამოეცხადა , რომ თვით მათ კი არა , თქვენ მოგემსახურებოდათ ის , რაც ეხლა გეუწყათ ციდან მოვლინებული სულიწმიდის მიერ , თქვენი მახარებლისგან , რის ჩაწვდომასაც ნატრობდნენ ანგელოზები .
60001013	ამიტომ შემოისარტყლეთ თქვენი გონების წელნი , იფხიზლეთ და იესო ქრისტეს გამოცხადებაში თქვენთვის მოსანიჭებელი მადლის სრული იმედი იქონიეთ .
60001014	როგორც გამგონე შვილები , ნუ აჰყვებით თქვენი უმეცრების დროინდელ გულისთქმებს ,
60001015	არამედ თვითონაც იყავით წმიდები ყოველ საქციელში , როგორც წმიდაა იგი , ვინც თქვენ მოგიწოდათ .
60001016	რადგან სწერია : „ იყავით წმიდები , რადგან წმიდა ვარ მე . “
60001017	თუ მამას უწოდებთ იმას , ვინც მიუკერძოებლად განიკითხავს თითოეულს საქმეთა მიხედვით , მაშინ მოშიშებით გაატარეთ თქვენი მწირობის ხანი .
60001018	რაკი იცით , რომ არა ხრწნადი ვერცხლით ან ოქროთი იქენით გამოსყიდულნი მამებისგან გადმოცემული ამაო გზიდან ,
60001019	არამედ ქრისტეს ძვირფასი სისხლით , როგორც უბიწო და უმანკო კრავისა ,
60001020	რომელიც სოფლის შექმნამდე იყო წინასწარ განწესებული , მაგრამ უკანასკნელ დროს გამოჩნდა თქვენი გულისათვის .
60001021	რომელთაც მისით იწამეთ ღმერთი , ვინც მკვდრეთით აღადგინა იგი და მისცა დიდება , რათა გქონდეთ რწმენა და ღვთის იმედი .
60001022	რაკი ჭეშმარიტებისადმი დამორჩილებით განიწმიდეთ თქვენი სულები უთვალთმაქცო ძმათმოყვარებისათვის : სუფთა გულით შეიყვარეთ ერთმანეთი მტკიცედ .
60001023	როგორც ხელახლად შობილნი არა ხრწნადი თესლისაგან , არამედ უხრწნელისაგან , ღვთის ცოცხალი და მარადარსებული სიტყვის მიერ .
60001024	რადგან ყოველი ხორციელი ბალახივითაა და ყოველი მისი დიდება ბალახის ყვავილივითაა . ბალახი გახმა და ყვავილიც დასცვივდა .
60001025	ღვთის სიტყვა კი საუკუნოდ მყოფობს . ეს კი ის სიტყვაა , თქვენ რომ გეხარათ .
60002001	ამრიგად , მოიშორეთ ყოველგვარი ბოროტება , ყოველგვარი მზაკვრობა და პირფერობა და შური და ყოველგვარი ავსიტყვაობა .
60002002	როგორც ახალშობილმა ყრმებმა , ინატრეთ სუფთა სულიერი რძე , რათა იმით გაიზარდოთ ხსნისათვის .
60002003	რადგან იგემეთ , რომ ტკბილია უფალი ,
60002004	რომელთანაც მიხვედით — ცოცხალ ლოდთან , ადამიანებმა რომ დაიწუნეს , ღვთისაგან კი რჩეული და პატივცემულია .
60002005	და თქვენც აშენდით , როგორც ცოცხალი ქვები , სულიერ სახლად , წმიდა სამღვდელოებად , რათა შესწიროთ ღვთის მოსაწონი სულიერი მსხვერპლები იესო ქრისტეს მეშვეობით .
60002006	რადგან ნათქვამია წერილში : „ აჰა , მე ვდებ სიონში ქვას , რჩეულსა და ძვირფას ქვაკუთხედს , და მისი მორწმუნე არ შერცხვება . “
60002007	ამიტომ თქვენთვის , მორწმუნეთათვის , პატივია იგი , ურწმუნოთათვის კი ' ქვა , რომელიც მშენებლებმა დაიწუნეს , იქმნა ქვაკუთხედად , '
60002008	და ' შებრკოლების ქვად და წატყუების კლდედ ' . ისინი ბრკოლდებიან , რადგან ეურჩებიან სიტყვას და სწორედ ამისათვის არიან განწესებულნი .
60002009	თქვენ კი რჩეული მოდგმა ხართ , სამეფო სამღვდელოება , წმიდა ერი , წილხვედრილი ხალხი , რათა გამოაცხადოთ მისი სათნოებანი , ვინც სიბნელიდან თავისი საკვირველი ნათლისკენ გამოგიხმოთ .
60002010	ოდესღაც რომ არახალხი იყავით , ახლა ღვთის ხალხი ხართ . ოდესღაც რომ არაშეწყალებულნი იყავით , ახლა შეწყალებულნი ხართ .
60002011	საყვარელნო , შეგაგონებთ , როგორც მწირებსა და ხიზნებს , განეშორენით ხორციელ გულისთქმებს , რომლებიც სულის წინააღმდეგ იბრძვიან .
60002012	კარგად მოიქეცით წარმართებში , რათა რაშიც გაძაგებენ , როგორც ბოროტმოქმედებს , იმაში დაინახონ თქვენი კეთილი საქმეები და ადიდონ ღმერთი მოხედვის დღეს .
60002013	დაემორჩილეთ ყოველ ადამიანურ დადგენილებას უფლის გულისათვის , თუნდ მეფეს , როგორც უმაღლეს ხელისუფლებას ,
60002014	განმგებელთ , როგორც მის მოვლინებულთ , ბოროტმოქმედთა დასასჯელად და კეთილის მოქმედთა სადიდებლად .
60002015	რადგან ასეთია ნება ღვთისა : რათა კეთილის ქმნით დაადუმოთ უგუნურ ადამიანთა უმეცრება .
60002016	იცხოვრეთ როგორც თავისუფლებმა , ოღონდ ბოროტების საფარად თავისუფლებას ნუ გამოიყენებთ , არამედ იცხოვრეთ როგორც ღვთის მონებმა .
60002017	ყველას პატივი მიაგეთ , გიყვარდეთ საძმო , ღვთისა გეშინოდეთ , მეფეს პატივი ეცით .
60002018	მსახურნო , დაემორჩილეთ ბატონებს მთელი შიშით , არა მარტო კეთილებსა და შემწყნარებლებს , არამედ მრისხანეთაც .
60002019	რადგან მადლი ის არის , თუ ვინმე სინდისის გამო უსამართლოდ იტანჯება და ღვთის გულისათვის იტანს გასაჭირს .
60002020	რადგან , თუ დანაშაულისათვის გცემენ და ითმენთ , რა საქებარია ? ხოლო თუ კეთილისმოქმედნი იტანჯებით და ითმენთ , ეს მადლია ღვთის წინაშე .
60002021	ამისათვის ხართ მოწოდებულნი : ქრისტეც ხომ იტანჯა თქვენთვის და მაგალითიც დაგიტოვათ , რათა მის კვალს მიჰყვეთ ;
60002022	რომელსაც არც ცოდვა ჩაუდენია და არც მზაკვრობა გაჰკარებია მის ბაგეს ;
60002023	რომელსაც ლანძღავდნენ და ლანძღვით არ უპასუხებდა , იტანჯებოდა და არ იმუქრებოდა , არამედ მიენდო სიმართლით განმკითხველს ;
60002024	რომელმაც ჩვენი ცოდვები თვითონვე აზიდა ძელზე თავისი სხეულით , რათა ცოდვისათვის მკვდრებმა სიმართლისათვის ვიცოცხლოთ ; ვისი ჭრილობებითაც თქვენ განიკურნეთ .
60002025	ცხვრებივით გზააბნეული იყავით და ახლა დაუბრუნდით მწყემსსა და თქვენს სულთა ზედამხედველს .
60003001	ასევე ცოლები დაემორჩილონ თავიანთ ქმრებს , რათა ისინი , ვინც არ ერწმუნებიან სიტყვას , სიტყვის გარეშე გახდნენ მოგებულნი თავიანთი ცოლების საქციელით ,
60003002	როცა დაინახავენ თქვენს უბიწო ქცევას მოშიშობით .
60003003	თქვენი მშვენება ნუ იქნება გარეგნობა : თმის ნაწნავები , ოქროს სამკაულები ან ჩაცმულობა ,
60003004	არამედ გულის დაფარული კაცი უხრწნელ მყუდროებაში და სულის სიმშვიდეში , რაც ძვირფასია ღვთის წინაშე .
60003005	ღვთის მოსავი წმიდა ქალებიც ოდესღაც ასე იმკობდნენ თავს , თავიანთ ქმრებს დამორჩილებულნი ,
60003006	როგორც სარა დაემორჩილა და ბატონი უწოდა აბრაამს , რომლის შვილებიცა ხართ , როცა კეთილ საქმეს აკეთებთ და არაფრის შიში არ გაკრთობთ .
60003007	თქვენც , ქმრებო , გონივრულად მოეპყარით ცოლებს , როგორც უუძლურეს ჭურჭელს , პატივი ეცით , როგორც სიცოცხლის მადლის თანამემკვიდრეებს , რათა ლოცვა არ დაგიბრკოლდეთ .
60003008	ბოლოს : იყავით ყველანი ერთი აზრისანი , თანამგრძნობნი , ძმათმოყვარენი , შემწყნარებელნი , თავმდაბალნი .
60003009	ნუ მიაგებთ ბოროტს ბოროტის წილ და ლანძღვას ლანძღვის წილ . პირიქით , აკურთხეთ , რადგან ამისათვის ხართ მოწოდებულნი , რათა კურთხევა დაიმკვიდროთ .
60003010	რადგან , ვისაც სიცოცხლე უყვარს და კეთილი დღეების ხილვა , შეიკავოს ენა ბოროტისაგან და მისი ბაგეები ნუ იტყვიან ზაკვას .
60003011	ერიდოს ბოროტს , სიკეთე აკეთოს , ეძიებდეს მშვიდობას და მისკენ ისწრაფოდეს ,
60003012	რადგან ღვთის თვალები მიპყრობილია მართალთა მიმართ , ყურები კი — მათი ვედრების მიმართ , ხოლო ღვთის სახე ბოროტმოქმედთა წინააღმდეგაა .
60003013	ვინ გიბოროტებთ , თუ კეთილის მოშურნე იქნებით ?
60003014	მაგრამ ნეტარნი ხართ თქვენ , რომ იტანჯოთ კიდეც სიმართლისათვის . მათი შიშით ნურც შეშინდებით და ნურც დაღონდებით .
60003015	წმიდაჰყავით ქრისტე , როგორც უფალი , თქვენს გულებში და მუდამ მზად იყავით , რომ სიმშვიდით და მოწიწებით უპასუხოთ ყველას , ვინც თქვენი იმედის გამო ახსნა-განმარტებას მოგთხოვთ .
60003016	კეთილი სინდისი გქონდეთ , რათა , რისთვისაც გაძაგებენ , როგორც ბოროტმოქმედებს , იმაში შერცხვნენ თქვენი ქრისტესმიერი კეთილი ქცევის შეურაცხმყოფელნი .
60003017	რადგან , თუ ღმერთს ნებავს , უმჯობესია , კარგ საქმეთა გამო იტანჯოთ , ვიდრე ბოროტთა გამო .
60003018	რადგან ქრისტეც მოკვდა ერთხელ ჩვენი ცოდვებისთვის , მართალი — უსამართლოთათვის , რათა მივეყვანეთ ღმერთთან ; მოიკლა ხორცით და გაცოცხლდა სულით ,
60003019	რომლითაც წავიდა და უქადაგა საპყრობილეში სულებსაც ,
60003020	ოდესღაც ურჩნი რომ იყვნენ , როდესაც ღვთის სულგრძელება კიდევ იცდიდა , ნოეს დღეებში , სანამ შენდებოდა კიდობანი , რომელშიც ცოტა , ესე იგი , რვა სული გადაურჩა წყალს ;
60003021	რაც იყო ხატება ნათლისღებისა , რომელიც ამუამად თქვენ გიხსნით ( იგი ხორციელი ჭუჭყის ჩამორეცხვა კი არ არის , არამედ კეთილი სინდისის ღვთისთვის შეპირება ) იესო ქრისტეს აღდგომით ,
60003022	რომელიც ღვთის მარჯვნივ არის მას შემდეგ , რაც ზეცად ამაღლდა , რომელსაც დაემორჩილნენ ანგელოზნი , ხელმწიფებანი და ძალნი .
60004001	რაკი ქრისტე ჩვენთვის იტანჯა ხორციელად , თქვენც აღიჭურვეთ იმავე აზრით , ვინაიდან , ვინც კი ხორციელად იტანჯა , შეწყვიტა ცოდვის ჩადენა .
60004002	რათა ხორცში დარჩენილი დრო განვლოთ არა ადამიანური გულისთქმებით , არამედ ღვთის ნებით .
60004003	რადგან თქვენთვის ისიც საკმარისია , რომ წარსულში იქცეოდით წარმართთა ნებისამებრ , როცა ცხოვრებას ატარებდით გარყვნილებაში , გულისთქმებში , სიმთვრალეში , ღრეობაში , სმაში და საძაგელ კერპთაყვანისმცემლობაში .
60004004	ამის გამო უკვირთ მათ , რომ მათთან ერთად არ მისდევთ იმ უზომო გარყვნილებას , და გგმობენ .
60004005	ისინი პასუხს აგებენ იმის წინაშე , რომელიც განიკითხავს ცოცხლებსა და მკვდრებს .
60004006	რადგან იმიტომ ეხარათ მკვდართაც , რომ კაცთა კვალზე ხორცში განკითხულებმა ღვთის კვალზე სულში იცოცხლონ .
60004007	მაგრამ ყველაფრის აღსასრული მოახლოებულია . ამიტომ იყავით გონიერნი და ფხიზელნი ლოცვაში .
60004008	უპირველეს ყოვლისა კი , იქონიეთ გულითადი სიყვარული ერთმანეთისადმი , რადგან ცოდვათა სიმრავლეს სიყვარული ფარავს .
60004009	იყავით ერთმანეთის მიმართ სტუმართმოყვარენი წუწუნის გარეშე .
60004010	თვითოეული ერთმანეთს იმ ნიჭით ემსახურეთ , რაც მიგიღიათ , როგორც ღვთის მრავალგვარი მადლის კეთილმა მნეებმა .
60004011	თუ ვინმე ლაპარაკობს , ილაპარაკოს როგორც ღვთის სიტყვით . თუ ვინმე ემსახურება , ღვთის მიერ მინიჭებული ძალით ემსახუროს , რათა იდიდებოდეს ღმერთი ყველაფერში იესო ქრისტეს მიერ , რომელსაც აქვს დიდება და ძალი უკუნითი უკუნისამდე . ამინ .
60004012	საყვარელნო , ნუ გაგაოცებთ თქვენზე მოვლენილი ცეცხლოვანი განსაცდელი , თითქოს უცხო რამ დაგმართოდეთ .
60004013	არამედ გიხაროდეთ , როგორც ქრისტეს ტანჯვათა მოზიარეებს , რათა თქვენც იხაროთ და იმხიარულოთ მისი დიდების გამოცხადებისას .
60004014	თუ გაგლანძღავენ ქრისტეს სახელისათვის , ნეტარნი ხართ , რადგან სული დიდებისა , სული ღვთისა თქვენზე ივანებს . მათით იგმობა , თქვენით კი იდიდება .
60004015	ოღონდ არც ერთ თქვენგანს არა ევნოს რა , როგორც მკვლელს ან ქურდს , ბოროტმოქმედს ან სხვის საქმეში ჩამრევს .
60004016	ხოლო თუ ვინმე იტანჯება , როგორც ქრისტიანი , ნუ შერცხვება , არამედ ადიდოს ღმერთი ამის გამო .
60004017	რადგან დროა ღვთის სახლიდან განკითხვის დაწყებისა , და , თუ პირველად ჩვენგან დაიწყება , რაღა აღსასრული ელით ღვთის სახარების ურჩებს ?
60004018	თუ მართალი ძლივს გადარჩება , უღვთო და ცოდვილი სადღა გამოჩნდება ?
60004019	ამიტომ ტანჯულებმაც ღვთის ნებისამებრ , თავიანთი სულები მიანდონ ჭეშმარიტ გამჩენს სიკეთის ქმნაში .
60005001	თქვენს შორის ხუცესებს შევაგონებ მე , თანახუცესი , ქრისტეს ტანჯვის მოწმე და აგრეთვე თანაზიარი იმ დიდებისა , რომელიც გამოცხადდება .
60005002	მწყემსეთ ღვთის სამწყსო , რომელიც თქვენს შორისაა , არა იძულებით , არამედ ნებით და ღვთისათვის სათნოდ , არა ბილწი ანგარებისათვის , არამედ გულმოდგინებით .
60005003	ნუკი ეუფლებით ღვთის წილს , არამედ მაგალითი იყავით სამწყსოსათვის .
60005004	და როდესაც მწყემსმთავარი გამოჩნდება , მიიღებთ დიდების უჭკნობ გვირგვინს .
60005005	ასევე , ახალგაზრდებო , დაემორჩილეთ ხუცესთ . დაემორჩილეთ ერთმანეთს , შეიმოსეთ თავმდაბლობა , რადგან ღმერთი ამპარტავნებს ეწინააღმდეგება , თავმდაბლებს კი მადლს ანიჭებს .
60005006	მაშ , დამდაბლდით ღვთის ძლიერი ხელის ქვეშ , რათა აგამაღლოთ მან თავის დროზე .
60005007	თქვენი ყველა საზრუნავი მას მიანდეთ , რადგან ის ზრუნავს თქვენზე .
60005008	მღვიძარენი იყავითი , იფხიზლეთ , რადგან თქვენი მოწინააღმდეგე ეშმაკი დაძწრის , როგორც მბრდღვინავი ლომი , და ეძებს , ვინ ჩაყლაპოს .
60005009	წინაღუდექით მას მტკიცე რწმენით და იცოდეთ , რომ მსგავსი სატანჯველი თქვენს საძმოსაც ხვდება სოფელში .
60005010	ხოლო ღმერთი ყოველგვარი მადლისა , რომელმაც მოგვიწოდა თავისი სამუდამო დიდებისაკენ ქრისტეში , თქვენი მცირეოდენი ტანჯვის შემდეგ სრულგყოფთ , გაგაძლიერებთ , განგამტკიცებთ და დაგამყარებთ .
60005011	დიდება და ძალი მას უკუნითი უკუნისამდე . ამინ .
60005012	სილოვანეს , როგორც ვფიქრობ , თქვენი ერთგული ძმის ხელით მოგწერეთ მცირე რამ თქვენს შესაგონებლად და დასამოწმებლად , რომ ღვთის ეს მადლი , რომელშიც დგახართ , ჭეშმარიტია .
60005013	მოკითხვას გითვლიან ბაბილონში თანაარჩეული ეკლესია და მარკოზი , ჩემი შვილი .
60005014	ერთმანეთი მოიკითხეთ სიყვარულის ამბორით . მშვიდობა თქვენდა ყველას , ვინც ქრისტეში ხართ . ამინ .
61001001	სიმონ-პეტრე , იესო ქრისტეს მონა და მოციქული , მათ , ვინც მიიღეს იგივე ძვირფასი რწმენა , რაც — ჩვენ ჩვენი ღვთისა და მაცხოვრის , იესო ქრისტეს სიმართლით :
61001002	მადლი და მშვიდობა გაგიმრავლდეთ ღვთისა და ჩვენი უფლის იესოს ცოდნით ,
61001003	ისე , როგორც მისმა ღვთიურმა ძალამ მოგვანიჭა ყოველივე , რაც სიცოცხლისა და ღვთისმოსაობისათვის გვჭირდება , მისი ცოდნით , ვინც მოგვიწოდა თავის დიდებასა და სათნოებაში ,
61001004	რომელთა მიერაც მოგვენიჭა უაღრესად დიდი და ძვირფასი აღთქმანი , რათა მათ მიერ გახდეთ ღვთიური ბუნების ზიარნი და ამ სოფელში განერიდოთ გულისთქმით გამოწვეულ გახრწნილებას .
61001005	ამისათვის ეცადეთ , ყოველი ღონე იხმაროთ , რათა შესძინოთ თქვენს რწმენას სათნოება და სათნოებას — ცოდნა ,
61001006	ცოდნას — თავშეკავება , თავშეკავებას — მოთმინება , მოთმინებას — ღვთისმოსაობა ,
61001007	ღვთისმოსაობას — ძმათმოყვარეობა , ძმათმოყვარეობას — სიყვარული .
61001008	ვინაიდან , თუ ყოველივე ეს თქვენშია და მრავლდება , არ დარჩებით უქმად და უნაყოფოდ ჩვენი უფლის იესო ქრისტეს ცოდნაში .
61001009	ხოლო , ვისაც არ გააჩნია , ის ბრმაა და ბეცი , და დავიწყებული აქვს , რომ განწმედილია ძველი ცოდვებისგან .
61001010	ამიტომ , ძმანო , უფრო და უფრო ეცადეთ განამტკიცოთ თქვენი მოწოდება და რჩეულობა . თუ ასე მოიქცევით , არასოდეს წაიბორძიკებთ ,
61001011	ვინაიდან ასე უხვად გაგეხსნებათ ჩვენი უფლისა და მაცხოვრის იესო ქრისტეს საუკუნო სასუფევლის შესასვლელი .
61001012	ამიტომ მუდამ შეგახსენებთ ამას , თუმცა იცით და მტკიცენი ხართ ახლანდელ ჭეშმარიტებაში .
61001013	სწორად კი მივიჩნევ შეხსენებით გამოგაფხიზლოთ , ვიდრე ამ კარავში ვიმყოფები .
61001014	რადგან ვიცი , რომ მალე უნდა მივატოვო ჩემი კარავი , როგორც გამომიცხადა კიდეც ჩვენმა უფალმა იესო ქრისტემ .
61001015	ვეცდები , რომ ჩემი წასვლის შემდეგაც ყოველთვის იხსენებდეთ ამას .
61001016	ვინაიდან ჩვენი უფლის , იესო ქრისტეს ძალი და მოსვლა ბრძნული იგავების მოყოლით კი არ გაუწყეთ , არამედ მისი სიდიადე საკუთარი თვალით ვიხილეთ .
61001017	ვინაიდან მან მამა ღვთისაგან მიიღო პატივი და დიდება , როცა მისი დიდმშვენიერი დიდებიდან მასთან მიაღწია ასეთმა ხმამ : „ ეს არის ჩემი საყვარელი ძე , რომელიც მე მოვიწონე . “
61001018	ეს ზეციდან წამოსული ხმა გავიგონეთ , როცა მასთან ერთად წმიდა მთაზე ვიყავით .
61001019	ახლა ჩვენ გვაქვს უმტკიცესი წინასწარმეტყველური სიტყვა და კარგად იქცევით , რომ მიმართავთ მას , როგორც ლამპარს , რომელიც ბნელში ანათებს , ვიდრე დღე გათენდებოდეს და ცისკრის ვარსკვლავი ამოვიდოდეს თქვენს გულებში .
61001020	ეს იცოდეთ უპირველესად , რომ წერილის არავითარი წინასწარმეტყველება თავისით არ განიმარტება .
61001021	ვინაიდან წინასწარმეტყველება არასოდეს არ წარმოთქმულა ადამიანის ნებით , არამედ ადამიანები , სულიწმიდის მიერ აღძრულნი , ღვთისაგან წარმოთქვამდნენ მას .
61002001	იყვნენ ცრუწინასწარმეტყველნიც ხალხში ისევე , როგორც თქვენშიც იქნებიან ცრუმოძღვარნი , რომელნიც შემოიღებენ დამღუპველ მწვალებლობას , თავიანთ გამომსყიდველ ხელმწიფეს უარყოფენ და სწრაფად დაიღუპავენ თავს .
61002002	მრავალნი მიჰყვებიან მათს თავაშვებულებას და მათ გამო დაიგმობა ჭეშმარიტების გზა .
61002003	ანგარების გამო ტყუილი სიტყვებით თქვენგან გამორჩენას მოძებნიან . დიდი ხანია , გამზადებულია მათი სამსჯავრო და მათი დაღუპვა არ თვლემს .
61002004	რადგან , თუკი ღმერთმა ის ანგელოზები არ დაინდო , რომელთაც შესცოდეს , არამედ ტარტაროზში ჩაყარა და წყვდიადის ჯურღმულებს გადასცა სამსჯავრომდე შესანახავად ,
61002005	არც პირველი სოფელი დაინდო : რვა სული შეინახა და მათ შორის ნოე — სიმართლის მქადაგებელი , როცა წარღვნა მოუვლინა უღვთოთა სოფელს .
61002006	სოდომსა და გომორას ქალაქებს მსჯავრი დასდო , ფერფლად აქცია და ამით გაკვეთილი მისცა მომავალ უღვთოებს ,
61002007	ხოლო მართალი ლოტი , ურჯულოთა ლაგამახსნილი ქცევით დაჩაგრული , იხსნა ,
61002008	რადგან ეს მართალი კაცი , რაკი მათ შორის ცხოვრობდა , დღითი დღე თავისი მართალი სულით იტანჯებოდა , მათ უკანონო საქმეებს რომ ხედავდა და ისმენდა .
61002009	ვინაიდან იცის ღმერთმა , როგორ იხსნას განსაცდელისაგან ღვთისმოსავნი , ხოლო უკეთურნი შემოინახოს განკითხვის დღისათვის დასასჯელად ,
61002010	უპირატესად კი , ხორციელ გულისთქმებს ბილწად აყოლილნი , უფლებათა მოძულენი , თავხედნი , ჯიუტნი და დიდებათა გმობის ურიდნი ,
61002011	მაშინ , როცა ანგელოზებიც კი , რომელნიც მათზე მაგარნი და ძლიერნი არიან , არ მიიტანენ უფლის წინაშე შეურაცხმყოფელ ბრალდებას თავიანთ თავზე .
61002012	ისინი კი , როგორც უგნური ცხოველები , ბუნებით დასაჭერად და მოსასპობად გაჩენილნი , თავიანთი გახრწნილებით დაიღუპებიან , ვინაიდან გმობენ იმას , რაც არ გაეგებათ ,
61002013	და მიიღებენ უკეთურების საზღაურს , რადგან ყოველდღიური ფუფუნება ნეტარებად მიაჩნიათ . ბინძურნი და მანკიერნი , საკუთარი საცდურით ნებივრობენ , ნადიმობენ თქვენთან ერთად .
61002014	მათი თვალები აღსავსეა მრუშებით და განუწყვეტელი ცოდვით . ისინი აცდუნებენ უსუსურ სულებს და მათი გულები მიჩვეულნი არიან ანგარებას . წყევლა-კრულვის შვილნი არიან ისინი .
61002015	მიატოვეს სწორი გზა , დაიბნენ და დაადგნენ ბილყამ ბეყორის ძის გზას , რომელმაც შეიყვარა უკეთურების საზღაური ,
61002016	მაგრამ მხილებული იყო თავის ურჯულოებაში : უტყვი ვირი ადამიანის ხმით ალაპარაკდა და ალაგმა წინასწარმეტყველის სიშმაგე .
61002017	ესენი არიან დამშრალი წყაროები და ქარიშხლის მიერ დევნილი ღრუბლები . მათთვის გამზადებულია საუკუნო წყვდიადი .
61002018	ვინაიდან მაღალფარდოვანი ლაქლაქით ხორციელ გულისთქმებში და გარყვნილებაში ითრევენ იმათ , ვინც ეს-ესაა ჩამოსცილდნენ ცდომილებაში მყოფთ .
61002019	თავისუფლებას პირდებთან მათ , თვითონ კი გახრწნილების მონები არიან , რადგან ვინც ვისგანაა ძლეული , მისივე მონაა .
61002020	ვინაიდან , თუ უფლისა და მაცხოვრის იესო ქრისტეს ცოდნით სოფლის სიბილწეებს ჩამოცილებულნი კვლავ გაეხვევიან მათში და დაიძლევიან , უკანასკნელი პირველზე უარესი იქნება .
61002021	უმჯობესი იქნებოდა არ შეეცნოთ სიმართლის გზა , ვიდრე შეეცნოთ და უკუქცეულიყვნენ მათთვის გადაცემული წმიდა მცნებისაგან .
61002022	იმ მართალი იგავისა არ იყოს , იმათაც ასე მოუვიდათ : ძაღლი თავის ნარწყევს უბრუნდება , ხოლო ნაბანი ღორი ტალახში საგორაოდ მიდის .
61003001	ამას უკვე მეორე წერილს გწერთ , საყვარელნო , და ორთავეში შეხსენებით ვაღვიძებ თქვენს წრფელ აზრს ,
61003002	რათა გახსოვდეთ წმიდა წინასწარმეტყველთა მიერ ადრევე თქმული სიტყვები და ჩვენი უფლისა და მაცხოვრის მცნებანი , გადმოცემული თქვენი მოციქულების მიერ .
61003003	უპირველესად იცოდეთ , რომ უკანასკნელ დღეებში მოვლენ დაცინვით დამცინავნი , რომელნიც საკუთარი გულისთქმისამებრ იქცევიან .
61003004	და ამბობენ : „ სად არის მისი მოსვლის აღთქმა ? რადგან მას შემდეგ , რაც მიიცვალნენ მამები , ყოველივე უცვლელად რჩება დასაბამიდან მოყოლებული . “
61003005	ისინი განზრახ ივიწყებენ იმას , რომ ღვთის სიტყვით შეიქმნა ძველთაგანვე ცა და მიწა , წყლისაგან და წყალით ;
61003006	და რომ მაშინდელი სოფელი წარღვნის წყლით მოისპო .
61003007	ხოლო ახლანდელი ცა და მიწა , რომლებიც იმავე სიტყვით ინახება , გამზადებულია საცეცხლოდ უღვთო კაცთა განკითხვისა და მოსპობის დღისათვის .
61003008	ეს ერთი არ უნდა დაიფაროს თქვენგან , საყვარელნო , რომ უფლისათვის ერთი დღე არის , როგორც ათასი წელი , ხოლო ათასი წელი , როგორც ერთი დღე .
61003009	არ აყოვნებს უფალი აღთქმულს , ზოგიერთებს რომ დაყოვნებად მიაჩნიათ , არამედ სულგრძელია თქვენდამი და არ სურს , რომ ვინმე დაიღუპოს , არამედ ყველა მივიდეს მოსანანიებლად .
61003010	ხოლო უფლის დღე ქურდივით მოვა და მაშინ ზეცანი გრგვინვით გადაივლიან , გავარვარებული კავშირნი დაიშლებიან , მიწა და მისი საქმენი , რაც მასზეა , გადაიბუგება .
61003011	თუკი ყველაფერი ასე დაინგრევა , როგორღა უნდა იყოთ წმიდა ქცევასა და ღვთისმოსაობაში ,
61003012	რაკი ელით და ესწრაფით ღვთის მოსვლის დღეს , როცა ალმოდებული ცანი დაირღვევიან , ხოლო კავშირნი დაიწვებიან და დადნებიან .
61003013	ხოლო ჩვენ მისი აღთქმისამებრ მოველით ახალ ცასა და ახალ მიწას , სადაც დამკვიდრებულია სიმართლე .
61003014	ამიტომ , საყვარელნო , რაკი ამას ელოდებით , იბეჯითეთ , რომ შეუბღალავნი და უბიწონი წარდგეთ მშვიდობით მის წინაშე ,
61003015	და ჩვენი უფლის სულგრძელობა მიიჩნიეთ ხსნად , როგორც ჩვენმა საყვარელმა ძმამ პავლემაც მოგწერათ მისთვის მინიჭებული სიბრძნით ,
61003016	როგორც ლაპარაკობს იგი ამის შესახებ ყველა წერილშიც , რომლებშიც ზოგი რამ ისე ძნელად გასაგებია , რომ უმეცარნი და უმტკიცონი , სხვა წერილების მსგავსად , ამახინჯებენ საკუთარი თავის დასაღუპად .
61003017	თქვენ კი , საყვარელნო , რაკი წინასწარ იცით ეს , გაფრთხილდით , რომ არ აჰყვეთ ურჯულოთა ცდომილებებს და არ დაკარგოთ თქვენი სიმტკიცე ,
61003018	არამედ აღიზარდეთ ჩვენი უფლისა და მაცხოვრის იესო ქრისტეს მადლით და ცოდნით . მისია დიდება აწ და საუკუნო დღის მიმართ . ამინ .
62001001	იმაზე , რაც იყო დასაბამიდან , რაც მოგვისმენია და ჩვენი თვალით გვინახავს , რასაც ჩავკვირვებივართ და ჩვენს ხელებს მოუსინჯავს , სიცოცხლის სიტყვაზე ,
62001002	რადგან სიცოცხლე გამოჩნდა და ჩვენ ვიხილეთ და ვმოწმობთ , და გაუწყებთ თქვენ ამ საუკუნო სიცოცხლეს , რომელიც იყო მამასთან და გამოგვეცხადა ჩვენ ;
62001003	იმაზე , რაც გვინახავს და მოგვისმენია , გაუწყებთ , რათა თქვენც გქონდეთ თანაზიარება ჩვენთან , ხოლო ჩვენი მოზიარეობა არის მამასთან და მის ძესთან , იესო ქრისტესთან .
62001004	ამას გწერთ , რომ სრულყოფილი იყოს თქვენი სიხარული .
62001005	აჰა , ამბავი , რომელიც მოვისმინეთ მისგან და გაუწყებთ თქვენ : ღმერთი არის ნათელი და არავითარი სიბნელე არ არის მასში .
62001006	თუ ვამბობთ , რომ თანაზიარება გვაქვს მასთან , ბნელში კი დავდივართ , მაშინ ვტყუით და არ ვიქცევით ჭეშმარიტებით .
62001007	ხოლო თუ ნათელში დავდივართ , როგორც ის არის ნათელში , მაშინ მოზიარეობა გვაქვს ერთმანეთთან და მისი ძის , იესო ქრისტეს , სისხლი გვწმედს ყოველგვარი ცოდვისაგან .
62001008	თუ ვამბობთ , რომ არა გვაქვს ცოდვა , საკუთარ თავს ვატყუებთ და ჭეშმარიტება არ არის ჩვენში .
62001009	თუ ვაღიარებთ ჩვენს ცოდვებს , მაშინ ის , სარწმუნო და მართალი , მოგვიტევებს ცოდვებს და განგვწმედს ყოველგვარი უკეთურებისაგან .
62001010	თუ ვამბობთ , რომ არ შეგვიცოდავს , ცრუდ ვსახავთ მას და მისი სიტყვა არ არის ჩვენში .
62002001	შვილნო ჩემნო , ამას გწერთ იმისათვის , რომ არ შესცოდოთ . ხოლო თუ ვინმე შესცოდავს , გვყავს შუამდგომელი მამის წინაშე მართალი იესო ქრისტე .
62002002	ის არის ჩვენი და არა მარტო ჩვენი , არამედ მთელი სოფლის ცოდვების მიმტევებელი .
62002003	იმით გავიგებთ , რომ შევიცანით იგი , თუ დავიცავთ მის მცნებებს .
62002004	ვინც ამბობს : შევიცანიო იგი და მის მცნებებს არ იცავს , ცრუა და არ არის მასში ჭეშმარიტება .
62002005	ხოლო ვინც იცავს მის სიტყვას , მასშია ჭეშმარიტად აღსრულებული ღვთის სიყვარული . ამით ვუწყით , რომ მასში ვართ .
62002006	ვინც ამბობს , რომ მასში რჩება , ისევე უნდა მოიქცეს , როგორც ის იქცეოდა .
62002007	საყვარელნო ! გწერთ არა ახალ მცნებას , არამედ ძველ მცნებას , რომელიც დასაბამიდან გქონდათ . ძველი მცნება არის ის სიტყვა , რომელიც ისმინეთ დასაბამიდან .
62002008	ამასთანავე გწერთ ახალ მცნებასაც , რომელიც ჭეშმარიტია მასშიც და თქვენშიც . რადგან ბნელი მიდის და ჭეშმარიტი ნათელი უკვე ბრწყინავს .
62002009	ვინც ამბობს , რომ ნათელშია , თავისი ძმა კი სძულს , იგი კვლავ ბნელში იმყოფება .
62002010	ვისაც თავისი ძმა უყვარს , იგი ნათელში რჩება და საცდური არ არის მასში .
62002011	ის კი , ვისაც თავისი ძმა სძულს , ბნელში იმყოფება და ბნელში დადის და არ იცის , საით მიდის , ვინაიდან სიბნელემ დაუბრმავა თვალები .
62002012	თქვენ გწერთ , შვილნო , რადგან მოგეტევათ ცოდვები მისი სახელისთვის .
62002013	თქვენ გწერთ , მამანო , რადგან შეიცანით ის , რომელიც დასაბამიდანვეა . თქვენ გწერთ , ჭაბუკნო , რადგან სძლიეთ ბოროტს .
62002014	მე მოგწერეთ თქვენ , ყრმანო , რადგან შეიცანით მამა . მოგწერეთ თქვენ , მამანო , რადგან თქვენ შეიცანით ის , ვინც დასაბამიდანვეა . თქვენ მოგწერეთ ჭაბუკნო , რადგან ძლიერები ხართ , ღვთის სიტყვა იმყოფება თქვენში და სძლიეთ ბოროტს .
62002015	ნუ შეიყვარებთ სოფელს , ნურც იმას , რაც სოფელშია . ვისაც სოფელი უყვარს , მასში არ არის მამის სიყვარული .
62002016	ვინაიდან ყოველივე , რაც სოფელშია : ხორციელი გულისთქმა , თვალთა გულისთქმა და სიამაყე ცხოვრებისა , მამისგან კი არა , სოფლისაგან არის .
62002017	გადადის სოფელი და მისი გულისთქმაც , ღვთის ნების აღმსრულებელი კი რჩება უკუნისამდე .
62002018	ყრმანო , უკანასკნელი უამია და , როგორც მოისმინეთ , რომ მოდის ანტიქრისტე და ახლაც მრავლად არიან ანტიქრისტეები , ამით ვიცით , რომ უკანასკნელი უამია .
62002019	ისინი ჩვენგან გავიდნენ , თუმცა ჩვენგანნი არ ყოფილან , ვინაიდან ჩვენგანნი რომ ყოფილიყვნენ , ჩვენთანვე დარჩებოდნენ . მაგრამ ამით გახდა ცხადი , რომ ყველანი როდი არიან ჩვენგანნი .
62002020	თქვენ კი ცხებულება გაქვთ წმიდის მიერ და იცით ყველაფერი .
62002021	იმიტომ კი არ მოგწერეთ , რომ ჭეშმარიტება არ იცოდით , არამედ იმიტომ , რომ იცით იგი და ისიც , რომ ჭეშმარიტებისგან არავითარი სიცრუე არ არის .
62002022	ვინ არის ცრუ , თუ არა იგი , ვინც უარყოფს , რომ იესო არის ქრისტე ? იგი ანტიქრისტეა , მამისა და ძის უარმყოფელი .
62002023	ყოველი , ვინც ძეს უარყოფს , არც მამა ჰყავს . ხოლო ვინც აღიარებს ძეს , მამაც ჰყავს .
62002024	ამრიგად , რჩებოდეს თქვენში , რაც მოისმინეთ დასაბამიდან . და თუ დარჩება თქვენში , რაც დასაბამიდან მოისმინეთ , თქვენც დარჩებით ძეში და მამაში .
62002025	ხოლო აღთქმა , რომელიც მან აღგვითქვა , საუკუნო სიცოცხლეა .
62002026	ეს მოგწერეთ თქვენს მაცდუნებელთა შესახებ .
62002027	ხოლო ცხებულება , რომელიც თქვენ მიიღეთ მისგან , თქვენშია და არავისგან სწავლა არ დაგჭირდებათ , არამედ მისი ცხებულება გასწავლით ყველაფერს . და ის არის ჭეშმარიტი და უტყუარი , რასაც იგი გასწავლით . მასში დარჩით .
62002028	აბა , შვილებო , დარჩით მასში , რათა , როცა იგი გამოცხადდება , გვქონდეს გაბედულება და არ შერცხვეთ მის წინაშე მისი მოსვლისას .
62002029	თუ იცით , რომ იგი მართალია , ისიც იცოდეთ , რომ ყოველი სიმართლის მოქმედი მისგან არის შობილი .
62003001	ნახეთ , როგორი სიყვარული მოგვცა მამამ , რათა გვეწოდოს და ვიყოთ ღვთის შვილნი . სოფელი იმიტომ არ გვიცნობს ჩვენ , რომ არ შეიცნო იგი .
62003002	საყვარელნო ! ამიერიდან ღვთის შვილნი ვართ , ოღონდ ჯერ არ გამომუღავნებულა , რანი ვიქნებით . ვიცით , რომ როცა გამომუღავნდება , მისი მსგავსნი ვიქნებით , რადგან ვიხილავთ მას , როგორიც არის .
62003003	ყოველმა , ვისაც ეს იმედი აქვს მისი , განიწმიდოს თავი , როგორც ის არის წმიდა .
62003004	ყოველი ცოდვის ჩამდენი ურჯულოებასაც სჩადის და ცოდვა ურჯულოებაა .
62003005	თქვენ იცით , რომ იგი გამოჩნდა , რათა ეტვირთა ჩვენი ცოდვები , და რომ მასში არ არის ცოდვა .
62003006	ყოველი , ვინც რჩება მასში , არ სცოდავს . ვერც ერთი შემცოდე ვერ იხილავს და ვერ შეიცნობს მას .
62003007	შვილებო , ნურავინ გაცდუნებთ . სიმართლის მოქმედი მართალია ისევე , როგორც ის არის მართალი .
62003008	ცოდვის ჩამდენი ეშმაკისგან არის , რადგან თავდაპირველად ეშმაკმა შესცოდა . ამისათვის გამოჩნდა ძე ღვთისა , რათა დაერღვია ეშმაკის საქმენი .
62003009	ყოველი , ვინც ღვთისაგან არის შობილი , არ სჩადის ცოდვას , ვინაიდან მისი თესლი იმყოფება მასში და არ ძალუძს შეცოდება , ვინაიდან ღვთისაგან არის შობილი .
62003010	ამით შეიცნობიან ღვთის შვილნი და ეშმაკის შვილნი : ყოველი , ვინც არ იქმს სიმართლეს , იგი არ არის ღვთისაგან , და არც ის , ვისაც თავისი ძმა არ უყვარს .
62003011	რადგან ეს არის უწყება , რომელიც დასაბამიდან მოისმინეთ , რათა გვიყვარდეს ერთმანეთი .
62003012	ისე კი არა , როგორც კაენს , რომელიც ბოროტისაგან იყო და მოკლა თავისი ძმა . მერედა რისთვის მოკლა ? იმისათვის , რომ მისი საქმენი ბოროტი იყო , ხოლო მისი ძმისა — მართალი .
62003013	ნუ გაგიკვირდებათ , ძმანო , თუ სძულხართ სოფელს .
62003014	ჩვენ ვიცით , რომ სიკვდილიდან სიცოცხლეში გადავედით , რადგან გვიყვარს ძმები . ვისაც არ უყვარს , სიკვდილში რჩება .
62003015	ყოველი , ვისაც სძულს თავისი ძმა , კაცისმკვლელია . ხოლო თქვენ იცით , რომ არც ერთ კაცისმკვლელს არა აქვს საუკუნო სიცოცხლე , რომელიც მასშია .
62003016	ამით შევიცანით სიყვარული , რომ მან საკუთარი სული გაწირა ჩვენთვის და ჩვენც უნდა გავწიროთ სულები ძმათათვის .
62003017	ვისაც ამქვეყნიური ქონება აქვს , ძმას კი გაჭირვებაში ხედავს და მისგან კეტავს თავის გულს , როგორ დარჩება მასში ღვთის სიყვარული ?
62003018	ჩემო შვილებო , ნუ გვიყვარს სიტყვებით , ნურც ენით , არამედ საქმითა და ჭეშმარიტებით .
62003019	ამით გავიგებთ , რომ ჭეშმარიტებისაგან ვართ და მის წინაშე დავიწყნარებთ გულს .
62003020	ვინაიდან , თუ ჩვენი გული გვდებს მსჯავრს , ღმერთი ხომ ჩვენს გულზე დიდია და ყოველივე უწყის .
62003021	საყვარელნო ! თუ ჩვენი გული არ გვდებს მსჯავრს , კადნიერება გვაქვს უფლის მიმართ .
62003022	რასაც კი ვთხოვთ , მივიღებთ მისგან , რადგან ვიცავთ მის მცნებებს და ვიქმთ მის წინაშე მოსაწონს .
62003023	ხოლო მისი მცნება ის არის , რომ გვწამდეს მისი ძის იესო ქრისტეს სახელი და გვიყვარდეს ერთმანეთი , როგორც გადმოგვცა მცნება .
62003024	მისი მცნებების დამცველი რჩება მასში , ის კი — მასში . ის რომ ჩვენში რჩება , გავიგებთ სულით , რომელიც მან მოგვცა .
62004001	საყვარელნო ! ნუ ენდობით ყოველ სულს , არამედ გამოსცადეთ სულნი , ღვთისაგან არიან თუ არა , რადგან ბევრი ცრუწინასწარმეტყველი გამოვიდა სოფელში .
62004002	ასე შეიცანით ღვთის სული : ყოველი სული , რომელიც აღიარებს ხორციელად მოსულ იესო ქრისტეს , ღვთისაგან არის .
62004003	ხოლო ყოველი სული , რომელიც არ აღიარებს იესოს , ღვთისაგან არ არის , არამედ ეს არის სული ანტიქრისტესი , რომლის შესახებაც გსმენიათ , რომ მოვა , და იგი ახლა უკვე სოფელშია .
62004004	თქვენ ღვთისგან ხართ , შვილნო , და სძლიეთ მათ . რადგან ის , ვინც თქვენშია , მეტია იმაზე , ვინც სოფელშია .
62004005	ისინი სოფლისანი არიან , ამიტომაც სოფლისას ლაპარაკობენ და სოფელიც ყურს უგდებს მათ .
62004006	ჩვენ ღვთისგან ვართ . ვინც იცნობს ღმერთს , ის გვისმენს ჩვენ , ხოლო ვინც ღვთისგან არ არის , არ გვისმენს ჩვენ . ამით შევიცნობთ ჭეშმარიტების სულს და ცდომილების სულს .
62004007	საყვარელნო , გვიყვარდეს ერთმანეთი , რადგან ღვთისგანაა სიყვარული . ხოლო ყოველი , ვისაც უყვარს , ღვთისგან არის შობილი და იცნობს ღმერთს .
62004008	ვისაც არ უყვარს , მას არ შეუცვნია ღმერთი , ვინაიდან ღმერთი სიყვარულია .
62004009	ღვთის სიყვარული იმით გამოგვეცხადა , რომ ღმერთმა მოავლინა სოფელში თავისი მხოლოდშობილი ძე , რათა მისით ვიცოცხლოთ .
62004010	ამაშია სიყვარული , რომ ჩვენ კი არ შევიყვარეთ ღმერთი , არამედ მან შეგვიყვარა და მოავლინა თავისი ძე ჩვენი ცოდვების მოსატევებლად .
62004011	საყვარელნო , თუკი ასე შეგვიყვარა ღმერთმა , ჩვენც გვმართებს ერთმანეთის სიყვარული .
62004012	ღმერთი არასოდეს არავის უხილავს . თუ ჩვენ ერთმანეთი გვიყვარს , ღმერთი ჩვენში რჩება და მისი სრულყოფილი სიყვარული ჩვენშია .
62004013	ჩვენ რომ მასში ვრჩებით და ის — ჩვენში , იმით ვგებულობთ , რომ მან თავისი სულისგან მოგვცა .
62004014	ჩვენ ვიხილეთ და ვამოწმებთ , რომ მამამ მოავლინა ძე სოფლის მაცხოვრად .
62004015	ვინც აღიარებს , რომ იესო არის ძე ღვთისა , ღმერთი მასში რჩება , ის კი — ღმერთში .
62004016	ჩვენ ვცანით და ვიწამეთ სიყვარული , რომელიც ჩვენდამი აქვს ღმერთს . ღმერთი სიყვარულია , ხოლო სიყვარულში დარჩენილი ღმერთში რჩება , ხოლო ღმერთი — მასში .
62004017	სიყვარულმა ჩვენში მიაღწია ისეთ სრულყოფას , რომ გულდაჯერება გვქონდეს განკითხვის დღეს , რადგან როგორიც ის არის , ჩვენც ისეთები ვართ ამ სოფელში .
62004018	სიყვარულში არ არის შიში , არამედ სრულყოფილი სიყვარული სდევნის შიშს , ვინაიდან შიშში ტანჯვაა , ხოლო მშიშარა არ არის სიყვარულში სრულყოფილ .
62004019	ჩვენ გვიყვარს იმიტომ , რომ პირველად მან შეგვიყვარა .
62004020	თუ ვინმე ამბობს , ღმერთი მიყვარსო , თავისი ძმა კი ეჯავრება , იგი ცრუა , ვინაიდან ვისაც არ უყვარს თავისი ძმა , რომელსაც ხედავს , როგორღა ეყვარება ღმერთი , რომელსაც ვერ ხედავს ?
62004021	და ასეთი მცნება გვაქვს მისგან , რომ ღვთის მოყვარულს თავისი ძმაც უნდა უყვარდეს .
62005001	ყველა , ვისაც სწამს , რომ იესო არის ქრისტე , ღვთისაგან არის შობილი , და ყველა , ვისაც მშობელი უყვარს , მისგან შობილიც უყვარს .
62005002	ღვთის შვილნი რომ გვიყვარს , მაშინ ვგებულობთ , როდესაც გვიყვარს ღმერთი და ვიცავთ მის მცნებებს .
62005003	ვინაიდან ღვთის სიყვარული ისაა , რომ ვიცავდეთ მის მცნებებს . ხოლო მისი მცნებები მძიმე როდია .
62005004	ვინაიდან ყოველი ღვთისგან შობილი სძლევს სოფელს . და ეს არის ძლევა , სოფლის მძლეველი , ჩვენი რწმენა .
62005005	ვინ არის სოფლის მძლეველი , თუ არა ის , ვისაც სწამს , რომ იესო არის ძე ღვთისა ?
62005006	ეს არის იესო ქრისტე , რომელიც მოვიდა წყლითა და სისხლით . მარტო წყლით კი არა , არამედ წყლითა და სისხლით . სული მოწმობს , ვინაიდან სული ჭეშმარიტებაა .
62005007	რადგან სამნი არიან , რომლებიც მოწმობენ ცათა შინა : მამა , სიტყვა და სულიწმიდა . და ეს სამი ერთია .
62005008	და სამნი არიან , რომლებიც მოწმობენ დედამიწაზე : სული , წყალი და სისხლი . და ეს სამი ერთია .
62005009	თუ ვღებულობთ კაცთა მოწმობას , ღვთის მოწმობა უფრო დიდია , ვინაიდან ეს არის ღვთის მოწმობა , რომლითაც დაამოწმა თავის ძეზე .
62005010	ღვთის ძის მორწმუნეს თავის თავშივე აქვს მოწმობა . ვისაც ღმერთი არ სწამს , ცრუდ სახავს მას , ვინაიდან არა სწამს მოწმობა , რომლითაც ღმერთმა დაამოწმა თავის ძეზე .
62005011	ეს არის მოწმობა , რომ ღმერთმა მოგვანიჭა საუკუნო სიცოცხლე და ეს სიცოცხლე მის ძეშია .
62005012	ვისაც ძე ჰყავს , სიცოცხლე აქვს . ვისაც ძე ღვთისა არა ჰყავს , სიცოცხლე არა აქვს .
62005013	ეს მოგწერეთ თქვენ , ღვთის ძის სახელის მორწმუნეებს , რათა იცოდეთ , რომ გაქვთ საუკუნო სიცოცხლე .
62005014	და აჰა , რა გულდაჯერება გვაქვს მის მიმართ , რომ , როცა რამეს ვთხოვთ მისი ნებისამებრ , იგი გვისმენს .
62005015	ხოლო როცა ვიცით , რომ იგი გვისმენს , რასაც კი ვთხოვთ , ისიც ვიცით , რომ გვაქვს , რაც მისგან ვითხოვეთ .
62005016	თუ ვინმე ხედავს , რომ მისი ძმა სცოდავს არა მომაკვდინებელი ცოდვით , ილოცოს და იგი მისცემს სიცოცხლეს არამომაკვდინებელი ცოდვით შემცოდეს . არის მომაკვდინებელი ცოდვა , მასზე არ ვამბობ , ილოცოს-მეთქი .
62005017	ყოველგვარი უსამართლობა ცოდვაა , მაგრამ არის არამომაკვდინებელი ცოდვა .
62005018	ვიცით , რომ ღვთისაგან შობილი არავინ სცოდავს ; მაგრამ ის , ვინც ღვთისაგან იშვა , იცავს მას და ბოროტება ვერ ეკარება .
62005019	ვიცით , რომ ღვთისაგან ვართ და მთელი სოფელი ბოროტში ძევს .
62005020	ისიც ვიცით , რომ მოვიდა ძე ღვთისა და მოგვცა გონება , რათა შევიცნოთ ჭეშმარიტი და ვიყოთ მის ჭეშმარიტ ძეში , იესო ქრისტეში . ეს არის ჭეშმარიტი ღმერთი და საუკუნო სიცოცხლე .
62005021	შვილებო ! დაიცავით თქვენი თავი კერპთაგან . ამინ !
63001001	უხუცესი — რჩეულ ქალბატონს და მის შვილებს , რომელნიც მიყვარს ჭეშმარიტებით , და არა მარტო მე , არამედ ყველას , ვისაც კი შეუცვნია ჭეშმარიტება ,
63001002	ჭეშმარიტებისათვის , რომელიც მკვიდრობს ჩვენში და უკუნისამდე იქნება ჩვენთან .
63001003	იყოს თქვენთან მადლი , წყალობა და მშვიდობა მამა ღვთისაგან და მამის ძის , უფალ იესო ქრისტესგან , ჭეშმარიტებითა და სიყვარულით .
63001004	ძალიან გავიხარე , რომ ვპოვე შენს შვილებში ჭეშმარიტებით მავალნი , როგორც მამისაგან მივიღეთ მცნება .
63001005	ახლა კი გთხოვ , ქალბატონო , არა როგორც ახალ მცნებას გწერდე , არამედ იმას , რაც გვაქვს დასაბამიდან , რათა გვიყვარდეს ერთმანეთი .
63001006	სიყვარული კი ისაა , რომ ვიქცეოდეთ მის მცნებათა მიხედვით . ეს ის მცნებაა , რომელიც ისმინეთ დასაბამიდან , რათა მისებრ ვიდოდეთ .
63001007	რადგან სოფელში შემოვიდა მრავალი მაცდური , რომელნიც არ აღიარებენ ხორციელად მოსულ იესო ქრისტეს . ესენი არიან მაცდურნი და ანტიქრისტე .
63001008	თავს გაუფრთხილდით , რომ არ დაკარგოთ ის , რისთვისაც ვიღწვოდით , არამედ მივიღოთ სრული საზღაური .
63001009	ყველას , ვინც განზე მიდის და არ მკვიდრობს ქრისტეს მოძღვრებაში , არა ჰყავს ღმერთი . ქრისტეს მოძღვრებაში მყოფს მამაც ჰყავს და ძეც .
63001010	თუ ვინმე მოდის თქვენთან და არ მოაქვს ეს მოძღვრება , ნუ მიიღებთ სახლში და ნურც მოიკითხავთ მას .
63001011	რადგან ვინც მას მოიკითხავს , მის ბოროტ საქმეთა მოზიარეა .
63001012	ბევრი რამ მაქვს თქვენთან მოსაწერი , მაგრამ არა მსურს ქაღალდითა და მელნით , რადგან ვიმედოვნებ თქვენთან მოსვლას და პირისპირ ლაპარაკს , რათა სრული იყოს ჩვენი სიხარული .
63001013	მოგიკითხავენ შენი დისწულები რჩეულნი . ამინ .
64001001	უხუცესი — საყვარელ გაიოზს , რომელიც მიყვარს ჭეშმარიტებით .
64001002	საყვარელო , ვლოცულობ , რომ კეთილი გზით გევლოს და ჯანმრთელად იყო , როგორც შენი სული დადის კეთილად .
64001003	ვინაიდან ძალიან გავიხარე , როცა მოვიდნენ ძმები და დაამოწმეს შენი ჭეშმარიტება , თუ როგორ დადიხარ ჭეშმარიტებით .
64001004	არ არის ჩემთვის იმაზე მეტი სიხარული , ვიდრე იმის მოსმენა , რომ ჩემი შვილები ჭეშმარიტებით დადიან .
64001005	საყვარელო , ერთგულად აკეთებ ყოველივეს , რასაც იქმ ძმებისათვის და უცხოთათვის ,
64001006	რომელთაც დაამოწმეს შენი სიყვარული ეკლესიის წინაშე . კარგს იზამ , თუ ღვთის წინაშე ღირსეულად გამოისტუმრებ .
64001007	ვინაიდან მისი სახელის გულისათვის წავიდნენ და არაფერი აუღიათ წარმართთაგან .
64001008	ამიტომ გვმართებს ასეთების მიღება , რათა ჭეშმარიტების თანამშრომელნი გავხდეთ .
64001009	მე მივწერე ეკლესიას , მაგრამ მათში პირველობის მოყვარე დიოტრეფე არ გვღებულობს ჩვენ .
64001010	ამიტომ , თუ მივალ , შევახსენებ თავის საქმეებს , რასაც ის აკეთებს , ბოროტ ხმებს რომ გვიყრის . და , თითქოს ეს არ კმაროდეს , ძმებსაც არ ღებულობს და მსურველებსაც უკრძალავს და სდევნის ეკლესიიდან .
64001011	საყვარელო , ნუ ბაძავ ბოროტს , არამედ კეთილს მიბაძე . კეთილის მოქმედი ღვთისაგან არის , ბოროტის მოქმედს კი ღმერთი არ უხილავს .
64001012	დემეტრეზე დაამოწმა ყველამ და თვით ჭეშმარიტებამაც . ჩვენც ვამოწმებთ და თავადაც იცი , რომ ჩვენი მოწმობა ჭეშმარიტია .
64001013	ბევრი რამ მქონდა შენთვის მოსაწერი , მაგრამ არა მსურს მელნითა და კალმით მოგწერო .
64001014	ვიმედოვნებ , რომ მალე გნახავ და პირისპირ ვისაუბრებთ .
64001015	მშვიდობა შენდა ! მოკითხვას გითვლიან მეგობრები . მოიკითხე მეგობრები სახელებით . ამინ .
65001001	იუდა , იესო ქრისტეს მონა და იაკობის ძმა — მოწოდებულთ , რომელნიც შეიყვარა მამა ღმერთმა და დაცულნი არიან იესო ქრისტესათვის .
65001002	გაგიმრავლდეთ წყალობა , მშვიდობა და სიყვარული .
65001003	საყვარელნო ! ძალიან მოწადინებული ვიყავი მომეწერა თქვენთვის ჩვენს საერთო ხსნაზე . საჭიროდ ჩავთვალე მომეწერა თქვენთვის შეგონება , რომ იღწვოდეთ რწმენისათვის , რომელიც ერთხელ წმიდებს გადაეცა .
65001004	ვინაიდან შემოიპარნენ ზოგიერთი ადამიანები , რომელთაც ადრიდანვე ეწერათ ეს მსჯავრდება , უღვთონი , რომელთაც ჩვენი ღვთის მადლი გარყვნილებად აქციეს და უარყოფენ ერთადერთ მბრძანებელსა და ჩვენს უფალ იესო ქრისტეს .
65001005	მინდა შეგახსენოთ , უკვე ყველაფრის მცოდნეთ , რომ უფალმა იხსნა ხალხი ეგვიპტის ქვეყნიდან და შემდეგ დაღუპა ურწმუნონი .
65001006	ხოლო ანგელოზნი , რომელთაც არ დაიცვეს თავიანთი ღირსება , არამედ მიატოვეს თავიანთი სავანე , საუკუნო ბორკილებისა და წყვდიადის ქვეშ შემოინახა , რათა დიად დღეს იქნან განკითხულნი .
65001007	როგორც სოდომი და გომორა და მოსაზღვრე ქალაქები , მათ მსგავსად რომ მეძაობდნენ და აედევნენ უცხო ხორცს , საუკუნო ცეცხლით დასჯის მაგალითებად არიან დადგენილი ,
65001008	ასევე დაემართებათ ამ მეოცნებეთაც , რომელნიც ბილწავენ ხორცს , უარყოფენ უფლებათ და გმობენ დიდებათ .
65001009	მიქაელ მთავარანგელოზმა ეშმაკთან პაექრობისას , როცა ედავებოდა მას მოსეს სხეულისთვის , ვერ გაბედა გმობის მსჯავრი წარმოეთქვა , არამედ თქვა : „ შეგრისხოს უფალმა ! “
65001010	ესენი კი გმობენ იმას , რაც არ იციან , ხოლო რაც ბუნებრივად იციან , როგორც უგუნურმა პირუტყვებმა , იმით იხრწნიან თავს .
65001011	ვაი მათ , რადგან კაენის გზით მიდიან . საზღაურისათვის აჰყვნენ ბილყამის ცდომილებას და ჯიუტობით იღუპებიან , როგორც კორახი .
65001012	ისინი ლაქებად არიან თქვენს სიყვარულის სერობებზე . უშიშრად ნადიმობენ თქვენთან და მასპინძლობენ თავიანთ თავს . ქარისგან მიმოფანტული უწყლო ღრუბლები არიან , შემოდგომის უნაყოფო ხენი — ორგზის მომკვდარნი და ძირფესვიანად აღმოფხვრილნი ,
65001013	მძვინვარე ტალღები ზღვისა , თავისივე სირცხვილით აქაფებულნი , ცთომილი ვარსკვლავნი , რომელთათვისაც სიბნელის წყვდიადია შენახული საუკუნოდ .
65001014	ხანოქმაც , ადამის შემდეგ მეშვიდემ , იწინასწარმეტყველა მათზე და თქვა : „ აჰა , მოდის უფალი თავის ათეულ ათასობით წმიდასთან ერთად . “
65001015	რათა ყველა განიკითხოს და ამხილოს უღვთოთა ყოველგვარი საქმე , რაც მათ უღვთობით ჩაუდენიათ , და ყველა სასტიკი სიტყვა , მის მიმართ რომ უთქვამთ იმ უღვთო ცოდვილთ .
65001016	ისინი მდრტვინავნი არიან , უკმაყოფილონი , თავიანთი გულისთქმებით მავალნი , რომელთა ბაგენი მაღალფარდოვან სიტყვებს წარმოთქვამენ , ანგარების გამო პირფერობენ .
65001017	თქვენ კი , საყვარელნო , გახსოვდეთ ჩვენი უფლის იესო ქრისტეს მოციქულთა მიერ წინასწართქმული .
65001018	ისინი გეუბნებოდნენ თქვენ , რომ უკანასკნელ უამს მოვლენ მკიცხავნი , თავიანთი უღვთო გულისთქმებით მავალნი .
65001019	ესენი არიან განმყოფელნი , მიწიერნი , სულის უქონელნი .
65001020	ხოლო თქვენ , საყვარელნო , აღაშენეთ თქვენი თავი უწმიდეს რწმენაზე , ილოცეთ სულიწმიდით ,
65001021	დაიცავით თქვენი თავი ღვთის სიყვარულში და დაელოდეთ ჩვენი უფლისაგან , იესო ქრისტესაგან , წყალობას საუკუნო სიცოცხლისათვის .
65001022	ერთნი — დაეჭვებულნი შეიწყალეთ .
65001023	სხვანი ცეცხლიდან გამოტაცებით იხსენით , სხვანი შიშით ამხილეთ და ხორცისგან გაბინძურებული პერანგი შეიზიზღეთ .
65001024	ხოლო ვისაც ძალუძს დაგიცვათ დაცემისაგან და უბიწონი დაგაყენოთ სიხარულში თავისი დიდების წინაშე ,
65001025	ერთადერთ ბრძენს — ღმერთს , ჩვენს მაცხოვარს ჩვენი უფლის იესო ქრისტეთი დიდება , სიდიადე , ძალა და ხელმწიფება ყოველთა საუკუნეთა უწინარეს აწ და ყოველთა საუკუნეთა მიმართ . ამინ .
66001001	გამოცხადება იესო ქრისტესი , რომელიც მისცა მას ღმერთმა , რათა ეჩვენებინა თავის მსახურთათვის , რაც უნდა მოხდეს მალე , და აუწყა და გაუგზავნა თავისი ანგელოზის მეშვეობით თავის მსახურს იოანეს ,
66001002	რომელმაც დაამოწმა ღვთის სიტყვა და იესო ქრისტეს მოწმობა და , რაც იხილა .
66001003	ნეტარია წამკითხველი და მომსმენი ამ საწინასწარმეტყველო სიტყვისა და მასში დაწერილის შემნახველი , რადგან ახლოა უამი .
66001004	იოანე აზიაში შვიდ ეკლესიას : მადლი თქვენ და მშვიდობა მისგან , რომელიც არის , იყო და მოდის , და შვიდი სულისაგან , რომლებიც მისი ტახტის წინაშე არიან ,
66001005	და იესო ქრისტესაგან , რომელიც სარწმუნო მოწამეა , პირმშო მკვდართაგან და მიწიერ მეფეთა მთავარი . მას , რომელმაც შეგვიყვარა და საკუთარი სისხლით გვიხსნა ჩვენი ცოდვებისაგან
66001006	და გაგვხადა ჩვენ სუფევად , მღვდლებად ღვთისა და თავისი მამისათვის . მას დიდება და ძლიერება უკუნითი უკუნისამდე . ამინ .
66001007	აჰა , ის მოდის ღრუბლებით და დაინახავს მას ყოველი თვალი , ისინიც , რომელთაც განგმირეს იგი , და ატირდება მის წინაშე მიწის ყველა ტომი . დიახ , ამინ .
66001008	„ მე ვარ ანი და ჰოე , — ამბობს უფალი ღმერთი , — ის ვინც არის , ვინც იყო და ვინც მოდის , ყოვლისმპყრობელი . “
66001009	მე ვარ იოანე , თქვენი ძმა და მოზიარე გასაჭირში , სუფევასა და იესო ქრისტეს მოთმინებაში . ვიყავი კუნძულზე , რომელსაც ეწოდება პატმოსი , ღვთის სიტყვისათვის და იესო ქრისტეს მოწმობისათვის .
66001010	მე ვიყავი სულში უფლის დღეს და ზურგსუკანიდან შემომესმა დიდი ხმა , საყვირის მსგავსი ,
66001011	რომელიც ამბობდა : „ რასაც ხედავ , დაწერე წიგნში და დაუგზავნე შვიდ ეკლესიას : ეფესოს , სმირნას , პერგამოს , თიატირას , სარდეს , ფილადელფიას და ლაოდიკიას “ .
66001012	მივბრუნდი , რომ დამენახა ხმა , რომელიც მელაპარაკებოდა , და მიბრუნებისას ვიხილე შვიდი ოქროს სასანთლე .
66001013	შვიდი სასანთლის შუაში ვიხილე მსგავსი კაცის ძისა , რომელსაც ემოსა მოსასხამი და გულმკერდზე ოქროს სარტყელი ერტყა .
66001014	მისი თავი და თმები თეთრი იყო , როგორც თეთრი მატყლი , როგორც თოვლი . თვალები მისი , როგორც ცეცხლის ალი .
66001015	მისი ფეხები , როგორც მოელვარე სპილენძი , როგორც ქურაში გავარვარებული . მისი ხმა , როგორც ბევრი წყლის ხმაური .
66001016	მარჯვენა ხელში ეჭირა შვიდი ვარსკვლავი , მისი პირიდან გამოდიოდა ორლესული მახვილი , მისი სახე იყო როგორც მზე , თავის სრულ ძალაში რომ ანათებს .
66001017	როცა ვიხილე იგი , მკვდარივით დავეცი მის ფერხთით . მან თავისი მარჯვენა დამადო და მითხრა : „ ნუ გეშინია , მე ვარ პირველი და უკანასაკნელი ,
66001018	და ცოცხალი . მკვდარი ვიყავი და , აჰა , ცოცხალი ვარ უკუნითი უკუნისამდე . მიპყრია სიკვდილისა და ჯოჯოხეთის კლიტენი .
66001019	ამიტომ დაწერე , რაც იხილე , რაც არის და რაც იქნება ამის შემდეგ .
66001020	შვიდი ვარსკვლავის საიდუმლო , რომელიც შენ იხილე ჩემს მარჯვენაში და შვიდი ოქროს სასანთლე : შვიდი ვარსკვლავი შვიდი ეკლესიის ანგელოზებია , ხოლო შვიდი სასანთლე შვიდი ეკლესიაა .
66002001	„ ეფესოს ეკლესიის ანგელოზს მისწერე : ასე ამბობს , ვისაც შვიდი ვარსკვლავი უპყრია თავის მარჯვენაში და მიმოდის შვიდ ოქროს სასანთლეს შორის :
66002002	ვიცი შენი საქმეები , შენი შრომა და შენი მოთმინება , და ისიც , რომ არ შეგიძლია ბოროტთა ატანა და გამოსცადე ისინი , რომლებიც თავს მოციქულებად უხმობენ , და არ არიან , და ჰპოვე ისინი ცრუებად .
66002003	გაქვს მოთმინება და გაიტანჯე ჩემი სახელის გულისათვის და არ დაქანცულხარ .
66002004	მაგრამ შენს საწინააღმდეგოდ ისა მაქვს , რომ მიატოვე შენი პირველი სიყვარული .
66002005	ამიტომ გაიხსენე , საიდან დაეცი , და მოინანიე და აკეთე შენი პირვანდელი საქმეები . თუ არა და , მალე მოვალ შენთან და გადავწევ შენს სასანთლეს თავისი ადგილიდან , თუ არ მოინანიებ .
66002006	მაგრამ ეს კი გაქვს , რომ გძულს ნიკოლაელთა საქმეები , რომლებიც მეც მძულს .
66002007	ვისაც ყური აქვს , ისმინოს , რას ეუბნება სული ეკლესიებს : ვინც გაიმარჯვებს , ვაგემებინებ სიცოცხლის ხისაგან , რომელიც ღვთის სამოთხეშია .
66002008	„ სმირნის ეკლესიის ანგელოზს მისწერე : ასე ამბობს პირველი და უკანასკნელი , რომელიც მკვდარი იყო და გაცოცხლდა :
66002009	ვიცი შენი გასაჭირი და სიღატაკე , თუმცა შენ მდიდარი ხარ , და გმობა მათგან , რომლებიც თავს იუდეველებად უხმობენ , და არ არიან , არამედ სატანის საკრებულო არიან .
66002010	ნუ გეშინია ნურაფრისა , რისი გადატანაც მოგიწევს . აჰა , ეშმაკი ჩააგდებს ზოგ თქვენგანს საპყრობილეში , რათა გამოიცადოთ . და გექნებათ ჭირი ათ დღეს . სიკვდილამდე ერთგული იყავი და მოგცემ სიცოცხლის გვირგვინს .
66002011	ვისაც ყური აქვს , ისმინოს , რას ეუბნება სული ეკლესიებს : გამარჯვებულს ვნება არ ექნება მეორე სიკვდილისგან .
66002012	„ პერგამოს ეკლესიის ანგელოზს მისწერე : ასე ამბობს , ვისაც ორლესული მახვილი აქვს :
66002013	ვიცი , რომ იქ ცხოვრობ , სადაც სატანის ტახტია და რომ გიჭირავს ჩემი სახელი და არ უარყავი ჩემი რწმენა ჩემი ერთგული მოწამის , ანტიპას დღეებშიც კი , რომელიც მოკლეს თქვენს შორის , სადაც სატანა სახლობს .
66002014	მაგრამ მცირე რამ მაქვს შენს საწინააღმდეგოდ , ვინაიდან არიან იქ შენთან , რომლებიც მისდევენ ბილყამის მოძღვრებას , რომელმაც ასწავლა ბალაკს და აცდუნა ისრაელიანები , რათა ეჭამათ ნაკერპავი და ემეძავათ .
66002015	ასევე იმყოფებიან შენთან , რომლებიც მისდევენ ნიკოლაელთა მოძღვრებას , რომელიც მე მძულს .
66002016	მაშ , მოინანიე , თუ არა და , მალე მოვალ შენთან და შევებრძოლები მათ ჩემი პირის მახვილით .
66002017	ვისაც ყური აქვს , ისმინოს , რას ეუბნება სული ეკლესიებს : გამარჯვებულს მივცემ გადანახული მანანისაგან და მივცემ მის თეთრ ქვას და ქვაზე დაწერილ ახალ სახელს , რომელიც არავინ იცის , გარდა მიმღებისა .
66002018	„ თიატირას ეკლესიის ანგელოზს მისწერე : ასე ამბობს ძე ღვთისა , რომლის თვალები ცეცხლის ალს წააგავს და ფეხები მისი ელვარე სპილენძივითაა :
66002019	ვიცი შენი საქმენი და სიყვარული , შენი რწმენა და მსახურება , შენი მოთმინება და რომ შენი უკანასკნელი საქმეები წინანდელზე მეტია .
66002020	მაგრამ შენს საწინააღმდეგოდ ისა მაქვს , რომ ნებაზე უშვებ შენს დედაკაცს იეზაბელს , რომელიც თავს წინასწარმეტყველად უხმობს , ასწავლის და აცდენს ჩემს მსახურთ , რომ იმეძაონ და ნაკერპავი ჭამონ .
66002021	მე მივეცი მას დრო , რომ მოენანიებინა , მაგრამ არ სურს მოინანიოს თავისი მეძაობა .
66002022	აჰა , მე დავაგდებ მას სარეცელზე , ხოლო მათ , ვინც მასთან ერთად მეძაობდნენ , დიდ გასაჭირში ჩავყრი , თუ არ მოინანიებენ თავიანთ საქმეებს .
66002023	სიკვდილით დავხოცავ მის შვილებს და გაიგებს ყველა ეკლესია , რომ მე ვიკვლევ თირკმელებს და გულს , და ყოველ თქვენგანს თავისი საქმეების მიხედვით მივუზღავ .
66002024	ხოლო დანარჩენებს , რომლებიც თიატირაში იმყოფებით , გეუბნებით : ყველას , ვისაც არა აქვს ეს მოძღვრება და არ იცის სატანის სიღრმეები , როგორც ისინი ამბობენ , არ დაგაკისრებთ სხვა ტვირთს .
66002025	რაც გაქვთ , მხოლოდ ის გეჭიროთ , ვიდრე მოვიდოდე .
66002026	ვინც გაიმარჯვებს და ბოლომდე დაიცავს ჩემს საქმეებს , მას მივცემ ხელმწიფებას წარმართებზე , —
66002027	დამწყემსავს მათ რკინის კვერთხით და დაიმსხვრევიან , როგორც თიხის ჭურჭელი , — ისევე , როგორც მე მივიღე ჩემი მამისაგან .
66002028	და მივცემ მას ცისკრის ვარსკვლავს .
66002029	ვისაც ყური აქვს , ისმინოს , რას ეუბნება სული ეკლესიებს .
66003001	„ სარდეს ეკლესიის ანგელოზს მისწერე : ასე ამბობს , ვისაც აქვს შვიდი ღვთის სული და შვიდი ვარსკვლავი : ვიცი შენი საქმენი , რომ გაქვს სახელი , თითქოს ცოცხალი იყო , შენ კი მკვდარი ხარ .
66003002	იფხიზლე და განამტკიცე დანარჩენები , სიკვდილთან ახლო მყოფნი , ვინაიდან ვერ დავინახე , რომ შენი საქმეები სრულყოფილი იყოს ჩემი ღვთის წინაშე .
66003003	გაიხსენე , როგორ მიიღე და მოისმინე . დაიცავი და მოინანიე . თუ არ იფხიზლებ , მოვალ , როგორც მპარავი , და ვერ გაიგებ , რა დროს მოგივალ .
66003004	თუმცა სარდეში გყავს რამდენიმე კაცი , რომელთაც არ წაუბილწავთ თავიანთი სამოსელნი და ჩემთან ერთად ივლიან თეთრებში , ვინაიდან ღირსნი არიან .
66003005	გამარჯვებული შეიმოსავს თეთრ სამოსლებს და მის სახელს არ ამოვშლი სიცოცხლის წიგნიდან , და ვაღიარებ მის სახელს ჩემი მამის წინაშე და მისი ანგელოზების წინაშე .
66003006	ვისაც ყური აქვს , ისმინოს , რას ეუბნება სული ეკლესიებს .
66003007	„ ფილადელფიის ეკლესიის ანგელოზს მისწერე : ასე ამბობს წმიდა , ჭეშმარიტი , რომელსაც აქვს დავითის კლიტე , რომელიც გააღებს და ვერავინ დაკეტავს , დაკეტავს და ვეღარავინ გააღებს :
66003008	ვიცი შენი საქმენი . აჰა , შენს წინაშე დავდგი ღია კარი , რომლის დაკეტვაც არავის ძალუძს , რადგან მცირე ძალა გაქვს . მაგრამ შენახე ჩემი სიტყვა და არ უარყო ჩემი სახელი .
66003009	აჰა , გადმოგცემ იმათ სატანის საკრებულოდან , რომლებიც თავს იუდეველებად უხმობენ და არ არიან , არამედ ცრუობენ . აჰა , ისე მოვუწყობ მათ , რომ მოვიდნენ და თაყვანი გცენ შენს ფერხთა წინაშე , და გაიგებენ , რომ მე შეგიყვარე .
66003010	რაკი შენ დაიცავი სიტყვა ჩემი მოთმინებისა , მეც დაგიცავ განსაცდელის უამისაგან , რომელიც მოვა მთელ მსოფლიოზე , რომ გამოსცადოს მიწის მკვიდრნი .
66003011	აჰა , მოვალ მალე . გეპყრას , რაც გაქვს , რათა არავინ წაგართვას შენი გვირგვინი .
66003012	გამარჯვებულს გავხდი სვეტად ჩემი ღვთის ტაძარში და იგი აღარ გავა გარეთ . დავაწერ მასზე ჩემი ღვთის სახელს და ჩემი ღვთის ქალაქის , ახალი იერუსალიმის სახელს , რომელიც ციდან ჩამოდის ჩემი ღვთისაგან , და ჩემს ახალ სახელს .
66003013	ვისაც ყური აქვს , ისმინოს , რას ეუბნება სული ეკლესიებს .
66003014	„ ლაოდიკიის ეკლესიის ანგელოზს მისწერე : ასე ამბობს ამინი , მოწამე სარწმუნო და ჭეშმარიტი , დასაბამი ღვთის ქმნილებისა :
66003015	ვიცი შენი საქმენი : შენ არც ცივი ხარ , არც ცხელი . ო , ნეტავ ან ცივი იყო ან ცხელი !
66003016	მაგრამ რაკი ნელ-თბილი ხარ შენ , არც ცივი და არც ცხელი , ამიტომ ამოგანთხევ ჩემი პირიდან .
66003017	ვინაიდან შენ ამბობ : მე მდიდარი ვარ , გავმდიდრდი და არაფერი მაკლიაო . ის კი არ იცი , რომ უბედური ხარ და საცოდავი , ღატაკი , ბრმა და შიშველი .
66003018	მე გირჩევ იყიდო ჩემგან ცეცხლით განწმედილი ოქრო , რომ გამდიდრდე , და თეთრი შესამოსლები , რომ შეიმოსო და აღარ ჩანდეს შენი სიშიშვლის აუგი , და თვალის მალამო , რათა წაიცხო თვალებზე , რომ ხედავდე .
66003019	ვინც მიყვარს , მათ ვამხილებ და ვწვრთნი . აბა , ეშურე და მოინანიე .
66003020	აჰა , ვდგავარ კართან და ვრეკ . თუ ვინმე მოისმენს ჩემს ხმას და გამიღებს კარს , შევალ მასთან . მე მასთან ვივახშმებ და ის ჩემთან .
66003021	გამარჯვებულს გვერდში მოვისვამ ჩემს ტახტზე ისევე , როგორც მე გავიმარჯვე და დავჯექი ჩემს მამასთან მის ტახტზე .
66003022	ვისაც ყური აქვს , ისმინოს , რას ეუბნება სული ეკლესიებს . “
66004001	ამის შემდეგ ვიხილე , აჰა , ღია კარი ცაში და პირველი ხმა , რომელიც შემომესმა , საყვირივით დამელაპარაკა და მითხრა : „ ამოდი აქ და გიჩვენებ , რაც უნდა მოხდეს ამის შემდგომ “ .
66004002	მყისვე აღმოვჩნდი სულში და აჰა , ტახტი იდგა ცაში და ვიღაც იჯდა ტახტზე .
66004003	ვინც იჯდა , შესახედაობით წააგავდა იასპის ქვას და სარდიონს . ხოლო ცისარტყელა ტახტის ირგვლივ შესახედაობით წააგავდა ზურმუხტს .
66004004	ტახტის ირგვლივ ოცდაოთხი ტახტი იყო , ხოლო ტახტებზე ისხდა ოცდაოთხი უხუცესი , რომელთაც ემოსათ თეთრი სამოსლები და თავებზე ოქროს გვირგვინები ედგათ .
66004005	ტახტიდან გამოდიან ელვანი , ქუხილნი და ხმანი . ტახტის წინ შვიდი ცეცხლოვანი ჩირაღდანი ანთია , რომლებიც ღვთის შვიდი სულია .
66004006	ტახტის წინ ბროლის მსგავსი მინის ზღვაა , ტახტის შუა და ტახტის ირგვლივ — ოთხი ცხოველი , წინიდან და უკნიდან თვალებით სავსე .
66004007	პირველი ცხოველი ლომს ჰგავდა , მეორე ცხოველი ხბოს ჰგავდა , მესამე ცხოველს ადამიანივით სახე ჰქონდა , მეოთხე ცხოველი მფრინავ არწივს ჰგავდა .
66004008	ამ ოთხი ცხოველიდან თითოეულს ექვსი ფრთა ჰქონდა ირგვლივ და შიგნით თვალებით იყვნენ სავსენი . არც დღით , არც ღამით არ ჰქონდათ მოსვენება და ამბობდნენ : „ წმიდაა , წმიდაა , წმიდაა უფალი ღმერთი , ყოვლისმპყრობელი , რომელიც იყო , არის და მოვა “ .
66004009	როცა ცხოველები დიდებას , პატივს და მადლობას უძღვნიდნენ ტახტზე მჯდომარეს , ცოცხალს უკუნითი უკუნისამდე ,
66004010	ოცდაოთხი უხუცესი დაემხო ტახტზე მჯდომარის წინ და თაყვანი სცა უკუნითი უკუნისამდე ცოცხალს . თავიანთი გვირგვინები დაამხეს ტახტის წინ და თქვეს :
66004011	„ შენ ღირსი ხარ , უფალო და ღმერთო ჩვენო , რომ მიიღო დიდება , პატივი და ძალა , ვინაიდან შენ შექმენი ყოველივე და შენი ნებით იყვნენ და შეიქმნენ “ .
66005001	ვიხილე ტახტზე მჯდომარის მარჯვენაში შიგნიდან და გარედან ნაწერი წიგნი , შვიდი ბეჭდით დაბეჭდილი .
66005002	ვიხილე ძლიერი ანგელოზი , დიდი ხმით მაუწყებელი : „ ვინ არის ამ წიგნის გადაშლისა და მისი ბეჭდების ახსნის ღირსი ? “
66005003	არავის შეეძლო არც ცაში , არც მიწაზე , არც მიწის ქვეშ ამ წიგნის გადაშლა ან მასში ჩახედვა .
66005004	ბევრს ვტიროდი იმის გამო , რომ არ მოიძებნებოდა ამ წიგნის გადაშლის ან მასში ჩახედვის ღირსი .
66005005	ერთმა უხუცესთაგანმა მითხრა : „ ნუ სტირი , გაიმარჯვა ლომმა , იუდას ტომიდან , დავითის ფესვმა , რათა გახსნას წიგნი და მისი შვიდი ბეჭედი “ .
66005006	შევხედე და , აჰა , ტახტსა და ოთხ ცხოველს შორის და უხუცესებს შორის იდგა კრავი , როგორც დაკლული , და მას ჰქონდა შვიდი რქა და შვიდი თვალი , რომლებიც ღვთის შვიდი სულია , წარმოგზავნილი მთელ ქვეყანაზე .
66005007	და მოვიდა და აიღო წიგნი ტახტზე მჯდომარის მარჯვენიდან .
66005008	და როცა მან აიღო წიგნი , ოთხი ცხოველი და ოცდაოთხი უხუცესი დაემხო კრავის წინ . ყოველ მათგანს ხელთ ეპყრა ქნარი და საკმევლებით სავსე ოქროს თასები , რომლებიც წმიდათა ლოცვებია .
66005009	გალობენ ახალ საგალობელს და ამბობენ : „ შენ ღირსი ხარ , აიღო წიგნი და ახსნა მისი ბეჭდები , ვინაიდან შენ დაიკალი და შენი სისხლით გამოგვისყიდე ღვთისათვის ყოველი ტომისა და ენისაგან , ხალხისა და ერისაგან .
66005010	და შეუქმენი ისინი ჩვენს ღმერთს სამეფოდ და მღვდლებად , და იმეფებენ მიწაზე “ .
66005011	ვიხილე და მოვისმინე მრავალი ანგელოზის ხმა ტახტის , ცხოველებისა და უხუცესების ირგვლივ , და მათი რიცხვი იყო ათიათასჯერ ათიათასი და ათასჯერ ათასი ,
66005012	რომლებიც დიდი ხმით ლაპარაკობდნენ : „ ღირსია დაკლული კრავი , მიიღოს ძალა და სიმდიდრე , სიბრძნე და სიმტკიცე , დიდება , პატივი და კურთხევა “ .
66005013	და ყოველი ქმნილება , რომელიც არის ცაში და მიწაზე , მიწის ქვეშ და ზღვაში , და ყველაფერი , რაც მათშია , მესმოდა , რომ ამბობდა : „ ტახტზე მჯდომსა და კრავს კურთხევა და პატივი და დიდება და სიმტკიცე უკუნითი უკუნისამდე “ .
66005014	და თქვა ოთხმა ცხოველმა : „ ამინ “ . ოცდაოთხი უხუცესი დაემხო და თაყვანი სცა ცოცხალს უკუნითი უკუნისამდე .
66006001	ვიხილე , რომ კრავმა ახსნა ერთი ბეჭედი შვიდთაგან და მომესმა , ოთხიდან ერთი ცხოველი თითქოს ქუხილის ხმით ლაპარაკობდა : „ მოდი “ .
66006002	შევხედე და , აჰა , თეთრი ცხენი და ზედ მხედარი , რომელსაც ჰქონდა მშვილდი და მიცემული ჰქონდა გვირგვინი . და გამოვიდა გამარჯვებული , რათა გაემარჯვა .
66006003	როცა ახსნა მეორე ბეჭედი , მომესმა ხმა მეორე ცხოველისა , რომელიც ამბობდა : „ მოდი და იხილე “ .
66006004	გამოვიდა მეორე ცხენი , წითელი . მის მხედარს მიცემული ჰქონდა მიწიდან მშვიდობის წაღების ნება , რათა ერთმანეთი დაეხოცათ . მიცემული ჰქონდა დიდი მახვილი .
66006005	როცა მესამე ბეჭედი ახსნა , მომესმა ხმა მესამე ცხოველისა , რომელიც ამბობდა : „ მოდი და იხილე “ . ვიხილე , აჰა , შავი ცხენი და მის მხედარს ხელში სასწორი ეპყრა .
66006006	ოთხი ცხოველის შუაგულიდან მომესმა ხმა , რომელიც ამბობდა : „ საწყაო ხორბალი დინარად და სამი საწყაო ქერი დინარად , ხოლო ზეთსა და ღვინოს ნურას ავნებ “ .
66006007	როცა მეოთხე ბეჭედი ახსნა , მომესმა მეოთხე ცხოველის ხმა , რომელიც ამბობდა : „ მოდი და იხილე “ .
66006008	შევხედე , და აჰა , ყვიციანი ცხენი და მისი მხედარი , რომლის სახელი სიკვდილია . ჯოჯოხეთი მოყვებოდა მას და მიცემული ჰქონდათ ხელმწიფება მიწის მეოთხედ ნაწილზე , რომ დაეხოცათ მახვილით და შიმშილით , ჭირით და მიწის მხეცებით .
66006009	როცა მეხუთე ბეჭედი ახსნა , სამსხვერპლოს ქვეშ დავინახე სულები დახოცილთა ღვთის სიტყვისათვის და მოწმობისათვის , რომელიც მათ ჰქონდათ .
66006010	დიდი ხმით ღაღადებდნენ და ამბობდნენ : „ ხელმწიფევ , წმიდაო და ჭეშმარიტო , როდემდე არ განიკითხავ და არ იძიებ შურს მიწის მცხოვრებლებზე ჩვენი სისხლისათვის “ .
66006011	მიეცა თითოეულ მათგანს თეთრი სამოსელი და ეთქვა , რომ დამშვიდებულიყვნენ კიდევ ცოტა ხანს , ვიდრე მათი თანამორჩილნი და მათი ძმები , რომელნიც მათსავით მოკლულნი იქნებიან , არ შეასრულებენ რიცხვს .
66006012	როცა მეექვსე ბეჭედი ახსნა , ვიხილე , აჰა , მოხდა დიდი მიწისძვრა , მზე გაშავდა , როგორც ბალნის ძაძა , და მთვარე მთლიანად სისხლივით გახდა .
66006013	ცის ვარსკვლავები მიწაზე ჩამოცვივდნენ , როგორც ძლიერი ქარით შერხეულ ლეღვის ხეს გასცვივა მკვახე ლეღვი .
66006014	ცა გაუჩინარდა დაგრაგნილი წიგნივით . ყოველი მთა და კუნძული დაიძრა თავისი ადგილიდან .
66006015	მიწის მეფეები და მთავრები , ათასისთავები , მდიდრები და ძლიერები , ყოველი მონა და თავისუფალი მიიმალნენ მღვიმეებსა და მთის გამოქვაბულებში .
66006016	უთხრეს მთებსა და კლდეებს : „ ზედ დაგვემხეთ და დაგვმალეთ ტახტზე მჯდომარის პირისაგან და კრავის რისხვისაგან .
66006017	ვინაიდან მოვიდა მათი დიდი რისხვის დღე და ვინ გაუძლებს ? “
66007001	ამის შემდეგ ვიხილე მიწის ოთხ მხარეს მდგარი ოთხი ანგელოზი , რომელთაც ეპყრათ მიწის ოთხი ქარი , რომ არ ექროლა ქარს არც მიწაზე , არც ზღვაზე , არც რომელიმე ხეზე .
66007002	ვიხილე სხვა ანგელოზი , მზის აღმოსავლიდან ამომავალი , ცოცხალი ბეჭდის მქონე , და დიდი ხმით შესძახა ოთხ ანეგლოზს , რომელთაც ნება ჰქონდათ მიცემული , ევნოთ მიწისა და ზღვისათვის , და უთხრა :
66007003	„ ნუ დააზიანებთ მიწას , ზღვასა და ხეს , ვიდრე ბეჭდებს შუბლებზე დავასვამდეთ “ .
66007004	მომესმა ბეჭედდასმულთა რიცხვი : ას ორმოცდაოთხი ათასი ბეჭედდასმული , ისრაელიანთა თითო ტომიდან თორმეტი ათასი ;
66007005	იუდას ტომიდან თორმეტი ათასი ბეჭედდასმული ; რეუბენის ტომიდან თორმეტი ათასი ; გადის ტომიდან თორმეტი ათასი ;
66007006	აშერის ტომიდან თორმეტი ათასი ; ნეფთალის ტომიდან თორმეტი ათასი ; მენაშეს ტომიდან თორმეტი ათასი ;
66007007	სიმონის ტომიდან თორმეტი ათასი ; ლევის ტომიდან თორმეტი ათასი ; ისაქარის ტომიდან თორმეტი ათასი ;
66007008	ზებულუნის ტომიდან თორმეტი ათასი ; იოსების ტომიდან თორმეტი ათასი ; ბენიამინის ტომიდან თორმეტი ათასი ბეჭედდასმული .
66007009	ამის შემდეგ ვიხილე : აჰა , უამრავი ხალხი , რომლის დათვლა არავის შეეძლო , ყოველი ერიდან და ტომიდან , ხალხებიდან და ენებიდან . იდგნენ ტახტის წინაშე და კრავის წინაშე თეთრი სამოსელით შემოსილნი და პალმებით ხელში .
66007010	იძახდნენ დიდი ხმით და ამბობდნენ : „ ხსნა ჩვენს ღმერთს , ტახტზე მჯდომარეს , და კრავს ! “
66007011	ყველა ანგელოზი იდგა ტახტის , უხუცესებისა და ოთხი ცხოველის ირგვლივ . და პირქვე დაემხნენ ტახტის წინაშე და თაყვანი სცეს ღმერთს .
66007012	ამბობდნენ : „ ამინ ! კურთხევა , დიდება , სიბრძნე , მადლობა , პატივი , ძალა და სიმაგრე ჩვენს ღმერთს უკუნითი უკუნისამდე . ამინ “ .
66007013	მომიგო ერთმა უხუცესთაგანმა და მითხრა : „ ეს თეთრი სამოსლით შემოსილები ვინ არიან ან საიდან მოვიდნენ ? “
66007014	მე ვუთხარი მას : „ უფალო ჩემო , შენ იცი “ . და მან მითხრა : „ ესენი არიან დიდი გასაჭირიდან მოსულები . გაირეცხეს თავიანთი სამოსელი და გაათეთრეს ისინი კრავის სისხლით .
66007015	ამიტომ არიან ღვთის ტახტის წინ და ემსახურებიან მას დღე და ღამე მის ტაძარში . და ტახტზე მჯდომარე გაშლის თავის კარავს მათზე .
66007016	აღარ მოშივდებათ , აღარც მოსწყურდებათ , აღარც მზე დასწვავთ და არავითარი პაპანაქება .
66007017	ვინაიდან კრავი , რომელიც ტახტის შუაშია , აძოვებს მათ და სიცოცხლის წყლის წყაროებზე მიიყვანს , და მოსწმედს მათ ღმერთი თვალთაგან ყველა ცრემლს “ .
66008001	როცა მეშვიდე ბეჭედი ახსნა , დუმილი ჩამოვარდა ცაში ასე ნახევარ საათს .
66008002	ვიხილე შვიდი ანგელოზი , რომლებიც ღვთის წინაშე იდგნენ . და მიეცა მათ შვიდი საყვირი .
66008003	მოვიდა სხვა ანგელოზი და დადგა სამსხვერპლოსთან და ოქროს საცეცხლური ეპყრა , და მიცემული ჰქონდა ბევრი საკმეველი , რათა ყველა წმიდის ლოცვებთან ერთად მიეტანა ოქროს სამსხვერპლოზე , ტახტის წინ .
66008004	ავიდა საკმევლის კვამლი წმიდათა ლოცვებთან ერთად ანგელოზის ხელით ღვთის წინაშე .
66008005	აიღო ანგელოზმა საცეცხლური , აავსო იგი ცეცხლით სამსხვერპლოდან და ჩამოაგდო მიწაზე . და იქმნა ქუხილნი და ხმანი , და ელვანი და მიწისძვრა .
66008006	შვიდი ანგელოზი , რომელთაც შვიდი საყვირი ჰქონდათ , მოემზადა დასაყვირებლად .
66008007	პირველმა დააყვირა საყვირს და წარმოიშვა სისხლნარევი სეტყვა და ცეცხლი და გადმოგდებულ იქნა მიწაზე . მიწის მესამედი დაიწვა , ხეების მესამედი დაიწვა და მწვანე ბალახი მთლიანად გადაიბუგა .
66008008	მეორე ანგელოზმა დააყვირა საყვირს და რაღაც მსგავსი ალმოდებული დიდი მთისა გადმოგდებულ იქნა ზღვაში . და ზღვის მესამედი სისხლად იქცა .
66008009	ამოწყდა ზღვაში სულდგმულთა მესამედი და ხომალდების მესამედი .
66008010	მესამე ანგელოზმა დააყვირა საყვირს და ციდან ჩამოვარდა დიდი ვარსკვლავი , გახურებული ჩირაღდანივით იწვოდა და ჩავარდა მდინარეთა მესამედ ნაწილზე და წყლების წყაროებზე .
66008011	ამ ვარსკვლავის სახელი იყო აბზინდა . წყლების მესამედი ნაწილი აბზინდად იქცა და დიდძალი ხალხი დაიხოცა წყლებისაგან , ვინაიდან დამწარდნენ ისინი .
66008012	მეოთხე ანგელოზმა დააყვირა საყვირს და მოისპო მზის მესამედი , მთვარის მესამედი და ვარსკვლავთა მესამედი , რათა დაბნელებულიყო მათი მესამედი და დღის მესამედს აღარ ენათებინა , ისევე როგორც ღამისას .
66008013	ვიხილე და მოვუსმინე ერთ არწივს , რომელიც ცის შუაში დაფრინავდა და დიდი ხმით ამბობდა : „ ვაი , ვაი , ვაი მიწაზე მცხოვრებთ სამი ანგელოზის საყვირთა დანარჩენი ხმებისაგან , რომელთაც მოუწევთ დაყვირება “ .
66009001	მეხუთე ანგელოზმა დააყვირა საყვირს და ვიხილე ციდან მიწაზე ჩამოვარდნილი ვარსკვლავი , და მიეცა მას უფსკრულის ჯურღმულის კლიტე .
66009002	მან გახსნა უფსკრულის ჯურღმული და ამოვარდა კვამლი ჯურღმულიდან , როგორც დიდი ღუმლის კვამლი . და დაბნელდა მზე და ჰაერი ჯურღმულის კვამლისაგან .
66009003	კვამლიდან გამოვიდნენ კალიები მიწაზე და მიეცა მათ ძალა , როგორც აქვთ ძალა მიწის მორიელთ .
66009004	ეთქვა მათ , რომ არ დაეზიანებინათ მიწის ბალახეულობა , და არავითარი მწვანილეულობა და არავითარი ხე , არამედ მხოლოდ ადამიანები , რომელთაც შუბლზე არა აქვთ ღვთის ბეჭედი .
66009005	მიეცათ ნება მათ არ დაეხოცათ ისინი , არამედ მხოლოდ ეწამებინათ ხუთ თვეს . და ჰგავს მათი წამება წამებას მორიელისაგან , როდესაც უკბენს ადამიანს .
66009006	იმ დღეებში ადამიანები სიკვდილს დაუწყებენ ძებნას , მაგრამ ვერ იპოვიან მას . ინატრებენ სიკვდილს , მაგრამ სიკვდილი გაექცევა მათ .
66009007	შესახედაობით კალიები წააგავდნენ საომრად გამზადებულ ცხენებს . მათ თავებზე გვირგვინები იყო , მსგავსი ოქროსი , და მათი სახეები — როგორც ადამიანთა სახეები .
66009008	ჰქონდათ თმები , როგორც დედაკაცთა თმები , ხოლო მათი კბილები იყო , როგორც ლომისანი .
66009009	ჰქონდათ ჯავშანი , როგორც რკინისა , ხოლო მათი ფრთების ხმა , როგორც გრიალი მრავალი ეტლისა და ცხენისა , საომრად რომ მიიჩქარიან .
66009010	ჰქონდათ კუდები , მსგავსნი მორიელთა , და ნესტრები . და მათ კუდებში იყო მათი ხელმწიფება ხუთ თვეს ადამიანთა საწამებლად .
66009011	მეფედ ჰყავდათ უფსკრულის ანგელოზი , რომელსაც ებრაულად ჰქვია აბადონი , ხოლო ბერძნულად აქვს სახელი აპოლიონი .
66009012	ერთი უბედურება წავიდა , აჰა , მოდის მის შემდეგ კიდევ ორი .
66009013	მეექვსე ანგელოზმა დააყვირა საყვირს და მომესმა ერთი ხმა ღვთის წინაშე მდგარი ოქროს სამხსვერპლოს ოთხი რქისაგან ,
66009014	ეუბნებოდა მეექვსე ანგელოზს , რომელსაც ჰქონდა საყვირი : „ ახსენი ოთხი ანგელოზი , რომლებიც დაბმულნი არიან დიდ მდინარე ევფრატზე . “
66009015	და ახსნილ იქნა ოთხი ანგელოზი . მზად იყვნენ ყოველ საათს და დღეს , თვესა და წელიწადს , ადამიანთა მესამედის ამოსაწყვეტად .
66009016	ცხენოსანთა ჯარის რიცხვი იყო ორასი ათასჯერ ათასი და მოვისმინე მათი რიცხვი .
66009017	ასეთ ჩვენებაში ვიხილე ცხენები და მხედრები , რომელთაც ჰქონდათ ცეცხლოვანი , ცისფერი და გოგირდოვანი ჯავშნები , და ცხენის თავები , როგორც ლომთა თავები , და მათ პირთაგან გამოდიოდა ცეცხლი , კვამლი და გოგირდი .
66009018	ამ სამი წყლულისაგან — ცეცხლის , კვამლისა და გოგირდისაგან , რომლებიც მათ პირიდან გამოდიოდა , დაიხოცა ადამიანთა მესამედი ნაწილი .
66009019	ვინაიდან ცხენთა ძალა მათ პირებსა და მათ კუდებშია . ხოლო მათი კუდები ჰგავდნენ გველებს და ჰქონდათ თავები , რომლებითაც ხალხს ვნებდნენ .
66009020	დანარჩენმა ადამიანებმა კი , რომლებიც ამ წყლულებით არ დახოცილან , არ მოინანიეს თავიანთი ხელის ნამოქმედარნი , რომ თაყვანი არ ეცათ ეშმაკებისათვის , ოქროს , ვერცხლის , სპილენძის , ქვისა და ხის კერპებისათვის , რომელთაც არც ხილვა შეუძლიათ , არც მოსმენა და არც სიარული .
66009021	არ მოინანიეს თავიანთი ჩადენილი მკვლელობანი , არც თავიანთი გრძნეულებანი , არც თავიანთი მეძაობა , არც თავიანთი ქურდობანი .
66010001	ვიხილე სხვა ანგელოზი , ძლიერი , ციდან ჩამომავალი , ღრუბლით შემოსილი , თავზე ცისარტყელით . მისი სახე იყო , როგორც მზე , და მისი ფეხები , როგორც ცეცხლის სვეტები .
66010002	ხელთ ჰქონდა გადაშლილი პატარა წიგნი . მარჯვენა ფეხი ზღვას დააბიჯა , ხოლო მარცხენა — მიწას .
66010003	და დაიძახა დიდი ხმით , როგორც ლომი ღრიალებს , და როდესაც დაიძახა , თავ-თავისი ხმით ალაპარაკდა შვიდი ქუხილი .
66010004	როცა შვიდი ქუხილი ლაპარაკობდა თავ-თავისი ხმით , ჩაწერა დავაპირე და ჩამომესმა ხმა ციდან , რომელმაც მითხრა : „ დაბეჭდე , რასაც ლაპარაკობდა შვიდი ქუხილი , და ნუ დაწერ ამას “ .
66010005	ანგელოზმა კი , რომელიც ვიხილე ზღვასა და მიწაზე მდგომი , ცისაკენ აღაპყრო თავისი მარჯვენა ხელი
66010006	და დაიფიცა უკუნითი უკუნისამდე ცოცხალი , რომელმაც შექმნა ცა და რაც მასშია , მიწა და რაც მასშია , ზღვა და რაც მასშია , რომ დრო აღარ იქნება .
66010007	ანგელოზის ხმის დღეებში , როცა ის დააყვირებს საყვირს , აღსრულდება ღვთის საიდუმლო , როგორც მან ახარა თავის მსახურთ — წინასწარმეტყველებს .
66010008	ხმა , რომელიც მოვისმინე ციდან , კვლავ დამელაპარაკა და მითხრა : „ მიდი და აიღე გადაშლილი პატარა წიგნი , რომელიც იმ ანგელოზის ხელშია , ზღვასა და მიწაზე რომ დგას “ .
66010009	მივედი ანგელოზთან და ვუთხარი მას : „ მომეცი მომცრო წიგნი “ . მან მითხრა : „ აიღე და შეჭამე იგი , და მწარეს გახდის შენს მუცელს , მაგრამ შენს პირში თაფლივით ტკბილი იქნება “ .
66010010	ავიღე პატარა წიგნი ანგელოზის ხელიდან და შევჭამე იგი , და თაფლივით მეტკბო პირში და , როცა შევჭამე იგი , მუცელი გამიმწარდა .
66010011	მითხრეს : „ შენ მოგიწევს კვლავ იწინასწარმეტყველო ხალხებსა და ერებზე , ენებსა და მრავალ მეფეზე “ .
66011001	მომეცა მე კვერთხის მსგავსი ლერწამი და ითქვა ჩემს მომართ : „ ადექი და გაზომე ღვთის ტაძარი და სამსხვერპლო , და მასში თაყვანისმცემლები .
66011002	ხოლო ტაძრის გარე ეზო გამორიცხე და არ გაზომო , ვინაიდან წარმართებს მიეცა იგი : ისინი ორმოცდაორ თვეს გათელავენ წმიდა ქალაქს .
66011003	მივცემ ჩემს ორ მოწამეს და ისინი იწინასწარმეტყველებენ ათას ორას სამოც დღეს ძაძებით მოსილნი . “
66011004	ესენია ზეთისხილის ხე და ორი სასანთლე , რომლებიც მიწის უფლის წინაშე დგას .
66011005	თუ ვინმე მოინდომებს ავნოს მათ , ცეცხლი გამოვა მათი პირიდან და შთანთქავს მათ მტრებს . და თუ ვინმე მოინდომებს ავნოს მათ , ის უნდა მოიკლას .
66011006	მათ აქვთ ხელმწიფება დაგმანონ ცა , რათა არ მოვიდეს წვიმა მათი წინასწარმეტყველების დღეებში . აქვთ ხელმწიფება წყლებზე , რომ აქციონ ისინი სისხლად და შემუსრონ მიწა ყოველგვარი წყლულით , როცა კი მოისურვებენ .
66011007	როცა ისინი დაამთავრებენ თავიანთ მოწმობას , უფსკრულიდან ამომავალი მხეცი შეებრძოლება მათ , გაიმარჯვებს და დახოცავს მათ .
66011008	მათი გვამები ეყრება დიდი ქალაქის ქუჩაში , რომელსაც სულიერად ჰქვია სოდომი და ეგვიპტე , სადაც ჯვარს ეცვა მათი უფალიც .
66011009	სამნახევარ დღეს ხალხთაგან და ტომთაგან , ენათაგან და ერთაგან უყურებენ მათ გვამებს და არ მისცემენ მათი გვამების სამარხში დაკრძალვის ნებას .
66011010	მიწაზე მცხოვრებნი გაიხარებენ მათზე და იმხიარულებენ , და გაუგზავნიან ერთმანეთს საჩუქრებს , ვინაიდან ეს ორი წინასწარმეტყველი აწამებდა მიწის მკვიდრთ .
66011011	სამნახევარი დღის შემდეგ კი შევიდა მათში სიცოცხლის სული ღვთისაგან და ფეხზე დადგნენ . დიდი შიში დაეცა ყველას , ვინც მათ უყურებდა .
66011012	იყო დიდი ხმა ციდან , რომელმაც უთხრა მათ : „ ამოდით აქ “ . ისინი ღრუბლით ავიდნენ ზეცას და მათმა მტრებმა დაინახეს ისინი .
66011013	იმავე საათს მოხდა მიწისძვრა და ქალაქის მეათედი დაიქცა , და დაიღუპა მიწისძვრისაგან შვიდი ათასი კაცი . დანარჩენები კი შიშმა მოიცვა და დიდება მიაგეს ზეციერ ღმერთს .
66011014	მეორე უბედურებამ გადაიარა და აჰა , მესამე უბედურება მოვა მალე .
66011015	მეშვიდე ანგელოზმა დააყვირა საყვირს და გაისმა ცაში დიდი ხმები , რომლებიც ამბობდნენ : „ სოფლის სამეფო გახდა ჩვენი უფლისა და მისი ქრისტესი , და იმეფებს იგი უკუნითი უკუნისამდე “ .
66011016	ღვთის წინაშე თავიანთ ტახტებზე მჯდომი ოცდაოთხი უხუცესი პირქვე დაემხო და თაყვანი სცა ღმერთს .
66011017	და თქვეს : „ გმადლობთ შენ , უფალო , ღმერთო ყოვლისმპყრობელო , რომელიც ხარ , რომელიც იყავი და რომელიც მოხვალ , რომ მოიღე შენი დიდი ძალა და გამეფდი .
66011018	გამძვინვარდნენ წარმართები და მოვიდა შენი რისხვა და უამი , რათა მკვდრები განკითხულ იქნენ და საზღაური მიეცეთ შენს მსახურთ — წინასწარმეტყველებს და წმიდებს და მათ , რომელთაც შენი სახელის ეშინიათ — დიდებს და პატარებს , და მოსპო მიწის მომსპობნი “ .
66011019	გაიღო ღვთის ტაძარი ცაში და გამოჩნდა მისი აღთქმის კიდობანი მის ტაძარში . და იქმნა ელვანი და ხმანი , ქუხილნი და მიწისძვრა და დიდი სეტყვა .
66012001	გამოჩნდა ცაში დიდი ნიშანი — დედაკაცი , რომელსაც ემოსა მზე . მის ფერხთით იყო მთვარე და მის თავზე გვირგვინი თორმეტი ვარსკვლავით .
66012002	ფეხმძიმედ იყო და ყვიროდა , იტანჯებოდა მშობიარის ტკივილებით .
66012003	სხვა ნიშანიც გამოჩნდა ცაში : აჰა , დიდი წითელი გველეშაპი , რომელსაც ჰქონდა შვიდი თავი და ათი რქა , და თავებზე შვიდი ჯიღა .
66012004	მისმა კუდმა ციდან წამოათრია ვარსკვლავების მესამედი და მოისროლა მიწაზე . გველეშაპი კი დადგა დედაკაცის წინ , რომელსაც უნდა ემშობიარა , რათა , როგორც კი შობდა , გადაეყლაპა მისი ბავშვი .
66012005	და შვა ძე , ვაუი , რომელმაც უნდა მწყემსოს ყველა ხალხი რკინის კვერთხით . და ატაცებულ იქნა მისი ბავშვი ღმერთთან და მის ტახტთან .
66012006	დედაკაცი კი გაიქცა უდაბნოში , სადაც მისთვის მომზადებული იყო ადგილი ღვთისაგან , რათა იქ გამოეკვებათ იგი ათას ორას სამოც დღეს .
66012007	შეიქნა ცაში ომი : მიქაელი და მისი ანგელოზები ებრძოდნენ გველეშაპს . შეებრძოლნენ გველეშაპი და მისი ანგელოზები ,
66012008	მაგრამ ვერ გაუძლეს და აღარც ადგილი აღმოჩნდა მათთვის ცაში .
66012009	გადმოგდებულ იქნა დიდი გველეშაპი , ძველი გველი , რომელსაც ეწოდება ეშმაკი და სატანა , მთელი მსოფლიოს მაცდუნებელი . და მისი ანგელოზებიც გადმოყრილ იქნენ მასთან ერთად .
66012010	მომესმა დიდი ხმა , რომელიც ლაპარაკობდა ცაში : „ ახლა დადგა ჩვენი ღვთის ხსნა , ძალა და სუფევა და მისი ქრისტეს ხელმწიფება , ვინაიდან გადმოგდებულ იქნა ჩვენი ძმების ცილისმწამებელი , რომელიც ცილს სწამებდა მათ დღე და ღამე ჩვენი ღვთის წინაშე .
66012011	გაიმარჯვეს მასზე კრავის სისხლით და მათი მოწმობის სიტყვით და არ შეიყვარეს მათი სული თვით სიკვდილამდე .
66012012	აბა , იმხიარულეთ , ცანო და თქვენ , ვინც მათში მკვიდრობთ ! ვაი , მიწასა და ზღვას , ვინაიდან თქვენთან ჩამოვიდა ეშმაკი დიდი მძვინვარებით , რადგან იცის , რომ დრო მცირეღა დარჩა “ .
66012013	როცა გველეშაპმა დაინახა , რომ გადმოგდებულ იქნა მიწაზე , დაედევნა დედაკაცს , რომელმაც ვაუი შვა .
66012014	მიეცა დედაკაცს დიდი არწივის ორი ფრთა უდაბნოში გასაფრენად , თავისი ადგილისაკენ , სადაც იკვებებოდა დროის , დროთა და ნახევარი დროის განმავლობაში , გველისგან მოშორებით .
66012015	ამოუშვა გველმა თავისი პირიდან მდინარესავით წყალი დედაკაცის კვალდაკვალ , რათა მდინარეს წაელეკა იგი .
66012016	მაგრამ მიწა დაეხმარა დედაკაცს და დააღო მიწამ პირი და შთანთქა მდინარე , რომელიც გველეშაპმა ამოუშვა პირიდან .
66012017	განრისხდა გველეშაპი დედაკაცზე და წავიდა , რათა შებრძოლებოდა დანარჩენებს მისი მოდგმიდან , რომლებიც იცავენ ღვთის მცნებებს და რომელთაც აქვთ იესოს მოწმობა .
66013001	დავინახე ზღვიდან ამომავალი მხეცი , რომელსაც შვიდი თავი და ათი რქა ჰქონდა . რქებზე — ათი გვირგვინი და თავებზე ღვთისმგმობელი სახელები .
66013002	მხეცი , რომელიც მე ვიხილე , ჰგავდა ავაზას . მისი ფეხები — როგორც დათვისა , მისი პირი — როგორც ლომის ხახა . მისცა მას გველეშაპმა თავისი ძალა , თავისი ტახტი და დიდი ხელმწიფება .
66013003	ვიხილე , ერთი მის თავთაგან თითქოს სასიკვდილოდ იყო განგმირული , მაგრამ ეს სასიკვდილო ჭრილობა განიკურნა და განცვიფრდა მთელი მიწა და უკან გაედევნა მხეცს .
66013004	თაყვანი სცეს გველეშაპს , რადგან ხელმწიფება მისცა მხეცს . თაყვანს სცემდნენ მხეცს და ამბობდნენ : „ ვინ არის ამ მხეცისთანა და ვის ძალუძს მასთან შებრძოლება ? “
66013005	მიეცა მას პირი , რათა მედიდურად ელაპარაკა და დაეგმო ღმერთი . მიეცა მას ხელმწიფება სამოქმედოდ ორმოცდაორ თვეს .
66013006	გააღო მან პირი ღვთის საგმობად და დაგმო მისი სახელი , მისი სავანე , ცაში დავანებულნი .
66013007	ნება მიეცა მას , რომ ეომა წმიდებთან და გაემარჯვა მათზე . მიეცა მას ხელმწიფება ყველა ტომსა და ხალხზე , ენასა და ერზე .
66013008	თაყვანი სცა მას მიწის ყველა მკვიდრმა , რომელთა სახელებიც ჩაწერილი არ არის სიცოცხლის წიგნში , რომელიც აქვს სოფლის დასაბამიდან დაკლულ კრავს .
66013009	ვისაც ყური აქვს , ისმინოს .
66013010	ვისაც ტყვე მიჰყავს , თვითონაც ტყვედ წავა . ვინც მახვილით ჰკლავს , თვითონაც მახვილით მოკვდება . ამაშია წმიდათა მოთმინება და რწმენა .
66013011	ვიხილე სხვა მხეცი , მიწიდან ამომავალი . მას ჰქონდა კრავის მსგავსი ორი რქა და ლაპარაკობდა , როგორც გველეშაპი .
66013012	იგი მოქმედებდა პირველი მხეცის სრული ხელმწიფებით მის წინაშე და აიძულებდა მიწას და მის მკვიდრთ თაყვანი ეცათ პირველი მხეცისთვის , რომელსაც განეკურნა სასიკვდილო ჭრილობა .
66013013	ახდენდა დიდ სასწაულებს , ცეცხლიც კი ჩამოიტანა ციდან მიწაზე ადამიანთა წინაშე .
66013014	აცდუნებდა მიწის მკვიდრთ სასწაულებით , რომლებიც მიეცა მას მხეცის წინაშე მოსახდენად , და ეუბნებოდა მიწის მკვიდრთ , რომ გაეკეთებინათ მხეცის ხატება , რომელსაც აქვს ჭრილობა მახვილისაგან და რომელიც გაცოცხლდა .
66013015	მიეცა უფლება მხეცის ხატებისათვის სულის ჩასაბერად , რომ მხეცის ხატებას ელაპარაკა და ემოქმედა ისე , რომ მოკლულიყო ყოველი , ვინც თაყვანს არ სცემდა მხეცის ხატებას .
66013016	აიძულა ყველა — პატარები და დიდები , მდიდრები და ღარიბები , თავისუფლები და მონები — მიეღოთ ნიშანი მარჯვენა ხელზე ან შუბლზე .
66013017	რომ არავის შეძლებოდა ყიდვა-გაყიდვა , იმათ გარდა , ვისაც ექნებოდა ნიშანი — მხეცის სახელი ან მისი სახელის რიცხვი .
66013018	აქ არის სიბრძნე . ვისაც გაგება აქვს , გამოითვალოს მხეცის რიცხვი , რადგან რიცხვი ადამიანისაა და მისი რიცხვია ექვსას სამოცდაექვსი .
66014001	ვიხილე : აჰა , კრავი დგას სიონის მთაზე და მასთან ასოცდაოთხი ათასი , რომელთაც შუბლებზე აწერიათ მისი სახელი და მისი მამის სახელი .
66014002	გავიგონე ხმა ზეციდან , როგორც მრავალი წყლის ხმა და როგორც ძლიერი ქუხილის ხმა . და ხმა , რომელიც გავიგონე , ჰგავდა მექნარეთა ხმას , ქნარზე რომ უკრავენ .
66014003	ისინი გალობდნენ ახალ საგალობელს ტახტის წინაშე და ოთხი ცხოველისა და უხუცესთა წინაშე . და არავის შეეძლო ამ საგალობლის შესწავლა , გარდა მიწისაგან გამოსყიდული ასორმოცდაოთხი ათასისა .
66014004	ეს ისინი არიან , რომლებიც არ წაბილწულან დედაკაცებთან , ვინაიდან ქალწულები არიან . ეს ისინი არიან , რომლებიც მიჰყვებიან კრავს , სადაც არ უნდა მიდიოდეს . ისინი არიან ადამიანთაგან გამოსყიდულნი , როგორც პირველნაყოფი ღვთისა და კრავისათვის .
66014005	სიცრუე არ აღმოჩნდა მათ ბაგეში . ისინი უბიწონი არიან ღვთის ტახტის წინაშე .
66014006	ვიხილე სხვა ანგელოზი , რომელიც ზეცის შუა დაფრინავდა . მას ჰქონდა მარადიული სახარება , მიწის მკვიდრთათვის — ყოველი ერის და ტომის , ენისა და ხალხისათვის სახარებლად .
66014007	ამბობდა დიდი ხმით : „ გეშინოდეთ ღვთისა და დიდება მიაგეთ მას , ვინაიდან დადგა მისი სამსჯავროს უამი . თაყვანი ეცით ცისა და მიწის , ზღვისა და წყალთა წყაროების შემქმნელს “ .
66014008	სხვა ანგელოზი მოჰყვა და თქვა : „ დაეცა დიდი ბაბილონი , რომელმაც თავისი მძვინვარე მეძაობის ღვინო ასვა ყველა ხალხს “ .
66014009	მესამე ანგელოზი მოჰყვა მათ და თქვა დიდი ხმით : „ ვინც თაყვანსა სცემს მხეცს და მის ხატებას და მიიღებს ნიშანს შუბლზე ან ხელზე ,
66014010	ის შესვამს ღვთის მძვინვარების ღვინისაგან , რომელიც მისი რისხვის თასში არის შემზადებული შეუზავებლად , და დაიტანჯება ცეცხლსა და გოგირდში წმიდა ანგელოზებისა და კრავის წინაშე .
66014011	მათი წამების კვამლი იდინებს უკუნითი უკუნისამდე და არ ექნებათ მოსვენება არც დღისით და არც ღამით მხეცისა და მისი ხატების თაყვანისმცემლებს და მათ , ვინც იღებს მისი სახელის ნიშანს . “
66014012	აქაა წმიდათა მოთმინება , რომლებიც იცავენ ღვთის მცნებებს და იესოს რწმენას .
66014013	გავიგონე ხმა ციდან , რომელიც მეუბნებოდა : „ დაწერე : ნეტარ არიან მკვდარნი , რომელნიც ამიერიდან უფალში იხოცებიან . დიახ , ამბობს სული , რათა განისვენონ თავიანთ შრომათაგან . მათი საქმეები თან წაჰყვება მათ “ .
66014014	ვიხილე : აჰა , თეთრი ღრუბელი და ღრუბელზე კაცის ძის მსგავსი . თავზე ოქროს გვირგვინი ჰქონდა და ხელში — ბასრი ნამგალი .
66014015	სხვა ანგელოზი გამოვიდა ტაძრიდან და დიდი ხმით შესძახა ღრუბელზე მჯდომს : „ გაგზავნე შენი ნამგალი და მომკე , ვინაიდან დადგა მკის უამი , რადგან მოიწია სამკალი მიწაზე . “
66014016	ღრუბელზე მჯდომმა გადმოაგდო თავისი ნამგალი მიწაზე და მოიმკა მიწა .
66014017	სხვა ანგელოზი გამოვიდა ტაძრიდან , რომელიც ცაშია , და მასაც ჰქონდა ბასრი ნამგალი .
66014018	სამსხვერპლოდან გამოვიდა სხვა ანგელოზი , რომელსაც ხელმწიფება ჰქონდა ცეცხლზე , და დიდი ხმით შესძახა მას , ვისაც ბასრი ნამგალი ჰქონდა : „ გაგზავნე შენი ბასრი ნამგალი და მოკრიფე მიწის ვაზის მტევნები , ვინაიდან დამწიფდა მათი მარცვლები . “
66014019	გადმოაგო ანგელოზმა თავისი ნამგალი მიწაზე და მოკრიფა მიწის ვაზებიდან და ჩაყარა ღვთის მძვინვარების დიდ საწნახელში .
66014020	და დაიწნეხა საწნახელი ქალაქგარეთ და გამოვიდა სისხლი საწნახლიდან და მისწვდა ცხენების აღვირებასაც კი , ათას ექვსას სტადიონამდე .
66015001	ვიხილე სხვა ნიშანი ცაში , დიდი და საკვირველი : შვიდი ანგელოზი შვიდი უკანასკნელი წყლულით , რომლებითაც თავდებოდა ღვთის მძვინვარება .
66015002	ვიხილე თითქოს მინის ზღვა , ცეცხლნარევი , და მძლეველნი მხეცისა , მისი ხატებისა და მისი სახელის რიცხვისა . იდგნენ მინის ზღვაზე და ეპყრათ ღვთის ქნარები .
66015003	გალობდნენ ღვთის მსახურის მოსეს გალობას და კრავის გალობას და ამბობდნენ : „ დიდია და საკვირველი შენი საქმენი , უფალო , ღმერთო ყოვლისმპყრობელო ! წრფელი და ჭეშმარიტია შენი გზები , ხალხთა მეფეო !
66015004	ვის არ შეეშინდება , უფალო , და არ ადიდებს შენს სახელს ? რადგან მხოლოდ შენა ხარ წმიდა . ყველა ერი მოვა და თაყვანს გცემს შენ , ვინაიდან გამოჩნდნენ შენი სამართალნი “ .
66015005	ამის შემდეგ ვიხილე : აჰა , გაიხსნა მოწმობის სავანის ტაძარი ზეცაში .
66015006	გამოვიდა ტაძრიდან შვიდი ანგელოზი , შვიდი წყლულის მქონე , წმიდა და ნათელი სელის სამოსლით შემოსილი , რომელთაც მკერდზე ოქროს სარტყლები ერტყათ .
66015007	ოთხ ცხოველთაგან ერთმა მისცა შვიდ ანგელოზს ოქროს თასი , ცოცხალი ღვთის მძვინვარებით სავსე უკუნითი უკუნისამდე .
66015008	აივსო ტაძარი კვამლით ღვთის დიდებისა და მისი ძალისაგან , და ვერავინ შეძლო ტაძარში შესვლა , ვიდრე არ დასრულდა შვიდი ანგელოზის შვიდი წყლული .
66016001	გავიგონე ტაძრიდან დიდი ხმა , რომელიც ეუბნებოდა შვიდ ანგელოზს : „ წადით და მიწაზე გადაღვარეთ ღვთის მძვინვარების შვიდი თასი “ .
66016002	წავიდა პირველი და გადმოღვარა მიწაზე თავისი თასი . და გაუჩნდათ სასტიკი და საზარელი ჭრილობები ადამიანებს , რომელთაც მხეცის ნიშანი ჰქონდათ და მის ხატებას სცემდნენ თაყვანს .
66016003	გადმოღვარა მეორემ თავისი თასი ზღვაზე და იქცა სისხლად , როგორც მკვდრისაგან , და დაიხოცა ყოველი სულდგმული ზღვაში .
66016004	გადმოღვარა მესამემ თავისი თასი მდინარეებსა და წყალთა წყაროებზე , და იქცა სისხლად .
66016005	გავიგონე , წყლების ანგელოზი რომ ამბობდა : „ მართალი ხარ შენ , რომელიც ხარ და იყავი , წმიდაო , რადგანაც ასე განიკითხე .
66016006	ვინაიდან მათ დაღვარეს წმიდათა და წინასწარმეტყველთა სისხლი , და შენ მიეცი მათ სასმელად სისხლი , ვინაიდან დაიმსახურეს “ .
66016007	გავიგონე სამსხვერპლო რომ ამბობდა : „ დიახ , უფალო , ღმერთო ყოვლისმპყრობელო , ჭეშმარიტი და სამართლიანია შენი განკითხვანი “ .
66016008	გადმოღვარა მეოთხემ თავისი თასი მზეზე და მიეცა მას , რომ ცეცხლით დაეწვა ადამიანები .
66016009	იწვოდნენ ადამიანები დიდი სიცხით და გმობდნენ ღვთის სახელს , რომელსაც ხელმწიფება აქვს ამ წყლულებზე , და არ მოინანიეს , რომ დიდება მიეგოთ მისთვის .
66016010	გადმოღვარა მეხუთემ თავისი თასი მხეცის ტახტზე და დაბნელდა მისი სამეფო და ტკივილისაგან ენებს იკვნეტდნენ .
66016011	გმობდნენ ზეციერ ღმერთს თავიანთი ტკივილებისა და ჭრილობების გამო და არ მოინანიეს თავიანთი საქმეები .
66016012	გადმოღვარა მეექვსემ თავისი თასი დიდ მდინარეზე — ევფრატზე და დაშრა მისი წყალი , რათა გამზადებული ყოფილიყო გზა იმ მეფეთათვის , მზის აღმოსავლიდან რომ მოდიან .
66016013	ვიხილე როგორც გველეშაპისა და მხეცის , ისე ცრუწინასწარმეტყველის პირიდან გამოსული სამი უწმიდური სული , როგორც ბაყაყები .
66016014	ესენი ეშმაკის სულები არიან . ისინი ახდენენ სასწაულებს , გამოდიან მთელი მსოფლიოს მეფეებთან , რათა შეკრიბონ ისინი საომრად ყოვლისმპყრობელი ღვთის დიდი დღისათვის .
66016015	აჰა , მოვდივარ , როგორც მპარავი . ნეტარია , ვინც ფხიზლობს და იცავს თავის სამოსელს , რათა შიშველმა არ იაროს და არ დაინახონ მისი სირცხვილი .
66016016	შეკრიბა ისინი ადგილზე , რომელსაც ებრაულად არმაგედონი ეწოდება .
66016017	გადმოღვარა მეშვიდემ თავისი თასი ჰაერში და ტახტიდან გამოვიდა დიდი ხმა , რომელიც ამბობდა : „ აღსრულდა “ .
66016018	იქმნა ელვანი და ხმანი და ქუხილნი და მოხდა დიდი მიწისძვრა , როგორიც არ მომხდარა მას შემდეგ , რაც ადამიანი გაჩნდა მიწაზე . ასეთი დიდი იყო ის მიწისძვრა .
66016019	დიდი ქალაქი დაიყო სამ ნაწილად და წარმართთა ქალაქები დაემხო და მოხსენებულ იქნა დიდი ბაბილონი ღვთის წინაშე , რომ მისცემოდა მას მისი რისხვის მძვინვარების ღვინის თასი .
66016020	ყველა კუნძული გაიქცა და მთები აღარ იპოვებოდა .
66016021	ტალანტის სიდიდის სეტყვა წამოვიდა ციდან ადამიანებზე . და გმობდნენ ადამიანები ღმერთს სეტყვის წყლულის გამო , ვინაიდან ძალიან დიდი იყო მისი წყლული .
66017001	მოვიდა ერთი იმ შვიდ ანგელოზთაგანი , რომელთაც ჰქონდათ შვიდი თასი , დამელაპარაკა და მითხრა : „ მოდი და გიჩვენებ სამსჯავროს ბევრ წყალზე მჯდომ დიდ მეძავზე ,
66017002	რომელთანაც მეძაობდნენ მიწის მეფეები და მისი სიძვის ღვინით თვრებოდნენ მიწის მკვიდრნი “ .
66017003	მან სულით გადამიყვანა უდაბნოში და ვიხილე დედაკაცი , მჯდარი ღვთისსაგმობი სახელებით სავსე შვიდთავიან და ათრქიან შავწითელ მხეცზე .
66017004	დიაცი შემოსილი იყო პორფირით და ძოწეულით , მორთული იყო ოქროთი , პატიოსანი თვლებით და მარგალიტებით . ხელთ ჰქონდა ოქროს სასმისი , მისი სიძვის სიბილწით და უწმიდურებით სავსე .
66017005	მის შუბლზე ეწერა საიდუმლო სახელი : „ დიდი ბაბილონი , მეძავთა და მიწის სიბილწეთა დედა “ .
66017006	დავინახე , რომ დამთვრალი იყო წმიდათა და იესოს მოწამეთა სისხლით , და რომ ვუყურებდი , მიკვირდა დიდად .
66017007	მითხრა ანგელოზმა : „ რატომ გიკვირს ? მე გეტყვი საიდუმლოს ამ დედაკაცისა და შვიდთავიანი და ათრქიანი მხეცისა , რომელიც მას ატარებს .
66017008	მხეცი , რომელიც შენ იხილე , იყო და არ არის და ამოვა უფსკრულიდან და დასაღუპად წავა . მიწის მკვიდრთ , რომელთა სახელებიც სოფლის შექმნიდან არ არის ჩაწერილი სიცოცხლის წიგნში , გაუკვირდებათ , როცა დაინახავენ მხეცს , რომელიც იყო და არ არის და მოვა .
66017009	აქ საჭიროა გონება , რომელსაც სიბრძნე აქვს : შვიდი თავი შვიდი მთაა , რომელზეც ეს დედაკაცი ზის .
66017010	მეფენიც შვიდნი არიან : ხუთი დაეცა , ერთი არის , მეორე კი ჯერ არ მოსულა და , როცა მოვა , მცირე ხანს დარჩება .
66017011	მხეცი , რომელიც იყო და არ არის , მერვეა შვიდთა რიცხვიდან და დასაღუპად მიდის .
66017012	ათი რქა , რომლებიც შენ იხილე , ათი მეფეა , რომელთაც ჯერ არ მიუღიათ მეფობა , მაგრამ მხეცთან ერთად მიიღებენ ხელმწიფებას , როგორც მეფეები ერთი საათით .
66017013	მათ აქვთ ერთი აზრი და თავიანთ ძალასა და ხელმწიფებას მხეცს გადასცემენ .
66017014	ისინი შეებრძოლებიან კრავს და კრავი გაიმარჯვებს მათზე , ვინაიდან ის არის უფალთ უფალი და მეფეთ მეფე , და მასთან მყოფი მოწოდებულნი რჩეულნი და სარწმუნონი არიან “ .
66017015	მითხრა მე : „ ეს წყლები , რომლებიც შენ იხილე , სადაც მეძავი ზის , არის ხალხები და ბრბოები , და ერები და ენები .
66017016	ათი რქა , შენ რომ იხილე , და მხეცი , შეიძულებენ მეძავს , დაარბევენ მას და გააშიშვლებენ , მის ხორცს შეჭამენ და მას ცეცხლში დაწვავენ ,
66017017	ვინადან ღმერთმა გულებში ჩაუდოთ , რომ შეასრულონ მისი ნება , შეასრულონ ერთი ნება და მისცენ მათი მეფობა მხეცს , ვიდრე არ აღსრულდება ღვთის სიტყვები .
66017018	ხოლო დედაკაცი , რომელიც შენ იხილე , დიდი ქალაქია , რომელსაც აქვს მეფობა მიწის მეფეებზე .
66018001	ამის შემდეგ ვიხილე სხვა ანგელოზი , რომელიც ციდან ჩამოდიოდა და დიდი ხელმწიფება ჰქონდა . მიწა განათდა მისი დიდებით .
66018002	დაიძახა ძლიერი ხმით და თქვა : „ დაემხო , დაემხო დიდი ბაბილონი , გახდა ეშმაკთა სამკვიდროდ და ყოველი არაწმიდა სულის თავშესაფრად , და ყოველი არაწმიდა და ბილწი ფრინველის თავშესაფრად .
66018003	ვინაიდან მისი გარყვნილების მძვინვარე ღვინისაგან შესვა ყველა ერმა . მიწის მეფეები მეძაობდნენ მასთან და მიწის ვაჭრები მისი ფუფუნების ძალისაგან გამდიდრდნენ “ .
66018004	გავიგონე სხვა ხმა ციდან , რომელიც ამბობდა : „ გამოერიდე მას , ჩემო ხალხო , რათა არ ეზიარო მის ცოდვებს და არ მიიღო მისი წყლულებისაგან ,
66018005	ვინაიდან მისმა ცოდვებმა ცას უწია და გაიხსენა ღმერთმა მისი უსამართლობანი .
66018006	მიუზღეთ მას , როგორც მან მოგიზღოთ და ორმაგად მიაგეთ მისი საქმეების მიხედვით . სასმისში , რომელშიც აზავებდა ღვინოს , ორმაგად შეუზავეთ მას .
66018007	რაზომადაც განდიდდებოდა და ნებივრობდა , იმზომად მიაგეთ ტანჯვა და გლოვა . ვინაიდან ამბობდა თავის გულში : დედოფლად ვზივარ , ქვრივი არა ვარ და გლოვას არ ვიხილავო .
66018008	ამიტომ ერთ დღეს მოვა მისი წყლულები და სიკვდილი , გლოვა და შიმშილი , და დაიწვება ცეცხლში , რადგან ძლიერია უფალი ღმერთი , რომელიც განიკითხავს მას .
66018009	„ იტირებენ და იგლოვებენ მას მიწის მეფეები , რომლებიც მეძაობდნენ და ნებივრობდნენ მასთან , როცა დაინახავენ მისი ხანძრის კვამლს .
66018010	მისი ტანჯვის შიშის გამო შორს მდგომარენი იტყვიან : ‘ ვაი , ვაი , დიდო ქალაქო ბაბილონო , ძლიერო ქალაქო , რადგან ერთ საათში მოვიდა შენი განკითხვა . ’
66018011	მიწის ვაჭრები იტირებენ და იგლოვებენ მას , ვინაიდან აღარავინ იყიდის მათ საქონელს ,
66018012	ოქროსა და ვერცხლის საქონელს , პატიოსან თვლებსა და მარგალიტებს , ბისონსა და პორფირს , აბრეშუმსა და ძოწეულს , ყოველგვარ სურნელოვან ხეს და სპილოსძვლის ყოველგვარ ჭურჭელს , ასევე ძვირფასი ხის , სპილენძის , რკინისა და მარმარილოს ყოველგვარ ჭურჭელს ,
66018013	დარიჩინსა და სურნელს , საკმეველსა და ნელსაცხებელს , გუნდრუკს , ღვინოსა და ზეთს , ფქვილსა და ხორბალს , ნახირსა და ცხვრებს , ცხენებსა და ეტლებს , ადამიანთა სხეულებსა და სულებს .
66018014	შენი სულის სასურველი ხილის ნაყოფი წავიდა შენგან , ყოველი პოხიერი და ბრწყინვალე გაქრა შენგან და ვეღარავინ იპოვის მათ .
66018015	ყოველივე ამით მოვაჭრენი , რომლებიც მისგან გამდიდრდნენ , შორს დადგებიან მისი ტანჯვის შიშით , იტირებენ და იგლოვებენ .
66018016	იტყვიან : ‘ ვაი , ვაი , დიდო ქალაქო , ბისონით , პორფირით და ძოწეულით შემოსილო , ოქროთი , პატიოსანი თვლებითა და მარგალიტით შემკულო ,
66018017	რადგან ერთ საათში დაიღუპა ესოდენ დიდი სიმდიდრე ’ . და ყოველი მესაჭე და ყველანი , ვინც ცურავს , და მეზღვაურები , ყოველი ზღვაზე მოსაქმე , შორს დადგა .
66018018	რომ დაინახეს მისი ხანძრის კვამლი , შეჰყვირეს და თქვეს : ‘ რომელი ქალაქი ჰგავს ამ დიდ ქალაქს ? ’
66018019	გადაიყარეს მტვერი თავზე და გაჰკიოდნენ ტირილით და მოთქმით : ‘ ვაი , ვაი , დიდო ქალაქო , რომლის ძვირფასეულობებით გამდიდრდა ყველა , ვისაც ხომალდი ჰქონდა ზღვაზე ! რადგან ერთ საათში გაპარტახდა .
66018020	გაიხარეთ მასზე , ცაო და წმიდანო , მოციქულნო და წინასაწრმეტყველნო , რადგან თქვენი სამართალი მოჰკითხა მათ ღმერთმა . ’ “
66018021	ასწია ერთმა ძლიერმა ანგელოზმა დიდი დოლაბის მსგავსი ქვა და გადააგდო ზღვაში და თქვა : „ ასეთი დაცემით დაემხობა დიდი ქალაქი ბაბილონი და აღარ იქნება .
66018022	ქნარზე დამკვრელთა და მომღერალთა , მესტვირეთა და მესაყვირეთა ხმა აღარ გაისმება შენში . აღარ იქნება შენში არავითარი ხელოსანი და ხელოსნობა , და დოლაბის ხმა აღარ გაისმება შენში .
66018023	სასანთლის ნათელი აღარ გაგინათებს . აღარ გაისმება შენში მეფე-დედოფლის ხმა , რადგან შენი ვაჭრები იყვნენ მიწის დიდებულები და შენი გრძნეულება აცდუნებდა ხალხს .
66018024	მასშია ნაპოვნი წინასწარმეტყველთა , წმიდათა და მიწაზე ყველა მოკლულის სისხლი “ .
66019001	ამის შემდეგ გავიგონე ცაში დიდი ხმა , როგორც ბევრი ხალხის ხმა , რომელიც ამბობდა : „ ალილუია ! ხსნა , დიდება და ძალა ჩვენი ღვთისაა !
66019002	რადგან ჭეშმარიტნი და სამართლიანნია მისი განკითხვანი , რადგან მან განიკითხა დიდი მეძავი , რომელმაც წარყვნა მიწა თავისი მეძაობით , და იძია თავისი მონების სისხლი მისი ხელიდან “ .
66019003	განმეორებით თქვეს : „ ალილუია ! და მისი კვამლი ადის უკუნითი უკუნისამდე “ .
66019004	ოცდაოთხი უხუცესი და ოთხი ცხოველი დაემხნენ და თაყვანი სცეს ტახტზე მჯდომარე ღმერთს და ამბობდნენ : „ ამინ ! ალილუია ! “
66019005	ტახტიდან გამოვიდა ხმა , რომელიც ამბობდა : „ აქებდეთ ჩვენს ღმერთს ყოველნი მისნი მსახურნი , მისნი მოშიშნი , პატარები თუ დიდები “ .
66019006	გავიგონე ხმა , როგორც ბევრი ხალხის ხმა და როგორც ბევრი წყლის ხმა , როგორც ძლიერ ქუხილთა ხმა , რომელიც ამბობდა : „ ალილუია ! რადგან გამეფდა ჩვენი უფალი , ღმერთი ყოვლისმპყრობელი .
66019007	გავიხაროთ და ვიმხიარულოთ და დიდება მივაგოთ , ვინაიდან მოვიდა კრავის ქორწილი და მისმა სასძლომ თავი გაიმზადა .
66019008	მიეცა მას , რომ ჩაეცვა ნათელი და წმიდა ბისონი , ვინაიდან წმიდა ბისონი წმიდანთა სამართლიანობაა “ .
66019009	მითხრა მე : „ დაწერე : ნეტარნი არიან კრავის საქორწინო ნადიმზე მიწვეულნი “ . მითხრა : „ ეს ღვთის ჭეშმარიტი სიტყვებია “ .
66019010	დავემხე მის ფერხთით , რომ თაყვანი მეცა მისთვის , მაგრამ მან მითხრა : „ ამას ნუ იზამ . შენი და შენი ძმების თანამსახური ვარ , რომელთაც იესოს მოწმობა აქვთ . თაყვანი ეცი ღმერთს , ვინაიდან იესოს მოწმობა წინასწარმეტყველობის სულია “ .
66019011	ვიხილე ცა გახსნილი , და თეთრი ცხენი და მისი მხედარი , წოდებული სარწმუნოდ და ჭეშმარიტად , და სიმართლით განიკითხავს და იბრძვის .
66019012	მისი თვალები როგორც ცეცხლის ალი , თავზე მრავალი ჯიღა ადგია და ზედ წარწერილი აქვს სახელი , რომელიც მის მეტმა არავინ იცის .
66019013	მოსავს სისხლში ამოვლებული სამოსელი . და ეწოდება სახელად : „ ღვთის სიტყვა “ .
66019014	ციური ლაშქარი მისდევს მას თეთრი ცხენებით , თეთრი და წმიდა ბისონით შემოსილი .
66019015	მისი პირიდან გამოდის ბასრი მახვილი , რომელიც შემუსრავს ერებს . და იგი დამწყემსავს მათ რკინის კვერთხით . იგი წურავს ყოვლისმპყრობელი ღვთის რისხვის მძვინვარების ღვინის საწნახელს .
66019016	მის სამოსელზე და მის თეძოზე აწერია სახელი : „ მეფეთ მეფე და უფალთ უფალი “ .
66019017	ვიხილე მზეზე მდგარი ერთი ანგელოზი . დაიყვირა მან დიდი ხმით და უთხრა ყოველ ფრინველს , რომლებიც დაფრინავდნენ ზეცის შუაგულში : „ მოდით , შემოკრბით ღვთის დიდ სერობაზე ,
66019018	რომ ჭამოთ მეფეთა ხორცი , ათასისთავთა ხორცი , ძლიერთა ხორცი , ცხენთა და მხედართა ხორცი , ყველა თავისუფლისა და მონის , მცირისა და დიდის ხორცი “ .
66019019	ვიხილე მხეცი და მიწის მეფენი და მათი ლაშქარნი შეკრებილნი , რათა შებმოდნენ მხედარსა და მის ლაშქარს .
66019020	შეპყრობილ იქნა მხეცი და მასთან ერთად ცრუწინასწარმეტყველი , რომელიც სასწაულებს ახდენდა მის წინაშე , რომლითაც აცდუნა მხეცის ნიშნის მიმღებნი და მისი ხატის მოთაყვანენი , და ორივენი ცოცხლად იქნენ ჩაყრილნი ცეცხლის ტბაში , რომელიც გოგირდით იწვოდა .
66019021	დანარჩენები დაიხოცნენ მახვილით , რომელიც ცხენზე მჯდომარის პირიდან გამოდიოდა , და ყველა ფრინველი გაძღა მათი ხორცით .
66020001	ვიხილე ზეციდან ჩამომავალი ანგელოზი , რომელსაც ხელში ჰქონდა უფსკრულის კლიტე და დიდი ჯაჭვი .
66020002	შეიპყრო გველეშაპი , ძველი გველი , რომელიც არის ეშმაკი და სატანა , და შებორკა ათასი წლით .
66020003	ჩააგდო იგი უფსკრულში , ჩაკეტა და დაადო ბეჭედი , რათა აღარ აცდუნოს ერები , ვიდრე ათასი წელი არ შესრულდება . ამის შემდეგ კი უნდა გათავისუფლდეს მცირე ხნით .
66020004	ვიხილე ტახტები და მათზე მსხდომარენი , და მათ მიეცათ სამსჯავრო და იესოს მოწმობისა და ღვთის სიტყვისათვის თავმოკვეთილთა სულები , რომლებმაც თაყვანი არ სცეს მხეცს , არც მის ხატებას და არ მიიღეს მისი ნიშანი თავიანთ შუბლსა და ხელზე . ისინი გაცოცხლდნენ და მეფობდნენ ქრისტესთან ერთად ათას წელს .
66020005	სხვა მკვდრები კი არ გაცოცხლდნენ , ვიდრე არ შესრულდა ათასი წელი . ეს არის პირველი აღდგომა .
66020006	ნეტარი და წმიდაა ის , ვისაც აქვს წილი პირველ აღდგომაში . მასზე ხელმწიფება არ აქვს მეორე სიკვდილს , არამედ ისინი იქნებიან მღვდლები ღვთისა და ქრისტესი და იმეფებენ მასთან ერთად ათას წელს .
66020007	როცა ათასი წელი შესრულდება , გათავისუფლდება სატანა თავისი საპყრობილიდან
66020008	და გამოვა , რათა შეაცდინოს ერები , მიწის ოთხივე კუთხეში გოგი და მაგოგი , შეკრიბოს ისინი საბრძოლველად , რომელთა რიცხვი ზღვის ქვიშასავითაა .
66020009	გამოვიდნენ მიწის სივრცეზე , გარს შემოერტყნენ წმიდათა ბანაკს და საყვარელ ქალაქს . ჩამოვიდა ცეცხლი ზეციდან და შთანთქა ისინი .
66020010	ხოლო ეშმაკი , რომელმაც აცდუნა ისინი , ჩაგდებულ იქნა ცეცხლისა და გოგირდის ტბაში , სადაც მხეცი და ცრუწინასწარმეტყველი იმყოფებიან , და დაიტანჯებიან დღე და ღამე , უკუნითი უკუნისამდე .
66020011	ვიხილე დიდი თეთრი ტახტი და ზედ მჯდომარე , რომლისგანაც გარბოდა ცა და მიწა , და არ იპოვებოდა მათთვის ადგილი .
66020012	ვიხილე მკვდრები , დიდები და პატარები , რომლებიც ტახტის წინ იდგნენ , და გადაშლილი იყო წიგნები . გადაშლილი იყო სხვა წიგნიც , რომელიც სიცოცხლის წიგნია , და განკითხულ იქნენ მკვდრები წიგნებში ნაწერიდან , მათი საქმეებისამებრ .
66020013	მისცა ზღვამ მასში მყოფი მკვდრები . და სიკვდილმა და ჯოჯოხეთმა მისცეს მათში მყოფი მკვდრები , და თითოეული განკითხულ იქნა მისი საქმეებისამებრ .
66020014	სიკვდილი და ჯოჯოხეთი ჩაყრილ იქნენ ცეცხლის ტბაში . ეს არის მეორე სიკვდილი , ცეცხლის ტბა .
66020015	ვინც არ იყო ჩაწერილი სიცოცხლის წიგნში , ცეცხლის ტბაში იქნა ჩაგდებული .
66021001	ვიხილე ახალი ცა და ახალი მიწა , ვინაიდან პირველი ცა და პირველი მიწა გარდახდნენ , და ზღვა აღარ იყო .
66021002	ვიხილე წმიდა ქალაქი ახალი იერუსალიმი , რომელიც ღვთისაგან ეშვებოდა ციდან გამზადებული , როგორც თავისი ქმრისათვის მორთული სასძლო .
66021003	გავიგონე ტახტიდან დიდი ხმა , რომელიც ამბობდა : „ აჰა , სავანე ღვთისა კაცთა შორის ! და ის დამკვიდრდება მათ შორის , ისინი იქნებიან მისი ერი და თვით ღმერთი იქნება მათთან .
66021004	მოსწმედს ყველა ცრემლს მათი თვალებიდან და აღარ იქნება სიკვდილი . გლოვა , გოდება და ტკივილიც აღარ იქნება , რადგან წინანდელნი გადავიდნენ . “
66021005	თქვა ტახტზე მჯდომარემ : „ აჰა , ვქმნი ყოველივეს ახალს “ . და მითხრა მე : „ დაწერე , რადგან ეს სიტყვები სარწმუნო და ჭეშმარიტია “ .
66021006	მითხრა : „ აღსრულდა ! მე ვარ ანი და ჰაე , დასაბამი და დასასრული . მე მივცემ მწყურვალს სიცოცხლის წყლის წყაროდან უსასყიდლოდ .
66021007	გამარჯვებული დაიმკვიდრებს ამას , მე მისთვის ღმერთი ვიქნები და ის ჩემთვის — ძე .
66021008	ხოლო მხდალთა და ურწმუნოთა , შებილწულთა და მკვლელთა , მეძავთა და გრძნეულთა , კერპთაყვანისმცემელთა და ყველა ცრუთა ხვედრი ტბაშია , რომელიც იწვის ცეცხლითა და გოგირდით , რომელიც მეორე სიკვდილია “ .
66021009	მოვიდა ერთი იმ შვიდ ანგელოზთაგანი , რომელთაც შვიდი უკანასკნელი წყლულით სავსე შვიდი თასი ჰქონდათ , და მითხრა : „ მოდი და გიჩვენებ სასძლოს , კრავის ცოლს “ .
66021010	წამიყვანა სულით დიდსა და მაღალ მთაზე . მიჩვენა წმიდა ქალაქი იერუსალიმი , რომელიც ციდან ეშვებოდა ღვთისაგან ,
66021011	და ჰქონდა ღვთის დიდება . მისი შუქი მსგავსი იყო პატიოსანი თვლისა , როგორც იასპის ქვისა , ბროლივით გამჭვირვალესი .
66021012	ჰქონდა დიდი და მაღალი გალავანი , თორმეტი კარიბჭე და კარიბჭეებზე თორმეტი ანგელოზი , და ზედ ეწერა სახელები ისრაელიანთა თორმეტი ტომისა .
66021013	სამი კარიბჭე აღმოსავლეთიდან , სამი კარიბჭე ჩრდილოეთიდან , სამი სამხრეთიდან და სამი დასავლეთიდან .
66021014	ქალაქის გალავანს ჰქონდა თორმეტი საძირკველი და მათზე იყო კრავის თორმეტი მოციქულის სახელები .
66021015	ჩემთან მოლაპარაკეს საზომად ოქროს ლერწამი ჰქონდა ქალაქის , მისი კარიბჭეებისა და მისი გალავნის გადასაზომად .
66021016	ქალაქი ოთხკუთხედად იყო მდებარე და მისი სიგრძე იგივე იყო , რაც სიგანე . გაზომა მან ქალაქი ლერწმით თორმეტი ათას სტადიონზე . მისი სიგრძე , სიგანე და სიმაღლე თანაბარი იყო .
66021017	გაზომა მისი გალავანი და გამოვიდა ას ორმოცდაოთხი წყრთა , კაცის საზომით , რომელიც ანგელოზისაა .
66021018	მისი გალავანი იასპით იყო ნაგები , ხოლო ქალაქი იყო წმიდა ოქროსი , წმიდა მინის .
66021019	ქალაქის გალავნის საძირკვლები მოპირკეთებული იყო ყოველნაირი ძვირფასი ქვებით . პირველი საძირკველი იყო იასპი , მეორე — საფირონი , მესამე — ქალკედონი , მეოთხე — ზურმუხტი ,
66021020	მეხუთე — სარდონიქსი , მეექვსე — სარდიონი , მეშვიდე — ქრიზოლითი , მერვე — ბივრილი , მეცხრე — ტოპაზი , მეათე — ქრისოპრასი , მეთერთმეტე — იაკინთი , მეთორმეტე — ამეთვისტო .
66021021	თორმეტი კარიბჭე თორმეტი მარგალიტი იყო . ყოველი კარიბჭე თითო მარგალიტი , ხოლო ქალაქის ქუჩა სუფთა ოქრო იყო , როგორც გამჭვირვალე მინა .
66021022	ტაძარი კი ვერ ვიხილე მასში , რადგან მისი ტაძარი ყოვლისმპყრობელი უფალი ღმერთია და კრავი .
66021023	ქალაქს არ სჭირდება არც მზე , არც მთვარე , გასანათლებლად , რადგან ღვთის დიდებამ გაანათა იგი და კრავია მისი სასანთლე .
66021024	ერები ივლიან მის ნათელზე , მიწიერი მეფეები მიიტანენ იქ თავიანთ დიდებასა და პატივს .
66021025	მისი კარიბჭენი დღისით არ დაიკეტება , რადგან ღამე არ იქნება იქ .
66021026	მიიტანენ იქ ერების დიდებასა და პატივს .
66021027	ვერ შევა მასში ვერაფერი უწმიდური და ვერცერთი სიბილწისა და სიცრუის ჩამდენი , არამედ მხოლოდ ისინი , ვინც კრავის სიცოცხლის წიგნში არიან ჩაწერილი .
66022001	მიჩვენა სიცოცხლის წყლის მდინარე , ბროლივით კრიალა , რომელიც ღვთისა და კრავის ტახტიდან მოედინებოდა .
66022002	მისი ქუჩის შუაგულში , მდინარის გაღმა-გამოღმა , სიცოცხლის ხეა , რომელიც ისხამს თორმეტ ნაყოფს , ყოველ თვეში იძლევა თავის ნაყოფს . ხოლო ხის ფოთლები ხალხთა განსაკურნავადაა .
66022003	დაწყევლილი არაფერი აღარ იქნება , ღვთისა და კრავის ტახტი იქნება მასში და მისი მსახურები მოემსახურებიან მას .
66022004	იხილავენ მის სახეს და მისი სახელი შუბლზე ეწერებათ .
66022005	ღამე აღარ იქნება და აღარ დასჭირდებათ არც სასანთლის შუქი და არც მზის ნათელი , ვინაიდან უფალი ღმერთი გაუნათებს მათ და იმეფებენ უკუნითი უკუნისამდე .
66022006	და მითხრა მე : „ ეს სიტყვები სარწმუნო და ჭეშმარიტია . და წინასწარმეტყველთა სულების უფალმა ღმერთმა მოავლინა თავისი ანგელოზი , რათა ეჩვენებინა თავის მსახურთათვის , რაც უნდა მოხდეს მალე .
66022007	აჰა , მე მოვალ მალე . ნეტარია , ვინც დაიცავს ამ წიგნის წინასწარმეტყველების სიტყვებს “ .
66022008	მე , იოანემ , მოვისმინე და ვიხილე ეს . როცა მოვისმინე და ვიხილე , დავემხე იმ ანგელოზის ფერხთით , რომელმაც მაჩვენა ყოველივე ეს , რათა თაყვანი მეცა .
66022009	მითხრა მე : „ ნუ იზამ ამას , ვინაიდან მე თანამსახური ვარ შენი და შენი წინასწარმეტყველი ძმებისა და იმათი , ვინც ინახავს ამ წიგნის სიტყვებს . ღმერთს ეცი თაყვანი “ .
66022010	და მითხრა მე : „ ნუ დაბეჭდავ ამ წიგნის წინასწარმეტყველების სიტყვებს , რადგან ახლოა უამი .
66022011	უსამართლო კვლავ უსამართლობდეს და უწმიდური კვლავ უწმიდურობდეს , მართალი კვლავ მართლობდეს და წმიდა კვლავ წმიდობდეს .
66022012	აჰა , მოვალ მალე და ჩემი საზღაური ჩემთან არის , რათა თითოეულს მისი საქმეებისამებრ მივუზღა .
66022013	მე ვარ ანი და ჰაე , პირველი და უკანასკნელი , დასაბამი და დასასრული .
66022014	ნეტარნი არიან , რომლებიც რეცხავენ თავიანთ სამოსელს , რომ ჰქონდეთ უფლება სიცოცხლის ხეზე და კარიბჭით შევიდნენ ქალაქში .
66022015	მის მიღმა არიან ძაღლები და გრძნეულები , მეძავნი და კაცისმკვლელები , კერპთაყვანისმცემლები და ყოველი მოყვარული და ჩამდენი სიცრუისა .
66022016	მე , იესომ , მოვავლინე ჩემი ანგელოზი , რათა დაგიმოწმოთ ეს ეკლესიებში . მე ვარ დავითის ფესვი და შთამომავალი , ცისკრის კაშკაშა ვარსკვლავი “ .
66022017	სული და სასძლო ამბობენ : „ მოდი ! “ გამგონემაც თქვას : „ მოდი ! “ მწყურვალი მოვიდეს და მსურველმა უსასყიდლოდ აიღოს სიცოცხლის წყალი .
66022018	მე ვამოწმებ ყველასთვის , ვისაც ესმის ამ წიგნის წინასწარმეტყველების სიტყვები : თუ ვინმე რამეს დაუმატებს ამას , ღმერთი გაუმრავლებს მას ამ წიგნში ჩაწერილ წყლულებს .
66022019	თუ ვინმე რამეს მოაკლებს ამ წინასწარმეტყველების წიგნის სიტყვებს , ღმერთი წაართმევს მას წილს სიცოცხლის ხისგან , წმიდა ქალაქიდან და იქიდან , რაც ამ წიგნშია ჩაწერილი .
66022020	ამის დამმოწმებელი ამბობს : „ ჰე , მოვალ მალე ! “ ამინ . მოდი , უფალო იესო .
66022021	ჩვენი უფლის იესო ქრისტეს მადლი იყოს ყველა წმიდასთან . ამინ .
