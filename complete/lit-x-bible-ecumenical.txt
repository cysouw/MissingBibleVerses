# language_name:        Lietuvių Kalba (Lithuanian)
# closest ISO 639-3:    lit
# ISO_15924:            Latn
# year_short:           1999
# year_long:            
# vernacular_title:     Biblija, arba Šventasis Raštas
# english_title:        The Bible in Lithuanian Bible, Ecumenical edition
# URL:                  https://www.bible.com/de/bible/419/gen.1.lbd
# copyright_short:      © Bible Society of Lithuania 1999
# copyright_long:       Lithuanian Bible, Ecumenical edition<br>This version was first published in 1999 by the Bible Society of Lithuania. If you are interested in obtaining a printed copy, please contact the Bible Society of Lithuania at www.biblijosdraugija.lt.<br>Bible or Scripture.<br>The Old Testament from Hebrew, Aramaic and Greek languages ​​by Antanas Rubšys. New Testament from the Greek by Česlovas Kavaliauskas. Editorial board: Vaclovas Aliulis, Albertas Latužis, Danielius Oželis, Petras Kimbrys (special editor). The printed version of the Bible can be purchased by visiting www.biblijosdraugija.lt.
# notes:                
01001001	Pradžioje Dievas sukūrė dangų ir žemę .
01001002	O žemė buvo padrika ir dyka , tamsa gaubė bedugnę , ir dvasia iš Dievo dvelkė viršum vandenų .
01001003	Tuomet Dievas tarė : „ Tebūna šviesa ! “ Ir šviesa pasirodė .
01001004	Dievas matė , kad šviesa buvo gera , ir Dievas atskyrė šviesą nuo tamsos .
01001005	Dievas pavadino šviesą diena , o tamsą naktimi . Atėjo vakaras ir išaušo rytas , pirmoji diena .
01001006	Dievas tarė : „ Tebūna skliautas tarp vandenų ir teatskiria vandenis nuo vandenų ! “
01001007	Dievas padarė skliautą ir atskyrė vandenis , buvusius po skliautu , nuo vandenų , buvusių viršum skliauto . Taip ir įvyko .
01001008	Dievas pavadino skliautą dangumi . Atėjo vakaras ir išaušo rytas , antroji diena .
01001009	Dievas tarė : „ Tebūna sutelkti vandenys po dangumi į vieną vietą ir tepasirodo sausuma ! “ Taip ir įvyko .
01001010	Dievas pavadino sausumą žeme , o vandenų telkinį jūromis . Ir Dievas matė , kad tai gera .
01001011	Dievas tarė : „ Teželdina žemė augmeniją : augalus , duodančius sėklą , ir visų rūšių vaismedžius , vedančius žemėje vaisius su sėklomis ! “ Taip ir įvyko .
01001012	Žemė išželdino augaliją : augalus , duodančius savo sėklą , ir visų rūšių medžius , vedančius vaisius su sėklomis . Ir Dievas matė , kad tai gera .
01001013	Atėjo vakaras ir išaušo rytas , trečioji diena .
01001014	Dievas tarė : „ Tebūna šviesuliai dangaus skliaute dienai nuo nakties atskirti ! Teženklina jie metų laikus , dienas ir metus ,
01001015	tebūna jie šviesuliai dangaus skliaute žemei apšviesti ! “ Taip ir įvyko .
01001016	Dievas padarė du didžiulius šviesulius — didesnįjį šviesulį dienai valdyti ir mažesnįjį šviesulį nakčiai valdyti — ir žvaigždes .
01001017	Dievas sudėjo juos į dangaus skliautą šviesti žemei ,
01001018	valdyti dieną bei naktį ir atskirti šviesą nuo tamsos . Ir Dievas matė , kad tai gera .
01001019	Atėjo vakaras ir išaušo rytas , ketvirtoji diena .
01001020	Dievas tarė : „ Teknibžda vandenys gyvūnų daugybe , teskraido paukščiai viršum žemės po dangaus skliautu ! “ Taip ir įvyko .
01001021	Dievas sukūrė didžiuosius jūros gyvūnus bei kitus judančius visų rūšių gyvūnus , knibždančius vandenyse , ir visus visų rūšių sparnuočius . Ir Dievas matė , kad tai gera .
01001022	Dievas palaimino juos , tardamas : „ Būkite vaisingi ir dauginkitės ! Pripildykite jūrų vandenis , o paukščiai tesidaugina žemėje ! “
01001023	Atėjo vakaras ir išaušo rytas , penktoji diena .
01001024	Dievas tarė : „ Tepagimdo žemė visų rūšių gyvūnų : galvijus , roplius ir visų rūšių laukinius gyvulius ! “ Taip ir įvyko .
01001025	Dievas padarė visų rūšių laukinius žemės gyvulius , visų rūšių galvijus ir visų rūšių žemės roplius . Ir Dievas matė , kad tai gera .
01001026	Tuomet Dievas tarė : „ Padarykime žmogų pagal mūsų paveikslą ir panašumą ; tevaldo jis ir jūros žuvis , ir padangių sparnuočius , ir galvijus , ir visus laukinius žemės gyvulius , ir visus žemėje šliaužiojančius roplius ! “
01001027	Dievas sukūrė žmogų pagal savo paveikslą , pagal savo paveikslą sukūrė jį ; kaip vyrą ir moterį sukūrė juos .
01001028	Dievas palaimino juos , tardamas : „ Būkite vaisingi ir dauginkitės , pripildykite žemę ir valdykite ją ! Viešpataukite ir jūros žuvims , ir padangių paukščiams , ir visiems žemėje judantiems gyvūnams “ .
01001029	Dievas tarė : „ Štai daviau jums visus visoje žemėje sėklą teikiančius augalus ir visus medžius , vedančius vaisius su sėklomis ; jie bus jums maistas .
01001030	O visiems laukų gyvuliams , visiems padangių paukščiams ir visiems žeme rėpliojantiems gyvūnams , turintiems gyvybės alsavimą , — maistui visus žaliuosius augalus “ . Taip ir įvyko .
01001031	Dievas apžvelgė visa , ką buvo padaręs , ir iš tikrųjų matė , kad buvo labai gera . Atėjo vakaras ir išaušo rytas , šeštoji diena .
01002001	Taip buvo atbaigti dangus ir žemė bei visa jų galybė .
01002002	Kadangi septintą dieną Dievas buvo užbaigęs darbus , kuriais buvo užsiėmęs , septintą dieną jis ilsėjosi po visų darbų , kuriuos buvo atlikęs .
01002003	Dievas palaimino septintąją dieną ir padarė ją šventą , nes tą dieną jis ilsėjosi po visų kūrimo darbų .
01002004	Toks yra pasakojimas apie dangų ir žemę , kaip jie buvo sukurti . Tą dieną , kai VIEŠPATS Dievas padarė žemę ir dangų ,
01002005	kai žemės laukuose dar nebuvo jokių krūmokšnių ir dar nebuvo išdygusi jokia laukų žolė , nes VIEŠPATS Dievas dar nebuvo siuntęs žemėn lietaus ir žmogaus dar nebuvo dirvai arti ,
01002006	tik versmė trykšdavo iš žemės ir drėkindavo visą dirvos paviršių , —
01002007	tuomet VIEŠPATS Dievas padarė žmogų iš žemės dulkių ir įkvėpė jam į šnerves gyvybės alsavimą . Taip žmogus tapo gyva būtybe .
01002008	VIEŠPATS Dievas užveisė sodą Edene , rytuose , ir ten įkurdino žmogų , kurį buvo padaręs .
01002009	Iš žemės VIEŠPATS Dievas išaugino įvairių medžių , gražių akims ir gerų maistui , su gyvybės medžiu sodo viduryje ir gero bei pikto pažinimo medžiu .
01002010	Upė išsilieja Edene sodui drėkinti . Už sodo ji skiriasi į keturias upes .
01002011	Pirmosios vardas yra Pišonas . Tai vingiuojančioji per visą Havilos kraštą , kuriame yra aukso .
01002012	( To krašto auksas yra rinktinis . Ten yra ir bdelio bei lazurito . )
01002013	Antrosios upės vardas yra Gihonas . Tai vingiuojančioji per visą Kušo kraštą .
01002014	Trečiosios upės vardas yra Tigras . Tai tekančioji į rytus nuo Asirijos . O ketvirtoji upė yra Eufratas .
01002015	VIEŠPATS Dievas paėmė žmogų ir apgyvendino jį Edeno sode , kad jį dirbtų ir juo rūpintųsi .
01002016	Ir įsakė žmogui VIEŠPATS Dievas , tardamas : „ Nuo visų sodo medžių tau leista valgyti ,
01002017	bet nuo gero bei pikto pažinimo medžio tau neleista valgyti , nes kai tik nuo jo paragausi , turėsi mirti “ .
01002018	VIEŠPATS Dievas tarė : „ Negera žmogui būti vienam . Padarysiu jam tinkamą bendrininką “ .
01002019	Taigi VIEŠPATS Dievas padarė iš žemės visus laukinius gyvulius bei visus padangių paukščius ir atvedė juos pas žmogų pamatyti , kaip jis juos pavadins . Kokiu vardu žmogus pavadins kiekvieną gyvą būtybę , toks turės būti jos vardas .
01002020	Žmogus davė vardus visiems galvijams , visiems padangių paukščiams ir visiems laukiniams žvėrims , tačiau sau tinkamo bendrininko nerado .
01002021	Tuomet VIEŠPATS Dievas užmigdė žmogų giliu miegu ir , jam miegant , išėmė vieną šonkaulį , o jo vietą užpildė raumenimis .
01002022	O iš šonkaulio , kurį buvo išėmęs iš žmogaus , VIEŠPATS Dievas padarė moterį ir atvedė ją pas žmogų .
01002023	O žmogus ištarė : „ Štai pagaliau kaulas mano kaulų ir kūnas mano kūno . Ji bus vadinama žmona , nes iš savo žmogaus buvo paimta “ .
01002024	Todėl vyras paliks tėvą ir motiną , glausis prie žmonos , ir jie taps vienu kūnu .
01002025	Jiedu buvo nuogi , žmogus ir jo žmona , tačiau nejautė jokios gėdos .
01003001	O žaltys buvo sumanesnis už visus kitus laukinius gyvūnus , kuriuos VIEŠPATS Dievas buvo padaręs . Jis paklausė moterį : „ Ar tikrai Dievas sakė : ‘ Nevalgykite nuo jokio medžio sode ! ’ ? “
01003002	Moteris atsakė žalčiui : „ Sodo medžių vaisius mes galime valgyti .
01003003	Tik apie vaisių to medžio , kuris sodo viduryje , Dievas sakė : ‘ Nuo jo nevalgysite nei jį liesite , kad nemirtumėte ! ’ “
01003004	Bet žaltys tarė moteriai : „ Jūs tikrai nemirsite !
01003005	Ne ! Dievas gerai žino , kad atsivers jums akys , kai tik jo užvalgysite , ir būsite kaip Dievas , žinantis , kas gera ir kas pikta “ .
01003006	Kai moteris pamatė , kad tas medis geras maistui , kad jis žavus akims ir kad tas medis žada duoti išminties , ji skynėsi jo vaisių ir valgė , davė ir savo vyrui , buvusiam su ja , ir šis valgė .
01003007	Tuomet abiejų akys atsivėrė , ir jiedu suprato esą nuogi . Jie susiuvo figmedžio lapus ir pasidarė juosmens aprišalus .
01003008	Išgirdę VIEŠPATĮ Dievą vaikščiojantį sode pavakario vėjeliui dvelkiant , žmogus ir jo žmona pasislėpė nuo VIEŠPATIES Dievo veido tarp sodo medžių .
01003009	Bet VIEŠPATS Dievas pašaukė žmogų ir paklausė : „ Kur tu ? “
01003010	Jis atsiliepė : „ Išgirdau tave vaikščiojantį sode ir nusigandau , nes buvau nuogas ; todėl pasislėpiau “ .
01003011	[ Dievas ] jo klausė : „ Kas gi tau pasakė , kad tu nuogas ? Gal valgei vaisių nuo medžio , kurio vaisių buvau tau įsakęs nevalgyti ? “
01003012	Žmogus atsakė : „ Moteris , kurią man davei būti su manimi , davė man vaisių nuo to medžio , aš ir valgiau “ .
01003013	VIEŠPATS Dievas kreipėsi į moterį : „ Kodėl taip padarei ? “ Moteris atsakė : „ Žaltys mane apgavo , aš ir valgiau “ .
01003014	VIEŠPATS Dievas tarė žalčiui : „ Kadangi tu tai padarei , esi prakeiktas tarp visų gyvulių ir tarp visų žvėrių . Ant pilvo šliaužiosi ir dulkes ėsi visas savo gyvenimo dienas .
01003015	Aš sukelsiu priešiškumą tarp tavęs ir moters , tarp tavo ainijos ir jos ainijos ; ji trupins tau galvą , o tu kirsi jai į kulną “ .
01003016	O moteriai jis tarė : „ Aš padauginsiu tavo skausmus per nėštumą ; skausme gimdysi vaikus , bet aistringai geisi savo vyro , o jis valdys tave “ .
01003017	O žmogui jis tarė : „ Kadangi tu paklausei savo žmonos balso ir valgei nuo medžio , apie kurį buvau tau įsakęs : ‘ Nuo jo nevalgysi ! ’ — tebūna už tai prakeikta žemė ; triūsu maitinsies iš jos visas savo gyvenimo dienas .
01003018	Erškėčius ir usnis ji tau želdins , maitinsiesi laukų augalais .
01003019	Savo veido prakaitu valgysi duoną , kol sugrįši žemėn , nes iš jos buvai paimtas . Juk dulkė esi ir į dulkę sugrįši ! “
01003020	Žmogus pavadino savo žmoną Ieva , nes ji buvo visų gyvųjų motina .
01003021	VIEŠPATS Dievas padarė drabužius iš kailių žmogui bei jo žmonai ir aprengė juos .
01003022	Tuomet VIEŠPATS Dievas tarė : „ Tik pažiūrėk ! Žmogus tapo kaip vienas iš mūsų , žinantis gera ir pikta . Kad tik jis kartais neištiestų rankos , nepasiimtų ir nuo gyvybės medžio , nevalgytų ir negyventų amžinai ! “
01003023	Todėl VIEŠPATS Dievas išsiuntė jį iš Edeno sodo dirbti žemės , iš kurios buvo paimtas .
01003024	Išvaręs žmogų , jis pastatė į rytus nuo Edeno sodo kerubus ir liepsna švytruojantį kalaviją kelio prie gyvybės medžio saugoti .
01004001	Vyras pažino savo žmoną Ievą , ji pastojo ir pagimdė Kainą . „ VIEŠPATIES padedama , gavau berniuką “ , — pasakė ji .
01004002	Po to ji pagimdė jo brolį Abelį . Abelis tapo aviganiu , o Kainas žemdirbiu .
01004003	Laikui bėgant , Kainas aukojo VIEŠPAČIUI žemės derliaus atnašą ,
01004004	o Abelis savo ruožtu aukojo savo kaimenės rinktines pirmienas . VIEŠPATS maloniai pažvelgė į Abelį ir jo atnašą ,
01004005	o į Kainą ir jo atnašą nepažvelgė . Todėl Kainas buvo labai piktas ir prislėgtas .
01004006	VIEŠPATS užkalbino Kainą : „ Dėl ko tau taip pikta ? Kodėl esi toks prislėgtas ?
01004007	Jei gera darai , argi nebūsi pripažintas ? Bet jei gera nedarai , prie durų iš pasalų tykoja nuodėmė . Ji geidžia tavęs , bet tu gali ją įveikti “ .
01004008	Kainas apsibarė su savo broliu Abeliu . Kai jie buvo laukuose , Kainas pakilo prieš brolį ir užmušė jį .
01004009	Tuomet VIEŠPATS paklausė Kainą : „ Kurgi tavo brolis Abelis ? “ — „ Nežinau ! Argi aš savo brolio sargas ? ! “ — atsakė jis .
01004010	O VIEŠPATS jam tarė : „ Ką tu padarei ? Tavo brolio kraujas šaukiasi manęs iš žemės !
01004011	Todėl būk prakeiktas toli nuo žemės , kuri atvėrė savo burną priimti tavo brolio kraują iš tavo rankos .
01004012	Kai dirbsi žemę , ji nebeduos tau daugiau savo derliaus . Tu būsi bėglys ir klajūnas žemėje “ .
01004013	Kainas atsakė VIEŠPAČIUI : „ Per daug didelė man bausmė , negaliu jos pakelti !
01004014	Šiandien išvarei mane nuo žemės , turiu slėptis nuo tavo veido ir tapti bėgliu bei klajūnu žemėje ; kas tik mane sutiks , galės užmušti “ .
01004015	Tuomet VIEŠPATS jam tarė : „ Taip nebus ! Jei kas užmuštų Kainą , už Kainą bus atkeršyta septyneriopai “ . Ir VIEŠPATS paženklino Kainą žyme , kad kas nors , jį užtikęs , neužmuštų .
01004016	Po to Kainas paliko VIEŠPATIES Artumą ir apsigyveno klajoklių krašte į rytus nuo Edeno .
01004017	Kainas pažino savo žmoną , ji pastojo ir pagimdė Henochą . Vėliau jis pastatė miestą , kurį pavadino Henochu , savo sūnaus Henocho vardu .
01004018	Henochui gimė Iradas , Iradas buvo Mehujaelio tėvas , Mehujaelis — Metušaelio tėvas , ir Metušaelis — Lamecho tėvas .
01004019	Lamechas vedė dvi žmonas . Vienos vardas buvo Ada , o kitos — Cila .
01004020	Ada pagimdė Jabalą . Jis buvo protėvis visų gyvenančių palapinėse ir laikančių kaimenes .
01004021	Jo brolis buvo Jubalas . Jis buvo protėvis visų grojančių lyra ir trimitu .
01004022	Cila savo ruožtu pagimdė Tubal Kainą , kuris kaldavo visokius žalvario ir geležies įrankius . Tubal Kaino sesuo buvo Naama .
01004023	Lamechas sakė savo žmonoms : „ Ada ir Cila , klausykitės mano balso ; Lamecho žmonos , išgirskite mano žodžius : užmušiau vyrą už žaizdą , bernioką už įdrėskimą .
01004024	Jei už Kainą atkeršijama septyneriopai , tai už Lamechą septyniasdešimt kartų septyneriopai “ .
01004025	Adomas vėl pažino savo žmoną , ji pagimdė sūnų ir pavadino jį Setu , nes sakė : „ Dievas parūpino man kitą palikuonį vietoj Abelio , kadangi Kainas jį užmušė “ .
01004026	Ir Setui gimė sūnus , kurį jis pavadino Enošu . Tuo metu žmonės pradėjo šauktis [ Dievo ] VIEŠPATIES vardu .
01005001	Štai Adomo palikuonių kartų sąrašas . Kai Dievas sukūrė žmogų , jis padarė jį panašų į Dievą ,
01005002	kaip vyrą ir moterį sukūrė . Kai jie buvo sukurti , jis juos palaimino ir davė jiems vardą žmonės .
01005003	Adomas buvo šimto trisdešimt metų , kai jam gimė sūnus , panašus į jį , pagal jo paveikslą , ir jis pavadino jį Setu .
01005004	Po to , kai tapo Seto tėvu , Adomas gyveno aštuonis šimtus metų , ir jam gimė sūnų bei dukterų .
01005005	Taigi iš viso Adomas gyveno devynis šimtus trisdešimt metų . Po to jis mirė .
01005006	Setas buvo šimto penkerių metų , kai jam gimė Enošas .
01005007	Enošui gimus , Setas gyveno aštuonis šimtus septynerius metus , ir jam gimė sūnų bei dukterų .
01005008	Taigi iš viso Setas gyveno devynis šimtus dvylika metų . Po to jis mirė .
01005009	Enošas buvo devyniasdešimtmetis , kai jam gimė Kenanas .
01005010	Kenanui gimus , Enošas gyveno aštuonis šimtus penkiolika metų , ir jam gimė sūnų bei dukterų .
01005011	Taigi iš viso Enošas gyveno devynis šimtus penkerius metus . Po to jis mirė .
01005012	Kenanas buvo septyniasdešimtmetis , kai jam gimė Mahalalelis .
01005013	Mahalaleliui gimus , Kenanas gyveno aštuonis šimtus keturiasdešimt metų , ir jam gimė sūnų bei dukterų .
01005014	Taigi iš viso Kenanas gyveno devynis šimtus dešimt metų . Po to jis mirė .
01005015	Mahalalelis buvo šešiasdešimt penkerių metų , kai jam gimė Jeredas .
01005016	Jeredui gimus , Mahalalelis gyveno aštuonis šimtus trisdešimt metų , ir jam gimė sūnų bei dukterų .
01005017	Taigi iš viso Mahalalelis gyveno aštuonis šimtus devyniasdešimt penkerius metus . Po to jis mirė .
01005018	Jeredas buvo šimto šešiasdešimt dvejų metų , kai jam gimė Henochas .
01005019	Henochui gimus , Jeredas gyveno aštuonis šimtus metų , ir jam gimė sūnų bei dukterų .
01005020	Taigi iš viso Jeredas gyveno devynis šimtus šešiasdešimt dvejus metus . Po to jis mirė .
01005021	Henochas buvo šešiasdešimt penkerių metų , kai jam gimė Metušelachas .
01005022	Metušelachui gimus , Henochas ėjo su Dievu tris šimtus metų , ir jam gimė sūnų bei dukterų .
01005023	Taigi iš viso Henochas gyveno tris šimtus šešiasdešimt penkerius metus .
01005024	Henochas ėjo su Dievu . Paskui jo nebebuvo , nes Dievas jį pasiėmė .
01005025	Metušelachas buvo šimto aštuoniasdešimt septynerių metų , kai jam gimė Lamechas .
01005026	Lamechui gimus , Metušelachas gyveno septynis šimtus aštuoniasdešimt dvejus metus , ir jam gimė sūnų bei dukterų .
01005027	Taigi iš viso Metušelachas gyveno devynis šimtus šešiasdešimt devynerius metus . Po to jis mirė .
01005028	Lamechas buvo šimto aštuoniasdešimt dvejų metų , kai jam gimė sūnus .
01005029	Jis pavadino jį Nojumi , tardamas : „ Iš tos pačios žemės , kurią VIEŠPATS prakeikė , šis atneš mums atgaivos nuo mūsų darbų ir mūsų rankų triūso “ .
01005030	Nojui gimus , Lamechas gyveno penkis šimtus devyniasdešimt penkerius metus , ir jam gimė sūnų bei dukterų .
01005031	Taigi iš viso Lamechas gyveno septynis šimtus septyniasdešimt septynerius metus . Po to jis mirė .
01005032	Nojus buvo penkių šimtų metų , kai jam gimė Semas , Chamas ir Jafetas .
01006001	Kai žemėje žmonių pradėjo daugėti ir jiems gimė dukterų ,
01006002	dangiškosios būtybės žiūrėjo į jas , matė , kokios jos gražios ir ėmė iš jų sau žmonomis tas , kurios patiko .
01006003	Tuomet VIEŠPATS tarė : „ Mano Dvasia nepasiliks amžinai žmoguje , nes jis yra ir kūnas . Tetrunka jų dienos šimtą dvidešimt metų “ .
01006004	Tomis dienomis , kaip ir vėliau , kai dangiškosios būtybės susijungė su žmonių dukterimis , žemėje pasirodė milžinai . Jie buvo senovės galiūnai , garsūs vyrai .
01006005	VIEŠPATS matė , koks didelis buvo žmonių nedorumas žemėje ir kaip kiekvienas užmojis , sumanytas jų širdyse , linko visą laiką tik į pikta .
01006006	Ir VIEŠPATS gailėjosi sukūręs žmogų žemėje , ir jam gėlė širdį .
01006007	VIEŠPATS tarė : „ Nušluosiu nuo žemės paviršiaus žmones , kuriuos sukūriau , žmones drauge su gyvuliais , ropliais ir padangių paukščiais , nes gailiuosi juos padaręs “ .
01006008	Bet Nojus rado malonę Dievo akyse .
01006009	Štai Nojaus palikuonys . Nojus buvo teisus vyras , savo kartoje be dėmės , nes ėjo su Dievu .
01006010	Nojui gimė trys sūnūs : Semas , Chamas ir Jafetas .
01006011	Betgi Dievo akyse žemė buvo pagedusi ir pilna smurto .
01006012	Dievas matė , kad žemė buvo pagedusi , nes visi žmonės buvo sudarkę savo kelius žemėje .
01006013	Tuomet Dievas tarė Nojui : „ Nusprendžiau padaryti galą visiems mirtingiesiems , nes per juos žemė prisipildė smurto ; štai sunaikinsiu juos drauge su žeme .
01006014	Statykis laivą iš gofero medžių , padaryk laive pertvaras ir apglaistyk iš vidaus ir iš lauko derva .
01006015	Šitokį jį padirbsi : laivo ilgis bus trys šimtai uolekčių , plotis penkiasdešimt uolekčių ir aukštis trisdešimt uolekčių .
01006016	Padaryk stoglangį ir užbaik laivą viena uolektimi viršum jo . Įtaisyk laivo šone angą ir pastatyk laivą su žemutiniu , antru ir trečiu aukštu .
01006017	Užliesiu tvano vandenimis žemę po dangumi sunaikinti visiems mirtingiesiems , turintiems gyvybės alsavimą . Visa , kas žemėje , pražus .
01006018	Bet su tavimi sudarysiu sandorą . Tu , tavo sūnūs , žmona ir sūnų žmonos įlipsite į laivą .
01006019	O iš visų gyvūnų , visų gyvų būtybių , įlaipink į laivą po du — patiną ir patelę , kad jie išliktų gyvi drauge su tavimi .
01006020	Iš paukščių pagal jų rūšį , gyvulių pagal jų rūšį , visų žemės roplių pagal jų rūšį , — iš visų po du įlips su tavimi , kad išliktų gyvi .
01006021	Taip pat apsirūpink įvairiu maistu , tinkamu valgyti , ir pasikrauk , kad būtų maisto atsargų tau ir jiems “ .
01006022	Nojus tai padarė . Kaip Dievas buvo jam įsakęs , taip jis ir padarė .
01007001	Tuomet VIEŠPATS tarė Nojui : „ Eik į laivą su visa savo šeima , nes iš šios kartos tik tave vieną radau teisų savo akivaizdoje .
01007002	Pasiimk po septynias poras visų švariųjų gyvulių , patinus ir pateles , o visų nešvariųjų gyvulių — po vieną porą , patiną ir patelę ,
01007003	taip pat po septynias poras padangių paukščių , patinus ir pateles , kad išliktų jų rūšis gyva visoje žemėje .
01007004	Juk už septyneto dienų siųsiu žemėn lietų keturiasdešimt dienų bei keturiasdešimt naktų ir visus gyvūnus , kuriuos padariau , nušluosiu nuo žemės paviršiaus “ .
01007005	Nojus taip ir padarė , kaip Dievas buvo jam įsakęs .
01007006	Nojus buvo šešių šimtų metų , kai užėjo tvanas , ir vandenys užliejo žemę .
01007007	Tuomet Nojus drauge su savo sūnumis , žmona ir sūnų žmonomis įlipo į laivą gelbėtis nuo tvano vandenų .
01007008	Iš švariųjų gyvulių ir gyvulių , kurie yra nešvarūs , paukščių ir visų žemės roplių
01007009	po du , patinas ir patelė , įlipo į laivą drauge su Nojumi , kaip Dievas buvo Nojui įsakęs .
01007010	Po septynių dienų žemė aptvino vandenimis .
01007011	Šeši šimtaisiais Nojaus gyvenimo metais , antro mėnesio septynioliktą dieną , būtent tą dieną prasiveržė visi didžiosios bedugnės šaltiniai ir atsivėrė visos dangaus skliauto užtūros .
01007012	Lietus pylė ant žemės keturiasdešimt dienų ir keturiasdešimt naktų .
01007013	Tą pačią dieną Nojus drauge su savo sūnumis Semu , Chamu ir Jafetu , žmona ir trim sūnų žmonomis įlipo į laivą ,
01007014	jie ir visi visų rūšių žvėrys , visi visų rūšių galvijai , visi visų rūšių žemės ropliai ir visi visų rūšių paukščiai , visi paukščiai ir visi sparnuočiai .
01007015	Poros visų būtybių , turinčių gyvybės alsavimą , įlipo į laivą su Nojumi .
01007016	Įlipusiųjų buvo po patiną ir patelę visų gyvų būtybių . Jie įlipo , kaip Dievas buvo Nojui įsakęs . Tuomet VIEŠPATS uždarė jį iš lauko .
01007017	Tvanas žemėje tęsėsi keturiasdešimt dienų . Vandenų daugėjo , ir jie taip iškėlė laivą , kad šis pakilo nuo žemės .
01007018	Vandenys žemėje labai patvino , ir jų padaugėjo , o laivas plūduriavo ant vandenų .
01007019	Aukščiau ir aukščiau ant žemės kilo vandenys , kol visi aukščiausi kalnai visur po dangumi liko apsemti .
01007020	Pritvino vandenų penkiolika uolekčių aukščiau virš apsemtų kalnų .
01007021	Ir visos gyvos būtybės , krutėjusios žemėje , žuvo : paukščiai , galvijai , žvėrys , visi gyvūnai , knibždantys žemėje , taip pat visi žmonės .
01007022	Sausumoje visi , turėję šnervėse gyvybės alsavimą , mirė .
01007023	Jis nušlavė nuo žemės visus gyvūnus — ir žmones , ir gyvulius , ir roplius , ir padangių paukščius . Visi buvo nušluoti nuo žemės . Tik Nojus buvo paliktas ir tie , kurie buvo su juo laive .
01007024	Žemę aptvindę vandenys laikėsi šimtą penkiasdešimt dienų .
01008001	Tuomet Dievas atsiminė Nojų ir visus žvėris , ir visus galvijus , buvusius su juo laive . Dievas pasiuntė vėją pūsti virš žemės , ir vandenys atslūgo .
01008002	Bedugnės šaltiniai ir dangaus skliauto užtūros buvo uždarytos , liūtis iš dangaus sulaikyta ,
01008003	ir vandenys pamažu traukėsi nuo žemės . Praslinkus šimtui penkiasdešimt dienų , vandenys buvo taip nusekę ,
01008004	kad septinto mėnesio septynioliktą dieną laivas sustojo Ararato kalnuose .
01008005	O vandenys vis labiau ir labiau seko iki dešimto mėnesio . Dešimto mėnesio pirmą dieną pasirodė kalnų viršūnės .
01008006	Praslinkus keturiasdešimt dienų , Nojus atidarė laivo langą , kurį buvo įtaisęs ,
01008007	ir išleido varną . Jis skraidžiojo šen ir ten , laukdamas , kol žemėje išdžius vandenys .
01008008	Tuomet jis išleido iš laivo balandį pažiūrėti , ar vandenys buvo nusekę žemės paviršiuje .
01008009	Bet balandis negalėjo rasti vietos kojoms pailsėti ir sugrįžo pas jį į laivą , nes vandenys dar tebebuvo ant viso žemės paviršiaus . Jis ištiesė ranką , paėmė balandį ir įkėlė į savo laivą .
01008010	Palaukęs dar septynias dienas , jis vėl išleido iš laivo balandį .
01008011	Vakare balandis sugrįžo pas jį , ir jo snape buvo nuskintas alyvmedžio lapas ! Dabar Nojus žinojo , kad vandenys žemėje jau buvo nusekę .
01008012	Tuomet jis palaukė dar septynias dienas ir vėl išleido balandį . Šį kartą tasai pas jį nebesugrįžo .
01008013	Šeši šimtai pirmų metų pirmo mėnesio pirmą dieną vandenys žemėje pradėjo sekti . Nojus nukėlė laivo dangą , apsižvalgė ir pamatė , kad žemės paviršius džiūsta .
01008014	Antro mėnesio dvidešimt septintą dieną žemė buvo sausa .
01008015	Tuomet Dievas tarė Nojui :
01008016	„ Eik iš laivo drauge su savo žmona , sūnumis ir sūnų žmonomis .
01008017	Išlaipink kartu visus su tavimi esančius gyvūnus , visas gyvas būtybes : paukščius , gyvulius ir visus žemės roplius . Teužplūsta jie žemę , tebūna vaisingi ir tesidaugina žemėje “ .
01008018	Išlipo tat Nojus drauge su sūnumis ir žmona bei sūnų žmonomis .
01008019	Visi gyvuliai , visi ropliai ir visi paukščiai — visa , kas juda žemėje — išlipo iš laivo šeimomis .
01008020	Tuomet Nojus pastatė VIEŠPAČIUI aukurą ir , parinkęs iš visų švariųjų gyvulių ir visų švariųjų paukščių , paaukojo ant aukuro deginamąsias atnašas .
01008021	Užuodęs malonų kvapą , VIEŠPATS tarė sau : „ Niekada daugiau nebepasmerksiu žemės už žmonių kaltes , nes žmogaus širdies polinkiai pikti nuo pat jaunumės . Niekada daugiau nebenaikinsiu visų gyvūnų , kaip esu padaręs .
01008022	Ligi tik žemė tvers , sėja ir pjūtis , šaltis ir šiluma , vasara ir žiema , diena ir naktis nesiliaus “ .
01009001	Dievas palaimino Nojų bei jo sūnus ir tarė jiems : „ Būkite vaisingi ir dauginkitės , pripildykite žemę .
01009002	Bijos jūsų ir drebės prieš jus visi žemės gyvuliai , visi padangių paukščiai — visa , kas juda žemėje , ir visos jūrų žuvys . Į jūsų rankas jie atiduoti .
01009003	Kas juda ir yra gyva , bus jums maistui . Duodu juos visus jums , lygiai kaip daviau jums žaliuosius augalus .
01009004	Tiktai mėsos su jos gyvybe , su krauju joje , nevalgysite .
01009005	Taip pat ir už jūsų kraują , jūsų gyvybę , reikalausiu atsiskaityti : iš kiekvieno gyvulio to reikalausiu ir iš žmonių — iš kiekvieno už artimo kraują — reikalausiu atsiskaityti už žmogaus gyvybę .
01009006	Kas pralieja žmogaus kraują , to kraują taip pat pralies žmogus , nes pagal savo paveikslą Dievas sukūrė žmogų .
01009007	O jūs būkite vaisingi ir dauginkitės , pliskite žemėje ir užvaldykite ją ! “
01009008	Tuomet Dievas tarė Nojui ir su juo buvusiems sūnums :
01009009	„ Štai sudarau Sandorą su jumis ir jūsų būsimais palikuonimis ,
01009010	su visais gyvūnais , esančiais su jumis , — paukščiais , galvijais ir visais su jumis buvusiais žemės gyvuliais , kurie tik išlipo iš laivo .
01009011	Aš palaikysiu Sandorą su jumis : niekada daugiau visi mirtingieji gyvūnai nebebus tvano vandenų išnaikinti , niekada daugiau nebebus tvano žemei nuniokoti .
01009012	Ir tai , — pridūrė Dievas , — bus ženklas , kurį duodu visiems amžiams , mano Sandoros tarp manęs ir jūsų bei visų su jumis esančių gyvūnų :
01009013	savo lanką padėjau į debesis , ir jis bus ženklas Sandoros tarp manęs ir žemės .
01009014	Kai supūsiu viršum žemės debesis ir pasirodys debesyje mano lankas ,
01009015	aš atsiminsiu savo Sandorą tarp manęs ir jūsų bei visų mirtingųjų gyvūnų , ir vandenys niekada daugiau nebetaps tvanu visiems mirtingiesiems sunaikinti .
01009016	Kai lankas bus debesyje , aš pažvelgsiu į jį ir atsiminsiu Sandorą tarp Dievo ir visų gyvūnų — visų žemėje esančių mirtingųjų “ .
01009017	Dievas sakė Nojui : „ Tai bus ženklas Sandoros tarp manęs ir visų žemėje esančių mirtingųjų “ .
01009018	Nojaus sūnūs , išlipusieji iš laivo , buvo Semas , Chamas ir Jafetas . Chamas buvo Kanaano tėvas .
01009019	Tai buvo Nojaus sūnūs , ir iš jų buvo apgyvendinta visa žemė .
01009020	Nojus , žemės artojas , pirmas įsiveisė vynuogyną .
01009021	Jis gėrė vyno , pasigėrė ir gulėjo nuogas palapinėje .
01009022	Chamas , Kanaano tėvas , pamatė savo tėvo nuogumą ir papasakojo savo dviem broliams lauke .
01009023	Tuomet Semas ir Jafetas paėmė drabužį , užsidėjo jį ant pečių ir , eidami atbuli , uždengė savo tėvo nuogumą . Kadangi jų veidai buvo nugręžti į kitą pusę , nuogo savo tėvo jie nematė .
01009024	Išsiblaivęs nuo vyno ir sužinojęs , ką jo jauniausias sūnus buvo jam padaręs ,
01009025	Nojus tarė : „ Tebūna prakeiktas Kanaanas ! Jis bus žemiausias vergas savo broliams “ .
01009026	Ir pridūrė : „ Šlovė VIEŠPAČIUI , Semo Dievui ! Tebūna Kanaanas jiems vergas !
01009027	Tepadaro Dievas vietos Jafetui , teleidžia jam gyventi Semo palapinėse , o Kanaanas tebūna jų vergas “ .
01009028	Po tvano Nojus gyveno tris šimtus penkiasdešimt metų .
01009029	Iš viso Nojus gyveno devynis šimtus penkiasdešimt metų . Po to jis mirė .
01010001	Štai palikuonys Nojaus sūnų — Semo , Chamo ir Jafeto ; vaikai jiems gimė po tvano .
01010002	Jafeto palikuonys : Gomeras , Magogas , Madajas , Javanas , Tubalas , Mešechas ir Tyras .
01010003	Gomero palikuonys : Aškenazas , Rifatas ir Togarma .
01010004	Javano palikuonys : Eliša , Taršišas , Kitimai ir Rodanimas .
01010005	Iš jų pasklido salų tautos savo kraštuose su savo kalba pagal kiltis ir tautas .
01010006	Chamo palikuonys : Kušas , Egiptas , Putas ir Kanaanas .
01010007	Kušo palikuonys : Seba , Havila , Sabta , Rama ir Sabtecha . Ramos palikuonys : Šeba ir Dedanas .
01010008	Kušui gimė Nimrodas , pirmasis galiūnas žemėje .
01010009	VIEŠPATIES malone jis buvo galingas medžiotojas , todėl sakoma : „ Kaip Nimrodas VIEŠPATIES malone galingas medžiotojas “ .
01010010	Jo karalystės pradžia buvo Babelis , Erechas ir Akadas — miestai Šinaro krašte .
01010011	Iš to krašto jis išėjo į Asiriją , ten pastatė Ninevę , Rehobot Irą , Kelachą
01010012	bei Reseną tarp Ninevės ir Kelacho . Pastarasis miestas buvo sostinė .
01010013	Egiptui gimė ludai , anamimai , lehabiečiai , naftoachai ,
01010014	patrosiečiai , kasluhai ir kaftoriečiai . Iš pastarųjų kilo filistinai .
01010015	Kanaanui gimė pirmagimis Sidonas ir Hetas ,
01010016	taip pat jebusiečiai , amoritai , girgašai ,
01010017	hivai , arkai , sinai ,
01010018	arvadiečiai , cemarai ir hamatiečiai . Po to kanaaniečių kiltys pasklido .
01010019	Kanaaniečių žemė nuo Sidono driekėsi Geraro kryptimi iki pat Gazos , o Sodomos , Gomoros , Admos ir Ceboimų kryptimi — iki pat Lešos .
01010020	Tokie tat Chamo palikuonys pagal jų kiltis ir kalbas , kraštus ir tautas .
01010021	Taip pat ir Semui , visų Ebero vaikų protėviui ir vyresniam Jafeto broliui , gimė vaikų .
01010022	Semo palikuonys : Elamas , Asūras , Arpachšadas , Ludas ir Aramas .
01010023	Aramo palikuonys : Ucas , Hulas , Geteras ir Mašas .
01010024	Arpachšadui gimė Šelachas , o Šelachui — Eberas .
01010025	Eberui gimė du sūnūs : pirmasis buvo vardu Pelegas , nes jo dienomis buvo padalyta žemė , o jo brolis — Joktanas .
01010026	Joktanui gimė Almodadas , Šelefas , Hacarmavetas , Jerachas ,
01010027	Hadoramas , Uzalas , Dikla ,
01010028	Obalas , Abimaelis , Šeba ,
01010029	Ofyras , Havila ir Jobabas . Tai vis Joktano palikuonys .
01010030	Jų gyvenvietės driekėsi nuo Mešos iki pat Sefaro , iki kalnų krašto rytuose .
01010031	Tokie tat Semo palikuonys pagal jų kiltis ir kalbas , kraštus ir tautas .
01010032	Tokios tat Nojaus sūnų kiltys pagal jų šeimas ir tautas . Po tvano iš jų pasklido tautos žemėje .
01011001	Visa žemė turėjo vieną kalbą ir tuos pačius žodžius .
01011002	Atsikėlę iš rytų žmonės rado slėnį Šinaro krašte ir ten įsikūrė .
01011003	Vieni kitiems jie sakė : „ Eime , pasidirbkime plytų ir jas išdekime “ . Vietoj akmens jie naudojo plytas , o vietoj kalkių — bitumą .
01011004	„ Eime , — sakė jie , — pasistatykime miestą ir bokštą su dangų siekiančia viršūne ir pasidarykime sau vardą , kad nebūtume išblaškyti po visą žemės paviršių “ .
01011005	O VIEŠPATS nužengė pamatyti miesto ir bokšto , kurį mirtingieji buvo pastatę .
01011006	Ir tarė VIEŠPATS : „ Žiūrėk ! Jie yra viena tauta ir visi kalba ta pačia kalba . Tai tik jų sumanymų pradžia ! Ką tik užsimos daryti , nieko nebus jiems negalimo !
01011007	Eime , nuženkime ir sumaišykime jų kalbą , kad nebesuprastų , ką sako vienas kitam “ .
01011008	Taip tat VIEŠPATS išsklaidė juos iš ten po visą žemės paviršių , ir jie metė statę miestą .
01011009	Tada jis buvo pavadintas Babeliu , nes VIEŠPATS ten sumaišė visos žemės kalbą ir iš ten išsklaidė juos po visą žemės paviršių .
01011010	Štai Semo palikuonys . Semas buvo šimtametis , kai po dvejų metų po tvano jam gimė Arpachšadas .
01011011	Arpachšadui gimus , Semas gyveno penkis šimtus metų ir turėjo kitų sūnų bei dukterų .
01011012	Arpachšadas buvo trisdešimt penkerių metų , kai jam gimė Šelachas .
01011013	Šelachui gimus , Arpachšadas gyveno keturis šimtus trejus metus ir turėjo kitų sūnų bei dukterų .
01011014	Šelachas buvo trisdešimtmetis , kai jam gimė Eberas .
01011015	Eberui gimus , Šelachas gyveno keturis šimtus trejus metus ir turėjo kitų sūnų bei dukterų .
01011016	Eberas buvo trisdešimt ketverių metų , kai jam gimė Pelegas .
01011017	Pelegui gimus , Eberas gyveno keturis šimtus trisdešimt metų ir turėjo kitų sūnų bei dukterų .
01011018	Pelegas buvo trisdešimtmetis , kai jam gimė Reuvas .
01011019	Reuvui gimus , Pelegas gyveno du šimtus devynerius metus ir turėjo kitų sūnų bei dukterų .
01011020	Reuvas buvo trisdešimt dvejų metų , kai jam gimė Serugas .
01011021	Serugui gimus , Reuvas gyveno du šimtus septynerius metus ir turėjo kitų sūnų bei dukterų .
01011022	Serugas buvo trisdešimtmetis , kai jam gimė Nahoras .
01011023	Nahorui gimus , Serugas gyveno du šimtus metų ir turėjo kitų sūnų bei dukterų .
01011024	Nahoras buvo dvidešimt devynerių metų , kai jam gimė Terachas .
01011025	Terachui gimus , Nahoras gyveno šimtą devyniolika metų ir turėjo kitų sūnų bei dukterų .
01011026	Terachas buvo septyniasdešimtmetis , kai jam gimė Abromas , Nahoras ir Haranas .
01011027	Štai Teracho palikuonys . Terachui gimė Abromas , Nahoras ir Haranas . O Haranui gimė Lotas .
01011028	Haranas mirė gimtajame krašte — chaldėjų Ūre anksčiau už savo tėvą Terachą .
01011029	Abromas ir Nahoras vedė . Abromo žmona buvo Saraja , o Nahoro — Milka , Milkos ir Iskos tėvo Harano duktė .
01011030	Saraja buvo nevaisinga ir neturėjo vaikų .
01011031	Terachas pasiėmė sūnų Abromą , vaikaitį Lotą , Harano sūnų , savo marčią Sarają , Abromo žmoną , ir išėjo su jais iš chaldėjų Ūro į Kanaano kraštą . Atėję į Haraną , jie ten apsigyveno .
01011032	Terachas gyveno du šimtus penkerius metus . Terachas mirė Harane .
01012001	VIEŠPATS tarė Abromui : „ Eik iš savo gimtojo krašto , savo tėvo namų , į kraštą , kurį tau parodysiu .
01012002	Padarysiu iš tavęs didelę tautą ir palaiminsiu tave ; išaukštinsiu tavo vardą , ir tu būsi palaiminimas .
01012003	Laiminsiu tave laiminančius ir keiksiu tave keikiančius ; visos žemės gentys ras tavyje palaiminimą “ .
01012004	Abromas išėjo , kaip VIEŠPATS jam buvo liepęs , ir Lotas ėjo drauge su juo . Abromas buvo septyniasdešimt penkerių metų , kai paliko Haraną .
01012005	Abromas pasiėmė savo žmoną Sarają , brolio sūnų Lotą , visus turtus , kuriuos buvo sukaupę , ir visus žmones , kuriuos buvo Harane įsigiję . Jie leidosi į Kanaano kraštą ir į Kanaano kraštą atkeliavo .
01012006	Tarpais sustodamas , Abromas per Kanaano kraštą keliavo iki pat Morės ąžuolo vietovės prie Sichemo . ( Tuomet krašte buvo kanaaniečiai . )
01012007	VIEŠPATS pasirodė Abromui ir tarė : „ Šį kraštą duosiu tavo palikuonims “ . Ten Abromas pastatė jam pasirodžiusiam VIEŠPAČIUI aukurą .
01012008	Iš čia jis pajudėjo kalnų link į rytus nuo Betelio ir pasistatė savo palapinę ; į vakarus nuo jos buvo Betelis , o į rytus — Ajas . Ir čia pastatė aukurą ir vardu šaukėsi VIEŠPATIES .
01012009	Po to Abromas , tarpais sustodamas , keliavo Negebo link .
01012010	Krašte kilo badas . Abromas kėlėsi į Egiptą gyventi kaip ateivis , nes badas krašte buvo nuožmus .
01012011	Prieš pat įeinant į Egiptą , jis kreipėsi į savo žmoną Sarają : „ Žinau , kokia tu graži moteris .
01012012	Egiptiečiai , tave pamatę , pamanys : ‘ Tai jo žmona ’ . Mane jie užmuš , o tave paliks gyvą .
01012013	Tad prašyčiau sakyti , jog esi mano sesuo , kad per tave man būtų gera ir tavo dėka išlikčiau gyvas “ .
01012014	Abromui įėjus į Egiptą , egiptiečiai matė , kad moteris buvo labai graži .
01012015	Ją pastebėję faraono dvariškiai labai išgyrė faraonui . Moteris tada buvo paimta į faraono šeimyną .
01012016	Per ją Abromui gerai sekėsi . Jis įsigijo avių , jaučių , asilų , vergų ir vergių , asilių ir kupranugarių .
01012017	Bet už Abromo žmoną Sarają VIEŠPATS baudė faraoną ir jo šeimyną didelėmis nelaimėmis .
01012018	Faraonas pasišaukė Abromą ir sakė jam : „ Ką tu padarei ! Kodėl nepasakei , kad ji tavo žmona ?
01012019	Kodėl sakei : ‘ Ji mano sesuo ’ ? Aš paėmiau ją už žmoną . O dabar štai tavo žmona ! Pasiimk ir išeik ! “
01012020	Faraonas davė savo vyrams nurodymų , ką daryti , ir tie išvarė jį drauge su žmona ir viskuo , ką turėjo .
01013001	Drauge su žmona ir viskuo , ką turėjo , Abromas iš Egipto nusikėlė į Negebą . Kartu buvo ir Lotas .
01013002	Dabar Abromas turėjo labai daug galvijų , sidabro ir aukso .
01013003	Iš Negebo , vienur kitur sustodamas , jis nukeliavo iki pat Betelio — tos vietos , kur iš pradžių buvo pasistatęs palapinę tarp Betelio ir Ajo ,
01013004	tos vietos , kur pirmiau buvo padaręs aukurą . Čia Abromas vardu šaukėsi VIEŠPATIES .
01013005	Lotas , keliavęs kartu su Abromu , taip pat turėjo avių ir galvijų kaimenių bei palapinių .
01013006	O kraštas negalėjo jų abiejų , gyvenančių drauge , išlaikyti . Jų nuosavybė buvo tokia didelė , kad jie nebegalėjo likti kartu .
01013007	Be to , kildavo vaidų tarp Abromo ir Loto galvijų piemenų . Krašte tuomet gyveno kanaaniečiai ir perizai .
01013008	Tada Abromas tarė Lotui : „ Prašyčiau , kad nebūtų vaido tarp manęs ir tavęs ar tarp mano piemenų ir tavo piemenų , nes esame giminaičiai .
01013009	Argi ne visas kraštas prieš tave ? Prašyčiau atsiskirti nuo manęs . Jei tu eisi į kairę , aš eisiu į dešinę , jei tu eisi į dešinę , aš eisiu į kairę “ .
01013010	Lotas apsižvalgė aplinkui ir pamatė , kad Jordano lyguma iki pat Coaro buvo gerai drėkinama , kaip paties VIEŠPATIES sodas , kaip Egipto žemė . ( Tai buvo prieš VIEŠPAČIUI sunaikinant Sodomą ir Gomorą . )
01013011	Lotas pasirinko visą Jordano lygumą ir nusikėlė rytų link . Jiedu taip ir atsiskyrė vienas nuo kito .
01013012	Abromas apsigyveno Kanaano krašte , o Lotas įsikūrė tarp Lygumos miestų ir pasistatė savo palapines prie Sodomos .
01013013	O Sodomos gyventojai buvo nedori ir labai nusidėję VIEŠPAČIUI .
01013014	Lotui atsiskyrus , VIEŠPATS tarė Abromui : „ Dabar pakelk akis ir pasižiūrėk iš tos vietos , kurioje stovi , į šiaurę ir į pietus , į rytus ir į vakarus ,
01013015	nes visą kraštą , kurį matai , amžinai atiduosiu tau ir tavo palikuonims .
01013016	Padarysiu tavo palikuonis gausius tarsi žemės dulkės . Jei kas galėtų suskaityti žemės dulkes , tai ir tavo palikuonys galėtų būti suskaityti .
01013017	Pakilk , pereik išilgai ir skersai kraštą , nes tau jį atiduosiu “ .
01013018	Abromas išardė savo palapinę ir nusikėlė gyventi prie Mamrės ąžuolų , arti Hebrono . Ten jis pastatė VIEŠPAČIUI aukurą .
01014001	Šinaro karaliaus Amrafelio , Elasaro karaliaus Arjocho , Elamo karaliaus Kedorlaomero ir Goimų karaliaus Tidalo dienomis
01014002	šie karaliai išėjo į karą su Sodomos karaliumi Bera , Gomoros karaliumi Birša , Admos karaliumi Šinabu , Ceboimų karaliumi Šemeberu ir Belos ( tai yra Coaro ) karaliumi .
01014003	Pastarieji susirinko Sidimų slėnyje , kur dabar Druskos jūra .
01014004	Dvylika metų jie buvo vergavę Kedorlaomerui , bet tryliktaisiais metais sukilo .
01014005	Keturioliktaisiais metais Kedorlaomeras ir jam artimi karaliai atžygiavo ir numalšino refajus Aštarot Karnaimuose , zuzus Hame , emus Šave Kirjataimuose
01014006	ir horus Seyro kalnuose iki pat El Parano dykumos pakraščio .
01014007	Grįždami jie atėjo į En Mišpatą ( tai yra Kadešą ) ir numalšino visą amalekiečių kraštą bei amoritus , gyvenusius Hacecon Tamaroje .
01014008	Tuomet Sodomos karalius , Gomoros karalius , Admos karalius , Ceboimų karalius ir Belos ( tai yra Coaro ) karalius išžygiavo ir stojo į mūšį Sidimų slėnyje
01014009	su Elamo karaliumi Kedorlaomeru , Goimų karaliumi Tidalu , Šinaro karaliumi Amrafeliu ir Elasaro karaliumi Arjochu — keturi karaliai prieš penkis .
01014010	O Sidimų slėnis buvo pilnas bitumo duobių . Sodomos ir Gomoros karaliai bėgdami įkrito į jas , o likusieji pabėgo į kalnus .
01014011	[ Nugalėtojai ] pagrobė visus Sodomos ir Gomoros turtus bei visas maisto atsargas ir pasitraukė ,
01014012	pagrobdami ir Sodomoje gyvenusį Abromo brolio sūnų Lotą su jo turtais .
01014013	Bėglys atnešė žinią hebrajui Abromui , gyvenusiam prie amorito Mamrės , Eškolo ir Anero brolio , ąžuolų . Jie buvo Abromo sąjungininkai .
01014014	Išgirdęs , kad jo brolio sūnus pagrobtas į nelaisvę , Abromas sutelkė tris šimtus aštuoniolika vyrų — savo išlaikytinių , gimusių jo šeimynoje — ir vijosi iki pat Dano .
01014015	Naktį , paskirstęs prieš grobikus savo vyrus , jis ir jo tarnai juos užpuolė , nugalėjo ir nusivijo iki Hobos į šiaurę nuo Damasko .
01014016	Jis atėmė visus turtus , atėmė taip pat savo brolio sūnų Lotą ir jo turtus , moteris bei kitus žmones .
01014017	Kai Abromas sugrįžo nugalėjęs Kedorlaomerą ir su juo buvusius karalius , Sodomos karalius išėjo jo pasitikti į Šavės ( tai yra Karaliaus ) slėnį .
01014018	O Salemo karalius Melchizedekas atnešė duonos ir vyno . Jis buvo Dievo Aukščiausiojo kunigas .
01014019	Jis palaimino Abromą , tardamas : „ Tepalaimina Abromą Dievas Aukščiausiasis , dangaus ir žemės Kūrėjas !
01014020	Tebūna pašlovintas Dievas Aukščiausiasis , kuris tau į rankas atidavė tavo priešus ! “ Abromas jam davė nuo visko dešimtinę .
01014021	Tuomet Sodomos karalius tarė Abromui : „ Duok man žmones , o turtus pasiimk sau “ .
01014022	Abromas atsakė Sodomos karaliui : „ Aš prisiekiau VIEŠPAČIUI , Dievui Aukščiausiajam , dangaus ir žemės Kūrėjui ,
01014023	kad neimsiu nei siūlo galo , nei apavo dirželio , nei ko nors , kas tau priklauso , idant nesakytumei : ‘ Aš padariau Abromą turtingą ’ .
01014024	Tebūna man tik tai , ką suvalgė su manimi ėjusieji vyrai , ir su manimi ėjusiųjų vyrų — Anero , Eškolo ir Mamrės — dalis . Tebūna leista jiems pasiimti savo dalį “ .
01015001	Po šių įvykių Abromas matė regėjimą , ir pasigirdo VIEŠPATIES žodis . Jis tarė : „ Nebijok , Abromai , aš tavo skydas . Tavo atpildas bus labai didelis “ .
01015002	Bet Abromas atsakė : „ Viešpatie DIEVE , kas man iš tavo dovanų , nes aš lieku bevaikis ir mano namų įpėdinis yra damaskietis Eliezeras ! “
01015003	Abromas pridūrė : „ Palikuonio man nedavei , todėl vergas , gimęs mano namuose , bus mano įpėdinis “ .
01015004	Ir štai išgirdo jis VIEŠPATIES žodį : „ Jis nebus tavo paveldėtojas . Tavo paveldėtojas gims iš tavęs paties “ .
01015005	Išvedęs jį laukan , tęsė : „ Pažvelk į dangų ir suskaičiuok žvaigždes , jei gali jas suskaičiuoti “ . Po to tarė : „ Tokie gausūs bus tavo palikuonys “ .
01015006	Jis patikėjo VIEŠPAČIU , ir tai jam VIEŠPATS įskaitė teisumu .
01015007	Tuomet jis tarė jam : „ Aš esu VIEŠPATS , kuris išvedžiau tave iš chaldėjų Ūro , kad duočiau tau šį kraštą kaip paveldą “ .
01015008	— „ Viešpatie DIEVE , — paklausė jis , — iš ko aš pažinsiu , kad jį paveldėsiu ? “
01015009	Jis atsakė : „ Parūpink man treigę telyčią , treigę ožką , treigį aviną , purplelį ir jauną balandį “ .
01015010	Jis visus juos parūpino , perkirto pusiau ir suguldė puses vieną priešais kitą . O paukščių pusiau neperkirto .
01015011	Plėšrieji paukščiai leidosi ant skerdienos , bet Abromas juos nuvaikė .
01015012	Saulei leidžiantis , Abromą apėmė didelis miegas ir apgaubė didelė , baisi tamsa .
01015013	Tuomet VIEŠPATS tarė Abromui : „ Tu turi žinoti , kad tavo palikuonys bus ateiviai ne savo krašte . Ten jie bus pavergti ir kentės priespaudą keturis šimtus metų .
01015014	Bet tautą , kuriai jie vergaus , aš teisiu . Po to jie išeis su dideliu lobiu .
01015015	Tu nueisi pas savo protėvius ramybėje ir būsi palaidotas sulaukęs žilos senatvės .
01015016	O čia sugrįš jų ketvirta karta , nes amoritų nedorumo saikas dar neprisipildė “ .
01015017	Saulei nusileidus ir tamsai įsiviešpatavus , rūkstantis žarijų indas ir liepsnojantis deglas perėjo tarp anų skerdienos pusių .
01015018	Tą dieną VIEŠPATS sudarė sandorą su Abromu , tardamas : „ Tavo palikuonims duosiu šį kraštą nuo Egipto upės ligi didžiosios upės — Eufrato , —
01015019	kraštą kainitų , kenazų , kedemiečių ,
01015020	hetitų , perizų , refajų ,
01015021	amoritų , kanaaniečių , girgašų ir jebusiečių “ .
01016001	Abromo žmona Saraja nebuvo pagimdžiusi jam vaikų . Ji turėjo egiptietę tarnaitę , vardu Hagara .
01016002	Saraja kreipėsi į Abromą : „ Žiūrėk , VIEŠPATS sulaikė mane nuo gimdymo . Todėl sueik su mano tarnaite . Gal nors per ją aš turėsiu sūnų “ . Abromas paklausė Sarajos prašymo .
01016003	Taigi tada , kai Abromas buvo išgyvenęs dešimt metų Kanaano krašte , Abromo žmona Saraja paėmė savo egiptietę tarnaitę Hagarą ir davė ją savo vyrui Abromui kaip žmoną .
01016004	Jis suėjo su Hagara , ir ji pastojo . Pamačiusi , kad tapo nėščia , ji ėmė žiūrėti į savo šeimininkę su panieka .
01016005	Tuomet Saraja tarė Abromui : „ Tu kaltas dėl man daromos skriaudos ! Daviau savo tarnaitę tau į glėbį , o ji , pasijutusi nėščia , žiūri į mane su panieka . Tebūna VIEŠPATS tavo ir mano teisėjas ! “
01016006	Abromas atsakė Sarajai : „ Tavo tarnaitė tavo rankose . Daryk su ja , kas tau tinka “ . Saraja tat su ja taip šiurkščiai elgėsi , kad ši nuo jos pabėgo .
01016007	VIEŠPATIES angelas atrado ją prie vandens šaltinio dykumoje , prie šaltinio pakeliui į Šūrą ,
01016008	ir tarė : „ Hagara , Sarajos verge , iš kur ateini ir kur eini ? “ Ji atsakė : „ Bėgu nuo savo šeimininkės Sarajos “ .
01016009	VIEŠPATIES angelas tarė jai : „ Grįžk pas savo šeimininkę ir paklusk jos šiurkščiai rankai ,
01016010	nes , — kalbėjo toliau jai VIEŠPATIES angelas , — padarysiu tavo palikuonis tokius gausius , kad jie per daugumą bus nesuskaitomi “ .
01016011	VIEŠPATIES angelas tęsė , sakydamas jai : „ Žiūrėk , tu esi nėščia ir pagimdysi sūnų ; pavadinsi jį Izmaeliu , nes VIEŠPATS išgirdo tavo sielvarto šauksmus .
01016012	Jis bus smarkus žmogus , ranką pakėlęs prieš visus , o visi — prieš jį . Pykdamasis su visa savo gimine gyvens “ .
01016013	Su ja kalbėjusį VIEŠPATĮ ji taip pavadino : „ Tu esi ‘ Matymo Dievas ’ , — sakė ji , — nes argi aš iš tikrųjų mačiau Dievą ir pamačiusi išlikau gyva ? “
01016014	Todėl šaltinis buvo pavadintas „ Šaltiniu Gyvojo , kuris mane mato “ . Jis yra tarp Kadešo ir Beredo .
01016015	Hagara pagimdė Abromui sūnų . Sūnų , kurį jam pagimdė Hagara , Abromas pavadino Izmaeliu .
01016016	Abromas buvo aštuoniasdešimt šešerių metų , kai Hagara jam pagimdė Izmaelį .
01017001	Kai Abromas buvo devyniasdešimt devynerių metų , VIEŠPATS pasirodė jam ir tarė : „ Aš esu Dievas Visagalis . Eik mano keliu ir būk be priekaišto .
01017002	Aš sudarysiu Sandorą tarp manęs ir tavęs ; padarysiu tave be galo gausingą “ .
01017003	Abromas parpuolė kniūbsčias , o Dievas toliau kalbėjo :
01017004	„ Štai mano Sandora su tavimi : tu būsi tautų daugybės protėvis .
01017005	Daugiau nebebūsi vadinamas Abromu , bet tavo vardas bus Abraomas , nes padariau tave tautų daugybės tėvu .
01017006	Padarysiu tave be galo vaisingą ; iš tavęs padarysiu tautas , iš tavęs kils karaliai .
01017007	Palaikysiu Sandorą tarp savęs ir tavęs bei tavo palikuonių po tavęs per jų kartas kaip amžiną Sandorą — būti tavo ir tavo palikuonių po tavęs Dievu .
01017008	Tau ir tavo palikuonims po tavęs duosiu kraštą , kuriame gyveni kaip ateivis , visą Kanaano kraštą kaip amžiną nuosavybę . Aš būsiu jų Dievas “ .
01017009	Dievas kalbėjo Abraomui : „ O tu savo ruožtu laikysiesi mano Sandoros , tu ir tavo palikuonys po tavęs per savo kartas .
01017010	Štai Sandora , kurios laikysies , tarp manęs ir tavęs bei tavo palikuonių po tavęs : kiekvienas vyriškis iš jūsų bus apipjaustytas .
01017011	Apipjaustysite apyvarpio odą , ir tai bus ženklas Sandoros tarp manęs ir jūsų .
01017012	Per jūsų kartas kiekvienas vyriškis iš jūsų , sulaukęs aštuonių dienų , bus apipjaustytas ; taip pat namuose gimęs vergas ar pirktinis iš pašaliečio , kuris nėra iš tavo palikuonių .
01017013	Abu — vergas , gimęs tavo namuose , ir nupirktasis už tavo pinigus — turi būti apipjaustyti . Taip mano Sandora bus jūsų kūne amžina Sandora .
01017014	Neapipjaustytas vyriškis , — kiekvienas , kurio apyvarpio oda nėra apipjaustyta , — bus atkirstas nuo savo giminės . Jis sulaužė mano Sandorą “ .
01017015	Dievas kalbėjo Abraomui : „ O savo žmonos Sarajos nebevadinsi Saraja , nes jos vardas bus Sara .
01017016	Aš palaiminsiu ją ir , be to , duosiu tau per ją sūnų . Aš ją laiminsiu ; ji duos pradžią tautoms , iš jos kils karaliai “ .
01017017	Abraomas parpuolė veidu žemėn ir juokėsi , širdyje galvodamas : „ Argi gali kūdikis gimti šimtamečiui seniui ? Argi gali Sara , būdama devyniasdešimtmetė , gimdyti ? “
01017018	Tad Abraomas Dievui ir sakė : „ O kad Izmaelis gyvuotų tavo malone ! “
01017019	O Dievas tarė : „ Vis dėlto Sara pagimdys tau sūnų , ir tu pavadinsi jį Izaoku . Aš palaikysiu savo Sandorą su juo kaip amžiną sandorą jo palikuonims .
01017020	Ir dėl Izmaelio tave išklausiau : štai laiminsiu jį , padarysiu be galo gausingą . Jis bus dvylikos vadų tėvas ; padarysiu iš jo didelę tautą .
01017021	Bet savo Sandorą aš palaikysiu su Izaoku , kurį Sara tau pagimdys šiuo laiku kitais metais “ .
01017022	Vos pabaigęs kalbėtis , Dievas pakilo nuo Abraomo .
01017023	Tuomet Abraomas paėmė savo sūnų Izmaelį ir visus vergus , gimusius jo namuose bei pirktus jo pinigais , visus savo namų vyriškius , ir tą pačią dieną , kaip Dievas jam buvo įsakęs , apipjaustė jų apyvarpio odą .
01017024	Abraomas buvo devyniasdešimt devynerių metų , kai jam buvo apipjaustyta apyvarpio oda .
01017025	O jo sūnus Izmaelis buvo trylikametis , kai jam buvo apipjaustyta apyvarpio oda ,
01017026	Abraomas ir Izmaelis buvo apipjaustyti tą pačią dieną .
01017027	Drauge su jais apipjaustyti visi jo namų vyrai — vergai , gimę namuose , ir pirktiniai iš pašaliečių .
01018001	VIEŠPATS pasirodė prie Mamrės ąžuolų , Abraomui sėdint pačioje dienos kaitroje prie savo palapinės angos .
01018002	Jis pakėlė akis ir pamatė netoli savęs stovinčius tris vyrus . Pamatęs juos , jis atbėgo nuo palapinės angos jų pasitikti ir , nusilenkdamas iki žemės ,
01018003	tarė : „ Mano viešpatie , jei susilaukiau malonės tavo akyse , neaplenk savo tarno .
01018004	Tebūna atnešta truputį vandens ; nusiplaukite kojas ir pailsėkite po medžiu .
01018005	Atnešiu kąsnį duonos , kad galėtumėte pasistiprinti . Po to galėsite toliau eiti , nes juk užsukote pas savo tarną “ . Jie atsakė : „ Daryk , kaip sakai “ .
01018006	Abraomas nuskubėjo į palapinę pas Sarą ir paliepė : „ Greitai įmaišyk tris saikus gerų miltų , išminkyk ir iškepk plokštainių “ .
01018007	Abraomas nubėgo prie kaimenės , paėmė veršį , jauną ir rinktinį , padavė tarnui , ir šis greitai jį paruošė .
01018008	Tuomet , paėmęs varškės bei pieno ir paruoštą veršieną , padėjo visa prieš juos , o pats patarnavo jiems valgant po medžiu .
01018009	„ Kurgi tavo žmona Sara ? “ — paklausė jie . Jis atsakė : „ Va ten , palapinėje “ .
01018010	Tuomet vienas jų tarė : „ Aš tikrai sugrįšiu pas tave šiuo laiku kitais metais , ir tavo žmona Sara turės sūnų “ . Tuo tarpu Sara , stovėdama jam už nugaros prie palapinės angos , klausėsi .
01018011	Abraomas ir Sara buvo senyvo amžiaus , pagyvenę . Sara jau buvo liovusis sirgti mėnesinėmis .
01018012	Tad Sara juokėsi , sau sakydama : „ Po to , kai nuvytau , negi patirsiu džiaugsmą ? Mano vyras toks senas ! “
01018013	VIEŠPATS tarė Abraomui : „ Kodėl Sara juokiasi , sakydama : ‘ Nejau aš iš tikrųjų dar gimdysiu , būdama tokia sena ? ’
01018014	Argi yra Dievui negalimų dalykų ? Aš sugrįšiu pas tave šiuo laiku kitais metais , ir Sara turės sūnų “ .
01018015	O Sara gynėsi , sakydama : „ Aš nesijuokiau “ , — nes buvo išsigandusi . Bet jis atsakė : „ Tu tikrai juokeisi “ .
01018016	Vyrai pakilo ir žvalgėsi , kaip eiti Sodomos link . Abraomas lydėdamas ėjo kartu su jais .
01018017	VIEŠPATS mąstė : „ Argi aš slėpsiu nuo Abraomo , ką žadu tuojau daryti ,
01018018	žinodamas , kad Abraomas taps didele bei galinga tauta ir kad visos žemės tautos ras jame palaiminimą ?
01018019	Juk išrinkau jį , kad galėtų pamokyti savo vaikus ir savo būsimą šeimą laikytis VIEŠPATIES kelio , darant kas teisu ir teisinga , idant VIEŠPATS galėtų įvykdyti , ką yra pažadėjęs Abraomui “ .
01018020	Tuomet VIEŠPATS tarė : „ Šauksmo prieš Sodomą ir Gomorą taip padaugėjo , ir jų nuodėmė tokia sunki ,
01018021	kad turėjau nužengti ir pamatyti , ar jie iš tikro elgiasi , kaip skelbia mane pasiekęs šauksmas . Taip ar ne — sužinosiu “ .
01018022	Vyrai pasuko Sodomos link . Tuo tarpu Abraomas liko stovėti priešais VIEŠPATĮ .
01018023	Abraomas priėjo arčiau ir tarė : „ Argi iš tikrųjų kartu su nedorėliu pražudysi teisųjį ?
01018024	Jei mieste rastųsi penkiasdešimt teisiųjų , nejau pražudytum tą vietą ir neatleistum dėl penkiasdešimt mieste esančių teisiųjų ?
01018025	Ne tavo būdas daryti tokį dalyką — žudyti teisųjį kartu su nedorėliu ir padaryti teisųjį lygų nedorėliui ! Tai ne tavo būdas ! Argi tas , kuris yra visos žemės Teisėjas , nesielgs teisingai ? “
01018026	VIEŠPATS atsakė : „ Jei rasiu Sodomos mieste penkiasdešimt teisiųjų , dėl jų pasigailėsiu visos šios vietos “ .
01018027	O Abraomas vėl tarė : „ Žiūrėk , kaip drįstu kalbėti VIEŠPAČIUI , būdamas dulkė ir pelenai .
01018028	O jeigu trūktų penkių ligi penkiasdešimt teisiųjų ? Argi dėl tų penkių sunaikintum visą miestą ? “ Jis atsakė : „ Nesunaikinsiu , jei rasiu ten keturiasdešimt penkis “ .
01018029	Bet jis vėl kalbėjo , sakydamas : „ O jei keturiasdešimt ? “ Jis atsakė : „ Dėl keturiasdešimt to nedarysiu “ .
01018030	„ Tenesupyksta ant manęs VIEŠPATS , — tarė jis , — kad aš toliau kalbu . O jei trisdešimt ? “ Jis atsakė : „ Nedarysiu , jeigu rasiu trisdešimt “ .
01018031	Jis tarė : „ Žiūrėk , kaip drįstu kalbėti VIEŠPAČIUI . O jei ten rastųsi dvidešimt ? “ Jis atsakė : „ Ir dėl dvidešimt nesunaikinsiu “ .
01018032	Tuomet jis tarė : „ Tenesupyksta ant manęs VIEŠPATS , kad dar kalbėsiu . O jei dešimt ? “ „ Nesunaikinsiu dėl dešimt “ , — atsakė jis .
01018033	Baigęs kalbėtis su Abraomu , VIEŠPATS nuėjo savo keliu , o Abraomas parėjo į savo gyvenvietę .
01019001	Anie du angelai atėjo į Sodomą vakare . Lotas sėdėjo Sodomos vartuose . Pamatęs juos , Lotas pakilo jų pasveikinti ir , nusilenkdamas iki žemės ,
01019002	tarė : „ Mano viešpačiai , prašyčiau užsukti į savo tarno namus pernakvoti ir nusiplauti kojas . Anksti galėsite keltis ir keliauti toliau savo keliu “ . Bet jie atsakė : „ Ne . Praleisime naktį aikštėje “ .
01019003	O jis taip labai juos kvietė , kad jie pasuko pas jį ir įžengė į jo namus . Tada jis paruošė jiems vaišes , iškepė neraugintos duonos , ir jiedu papietavo .
01019004	Bet jiems dar neatgulus , miesto vyrai — Sodomos vyrai , jauni ir seni , visi žmonės iki paskutinio — apsupo namus
01019005	ir šaukė Lotui : „ Kur tie vyrai , atėjusieji pas tave šį vakarą ? Atvesk juos mums , kad galėtume juos pažinti “ .
01019006	Lotas išėjo pas juos už durų ir , uždaręs paskui save duris ,
01019007	kalbėjo : „ Maldauju , mano broliai , nesielkite nedorai !
01019008	Žiūrėkite , aš turiu dvi dukteris , kurios dar nėra pažinusios vyro . Leiskite man jas jums atvesti , darykite su jomis , kas jums patinka , tik nedarykite nieko aniems vyrams , nes jie įžengė mano stogo pavėsin “ .
01019009	Bet jie atsakė : „ Pasitrauk į šalį ! Šis žmogelis , — šaipėsi jie , — atkeliavo čionai kaip ateivis , o jau elgiasi kaip teisėjas ! Dabar su tavimi pasielgsime pikčiau negu su jais ! “ Tuomet jie apniko su įniršiu Lotą ir prisigrūdo prie durų jų išlaužti .
01019010	Bet anie vyrai iškišo rankas , įsitraukė Lotą į vidų ir uždarė duris .
01019011	O žmones , buvusius prie namų durų — jaunus ir senus — jie nuplieskė tokia akinančia šviesa , kad veltui šie stengėsi surasti duris .
01019012	Tuomet anie vyrai klausė Lotą : „ Ką daugiau iš savųjų turi čia ? Žentus , sūnus , dukteris ir bet ką iš savųjų — išvesk juos iš šios vietos ,
01019013	nes mes šią vietą tuojau sunaikinsime ! Šauksmas prieš Sodomos žmones , pasiekęs VIEŠPATĮ , pasidarė toks garsus , kad VIEŠPATS atsiuntė mus jos sunaikinti “ .
01019014	Lotas išėjo tada ir kalbėjosi su žentais , ketinusiais vesti jo dukteris : „ Kelkitės , eikite iš šios vietos , nes VIEŠPATS tuojau sunaikins miestą “ . Bet žentams atrodė , kad jis juokauja .
01019015	Rytui auštant , angelai ragino Lotą , sakydami : „ Skubėk , paimk žmoną ir abi čia esančias dukteris , kad nepražūtumėte dėl miesto kaltės “ .
01019016	Bet jis vis delsė . Tad anie vyrai paėmė jį , jo žmoną ir abi dukteris už rankų — VIEŠPATS buvo jam gailestingas — ir išvedė jį saugiai už miesto .
01019017	Kai jau buvo išvedę , vienas jų tarė : „ Bėgte gelbėkite savo gyvybę , atgal nesižvalgykite ir Lygumoje niekur nesustokite . Gelbėkitės kalnuose , kad nepražūtumėte ! “
01019018	O Lotas atsakė jam : „ O ne , mano viešpatie !
01019019	Štai tavo tarnas susilaukė malonės tavo akyse , ir tu parodei didelį gerumą , išgelbėdamas man gyvybę ! Tačiau gelbėtis , bėgdamas į kalnus , aš nepajėgiu iš baimės , kad užklups mane nelaimė ir aš numirsiu .
01019020	Prašyčiau žiūrėti , va anas miestas gana arti nubėgti , ir tai tokia maža vieta . Leisk man ten nubėgti — tai tokia maža vieta , ar ne ? — ir išliksiu ten gyvas ! “
01019021	Jis atsakė : „ Labai gerai ! Suteiksiu tau malonę ir šiuo atveju ; miesto , apie kurį kalbi , nesunaikinsiu .
01019022	Skubėk , gelbėkis ten , nes negaliu nieko daryti , kol tu ten nenueisi “ . Todėl anas miestas ir buvo pavadintas Coaru .
01019023	Saulė buvo pakilusi virš akiračio , kai Lotas atėjo į Coarą .
01019024	Tuomet VIEŠPATS liejo ant Sodomos ir Gomoros sierą ir ugnį .
01019025	Jis sunaikino tuos miestus ir visą Lygumą drauge su visais miestų gyventojais ir žemės augmenija .
01019026	O [ Loto ] žmona , eidama iš paskos , dairėsi atgal ir pavirto druskos stulpu .
01019027	Anksti rytą Abraomas nuskubėjo į tą vietą , kur buvo stovėjęs prieš VIEŠPATĮ
01019028	ir , žvelgdamas žemyn Sodomos ir Gomoros bei viso Lygumos krašto link , matė tik kylančius nuo žemės dūmus , tarsi iš krosnies .
01019029	Taigi , naikindamas Lygumos miestus ir sugriaudamas miestus , kuriuose buvo gyvenęs Lotas , Dievas prisiminė Abraomą ir išgelbėjo Lotą iš tikros pražūties .
01019030	Lotas pakilo iš Coaro ir apsigyveno kalnuose su dviem dukterimis . Coare pasilikti bijojo . Tad gyveno su dviem dukterimis oloje .
01019031	Pirmagimė tarė jaunesniajai : „ Mūsų tėvas sensta , nėra kito vyro žemėje sueiti su mumis , kaip įprasta visame pasaulyje .
01019032	Eikš , nugirdykime tėvą vynu ir gulėsime su juo , idant turėtume palikuonį iš savo tėvo “ .
01019033	Tą naktį juodvi nugirdė tėvą vynu , pirmagimė įėjo ir gulėjo su savo tėvu . Jis nežinojo nei kada ji atgulė , nei kada atsikėlė .
01019034	Kitą dieną pirmagimė tarė jaunesniajai : „ Žiūrėk , praėjusią naktį aš gulėjau su savo tėvu . Nugirdykime jį vynu ir šią naktį . Tu įeik ir gulėk su juo , idant turėtume palikuonį iš savo tėvo “ .
01019035	Taigi juodvi nugirdė tėvą ir tą naktį . Jaunesnioji pakilo ir gulėjo su juo . O jis nežinojo nei kada ji atgulė , nei kada atsikėlė .
01019036	Taip abi Loto dukterys tapo nėščios iš savo tėvo .
01019037	Pirmagimė pagimdė sūnų ir pavadino jį Moabu ; jis yra šiandienių moabitų protėvis .
01019038	Ir jaunesnioji pagimdė sūnų ir davė Ben Amio vardą ; jis yra šiandienių amonitų protėvis .
01020001	Iš ten Abraomas iškeliavo Negebo srities link ir įsikūrė tarp Kadešo ir Šūro . Gyvendamas Gerare kaip ateivis ,
01020002	Abraomas sakė apie savo žmoną : „ Ji mano sesuo “ . Užtat Geraro karalius Abimelechas ją parsigabeno sau .
01020003	Naktį sapne Dievas atėjo pas Abimelechą ir sakė jam : „ Tu mirsi dėl moters , kurią pasiėmei , nes tai ištekėjusi moteris “ .
01020004	O Abimelechas dar nebuvo jos palietęs , todėl tarė : „ Viešpatie , argi tu pražudytum nekaltą žmogų ?
01020005	Argi ne jis pats man sakė : ‘ Ji mano sesuo ’ ? Ir ji pati patvirtino : ‘ Jis mano brolis ’ . Kai tai padariau , mano širdis buvo dora ir rankos nekaltos “ .
01020006	Tuomet sapne Dievas atsakė jam : „ Taip , aš žinojau , kad tu tai darai dora širdimi ir nekaltomis rankomis . Be to , aš pats sulaikiau tave , kad nenusidėtum , todėl ir neleidau tau jos paliesti .
01020007	Dabar sugrąžink vyrui žmoną ; jis pranašas , todėl tave užtars , ir liksi gyvas . Bet jei nesugrąžinsi , žinok , kad tikrai mirsi ; pražūsi pats ir visa , kas tau priklauso “ .
01020008	Abimelechas atsikėlė anksti rytą , susišaukė visus tarnus ir papasakojo jiems visa , kas buvo įvykę . Žmonės buvo baimės priblokšti .
01020009	Tuomet Abimelechas pasišaukė Abraomą ir tarė jam : „ Ką tu padarei ! Kuo aš tau nusidėjau , kad užtraukei tokią didelę kaltę man ir mano karalystei ? Padarei man dalykų , kurie neturėtų būti daromi .
01020010	Ką gi tu galvojai , — klausė Abimelechas , — darydamas tokį dalyką ? “
01020011	„ Aš pamaniau , — atsakė Abraomas , — kad šioje vietoje visiškai nėra Dievo baimės , ir jie mane užmuš dėl mano žmonos .
01020012	Be to , ji iš tikrųjų mano sesuo — mano tėvo , nors ir ne mano motinos duktė . Ji tapo mano žmona .
01020013	Kai Dievas išvedė mane iš tėvo namų toli klajoti , aš jai sakiau : ‘ Prašyčiau tavęs padaryti man malonę : kad ir į kokią vietą nueitume , visur apie mane sakyk : jis mano brolis ’ “ .
01020014	Abimelechas paėmė avių ir jaučių , vergų ir vergių ir davė juos Abraomui . Sugrąžino jam ir Sarą , jo žmoną .
01020015	„ Mano kraštas prieš tavo akis , — tarė Abimelechas , — apsigyvenk , kur tik tau patiks “ .
01020016	O Sarai sakė : „ Žiūrėk ! Duodu tavo broliui tūkstantį sidabro gabalų . Tai bus tau apginti prieš visus , esančius su tavimi ; tu esi visiškai išteisinta “ .
01020017	Tuomet Abraomas užtarė Dievui , ir Dievas išgydė Abimelechą . Jis pagydė ir Abimelecho žmoną bei verges , idant vėl galėtų gimdyti ,
01020018	nes dėl Abraomo žmonos Saros VIEŠPATS buvo padaręs visas Abimelecho namų moteris visiškai nevaisingas .
01021001	VIEŠPATS pasielgė su Sara , kaip buvo sakęs , ir įvykdė , ką buvo pažadėjęs .
01021002	Sara pastojo ir pagimdė Abraomui senatvėje sūnų tuo laiku , kurį Dievas buvo nurodęs .
01021003	Sūnui , kurį jam pagimdė Sara , Abraomas davė Izaoko vardą .
01021004	Abraomas apipjaustė savo sūnų Izaoką aštuntąją dieną , kaip buvo įsakęs Dievas .
01021005	Abraomas buvo šimto metų , kai jam gimė sūnus Izaokas .
01021006	O Sara sakė : „ Dievas iškrėtė man juoką ; kas tik apie tai išgirs , juoksis su manimi “ .
01021007	Ir pridūrė : „ Kas gi būtų galėjęs pasakyti Abraomui , kad Sara žindys vaikus ? O vis dėlto pagimdžiau jam sūnų senatvėje “ .
01021008	Vaikas augo ir buvo nujunkytas . Tą dieną , kai Izaokas buvo nujunkytas , Abraomas surengė didelį pokylį .
01021009	Pamačiusi egiptietės Hagaros sūnų , kurį ši buvo pagimdžiusi Abraomui , žaidžiantį su jos sūnumi Izaoku , Sara
01021010	sakė Abraomui : „ Išvaryk šią vergę su sūnumi , nes tos vergės sūnus nesidalys paveldu su mano sūnumi Izaoku ! “
01021011	Šis reikalas Abraomą labai kankino , nes tai lietė jo paties sūnų .
01021012	Bet Dievas tarė Abraomui : „ Nesikankink dėl berniuko ar dėl vergės . Ką tau sako Sara , daryk , kaip ji sako , nes per Izaoką bus tęsiami tavo palikuonys .
01021013	Bet ir vergės sūnų padarysiu didele tauta , nes ir jis yra tavo palikuonis “ .
01021014	Abraomas pakilo anksti rytą , paėmė šiek tiek duonos bei vandenmaišį ir padavė Hagarai . Užkėlęs juos jai ant pečių , išsiuntė ją drauge su vaiku . Išėjusi ji klajojo Beer Šebos dykumoje .
01021015	Išsibaigus vandenmaišyje vandeniui , ji padėjo vaiką po krūmu ,
01021016	paėjėjo į šalį ir atsisėdo priešais maždaug per lanko šūvį , sakydama : „ Negaliu žiūrėti , kaip vaikas miršta “ . Sėdėdama priešais , ji pravirko graudžiomis ašaromis .
01021017	Bet Dievas išgirdo berniuko verksmą , ir Dievo angelas iš dangaus pašaukė Hagarą , klausdamas : „ Hagara , kas tau ? Nebijok , nes Dievas išgirdo berniuko verksmą iš ten , kur jis yra .
01021018	Eikš , pakelk berniuką ir paimk jį už rankos , nes aš iš jo padarysiu didelę tautą “ .
01021019	Tuomet Dievas atvėrė jai akis , ir ji pamatė vandens šaltinį . Nuėjusi prisėmė vandenmaišį vandens ir pagirdė berniuką .
01021020	Dievas buvo su berniuku , jam augant . Jis gyveno dykumoje ir tapo įgudusiu lankininku .
01021021	Parano dykuma buvo jo namai . Jo motina gavo jam žmoną iš Egipto žemės .
01021022	Atsitiko taip , kad tuo metu Abimelechas ir jo kariuomenės vadas Picholas sakė Abraomui : „ Dievas yra su tavimi , kad ir ką tu darytum .
01021023	Todėl dabar Dievo vardu prisiek man šioje vietoje , kad su manimi ar mano pažįstamais ir giminėmis nesielgsi apgaulingai , bet su manimi ir su kraštu , kuriame gyveni kaip ateivis , elgsiesi taip palankiai , kaip aš elgiausi su tavimi “ .
01021024	Abraomas atsakė : „ Prisiekiu ! “
01021025	Kai Abraomas pareiškė skundą Abimelechui dėl vandens šulinio , kurį buvo užgrobę Abimelecho tarnai ,
01021026	Abimelechas atsakė : „ Nežinau , kas tai padarė . Iš tikrųjų man nieko apie tai nepranešei , ir aš iki šios dienos apie tai nebuvau girdėjęs “ .
01021027	Abraomas paėmė avių ir jaučių , davė juos Abimelechui , ir juodu sudarė sutartį .
01021028	Tuomet Abraomas atskyrė iš kaimenės septynis ėriukus .
01021029	Abimelechas klausė Abraomą : „ Ką reiškia šie septyni atskirtieji ėriukai ? “
01021030	Jis atsakė : „ Tu priimsi šiuos septynis ėriukus iš mano rankų , idant būtum liudytojas , kad aš iškasiau šį šulinį “ .
01021031	Todėl ta vieta buvo pavadinta Beer Šeba , nes ten jiedu padarė priesaiką .
01021032	Taigi , sudarę Beer Šeboje sutartį , Abimelechas ir jo kariuomenės vadas Picholas pakilo ir sugrįžo į filistinų kraštą .
01021033	O [ Abraomas ] pasodino Beer Šeboje tamariską ir ten vardu šaukėsi VIEŠPATIES , Dievo Amžinojo .
01021034	Filistinų krašte Abraomas ilgą laiką gyveno kaip ateivis .
01022001	Po šių įvykių Dievas išbandė Abraomą . Jis tarė jam : „ Abraomai ! “ Šis atsiliepė : „ Aš čia ! “
01022002	— „ Paimk savo sūnų , — tęsė jis , — savo vienturtį sūnų Izaoką , kurį myli , nueik į Morijos kraštą ir paaukok jį kaip deginamąją auką ten viename kalne , kurį tau nurodysiu “ .
01022003	Pakilęs anksti rytą , pasibalnojo savo asilą , pasiėmė su savimi du tarnus ir savo sūnų Izaoką . Prisiskaldęs malkų deginamajai aukai , jis leidosi kelionėn į vietą , apie kurią jam buvo kalbėjęs Dievas .
01022004	Trečią dieną Abraomas pakėlė akis ir iš tolo pamatė tą vietą .
01022005	„ Pabūkite čia su asilu , — paliepė jis tarnams , — berniukas ir aš kopsime į ten . Pagarbinsime ir sugrįšime pas jus “ .
01022006	Abraomas paėmė malkų deginamajai aukai ir uždėjo jas savo sūnui Izaokui , o ugnį ir peilį nešėsi savo paties rankose . Jiedu tęsė kelionę .
01022007	Izaokas kreipėsi į savo tėvą Abraomą : „ Tėve ! “ — „ Aš čia , mano sūnau “ , — atsiliepė šis . Jis tarė : „ Ugnies ir malkų yra , bet kurgi avis deginamajai aukai ? “
01022008	Abraomas atsakė : „ Dievas pats parūpins avį deginamajai aukai , mano sūnau “ . Ir jiedu drauge ėjo toliau .
01022009	Atėjo jiedu į vietą , apie kurią buvo kalbėjęs Dievas . Abraomas pastatė ten aukurą ir sukrovė malkas . Jis surišo savo sūnų Izaoką ir paguldė jį ant aukure sukrautų malkų .
01022010	Tuomet Abraomas ištiesė ranką ir pakėlė peilį savo sūnui nužudyti .
01022011	Bet VIEŠPATIES angelas sušuko jam iš dangaus , tardamas : „ Abraomai ! Abraomai ! “ — „ Aš čia ! “ — atsiliepė jis .
01022012	„ Nekelk rankos prieš berniuką , — tęsė , — nieko jam nedaryk ! Dabar žinau , kad tu bijai Dievo , nes neatsisakei atiduoti man savo vienturtį sūnų “ .
01022013	Pakėlęs akis Abraomas pamatė aviną , ragais įstrigusį krūme . Abraomas priėjo , paėmė aviną ir paaukojo jį kaip deginamąją auką vietoj savo sūnaus .
01022014	O tą vietą Abraomas pavadino „ VIEŠPATS parūpins “ vardu , kaip ir nūdien sakoma : „ VIEŠPATIES kalne bus parūpinta “ .
01022015	VIEŠPATIES angelas pašaukė Abraomą iš dangaus antrąkart
01022016	ir tarė : „ Prisiekiau pačiu savimi , — tai VIEŠPATIES žodis , — kadangi tu tai padarei , neatsisakei atiduoti savo vienturčio sūnaus ,
01022017	aš tikrai laiminsiu tave ir padarysiu tavo palikuonis tokius gausingus kaip dangaus žvaigždės ir pajūrio smiltys . Tavo palikuonys užims savo priešų vartus , ir
01022018	visos tautos žemėje gaus palaiminimą per tavo palikuonis , nes tu buvai klusnus mano balsui “ .
01022019	Po to Abraomas sugrįžo pas tarnus . Jie pakilo ir drauge nuėjo į Beer Šebą . Ir Abraomas likosi gyventi Beer Šeboje .
01022020	Atsitiko taip , kad po šių įvykių Abraomas gavo žinią : „ Milka irgi pagimdė vaikų tavo broliui Nahorui :
01022021	pirmagimį Ucą , jo brolį Būzą , Aramo tėvą Kemuelį ,
01022022	Kesedą , Hazoją , Pildašą , Idlafą ir Betuelį “ .
01022023	Betueliui gimė Rebeka . Anuos aštuonis Abraomo broliui Nahorui pagimdė Milka .
01022024	O jo sugulovė , vardu Reuma , irgi pagimdė vaikų : Tebachą , Gahamą , Tahašą ir Maaką .
01023001	Sara gyveno šimtą dvidešimt septynerius metus .
01023002	Sara mirė Kirjat Arbos mieste ( tai yra Hebrone ) , Kanaano krašte . Abraomas apverkė ir apraudojo Sarą .
01023003	Pasitraukdamas nuo savo mirusiosios , jis kreipėsi į hetitus :
01023004	„ Nors esu svetimšalis ir ateivis , gyvenantis tarp jūsų , parduokite man vietą kapui pas jus , kad galėčiau nunešti savo mirusiąją ir palaidoti “ .
01023005	Hetitai atsakė Abraomui :
01023006	„ Viešpatie , klausykis mūsų ! Tu esi tarp mūsų Dievo išrinktasis . Laidok savo mirusiąją rinktinėse mūsų kapinėse . Niekas iš mūsų neatsakys kapo tavo mirusiajai palaidoti “ .
01023007	Abraomas pakilo , nusilenkė hetitams , krašto gyventojams ,
01023008	ir tarė jiems : „ Jeigu sutinkate , kad aš nuneščiau savo mirusiąją palaidoti , tai paklausykite manęs ir užtarkite mane Coharo sūnui Efronui .
01023009	Teparduoda jis man Machpelos olą , kuri jam priklauso . Ji yra jo lauko pakraštyje . Teparduoda man ją už visą kainą kapavietei tarp jūsų “ .
01023010	O Efronas sėdėjo tarp hetitų . Efronas Hetitas atsakė Abraomui , girdint visiems hetitams — visiems , ėjusiems pro jo miesto vartus , — tardamas :
01023011	„ O ne , mano viešpatie , klausykis manęs ! Aš duodu tau tą lauką ir duodu tau olą , esančią jame . Aš duodu tau ją savo tautiečių akivaizdoje . Palaidok savo mirusiąją “ .
01023012	Tuomet Abraomas nusilenkė krašto gyventojams
01023013	ir tarė Efronui , girdint visiems krašto gyventojams : „ O , kad tu manęs paklausytum ! Aš duosiu tau lauko kainą . Priimk ją iš manęs , kad galėčiau ten palaidoti savo mirusiąją “ .
01023014	Efronas atsakė Abraomui :
01023015	„ Mano viešpatie , paklausyk manęs ! Žemės laukas vertas keturių šimtų sidabrinių šekelių — kas tai mudviem , ar ne tiesa ? Eik ir laidok savo mirusiąją “ .
01023016	Abraomas susiderėjo su Efronu dėl kainos . Tada Abraomas atsvėrė Efronui sidabrą , kurį buvo išsilygęs hetitams girdint , — keturis šimtus sidabrinių šekelių pagal įprastinius pirklių svarsčius .
01023017	Taip Efrono laukas Machpeloje priešais Mamrę — laukas su ola ir visais tame lauke buvusiais medžiais — perėjo
01023018	Abraomui kaip jo nuosavybė hetitų akivaizdoje — akivaizdoje visų , ėjusių pro miesto vartus .
01023019	Po to Abraomas palaidojo savo žmoną Machpelos lauko oloje priešais Mamrę ( tai yra Hebroną ) , Kanaano krašte .
01023020	Laukas ir ola iš hetitų perėjo Abraomo nuosavybėn kaip kapavietė .
01024001	Abraomas buvo senyvo amžiaus ir pagyvenęs . O VIEŠPATS buvo laiminęs Abraomą visapusiškai .
01024002	Abraomas tarė savo namų vyriausiajam tarnui , buvusiam visų jo turtų valdytoju : „ Padėk savo ranką po mano šlaunimi ,
01024003	ir aš prisaikdinsiu tave VIEŠPAČIU , dangaus Dievu ir žemės Dievu , kad tu neimsi žmonos mano sūnui iš kanaaniečių dukterų , tarp kurių aš gyvenu ,
01024004	bet nuvyksi į mano paties kraštą , pas mano giminę , ir parūpinsi žmoną mano sūnui Izaokui “ .
01024005	Tarnas atsakė jam : „ O jei moteris nesutiktų sekti mane į šį kraštą ? Ar tada privalau nuvesti tavo sūnų į tą kraštą , iš kurio tu atėjai ? “
01024006	Abraomas tarė jam : „ Jokiu būdu nevesk ten mano sūnaus !
01024007	VIEŠPATS , dangaus Dievas , kuris paėmė mane iš mano tėvo namų ir iš mano gimtojo krašto , kuris priesaika patvirtino man padarytą pažadą : ‘ Tavo palikuonims duosiu šį kraštą ’ , jis nusiųs angelą pirma tavęs , ir tu gausi ten žmoną mano sūnui .
01024008	O jei moteris nesutiktų sekti tave , tu būsi laisvas nuo šios priesaikos , bet mano sūnaus ten nevesk ! “
01024009	Tarnas padėjo savo ranką po savo šeimininko Abraomo šlaunimi ir prisiekė jam .
01024010	Tuomet tarnas paėmė dešimt savo šeimininko kupranugarių , pasiėmęs iš šeimininko visokių rinktinių dovanų , išvyko ir atkeliavo į Nahoro miestą Aram Naharaimuose .
01024011	Jis suklupdė kupranugarius už miesto prie šulinio . Diena slinko vakarop . Tuo metu paprastai moterys išeidavo semti vandens .
01024012	Jis meldėsi : „ VIEŠPATIE , mano šeimininko Abraomo Dieve , suteik sėkmę man šiandien ir parodyk ištikimą meilę mano šeimininkui Abraomui .
01024013	Aš stoviu čia , prie šulinio , o miestiečių dukterys antai ateina vandens semtis .
01024014	Jei mergaitė , kurios paprašysiu : ‘ Prašyčiau palenkti savo ąsotį ir duoti man atsigerti ’ , atsakytų : ‘ Gerk , aš ir tavo kupranugarius pagirdysiu ’ , tebūna ji ta , kurią tu paskyrei savo tarnui Izaokui . Taip aš žinosiu , kad tu parodei ištikimą meilę mano šeimininkui “ .
01024015	Vos jam baigus tarti šiuos žodžius , atėjo Rebeka , Abraomo brolio Nahoro žmonos Milkos sūnaus Betuelio duktė , su ąsočiu ant peties .
01024016	Mergina buvo labai graži , vyro nepažinta mergelė . Ji nusileido žemyn prie šulinio , prisipildė ąsotį ir išlipo .
01024017	Tuomet tarnas , pribėgęs jos pasitikti , paprašė : „ Prašyčiau man duoti gurkšnelį vandens iš savo ąsočio “ . —
01024018	„ Gerk , mano viešpatie “ , — atsakė ji ir , skubiai nuleidusi ąsotį ant rankos , davė jam gerti .
01024019	Jam sočiai atsigėrus , ji tarė : „ Pasemsiu ir tavo kupranugariams , kad ir jie atsigertų “ .
01024020	Skubiai išpylusi ąsotį į lovį , ji vėl bėgo prie šulinio daugiau vandens semti , kol prisėmė visiems kupranugariams .
01024021	Tuo tarpu anas vyras stebėjo ją tylomis , norėdamas žinoti , ar VIEŠPATS padarė jo kelionę sėkmingą , ar ne .
01024022	Kupranugariams atsigėrus , anas vyras paėmė auksinį nosies žiedą , sveriantį pusšekelį , ir dvi apyrankes , sveriančias dešimt auksinių šekelių .
01024023	„ Prašyčiau pasakyti , — klausė jis , — kieno tu duktė ? Ar yra vietos tavo tėvo namuose mums pernakvoti ? “
01024024	Ji atsakė : „ Aš esu duktė Betuelio , Milkos sūnaus , kurį ji pagimdė Nahorui “ .
01024025	Ir tęsė : „ Mes turime apsčiai šiaudų ir pašaro namuose , taip pat ir vietos nakvynei “ .
01024026	Anas vyras žemai nusilenkė ir pagarbino VIEŠPATĮ ,
01024027	tardamas : „ Tebūna pagarbintas VIEŠPATS , mano šeimininko Abraomo Dievas , kuris niekada nepagailėjo savo gerumo ir ištikimybės mano šeimininkui , nes atvedė mane tiesiai į mano šeimininko brolio namus “ .
01024028	Tuomet mergaitė nubėgo ir visa papasakojo savo motinos šeimynai .
01024029	Rebeka turėjo brolį , vardu Labaną . Labanas išskubėjo pas vyrą prie šulinio ,
01024030	vos pamatęs nosies žiedą bei apyrankes ant savo sesers rankų ir išgirdęs savo sesers Rebekos žodžius : „ Taip tas vyras man kalbėjo “ . Atėjęs pas vyrą , rado jį tebestovintį šalia kupranugarių prie šaltinio .
01024031	„ Užeik , VIEŠPATIES palaimintasis ! Kodėl tebestovi lauke , kai tau prirengiau namus ir vietą kupranugariams ? “
01024032	Vyras užėjo į namus , ir nuo kupranugarių buvo nuimtos naštos . Kupranugariai buvo pašerti šiaudais ir pašaru , o jam ir vyrams , buvusiems su juo , atnešta vandens kojoms nusiplauti .
01024033	Bet kai jam buvo paduota valgyti , jis tarė : „ Aš nieko nevalgysiu , kol nepasakysiu , ką turiu pasakyti “ . Labanas atsiliepė : „ Kalbėk ! “
01024034	„ Esu Abraomo tarnas , — pradėjo jis . —
01024035	VIEŠPATS apsčiai palaimino mano šeimininką , ir jis tapo turtingas . Davė jam avių ir galvijų , sidabro ir aukso , vergų ir vergių , kupranugarių ir asilų .
01024036	Mano šeimininko žmona Sara , būdama senyvo amžiaus , pagimdė šeimininkui sūnų , kuriam šis paskyrė visa , ką turi .
01024037	Mano šeimininkas prisaikdino mane , tardamas : ‘ Neimsi žmonos mano sūnui iš dukterų kanaaniečių , kurių krašte gyvenu ,
01024038	bet nuvyksi į mano tėvo namus , pas mano giminę , ir gausi žmoną mano sūnui ’ .
01024039	Aš sakiau savo šeimininkui : ‘ O jei moteris nesutiktų sekti paskui mane ? ’
01024040	Bet jis man atsakė : ‘ VIEŠPATS , kurio keliais aš ėjau , pasiųs savo angelą su tavimi ir padarys tavo kelionę sėkmingą . Tu gausi žmoną mano sūnui iš mano giminės , iš mano tėvo namų .
01024041	Nuo priesaikos būsi laisvas tik tada , kai nuvyksi pas mano giminę . Net jeigu jie ir atsisakytų , būsi laisvas nuo priesaikos ’ .
01024042	Atvykęs šiandien prie šaltinio , meldžiausi : ‘ VIEŠPATIE , mano šeimininko Dieve , tebūna tavo valia padaryti mano kelionę sėkmingą !
01024043	Aš stoviu čia , prie vandens šaltinio . Tegul ta jauna moteris , atėjusi semtis vandens , kurios aš paprašysiu : ‹ Prašyčiau pagirdyti mane gurkšniu vandens iš savo ąsočio ›
01024044	ir kuri man atsakys : ‹ Atsigerk tu pats , o aš pasemsiu vandens ir tavo kupranugariams › , būna ta moteris , kurią VIEŠPATS paskyrė mano šeimininko sūnui ’ .
01024045	Man dar nebaigus širdyje kalbėti , išėjo Rebeka su ąsočiu ant peties . Ji nusileido prie šaltinio ir pasisėmė vandens . Aš jos paprašiau : ‘ Prašyčiau man duoti atsigerti ’ .
01024046	Ji skubiai nukėlė ąsotį nuo peties ir tarė : ‘ Gerk ! Aš pagirdysiu ir tavo kupranugarius ’ . Aš atsigėriau , o ji pagirdė ir mano kupranugarius .
01024047	Tuomet jos ir paklausiau : ‘ Kieno tu duktė ? ’ O ji atsakė : ‘ Betuelio , Nahoro sūnaus , kurį Milka jam pagimdė ’ . Užkabinau jai ant nosies žiedą ir užmoviau jai ant rankų apyrankes .
01024048	Žemai nusilenkiau ir pagarbinau VIEŠPATĮ , mano šeimininko Abraomo Dievą , atvedusį mane tiesiu keliu gauti mano šeimininko giminaičio dukterį jo sūnui .
01024049	O dabar , jeigu ketinate parodyti mano šeimininkui ištikimą gerumą , tai sakykite , ir jeigu ne , tai sakykite , idant galėčiau pasukti į kairę ar į dešinę “ .
01024050	Tuomet Labanas ir Betuelis atsakė : „ Reikalas VIEŠPATIES nuspręstas . Mes negalime nieko tau sakyti nei prieš , nei už .
01024051	Žiūrėk , Rebeka stovi prieš tave , pasiimk ją ir keliauk . Tebūna ji tavo šeimininko sūnaus žmona , kaip VIEŠPATS kalbėjo “ .
01024052	Išgirdęs šiuos žodžius Abraomo tarnas parpuolė kniūbsčias prieš VIEŠPATĮ .
01024053	Po to tarnas ištraukė sidabro ir aukso brangenybių bei drabužių ir įteikė juos Rebekai . Jis davė taip pat brangių dovanų jos broliui ir motinai .
01024054	Tuomet jis ir jo palydovai valgė ir gėrė . Jie ten ir pernakvojo . Kai atsikėlė ryto metą , jis tarė : „ Leiskite mane atgal pas savo šeimininką “ .
01024055	Bet jos brolis ir motina sakė : „ Tepabūna mergaitė su mumis dar valandėlę , bent dešimt dienų , o paskui tegu keliauja “ . —
01024056	„ Neužlaikykite manęs , — prašė jis , — nes VIEŠPATS padarė mano kelionę sėkmingą . Leiskite man grįžti pas savo šeimininką “ .
01024057	Jie atsakė : „ Pasišaukime mergaitę ir paklauskime , ką ji sakys “ .
01024058	Pasišaukę Rebeką , jie klausė : „ Ar nori eiti su šiuo vyru ? “ Ji atsakė : „ Eisiu “ .
01024059	Tuomet savo seserį Rebeką kartu su žindyve jie išleido su Abraomo tarnu ir jo vyrais .
01024060	Laimindami Rebeką , jie sakė jai : „ Tu , mūsų seserie , tapk tūkstančiais miriadų ! Tepaima tavo palikuonys savo priešų vartus “ .
01024061	Tuomet Rebeka ir jos tarnaitės pakilo , sėdo ant kupranugarių ir sekė paskui vyrą . Tarnas paėmė Rebeką ir išvyko .
01024062	O Izaokas buvo ką tik grįžęs iš Beer Lahai Roijo apylinkės ir apsigyvenęs Negebe .
01024063	Vieną dieną vakarop Izaokas vaikštinėjo laukuose ir , pakėlęs akis , pamatė besiartinančius kupranugarius .
01024064	Ir Rebeka pakėlė akis ir pamatė Izaoką . Skubiai nulipusi nuo kupranugario ,
01024065	ji klausė tarno : „ Kas tas vyras , einantis mūsų link , ten lauke ? “ Tarnas tarė : „ Tai mano šeimininkas “ . Tuomet ji , paėmusi šydą , apsidengė .
01024066	Tarnas papasakojo Izaokui visa , ką buvo atlikęs .
01024067	Izaokas tuomet nusivedė ją į savo motinos Saros palapinę , vedė Rebeką , ir ji tapo jo žmona . Izaokas mylėjo ją ir rado paguodos po savo motinos mirties .
01025001	Abraomas vedė kitą žmoną , vardu Ketūra .
01025002	Ji pagimdė jam Zimraną , Jokšaną , Medaną , Midjaną , Išbaką ir Šuachą .
01025003	Jokšanui gimė Šeba ir Dedanas . Dedano palikuonys buvo ašūriečiai , letušai ir leumai .
01025004	Midjano palikuonys buvo Efa , Eferas , Henochas , Abida ir Eldava . Jie visi buvo Ketūros palikuonys .
01025005	Visa , ką turėjo , Abraomas paliko savo sūnui Izaokui .
01025006	O savo sugulovių vaikams Abraomas davė dovanų dar prie savo galvos , prieš išsiųsdamas juos tolyn nuo savo sūnaus Izaoko rytų link , į Kedemo kraštą .
01025007	Abraomas gyveno iš viso šimtą septyniasdešimt penkerius metus .
01025008	Jis atsikvėpė paskutinį kartą , mirdamas laimingoje senatvėje , sulaukęs ilgo amžiaus , ir buvo sujungtas su savo gimine .
01025009	Jo sūnūs Izaokas ir Izmaelis palaidojo jį Machpelos oloje , hetito Coharo sūnaus Efrono lauke , esančiame į rytus nuo Mamrės ,
01025010	tame lauke , kurį Abraomas pirko iš hetitų . Ten buvo palaidoti Abraomas ir jo žmona Sara .
01025011	Po Abraomo mirties Dievas laimino jo sūnų Izaoką . Izaokas apsigyveno prie Beer Lahai Roijo vietovės .
01025012	Štai Abraomo sūnaus Izmaelio , kurį Abraomui pagimdė Saros vergė , egiptietė Hagara , palikuonys .
01025013	Štai Izmaelio sūnų vardai pagal jų gimimo eilę : Izmaelio pirmagimis Nebajotas , Kedaras , Adbeelis , Mibsamas ,
01025014	Mišma , Dūma , Masa ,
01025015	Hadadas , Tema , Jetūras , Nafišas ir Kedma .
01025016	Tokie tat Izmaelio sūnūs ir jų vardai pagal gyvenvietes ir stovyklas — dvylika vadų pagal gentis .
01025017	( Izmaelis gyveno šimtą trisdešimt septynerius metus . Atsikvėpęs paskutinį kartą ir miręs , jis buvo sujungtas su savo gimine . )
01025018	Jie klajojo nuo Havilos prie Šūro , esančio netoli Egipto , iki pat Ašūro . Kiekvienas jų statėsi stovyklas šalia visų savo giminių .
01025019	Štai Abraomo sūnaus Izaoko šeimos istorija . Abraomui gimė Izaokas .
01025020	Izaokas buvo keturiasdešimtmetis , kai vedė Rebeką , aramėjo Betuelio iš Padan Aramo dukterį ir aramėjo Labano seserį .
01025021	Izaokas maldavo VIEŠPATĮ dėl savo žmonos , nes ji buvo nevaisinga . VIEŠPATS išklausė maldą , ir jo žmona Rebeka tapo nėščia .
01025022	Bet kūdikiai taip grūmėsi vienas su kitu jos įsčiose , kad ji prasitarė : „ Jei taip , tai kam aš dar gyvenu ? “ Tad ji nuėjo VIEŠPATIES pasiteirauti .
01025023	O VIEŠPATS atsakė jai : „ Dvi gentys yra tavo įsčiose , dvi atskiros tautos kils iš tavęs . Bet viena tauta bus stipresnė už kitą ; vyresnioji tarnaus jaunesniajai “ .
01025024	Atėjus metui gimdyti , paaiškėjo , kad jos įsčiose buvo dvyniai !
01025025	Pirmasis buvo rusvas , o visas jo kūnas — tarsi plaukuota skraistė . Užtat jie pavadino jį Ezavu .
01025026	Po to išėjo jo brolis , laikydamasis ranka Ezavo kulno . Užtat jie pavadino jį Jokūbu . Izaokas buvo šešiasdešimtmetis , kai jiedu gimė .
01025027	Kai berniukai užaugo , Ezavas buvo įgudęs medžiotojas , laukus mėgstąs vyras , tuo tarpu Jokūbas — tylus , mėgstąs būti namie prie palapinių .
01025028	Izaokas mylėjo Ezavą , nes mėgo žvėrieną , o Rebeka mylėjo Jokūbą .
01025029	Kartą Jokūbui verdant sriubą , Ezavas parėjo iš laukų . Jis buvo labai išalkęs .
01025030	Ezavas tarė Jokūbui : „ Labai prašau duoti man pasrėbti to raudono viralo , nes esu baisiai išalkęs ! “ ( Todėl Ezavas buvo vadinamas Edomu . )
01025031	„ Pirmiau parduok man savo pirmagimystę “ , — atsakė Jokūbas .
01025032	Ezavas tarė : „ Esu prie mirties , kam man ta pirmagimystė ? “
01025033	Bet Jokūbas užsispyrė : „ Pirmiau turi man prisiekti “ . Tada jis prisiekė ir pardavė savo pirmagimystę Jokūbui .
01025034	Tuomet Jokūbas davė Ezavui duonos ir lęšių sriubos . Jis pavalgė , atsigėrė , pakilo ir nuėjo sau . Tiek Ezavui terūpėjo jo pirmagimystė .
01026001	Krašte kilo badas , skirtingas nuo ankstesnio bado , kilusio Abraomo dienomis , ir Izaokas išsikėlė į Gerarą pas filistinų karalių Abimelechą .
01026002	VIEŠPATS buvo jam pasirodęs ir sakęs : „ Neik į Egiptą . Įsikurk krašte , kurį tau nurodysiu .
01026003	Gyvenk tame krašte kaip ateivis . Aš būsiu su tavimi ir laiminsiu tave . Tau ir tavo palikuonims atiduosiu visus šiuos kraštus , idant įvykdyčiau priesaiką , duotą tavo tėvui Abraomui .
01026004	Aš padarysiu tavo palikuonis tokius gausius , kaip dangaus žvaigždės , atiduosiu visus šiuos kraštus tavo palikuonims , idant visos tautos per tavo palikuonis gautų palaiminimą
01026005	dėl to , kad Abraomas pakluso mano balsui ir vykdė , ką buvau jam paliepęs : įsakymus , nuostatus ir įstatymus “ .
01026006	Todėl Izaokas ir apsigyveno Gerare .
01026007	Kai vietiniai vyrai imdavo teirautis apie jo žmoną , jis sakydavo : „ Ji mano sesuo “ . Mat jis baiminosi sakyti : „ Mano žmona “ , manydamas sau : „ Šie vietiniai vyrai gali mane užmušti dėl Rebekos , nes ji tokia graži “ .
01026008	Atsitiko taip , kad , jam ten ilgesnį laiką pagyvenus , karalius Abimelechas kartą , žiūrėdamas pro langą , pamatė jį glamonėjant savo žmoną Rebeką .
01026009	Abimelechas pasišaukė Izaoką ir tarė : „ Tikrai ji tavo žmona ! Kodėl tat sakei : ‘ Ji mano sesuo ’ ? “ Izaokas jam atsakė : „ Todėl , kad maniau per ją galįs netekti gyvybės “ .
01026010	O Abimelechas tarė : „ Ką tu padarei ! Kas nors iš žmonių galėjo su tavo žmona sugulti , ir tu būtum užtraukęs mums kaltę ! “
01026011	Todėl Abimelechas įspėjo visus žmones , tardamas : „ Kas užgautų šį vyrą ar jo žmoną , tas bus nubaustas mirtimi “ .
01026012	Izaokas tame krašte sėjo javus ir tais metais susilaukė šimteriopo derliaus . VIEŠPATS laimino jį ,
01026013	ir žmogus praturtėjo . Jam vis labiau ir labiau sekėsi . Jis tapo labai turtingas ,
01026014	įsigijo tiek avių bei galvijų kaimenių ir tokią gausią šeimyną , kad filistinai jam pavydėjo .
01026015	Užpildami žemėmis , filistinai buvo užvertę visus šulinius , kuriuos iškasė jo tėvo tarnai Abraomo dienomis .
01026016	Ir Abimelechas sakė Izaokui : „ Pasitrauk nuo mūsų , nes pasidarei daug stipresnis už mus “ .
01026017	Todėl Izaokas iš ten ir pasitraukė . Pasistatė palapines Geraro slėnyje ir ten apsigyveno .
01026018	Izaokas atnaujino šulinius , iškastus jo tėvo Abraomo dienomis — filistinai buvo juos užvertę po Abraomo mirties — ir davė jiems tuos pačius vardus , kuriais buvo juos pavadinęs tėvas .
01026019	Bet kai Izaoko tarnai , kasdami tame slėnyje , aptiko šaltinio vandens šulinį ,
01026020	Geraro kerdžiai susiginčijo su Izaoko kerdžiais , sakydami : „ Tas vanduo mūsų ! “ Todėl jis pavadino tą šulinį Eseko vardu , kadangi ten jie su juo ginčijosi .
01026021	Po to jie iškasė kitą šulinį . Ir dėl jo susiginčijo , užtat jį pavadino Sitna .
01026022	Jis iš ten išsikėlė ir išsikasė dar vieną šulinį . Dėl jo jie nebesiginčijo . Užtat pavadino jį Rehobotais , sakydamas : „ Šį kartą VIEŠPATS davė mums šiame krašte apsčiai vietos daugintis “ .
01026023	Iš čia jis nukeliavo į Beer Šebą .
01026024	Tą pačią naktį pasirodė jam VIEŠPATS ir tarė : „ Aš esu tavo tėvo Abraomo Dievas . Nebijok , nes aš esu su tavimi ! Laiminsiu tave ir padauginsiu tavo palikuonis dėl savo tarno Abraomo “ .
01026025	Tenai jis pastatė aukurą ir šaukėsi VIEŠPATIES . Ten pasistatė ir palapinę , ten Izaoko tarnai ėmė kasti šulinį .
01026026	Ir Abimelechas atėjo pas jį iš Geraro su savo patarėju Achuzatu bei kariuomenės vadu Picholu .
01026027	Izaokas paklausė jų : „ Ko atėjote pas mane , jei manęs nekenčiate ir atstūmėte nuo savęs ? “
01026028	Jie atsakė : „ Dabar mes aiškiai matome , kad VIEŠPATS buvo su tavimi , todėl siūlome sudaryti sutartį su priesaika tarp mūsų abiejų — tarp tavęs ir mūsų . Sudarykime sandorą ,
01026029	kad tu nedarytum mums nieko pikta , lygiai kaip mes tavęs neužgavome , visada su tavimi tik gerai elgėmės ir leidome tau iškeliauti taikingai . Nuo dabar būk VIEŠPATIES palaimintasis ! “
01026030	Jis iškėlė jiems vaišes , jie valgė ir gėrė .
01026031	Rytą jie pakilo anksti ir prisiekė vienas kitam . Tuomet Izaokas su jais atsisveikino , ir jie išsiskyrė taikiai .
01026032	Atsitiko taip , kad tą pačią dieną Izaoko tarnai atėjo pas jį su žinia apie jų iškastą šulinį ir pranešė jam : „ Radome vandens ! “
01026033	Jis pavadino jį Šiba . Todėl iki šios dienos ir miesto vardas yra Beer Šeba .
01026034	Ezavas buvo keturiasdešimtmetis , kai vedė Beerio Hetito dukterį Juditą ir Elono Hetito dukterį Basmatą .
01026035	Jos apkartino Izaoko ir Rebekos gyvenimą .
01027001	Kai Izaokas jau buvo senas , o jo akys taip aptemusios , kad nebegalėjo matyti , jis pasišaukė savo vyresnįjį sūnų ir tarė jam : „ Mano sūnau ! “ Šis atsiliepė : „ Aš čia “ .
01027002	Anas tarė jam : „ Matai , jau pasenau . Nežinau savo mirties dienos .
01027003	Taigi imk savo ginklus — strėlinę ir lanką , išeik į laukus ir sumedžiok man žvėrienos .
01027004	Tuomet paruošk man gardų valgį , kokį aš mėgstu , ir atnešk man pavalgyti , idant prieš mirdamas palaiminčiau tave savo sielos palaiminimu “ .
01027005	O Rebeka klausėsi , kai Izaokas kalbėjosi su sūnumi Ezavu . Jam išėjus į laukus medžioti ir parnešti žvėrienos ,
01027006	Rebeka tarė sūnui Jokūbui : „ Ką tik nugirdau tavo tėvą sakant tavo broliui Ezavui :
01027007	‘ Parnešk žvėrienos ir paruošk man gardų valgį pavalgyti , idant prieš mirdamas tave palaiminčiau VIEŠPATIES akivaizdoje ’ .
01027008	O dabar , mano sūnau , paklausyk mano žodžio ir daryk , ką tau liepiu .
01027009	Nueik prie kaimenės ir parnešk iš ten du rinktinius ožiukus , o aš iš jų paruošiu tavo tėvui valgį , kokį jis mėgsta .
01027010	Tu nuneši jį tėvui pavalgyti , idant palaimintų tave prieš mirdamas “ .
01027011	— „ Betgi mano brolis Ezavas yra gauruotas vyras , — atsakė Jokūbas savo motinai Rebekai , — o aš juk plikas !
01027012	Jei mane tėvas apčiupinės , aš būsiu jo akyse sukčius ir užsitrauksiu ant savęs prakeikimą , o ne palaiminimą ! “
01027013	O motina jam tarė : „ Tekrinta ant manęs tavo prakeikimas , mano sūnau . Tik paklausyk mano žodžio , eik ir parnešk juos man “ .
01027014	Taigi jis nuėjo , paėmė ir parnešė juos savo motinai , o jo motina paruošė gardų valgį , kokį jo tėvas mėgo .
01027015	Tuomet Rebeka paėmė namie paliktus geriausius vyresniojo sūnaus Ezavo drabužius ir apvilko jais jaunesnįjį sūnų Jokūbą .
01027016	Be to , jo rankas ir pliką kaklo dalį apdengė ožiukų kailiais .
01027017	Po to padavė sūnui Jokūbui į rankas gardųjį valgį ir duoną , kurią buvo iškepusi .
01027018	Jis įėjo pas tėvą ir tarė : „ Mano tėve ! “ — „ Aš čia , — atsiliepė šis . — Kas tu , mano sūnau ? “
01027019	Jokūbas tėvui atsakė : „ Aš Ezavas , tavo pirmagimis . Padariau , kaip buvai man liepęs . O dabar prašyčiau sėstis ir pavalgyti mano žvėrienos , idant mane palaimintum savo sielos palaiminimu “ .
01027020	Bet Izaokas paklausė savo sūnų : „ Kaipgi , mano sūnau , taip greitai suradai ? “ O jis atsakė : „ VIEŠPATS , tavo Dievas , suteikė man laimę “ .
01027021	Tuomet Izaokas tarė Jokūbui : „ Eikš arčiau , kad galėčiau tave apčiupinėti ir žinoti , ar iš tikrųjų tu mano sūnus Ezavas , ar ne “ .
01027022	Jokūbas priėjo prie savo tėvo Izaoko , šis apčiupinėjo jį ir tarė : „ Balsas — kaip Jokūbo , bet rankos — kaip Ezavo “ .
01027023	Taigi neatpažino jo , nes rankos buvo gauruotos kaip ir jo brolio Ezavo . Todėl ir palaimino jį .
01027024	Jis paklausė : „ Ar tai tu mano sūnus Ezavas ? “ Ir kai Jokūbas atsakė : „ Aš “ ,
01027025	jis tarė : „ Paduok man valgį , idant pavalgyčiau savo sūnaus žvėrienos ir palaiminčiau tave savo sielos palaiminimu “ . Anas padavė valgį , ir šis suvalgė , padavė vyną , ir šis išgėrė .
01027026	Tuomet jo tėvas Izaokas tarė jam : „ Mano sūnau , eikš arčiau ir pabučiuok mane “ .
01027027	Kai Jokūbas priėjo arčiau ir pabučiavo jį , šis užuodė jo drabužių kvapą ir laimino jį , tardamas : „ Ak , kvapas mano sūnaus tarsi kvapas laukų , kuriuos VIEŠPATS palaimino .
01027028	Teduoda tau Dievas iš dangaus rasos , iš žemės derlingumo ir apsčiai grūdų bei vyno .
01027029	Tetarnauja tau tautos , ir tesilenkia tau gentys . Valdovu būk savo broliams , tesilenkia tau tavo motinos sūnūs . Tebūna prakeiktas , kas tave keikia , tebūna palaimintas , kas tave laimina ! “
01027030	Vos Jokūbui palikus savo tėvą , kai Izaokas buvo baigęs laiminti Jokūbą , parėjo iš medžioklės jo brolis Ezavas .
01027031	Jis taip pat paruošė gardų valgį ir atnešė tėvui . „ Teatsisėda mano tėvas , — tarė savo tėvui , — ir tepavalgo savo sūnaus žvėrienos , idant palaimintų mane savo sielos palaiminimu “ .
01027032	Jo tėvas Izaokas paklausė : „ O kas tu būsi ? “ — „ Tavo pirmagimis sūnus Ezavas “ , — atsakė šis .
01027033	Dabar Izaoką apėmė baisus drebulys . Jis ir vėl klausė : „ Bet kas gi buvo anas , kuris sumedžiojo žvėrieną ir atnešė man ? Be to , aš suvalgiau ją prieš tau ateinant ir palaiminau jį ! Taip , jis bus palaimintas ! “
01027034	Išgirdęs tėvo žodžius , Ezavas pratrūko garsiai ir karčiai kukčioti ir sakė tėvui : „ Palaimink mane ! Taip pat ir mane , tėve ! “
01027035	Bet tėvas atsakė : „ Tavo brolis apgaulingai atėjo ir pasiėmė tavo palaiminimą “ .
01027036	Ezavas pratarė : „ Argi veltui jis buvo pavadintas Jokūbu ? Juk jis du kartus apgavo mane ! Pirma atėmė mano pirmagimystę , o dabar , žiūrėk , pasiėmė ir mano palaiminimą ! “ Jis pridūrė : „ Nejaugi nebeliko man jokio tavo palaiminimo ? “
01027037	Izaokas atsakė Ezavui : „ Matai , aš jį jau paskyriau tavo valdovu , padariau visus brolius jo tarnais ir praturtinau jį grūdais ir vynu . Ką tat begaliu padaryti tau , mano sūnau ? “
01027038	Ezavas maldavo tėvą : „ Nejau tik vieną palaiminimą teturi , tėve ? Palaimink mane , taip pat ir mane , tėve ! “ Ezavas ėmė garsiai verkti .
01027039	Tuomet jo tėvas Izaokas atsakė jam : „ Štai tavo buveinė bus toli nuo žemės derliaus ir toli nuo rasos iš aukšto dangaus .
01027040	Iš kalavijo gyvensi ir savo broliui tarnausi . Bet kai sukilsi , nusimesi jo jungą nuo sprando “ .
01027041	Tad Ezavas nekentė Jokūbo už palaiminimą , kuriuo tėvas buvo jį palaiminęs . Ezavas galvojo : „ Artinasi tėvo gedulo dienos , tuomet aš užmušiu savo brolį Jokūbą “ .
01027042	Bet vyresniojo sūnaus Ezavo žodžiai buvo persakyti Rebekai . Ji pasišaukė jaunesnįjį sūnų ir pasakė jam : „ Žiūrėk , tavo brolis Ezavas niršta , norėdamas tave nužudyti .
01027043	Todėl dabar , mano sūnau , paklausyk manęs . Bėk tuojau pat pas mano brolį Labaną į Haraną .
01027044	Pasilik pas jį kurį laiką , kol atauš tavo brolio įtūžis ,
01027045	kol atslūgs tavo brolio įniršis prieš tave , ir jis užmirš , ką tu jam padarei . Tuomet pasiųsiu ką nors tave iš ten parvesti . Kam gi turėčiau netekti jūsų tą pačią dieną ! “
01027046	Tuomet Rebeka kalbėjo Izaokui : „ Apkarto man gyvenimas dėl tų hetičių moterų . Jei ir Jokūbas vestų hetitę , tokią kaip jos , čiabuvę , kas gero man gyvenime beliktų ? “
01028001	Tada Izaokas pasišaukė Jokūbą , palaimino ir įsakė : „ Neimk žmonos iš kanaaniečių dukterų !
01028002	Keliauk tuojau pat į Padan Aramą , į savo motinos tėvo Betuelio namus , ir ten paimk sau žmoną iš motinos brolio Labano dukterų .
01028003	Telaimina tave Dievas Visagalis , tepadaro tave vaisingą ir gausų , idant taptum tautų bendrija .
01028004	Tesuteikia tau jis Abraomo palaiminimą — tau ir tavo palikuonims , idant paveldėtum kraštą , kuriame dabar gyveni kaip ateivis , — kraštą , kurį Dievas davė Abraomui “ .
01028005	Izaokas išsiuntė Jokūbą , ir šis iškeliavo į Padan Aramą pas Betuelio Aramėjo sūnų Labaną , Jokūbo ir Ezavo motinos Rebekos brolį .
01028006	O Ezavas pastebėjo , kad Izaokas palaimino Jokūbą bei išsiuntė jį į Padan Aramą ieškoti žmonos , kad , duodamas savo palaiminimą , įsakė : „ Neimk žmonos iš kanaaniečių dukterų “
01028007	ir kad Jokūbas , paklusdamas tėvui ir motinai , buvo iškeliavęs į Padan Aramą .
01028008	Ezavas pamatė , kad kanaanietės moterys labai nepatiko jo tėvui Izaokui .
01028009	Tada Ezavas nuėjo pas Izmaelį ir prie savo turimų žmonų dar paėmė sau žmona Abraomo sūnaus Izmaelio dukterį Mahalatą , Nebajoto seserį .
01028010	Jokūbas paliko Beer Šebą ir leidosi Harano link .
01028011	Pasiekęs žinomą vietą , jis apsistojo nakvoti , nes saulė jau buvo nusileidusi . Paėmęs iš tos vietos akmenį , pasidėjo po galva ir toje vietoje atsigulė miegoti .
01028012	Jis sapnavo . Žiūri , stovi laiptai ant žemės , o jų viršus siekia dangų , ir Dievo angelai laipioja jais aukštyn ir žemyn .
01028013	Žiūri , VIEŠPATS stovi prie jo ir sako : „ Aš esu VIEŠPATS , tavo senelio Abraomo ir Izaoko Dievas . Žemę , ant kurios guli , duosiu tau ir tavo palikuonims .
01028014	Tavo palikuonys bus tokie gausūs kaip žemės dulkės , tu išsiplėsi į vakarus ir rytus , į šiaurę ir pietus . Visos žemės gentys per tave ir tavo palikuonis ras palaiminimą .
01028015	Būk tikras , aš esu su tavimi ! Globosiu tave , kad ir kur eitum , ir sugrąžinsiu tave į šią žemę . Niekada tavęs nepaliksiu , kol neįvykdysiu , ką tau pažadėjau “ .
01028016	Jokūbas pabudo iš miego ir tarė : „ Iš tikrųjų VIEŠPATS yra šioje vietoje , bet aš to nežinojau ! “
01028017	Drebulio krečiamas , jis sakė : „ Kokia baugi ši vieta ! Tai ne kas kita kaip Dievo namai ir dangaus vartai “ .
01028018	Atsikėlęs anksti rytą , Jokūbas paėmė akmenį , kurį buvo pasidėjęs po galva , pastatė jį kaip paminklą ir užpylė ant jo viršaus aliejaus .
01028019	O tą vietą pavadino Beteliu , nors ankstesnis to miesto vardas buvo Lūzas .
01028020	Tuomet Jokūbas padarė įžadą , sakydamas : „ Jei Dievas pasiliks su manimi , saugodamas mane kelionėje , kurią pradedu , ir duos man duonos valgyti ir drabužių apsivilkti ,
01028021	idant sugrįžčiau ramybėje vėl į tėvo namus , tai VIEŠPATS bus mano Dievas ,
01028022	ir šis akmuo , kurį pastačiau kaip paminklą , bus Dievo namai . O iš viso , ką tu man duodi , tikrai atseikėsiu tau dešimtinę “ .
01029001	Jokūbas vėl leidosi kelionėn ir nuėjo į rytiečių kraštą .
01029002	Ten laukuose jis pamatė šulinį . Trys avių kaimenės būriavosi prie šulinio , nes iš jo buvo girdomos kaimenės . Ant šulinio angos buvo užristas didžiulis akmuo .
01029003	Tik kai būdavo ten suvarytos visos kaimenės , piemenys nurisdavo akmenį nuo šulinio angos , pagirdydavo avis ir vėl užrisdavo akmenį į vietą .
01029004	Jokūbas prakalbino juos : „ Mano broliai , iš kur jūs ? “ Tie atsakė : „ Iš Harano “ .
01029005	— „ O gal pažįstate Labaną , Nahoro sūnų ? “ — paklausė . „ Taip , pažįstame “ , — atsakė jie .
01029006	Jis jų klausė : „ Kaip jo sveikata ? “ — „ Gera , jis sveikas , — atsakė jie , — štai jo duktė Rachelė ateina su savo avimis “ .
01029007	Jis tarė : „ Žiūrėkite , diena dar ilga , dar ne laikas ginti gyvulius namo . Pagirdykite avis ir ginkite jas ganytis “ .
01029008	„ Negalime , — atsakė jie , — kol nesuvarytos visos kaimenės . Tik tuomet nuritame akmenį nuo šulinio angos ir pagirdome avis “ .
01029009	Jokūbui su jais tebesikalbant , atėjo Rachelė su savo tėvo avimis . Ji buvo piemenaitė .
01029010	Pamatęs Rachelę , savo motinos brolio Labano dukterį , ir savo motinos brolio Labano avis , Jokūbas priėjo , nurito akmenį nuo šulinio angos ir pagirdė savo motinos brolio Labano kaimenę .
01029011	Tuomet Jokūbas pabučiavo Rachelę ir balsu pravirko .
01029012	Jokūbas pasisakė Rachelei esąs jos tėvo giminaitis , Rebekos sūnus . O ji nubėgo ir pasakė savo tėvui .
01029013	Išgirdęs žinią apie sesers sūnų Jokūbą , Labanas atskubėjo jo pasitikti . Apkabinęs ir išbučiavęs parsivedė jį į savo namus . Jokūbas papasakojo Labanui visa , kas buvo įvykę ,
01029014	ir Labanas tarė jam : „ Esi iš tikrųjų mano kūnas ir kraujas ! “ Jokūbui išbuvus pas Labaną vieną mėnesį ,
01029015	Labanas pasakė Jokūbui : „ Negi dėl to , kad esi mano giminaitis , turėtum man už nieką tarnauti ? Sakyk , kokia bus tavo alga ? “
01029016	Labanas turėjo dvi dukteris . Vyresnioji buvo vardu Lėja , o jaunesnioji — Rachelė .
01029017	Lėja turėjo švelnias akis , o Rachelė buvo dailiai nuaugusi ir graži .
01029018	Kadangi jau buvo pamilęs Rachelę , Jokūbas atsakė : „ Tarnausiu tau septynerius metus už tavo jaunesniąją dukterį “ .
01029019	„ Mieliau ją duosiu tau negu kokiam pašaliečiui . Pasilik pas mane “ , — sutiko Labanas .
01029020	Jokūbas ištarnavo už Rachelę septynerius metus , bet jie atrodė jam tarsi keletas dienų — taip labai ją mylėjo .
01029021	Tuomet Jokūbas tarė Labanui : „ Duok man mano žmoną , kad galėčiau su ja gyventi , nes mano laikas baigėsi “ .
01029022	Labanas sukvietė visus vietos žmones ir iškėlė vestuves .
01029023	Bet , atėjus vakarui , paėmė savo dukterį Lėją ir įvedė ją pas Jokūbą . Jokūbas tat ir suėjo su ja .
01029024	Savo tarnaitę Zilpą Labanas paskyrė dukters Lėjos tarnaite .
01029025	Atėjus rytui , žiūri , šalia Lėja ! Jokūbas tarė Labanui : „ Ką tu padarei ? Argi ne už Rachelę tau tarnavau ? ! Kodėl tat mane apgavai ? “
01029026	Labanas atsakė : „ Mūsų šalyje taip nedaroma , jaunesnioji už vyro neišleidžiama prieš pirmagimę .
01029027	Su šia baik vestuvių savaitę , ir jei tarnausi man kitus septynerius metus , duosime tau ir aną “ .
01029028	Jokūbas taip ir padarė — baigė vestuvių savaitę . Tuomet Labanas davė jam savo dukterį Rachelę žmona .
01029029	Savo tarnaitę Bilhą Labanas paskyrė dukters Rachelės tarnaite .
01029030	Jokūbas tada suėjo ir su Rachele ; iš tikrųjų Rachelę jis mylėjo labiau negu Lėją . O Labanui atitarnavo dar septynerius metus .
01029031	Pamatęs , kad Lėja nemylima , VIEŠPATS padarė ją vaisingą , o Rachelė tuo tarpu liko nevaisinga .
01029032	Lėja tapo nėščia ir pagimdė sūnų , kurį pavadino Rubenu . Mat ji sakė : „ Tai reiškia : ‘ Dievas pažvelgė į mano kančią . Dabar mano vyras tikrai mane mylės ’ “ .
01029033	Ji vėl pastojo ir pagimdė sūnų , sakydama : „ VIEŠPATS išgirdo , kad aš nemylima , todėl davė ir šį sūnų “ . Užtat ji pavadino jį Simeonu .
01029034	Vėl ji tapo nėščia ir pagimdė sūnų , sakydama : „ O dabar jau mano vyras prisiriš prie manęs , nes pagimdžiau jam tris sūnus “ . Todėl jis buvo pavadintas Leviu .
01029035	Dar kartą ji pastojo ir pagimdė sūnų , sakydama : „ Šį kartą aš pagarbinsiu VIEŠPATĮ “ . Todėl ji pavadino jį Judu . Tuomet ji liovėsi gimdžiusi .
01030001	Matydama nepagimdanti Jokūbui vaikų , Rachelė pavydėjo seseriai ir sakė Jokūbui : „ Duok man vaikų , antraip aš mirsiu ! “
01030002	Įpykęs Jokūbas jai atkirto : „ Argi aš galiu būti Dievas , kuris nedavė tau įsčių vaisiaus ? “
01030003	O ji atsakė : „ Žiūrėk , turiu tarnaitę Bilhą . Sueik su ja , idant ji pagimdytų ant mano kelių ir per ją turėčiau vaikų ! “
01030004	Taigi ji davė jam savo tarnaitę Bilhą kaip žmoną , ir Jokūbas suėjo su ja .
01030005	Bilha pastojo ir pagimdė Jokūbui sūnų .
01030006	O Rachelė sakė : „ Dievas mane apgynė , iš tikrųjų išgirdo mano balsą ir davė man sūnų “ . Todėl ji pavadino jį Danu .
01030007	Rachelės tarnaitė Bilha vėl pastojo ir pagimdė Jokūbui antrą sūnų .
01030008	Tuomet Rachelė ištarė : „ Ėjau grumtis su savo seserimi lemtingose varžybose ir nugalėjau ! “ Užtat ji pavadino jį Naftaliu .
01030009	Pamačiusi nebegalinti gimdyti , Lėja paėmė savo tarnaitę Zilpą ir davė ją Jokūbui žmona .
01030010	Tuomet Lėjos tarnaitė Zilpa pagimdė Jokūbui sūnų .
01030011	Lėja sakė : „ Kokia sėkmė ! “ ir pavadino jį Gadu .
01030012	Lėjos tarnaitė Zilpa pagimdė Jokūbui antrą sūnų .
01030013	Lėja pasakė : „ Kokia aš laiminga ! Juk visos moterys vadins mane laiminga ! “ ir pavadino jį Ašeru .
01030014	Vieną dieną per kviečiapjūtę , būdamas laukuose , Rubenas aptiko mandragorų ir parnešė namo savo motinai Lėjai . Rachelė tarė Lėjai : „ Prašyčiau duoti man truputį tavo sūnaus mandragorų “ .
01030015	Lėja jai atšovė : „ Nejau tau negana , kad atėmei mano vyrą ? Argi norėtum atimti ir mano sūnaus mandragoras ? “ Rachelė atsakė : „ Teguli jis šią naktį su tavimi už tavo sūnaus mandragoras “ .
01030016	Taigi vakare , Jokūbui grįžtant iš laukų , Lėja išėjo jo pasitikti ir paskelbė jam : „ Turi pas mane ateiti , nes aš nusamdžiau tave už sūnaus mandragoras “ . Tad tą naktį jis gulėjo su ja .
01030017	Dievas išklausė Lėjos , ji pastojo ir pagimdė Jokūbui penktą sūnų .
01030018	Lėja sakė : „ Dievas man atlygino už tai , kad daviau savo vyrui tarnaitę “ , todėl ir pavadino jį Isacharu .
01030019	Vėl tapusi nėščia ir pagimdžiusi Jokūbui šeštą sūnų ,
01030020	Lėja sakė : „ Dievas davė man rinktinę dovaną . Šį kartą mano vyras atneš man dovanų , nes pagimdžiau jam šešis sūnus “ . Ir pavadino jį Zabulonu .
01030021	Po to ji pagimdė dukterį ir pavadino ją Dina .
01030022	Dabar Dievas atsiminė Rachelę , išklausė jos ir atvėrė jos įsčias .
01030023	Ji tapo nėščia ir pagimdė sūnų , tardama : „ Dievas nuėmė nuo manęs gėdą ! “
01030024	Ir pavadino jį Juozapu , sakydama : „ Teprideda man Dievas dar vieną sūnų ! “
01030025	Kai Rachelė pagimdė Juozapą , Jokūbas kreipėsi į Labaną : „ Leisk man eiti namo , grįžti į savo kraštą .
01030026	Atiduok man mano žmonas bei vaikus , už kuriuos tau tarnavau , ir leisk man išvykti . Juk žinai , kiek savo darbu tau pasitarnavau “ .
01030027	Bet Labanas jam tarė : „ O kad aš rasčiau malonės tavo akyse ! Per būrimą sužinojau , kad VIEŠPATS laimino mane dėl tavęs .
01030028	Todėl , — tęsė jis , — nustatyk , kokią tik nori algą , aš mokėsiu “ .
01030029	O Jokūbas atsakė jam : „ Pats žinai , kaip tau tarnavau ir kaip sekėsi tavo gyvuliams mano globoje .
01030030	Juk tas truputis , kurį prieš man ateinant turėjai , apsčiai padaugėjo , nes VIEŠPATS laimino tave per viską , ką tik aš dariau . O dabar kada aš begalėsiu aprūpinti ir savo paties namus ? “
01030031	Labanas klausė : „ Kiek gi turiu tau mokėti ? “ Jokūbas atsakė : „ Nieko man nemokėk ! Jei man padarysi štai ką , aš vėl ganysiu ir rūpinsiuosi tavo kaimene .
01030032	Apeik šiandien visą savo kaimenę , atskirk iš jos visas taškuotas bei margas avis , visus tamsios spalvos ėriukus ir margas bei taškuotas ožkas . Tokia bus mano alga .
01030033	O vėliau , kai ateisi pats patikrinti mano algos , tepaliudija tau mano sąžiningumas už mane : jeigu tarp mano ožkų bus nemargų bei netaškuotų ar avių , kurios ne juodos , tebūna jos laikomos vogtomis “ .
01030034	„ Puiku , — atsakė Labanas , — tebūna , kaip sakai “ .
01030035	Tad tą pačią dieną Labanas atskyrė ožius , kurie buvo dryžuoti bei taškuoti , ir visas taškuotas bei margas ožkas , turinčias baltų lopų , ir visas juodas avis ir atidavė į savo sūnų rankas .
01030036	Po to nustatė , kad tarp jo ir Jokūbo būtų trijų dienų kelionės atstumas ; tuo tarpu Jokūbas toliau ganė likusią Labano kaimenę .
01030037	Tuomet Jokūbas pasirinko šviežių tuopos , migdolo bei platano lazdų ir išdrožė ant jų baltus dryžius , nulupdamas žievę iki pat lazdų baltumo .
01030038	Nuluptas lazdas išdėliojo priešais kaimenes loviuose — vandens girdyklose , iš kurių kaimenės ateidavo atsigerti . Kadangi gyvuliai kergdavosi , atėję atsigerti ,
01030039	ožkos kergėsi priešais lazdas ir vedė dryžuotus , margus bei taškuotus jauniklius .
01030040	O avis Jokūbas atskyrė ir kaimenės snukius nukreipė dryžuotų ir visiškai juodų gyvulių Labano kaimenėje link . Taip jis auginosi sau kaimenes ir nemaišė jų su Labano kaimenėmis .
01030041	Be to , kai kergdavosi stipresnieji kaimenės gyvuliai , Jokūbas padėdavo lazdas į lovius priešais gyvulių akis , idant kergtųsi jas matydami ,
01030042	o silpnesniesiems gyvuliams lazdų nepadėdavo . Taip silpnieji teko Labanui , o stiprieji — Jokūbui .
01030043	Taigi žmogus turtėjo be galo ir įsigijo ne tik daug kaimenių , bet ir tarnų bei tarnaičių , kupranugarių ir asilų .
01031001	Jokūbas nugirdo Labano sūnus kalbantis : „ Jokūbas paėmė visa , kas priklausė mūsų tėvui , ir susikrovė visą šį turtą iš to , kas turėtų priklausyti mūsų tėvui “ .
01031002	Be to , Jokūbas matė , kad ir Labanas nebesielgė su juo taip palankiai , kaip anksčiau .
01031003	Tada VIEŠPATS tarė Jokūbui : „ Grįžk į savo tėvų kraštą , į savo gimtinę . Aš būsiu su tavimi “ .
01031004	Taigi Jokūbas išsikvietė Rachelę ir Lėją į laukus , kur buvo jo kaimenė ,
01031005	ir pasakė joms : „ Matau , kad jūsų tėvas nebesielgia su manimi taip palankiai , kaip anksčiau . Bet mano tėvo Dievas buvo su manimi .
01031006	Jūs gerai žinote , kad tarnavau jūsų tėvui visomis savo išgalėmis ;
01031007	nors jūsų tėvas dešimt kartų mane apgavo ir pakeitė man algą , Dievas neleido jam manęs nuskriausti .
01031008	Jei jis sakė : ‘ Taškuotieji bus tavo alga ’ , tai visa kaimenė vedė taškuotus , o jei sakė : ‘ Dryžuotieji bus tavo alga ’ , tai visa kaimenė vedė dryžuotus .
01031009	Tad Dievas atėmė kaimenes iš jūsų tėvo ir atidavė jas man .
01031010	Kartą kaimenių kergimo metu sapne staiga pakėliau akis ir pamačiau , kad ožiai kaimenėje , kai poravosi , buvo dryžuoti , taškuoti ir margi .
01031011	Tuomet Dievo angelas sapne man tarė : ‘ Jokūbai ’ , — o aš atsiliepiau : ‘ Aš čia ! ’
01031012	Jis tęsė : ‘ Prašyčiau pakelti akis ir įsidėmėti , kad visi ožiai kaimenėje , kai poruojasi , yra dryžuoti , taškuoti ir margi , nes aš mačiau visa , ką tau darė Labanas .
01031013	Aš esu Dievas , kuris pasirodė tau Betelyje , kur tu patepei paminklinį akmenį ir padarei man įžadą . Dabar palik tuojau pat šį kraštą ir grįžk į savo gimtinę ’ “ .
01031014	Tuomet Rachelė ir Lėja , atsakydamos jam , paklausė : „ Argi mes dar turime dalį ar paveldą savo tėvo namuose ?
01031015	Argi jis nelaiko mūsų svetimomis ? Juk ne tik mus pardavė , bet ir už mus gautus pinigus surijo !
01031016	Tikrai visi turtai , kuriuos Dievas atėmė iš mūsų tėvo , priklauso mums ir mūsų vaikams . Tad daryk visa taip , kaip Dievas tau įsakė “ .
01031017	Po to Jokūbas užsodino savo vaikus ir žmonas ant kupranugarių ,
01031018	suvarė visus savo gyvulius , pasiėmė visą savo sukauptą nuosavybę — visus gyvulius , įsigytus Padan Arame , — ir leidosi pas savo tėvą į Kanaano kraštą .
01031019	O Labanas buvo išėjęs avių kirpti . Rachelė tuo metu pasivogė savo tėvo šeimos stabus .
01031020	Jokūbas nuslėpė nuo aramėjo Labano , kad ketina bėgti .
01031021	Taigi jis išbėgo su viskuo , ką turėjo . Pakilo ir , persikėlęs per Eufratą , pasuko Gileado kalnų link .
01031022	Trečią dieną Labanui buvo pranešta , kad Jokūbas pabėgo .
01031023	Pasiėmęs savo brolius , jis vijosi jį septynias dienas ir prisivijo Gileado kalnuose .
01031024	Bet Dievas atėjo pas aramėją Labaną naktį per sapną ir įspėjo : „ Saugokis , negrasink Jokūbui ! “
01031025	Kai Labanas užklupo Jokūbą , Jokūbo palapinė buvo pastatyta aukštumose . Ir Labanas su broliais pasistatė savo palapines ten pat , Gileado kalnuose .
01031026	„ Ką tu padarei , — Labanas tarė Jokūbui , — apgavai mane ir tarsi kalaviju pasigrobei mano dukteris į nelaisvę ? !
01031027	Kodėl taip slapčia išbėgai , apkvailinai mane ir nepasisakei man ? Būčiau išleidęs tave su šventėmis ir dainomis , su būgnelių žvangučiais ir arfomis .
01031028	Tu neleidai išbučiuoti man net savo sūnų ir dukterų ! Pasielgei tikrai kvailai !
01031029	Aš turiu galios jums visiems žalos padaryti , bet tavo tėvo Dievas vakar naktį man pasakė : ‘ Saugokis , negrasink Jokūbui ! ’
01031030	Na , tiek to , suprantu , tu turėjai iškeliauti , nes buvai labai pasiilgęs tėvo namų , bet kodėl pavogei mano dievus ? “
01031031	Jokūbas atsakė Labanui : „ Todėl , kad bijojau , nes maniau , jog jėga atimsi iš manęs savo dukteris .
01031032	Bet tas , pas ką atrasi savo dievus , neišliks gyvas ! Mūsų giminių akivaizdoje parodyk , kas pas mane tau priklauso , ir pasiimk ! “ Mat Jokūbas nežinojo , kad Rachelė buvo pasivogusi tuos dievus .
01031033	Labanas įėjo į Jokūbo palapinę , į Lėjos palapinę ir dviejų tarnaičių palapines , bet nerado jų . Jis išėjo iš Lėjos palapinės ir įėjo į Rachelės palapinę .
01031034	O Rachelė , paėmusi dievus , sudėjo juos į kupranugario balną ir ant jų atsisėdo . Labanas išieškojo visą palapinę , bet nerado ,
01031035	nes ji savo tėvui sakė : „ Tenepyksta mano viešpats , kad negaliu prieš tave atsistoti , nes mane užklupo mėnesinės “ . Taigi jis ieškojo , bet savo šeimos dievų nesurado .
01031036	Dabar Jokūbas įniršo ir pradėjo bartis ant Labano . Jokūbas sakė Labanui : „ Kuo aš nusikaltau ? Kur mano nuodėmė , kad mane taip įkandin vijaisi ?
01031037	Nors ir visus mano daiktus išnaršei , ką gi iš savo šeimos daiktų suradai ? Padėk čia tai prieš mano ir savo gimines , idant jie išspręstų mudviejų bylą .
01031038	Per tuos dvidešimt metų , kai buvau po tavimi , tavo avys ir ožkos niekada nepersileido , ir aš nė sykio nesivaišinau tavo kaimenių avinu .
01031039	Niekada nenešiau tau žvėrių sudraskytų gyvulių , bet pats pakėliau nuostolį . Tu iš manęs išieškojai , nesvarbu , ar tai buvo pagrobta dieną ar naktį .
01031040	Taip man būdavo : dieną pribaigdavo kaitra , o naktį — šaltis , negalėdavau akių sudėti .
01031041	Per tuos dvidešimt metų , kai buvau su tavimi , keturiolika metų tarnavau tau už dvi tavo dukteris , šešerius — už tavo kaimenę , nes tu dešimt kartų pakeitei man algą .
01031042	Jeigu mano tėvo Dievas , Abraomo Dievas ir Izaoko Baimė , nebūtų buvęs su manimi , tuščiomis rankomis mane būtumei išleidęs . Dievas matė mano sunkią būklę ir mano rankų triūsą . Užtat praėjusią naktį tave sudraudė “ .
01031043	Atsakydamas Jokūbui , Labanas tarė : „ Dukterys yra mano dukterys , vaikai yra mano vaikai , kaimenės yra mano kaimenės ; visa , ką matai , priklauso man . Betgi ką galiu su jomis ar vaikais , kuriuos jos pagimdė , šiandien daryti ?
01031044	Tad dabar eikš , sudarykime sandorą , tu ir aš ; tebūna ji mano ir tavo liudytoja “ .
01031045	Tuomet Jokūbas paėmė akmenį ir pastatė jį kaip paminklą .
01031046	O savo giminėms Jokūbas sakė : „ Parinkite akmenų ! “ Pririnkę akmenų , jie padarė iš jų kauburį ir prie to kauburio laužė duoną .
01031047	Labanas pavadino jį Jegar Sahaduta , o Jokūbas — Galedu .
01031048	„ Šis kauburys , — tarė Labanas , — nuo šiandien bus tavo ir mano liudytojas “ . Todėl jis buvo pavadintas Galedu ,
01031049	taip pat ir Micpa , nes jis sakė : „ Testebi VIEŠPATS mane ir tave , kai mes vienas kito nematysime .
01031050	Jeigu skriausi mano dukteris ar vesi dar kitas moteris be mano dukterų , nors ir nebūtų liudytojo su mumis , atsimink , kad pats Dievas bus mano ir tavo liudytojas “ .
01031051	Labanas tarė Jokūbui : „ Žiūrėk , štai šis kauburys yra paminklas , kurį pastačiau tarp tavęs ir savęs .
01031052	Šis kauburys yra liudytojas ir šis paminklas yra liudytojas , kad nei aš žengsiu toliau už šio kauburio ir už šio paminklo prieš tave , nei tu žengsi toliau už šio kauburio ir už šio paminklo prieš mane , norėdamas pikta daryti .
01031053	Tegu Abraomo Dievas ir Nahoro Dievas , jų tėvų Dievas , būna mūsų teisėjas “ . Jokūbas prisiekė savo tėvo Izaoko Baime .
01031054	Tuomet Jokūbas paaukojo atnašą ant kalno ir pakvietė savo gimines pavalgyti . Jie kartu valgė ir praleido naktį kalnuose .
01031055	Pakilęs anksti rytojaus rytą , Labanas išbučiavo savo vaikaičius bei dukteris ir palaimino . Po to Labanas leidosi kelionėn namo .
01032001	Ir Jokūbas tęsė savo kelionę . Jį pasitiko Dievo angelai .
01032002	Juos pamatęs , Jokūbas tarė : „ Tai Dievo stovykla ! “ Užtat jis tą vietą pavadino Mahanaimais .
01032003	Jokūbas pasiuntė pirma savęs pasiuntinius pas savo brolį Ezavą į Seyro kraštą , Edomo laukus
01032004	ir įsakė jiems , tardamas : „ Mano viešpačiui Ezavui taip kalbėsite : ‘ Taip kalbėjo tavo tarnas Jokūbas . Gyvenau kaip ateivis su Labanu ir užsibuvau ten iki šiol .
01032005	Įsigijau galvijų , asilų , avių kaimenių , tarnų ir tarnaičių . Siunčiu šią žinią savo viešpačiui , idant rasčiau malonę tavo akyse ’ “ .
01032006	Pasiuntiniai sugrįžo pas Jokūbą , sakydami : „ Nuėjome pas tavo brolį Ezavą . Jis pats , lydimas keturių šimtų vyrų , ateina tavęs pasitikti “ .
01032007	Jokūbas labai nusigando . Nerimaudamas jis padalijo žmones , buvusius su juo , avių kaimenes ir galvijų bandas bei kupranugarius į dvi stovyklas ,
01032008	galvodamas : „ Jei Ezavas užpultų ir sunaikintų vieną stovyklą , tai kita stovykla pabėgs “ .
01032009	Tuomet jis meldėsi : „ Mano tėvo Abraomo Dieve ir mano tėvo Izaoko Dieve , VIEŠPATIE , kuris man sakei : ‘ Grįžk į savo kraštą , į savo gimtinę , ir aš tau būsiu geras ’ .
01032010	Nesu vertas tos visos ištikimos meilės ir tos visos ištikimybės , kurią parodei savo tarnui , nes kadaise tik su lazda rankoje perbridau šį Jordaną , o dabar esu išaugęs į dvi stovyklas .
01032011	Prašyčiau išgelbėti mane iš mano brolio rankos — Ezavo rankos , nes aš jo bijau ! Antraip , bijau , jis ateis ir parblokš mane , išžudys motinas ir vaikus .
01032012	Betgi tu pats pasakei : ‘ Aš būsiu tau labai geras ir padarysiu tavo palikuonis kaip jūros smiltis , kurių dėl gausumo negalima suskaityti ’ “ .
01032013	Praleidęs ten tą naktį , jis parinko iš to , ką turėjo po ranka , dovaną savo broliui Ezavui :
01032014	du šimtus ožkų ir dvidešimt ožių , du šimtus avių ir dvidešimt avinų ,
01032015	trisdešimt žindančių kupranugarių su jaunikliais , keturiasdešimt karvių ir dešimt jaučių , dvidešimt asilių ir dešimt asilų .
01032016	Perdavė juos į savo tarnų rankas , būrį po būrio , ir tarė tarnams : „ Eikite pirma manęs , bet laikykitės atstumo tarp būrių “ .
01032017	O ėjusiam priekyje nurodė : „ Kai mano brolis Ezavas sutiks tave ir paklaus : ‘ Kieno tu ? Kur keliauji ? Kieno visa tai , ką tu varai ? ’
01032018	tu atsakysi : ‘ Jie priklauso tavo tarnui Jokūbui . Tai dovana , kurią jis siunčia savo viešpačiui Ezavui . Be to , jis ir pats mums iš paskos ateina ’ “ .
01032019	Lygiai taip pat jis įsakė ir antram , ir trečiam , ir visiems , variusiems būrius : „ Jūs tą pat sakysite Ezavui , kai jį sutiksite .
01032020	Būtinai pridurkite : ‘ Be to , pats tavo tarnas Jokūbas ateina paskui mus ’ “ . Mat jis galvojo : „ Jei aš iš anksto suminkštinsiu jį dovana ir po to jam pasirodysiu , galbūt jis man atleis “ .
01032021	Taigi dovanos ėjo pirma jo , tuo tarpu jis tą naktį pasiliko stovykloje .
01032022	Tą pačią naktį jis kėlėsi ir , pasiėmęs abi savo žmonas drauge su dviem tarnaitėmis bei vienuolika vaikų , perbrido Jaboko brastą .
01032023	Perkėlęs juos per upę , jis pergabeno ir visa , ką turėjo .
01032024	Jokūbas pasiliko vienas . Tuomet kažkoks vyras grūmėsi su juo iki pat aušros .
01032025	Matydamas negalįs jo įveikti , tas vyras taip sudavė jam į šlaunies įdubą , kad Jokūbo šlaunis , jam besigalynėjant su tuo vyru , išsinarino .
01032026	Tuomet jis tarė : „ Paleisk mane , nes jau aušta “ . Bet Jokūbas atsakė : „ Paleisiu tave tik tada , kai mane palaiminsi “ .
01032027	O tas paklausė : „ Kuo tu vardu ? “ — „ Jokūbas “ , — atsakė šis .
01032028	Anas tarė : „ Nuo šiol tavo vardas bus nebe Jokūbas , bet Izraelis , nes ėmeisi su Dievu bei žmonėmis ir nugalėjai “ .
01032029	Tuomet Jokūbas prašė : „ Prašyčiau pasakyti man savo vardą “ . Anas atsakė : „ Kam gi klausi mano vardo ? “ Taip pasakęs , tenai jis palaimino jį .
01032030	Jokūbas pavadino tą vietą Penieliu , tardamas : „ Juk aš mačiau Dievą savo akimis , tačiau mano gyvybė buvo apsaugota “ .
01032031	Saulė tekėjo , kai jis , dėl išnarintos šlaunies šlubuodamas , praėjo Penielį .
01032032	Todėl iki šios dienos izraelitai nevalgo išijo raumens , esančio šlaunies įduboje , nes anas sudavė Jokūbui į šlaunies įdubą prie išijo raumens .
01033001	Besižvalgydamas Jokūbas pamatė ateinant Ezavą , lydimą keturių šimtų vyrų . Tuomet jis išskirstė Lėjos , Rachelės ir abiejų tarnaičių vaikus ,
01033002	pastatydamas tarnaites su jų vaikais priekyje , Lėją su jos vaikais už jų , o Rachelę su Juozapu paskiausiai .
01033003	O pats ėjo pirma visų ir nusilenkė ligi žemės septynis kartus , kol priėjo prie savo brolio .
01033004	O Ezavas atbėgo jo pasitikti , apkabino , puolė jam ant kaklo ir išbučiavo . Jiedu apsiverkė .
01033005	Pakėlęs akis ir pamatęs moteris bei vaikus , Ezavas klausė : „ Kas gi tie su tavimi ? “ Jokūbas atsakė : „ Tai vaikai , kuriuos Dievas malonėjo duoti tavo tarnui “ .
01033006	Tada priėjo tarnaitės , jos ir jų vaikai , ir žemai nusilenkė ,
01033007	po jų priėjo taip pat Lėja su savo vaikais ir žemai nusilenkė , galų gale priėjo Juozapas su Rachele ir žemai nusilenkė .
01033008	O Ezavas vėl klausė : „ Ką gi reiškia tas visas būrys , kurį sutikau ? “ Jokūbas atsakė : „ Kad rasčiau malonę mano viešpaties akyse “ .
01033009	Ezavas tarė : „ Aš turiu pakankamai , mano broli ! Tebūna tavo , ką turi “ .
01033010	Bet Jokūbas tarė : „ Ne , prašau tave ! Jei randu malonę tavo akyse , tai priimk iš mano rankų dovaną . Iš tikrųjų man matyti tavo veidą yra tarsi matyti Dievo veidą ; taip maloniai mane priėmei .
01033011	Prašyčiau priimti mano dovaną , kurią tau atvariau , nes Dievas man buvo maloningas , ir aš turiu visko apsčiai “ . Taip raginamas Ezavas priėmė .
01033012	Tuomet Ezavas tarė : „ Leiskimės į kelionę kartu , aš eisiu greta tavęs “ .
01033013	O Jokūbas atsakė jam : „ Kaip mano viešpats žino , vaikai silpni . Be to , avių kaimenės bei galvijų bandos turi žinduklių , ir kelia man rūpestį . Greičiau varant , jie išvargtų per vieną dieną , ir visi gyvuliai nugaištų .
01033014	Tekeliauja mano viešpats pirma savo tarno , tuo tarpu aš keliausiu toliau pamažu pagal žinginę priekyje einančių galvijų ir pagal žinginę vaikų , kol neateisiu pas savo viešpatį į Seyrą “ .
01033015	Ezavas tarė : „ Leisk man bent palikti su tavimi keletą mano žmonių “ . Bet jis atsakė : „ Kam gi ? Mano viešpats man per daug geras “ .
01033016	Taigi Ezavas tą dieną leidosi kelionėn į Seyrą .
01033017	O Jokūbas keliavo Sukotų link , ten pasistatė namus ir padarė pastoges savo gyvuliams . Todėl tos vietos vardas yra Sukotai .
01033018	Taigi parėjęs iš Padan Aramo , Jokūbas saugiai atkeliavo į Sichemo miestą Kanaano krašte ir pasistatė palapines priešais miestą .
01033019	Žemės sklypą , ant kurio buvo pasistatęs palapinę , jis pirko už šimtą aukso gabalų iš Sichemo tėvo Hamoro sūnų .
01033020	Ten pastatė aukurą ir pavadino jį El Elohe Izraelis .
01034001	Lėjos duktė Dina , kurią ji buvo pagimdžiusi Jokūbui , nuėjo aplankyti kai kurių krašto moterų .
01034002	Šalies vado Hamoro Hivo sūnus Sichemas pamatė ją , pasigrobė ir jėga privertė su juo gulėti .
01034003	Jis lipte prilipo prie Jokūbo dukters Dinos , įsimylėjo mergaitę ir stengėsi laimėti jos širdį .
01034004	Sichemas prašė ir savo tėvo Hamoro : „ Gauk tą mergaitę man žmona “ .
01034005	Jokūbas išgirdo , kad Sichemas išniekino jo dukterį Diną . Bet jo sūnūs buvo laukuose su galvijais , todėl jis tylėjo , kol jie sugrįžo .
01034006	Sichemo tėvas Hamoras atėjo pas Jokūbą pasikalbėti
01034007	kaip tik tuo metu , kai jo sūnūs parėjo iš laukų . Išgirdę , kas buvo atsitikę , vyrai buvo pritrenkti ir degė pykčiu , nes Sichemas , gulėdamas su Jokūbo dukterimi , buvo padaręs gėdą Izraeliui . Tokio dalyko pakęsti negalima !
01034008	O Hamoras kalbėjo su jais , sakydamas : „ Mano sūnus Sichemas visa širdimi trokšta jūsų dukters . Duokite ją jam žmona .
01034009	Giminiuokitės su mumis : duokite mums savo dukteris , imkite sau mūsų dukteris !
01034010	Įsikursite tarp mūsų , ir kraštas bus jums atviras : gyvenkite , laisvai kilnokitės , įsigykite jame nuosavybę “ .
01034011	Tada pats Sichemas jos tėvui ir broliams sakė : „ Leiskite man rasti malonę jūsų akyse ! Aš mokėsiu , ko tik iš manęs pareikalausite .
01034012	Reikalaukite iš manęs vedybų kraičio ir dovanų , kokių tik norite , mokėsiu , ko tik iš manęs reikalausite . Tik duokite man mergaitę žmona “ .
01034013	Jokūbo sūnūs atsakė Sichemui ir jo tėvui , kalbėdami klastingai , nes jis buvo išniekinęs jų seserį Diną .
01034014	Tad jie sakė jiems : „ Mes tokio dalyko negalime daryti — duoti savo seserį neapipjaustytam vyrui , nes tai užtrauktų mums gėdą .
01034015	Tik su tokia sąlyga sutiksime su tavimi : jei jūs , apipjaustydami visus savo vyriškius , tapsite kaip mes .
01034016	Tada mes duosime jums savo dukteris ir imsime sau jūsų dukteris , kursimės tarp jūsų ir tapsime viena tauta .
01034017	Bet jeigu mūsų nepaklausysite ir nebūsite apipjaustyti , pasiimsime savo dukterį ir eisime sau “ .
01034018	Jų žodžiai patiko Hamorui ir jo sūnui Sichemui .
01034019	Jaunuolis nedelsė tai padaryti , nes žavėjosi Jokūbo dukterimi . Be to , jis buvo labiau gerbiamas negu bet kas kitas savo tėvo namuose .
01034020	Taigi Hamoras ir jo sūnus Sichemas nuėjo į miesto vartus ir kalbėjo savo miesto vyrams , sakydami :
01034021	„ Tie žmonės mums draugiški . Tesikuria jie krašte ir tesikilnoja jame laisvai , nes krašte yra apsčiai jiems vietos . Galėsime imti jų dukteris į žmonas ir duoti jiems savo dukteris .
01034022	Bet jie sutiks gyventi tarp mūsų ir tapti viena tauta tik su šia sąlyga : visi mūsų vyriškiai turi būti apipjaustyti , kaip kad ir jie yra apipjaustyti .
01034023	Argi tuomet nepriklausys mums jų galvijai ir nuosavybė — visi jų gyvuliai ? Tik sutikime su jais , ir jie gyvens su mumis “ .
01034024	Visi stiprūs miesto vyrai sutiko su Hamoru ir jo sūnumi Sichemu , visi vyriškiai buvo apipjaustyti — visi stiprūs miesto vyrai .
01034025	Trečią dieną , kai jie dar kentėjo skausmus , du Jokūbo sūnūs — Simeonas ir Levis , Dinos broliai , pasiėmę kalavijus , nelauktai užpuolė miestą ir išžudė visus vyriškius .
01034026	Ir Hamorą bei jo sūnų Sichemą nudūrė kalaviju , atsiėmė Diną iš Sichemo namų ir išėjo .
01034027	Tuomet kiti Jokūbo sūnūs , aptikę nužudytuosius , apiplėšė miestą už tai , kad jų sesuo buvo išniekinta .
01034028	Jie pasiėmė jų avių kaimenes ir galvijų bandas , asilus ir visa , kas buvo mieste ir laukuose .
01034029	Visą jų turtą , visus vaikus ir žmonas — visa , kas tik buvo namuose , jie pasiėmė kaip belaisvius ir grobį .
01034030	Tada Jokūbas tarė Simeonui ir Leviui : „ Užkrovėte man bėdą , padarydami mane bjaurų krašto gyventojams — kanaaniečiams ir perizams . Skaičiumi mano vyrų yra tik keletas . Jei jie susibūrę užpuls mane , būsiu sunaikintas aš ir mano šeima “ .
01034031	Bet jie atsakė : „ Argi su mūsų seserimi turėtų būti elgiamasi kaip su kekše ? “
01035001	Dievas tarė Jokūbui : „ Pakilk , eik į Betelį ir ten apsistok . Padaryk ten aukurą Dievui , kuris tau pasirodė , kai tu bėgai nuo savo brolio Ezavo “ .
01035002	Užtat Jokūbas savo šeimai ir visiems buvusiems su juo įsakė : „ Atsikratykite svetimų dievų , kuriuos turite prie savęs , nusiplaukite ir apsivilkite šviežiais drabužiais .
01035003	Tuomet ateikite , kilsime į Betelį . Ten aš padarysiu aukurą Dievui , kuris išklausė mane pavojaus dieną ir buvo su manimi , kur tik ėjau “ .
01035004	Jie atidavė Jokūbui visus svetimus dievus , kuriuos turėjo , ir auskarus iš ausų . Jokūbas užkasė juos po ąžuolu prie Sichemo .
01035005	Kai jie vėl leidosi kelionėn , didžiulė Dievo baimė taip apėmė visus aplinkinius miestus , kad jie nesivijo Jokūbo sūnų .
01035006	Taigi Jokūbas atkeliavo į Lūzą , tai yra Betelį , Kanaano krašte , jis ir visi su juo buvę žmonės .
01035007	Ten jis pastatė aukurą ir pavadino tą vietą El Beteliu , nes ten , jam bėgant nuo savo brolio , buvo apsireiškęs Dievas .
01035008	Rebekos žindyvė Debora numirė ir buvo palaidota po ąžuolu žemiau Betelio . Užtat jis buvo pavadintas Verksmo ąžuolu .
01035009	Dievas vėl pasirodė Jokūbui , jam sugrįžus iš Padan Aramo , ir palaimino jį .
01035010	Dievas tarė jam : „ Tavo vardas yra Jokūbas . Nebebūsi daugiau vadinamas Jokūbu , nes tik Izraelis bus tavo vardas “ . Taip jis pavadino jį Izraeliu .
01035011	Dievas tarė jam : „ Aš esu Dievas Visagalis . Būk vaisingas ir auk ! Tauta , netgi tautų bendrija , išaugs iš tavęs , ir iš tavęs kils karaliai .
01035012	Kraštą , kurį daviau Abraomui ir Izaokui , dabar duodu tau . Ir tavo būsimiems palikuonims aš duosiu šį kraštą “ .
01035013	Tuomet Dievas pranyko nuo jo toje vietoje , kur buvo su juo kalbėjęsis .
01035014	Toje vietoje , kur buvo su juo kalbėjęs , Jokūbas pastatė paminklinį akmenį , atnašavo ant jo liejamąją auką ir apliejo jį aliejumi .
01035015	Vietą , kurioje Dievas su juo kalbėjosi , Jokūbas pavadino Beteliu .
01035016	Tada jie iškeliavo iš Betelio . Jiems dar tebesant netoli nuo Efratos , Rachelė gimdė , ir jos gimdymas buvo sunkus .
01035017	Kai gimdymo skausmai tapo nebepakeliami , pribuvėja tarė jai : „ Nebijok , nes dabar turėsi kitą sūnų “ .
01035018	Paskutiniu atsikvėpimu , nes jau merdėjo , ji pavadino jį Ben Oniu . Tačiau jo tėvas pavadino jį Benjaminu .
01035019	Rachelė numirė ir buvo palaidota prie kelio į Efratą , tai yra Betliejų .
01035020	Ant jos kapo Jokūbas pastatė paminklinį akmenį . Tai Rachelės kapo paminklinis akmuo , esantis ten iki šios dienos .
01035021	Izraelis keliavo toliau ir pasistatė palapinę už Migdal Edero .
01035022	Izraeliui gyvenant tame krašte , Rubenas nuėjo ir sugulė su savo tėvo sugulove Bilha . Izraelis apie tai išgirdo . Jokūbo sūnų buvo dvylika .
01035023	Lėjos sūnūs : Jokūbo pirmagimis Rubenas , Simeonas , Levis , Judas , Isacharas ir Zabulonas .
01035024	Rachelės sūnūs : Juozapas ir Benjaminas .
01035025	Rachelės tarnaitės Bilhos sūnūs : Danas ir Naftalis .
01035026	Lėjos tarnaitės Zilpos sūnūs : Gadas ir Ašeras . Tokie tat buvo Jokūbo sūnūs , gimę jam Padan Arame .
01035027	Jokūbas parėjo namo pas savo tėvą Izaoką į Mamrę , prie Kirjat Arbos , tai yra Hebrono , kur Abraomas ir Izaokas buvo gyvenę kaip ateiviai .
01035028	Izaokas buvo šimto aštuoniasdešimt metų ,
01035029	kai atsiduso paskutinį kartą . Jis mirė , ir žiloje senatvėje , turėdamas daug metų , buvo sujungtas su savo gimine . Jo sūnūs Ezavas ir Jokūbas palaidojo jį .
01036001	Štai Ezavo , tai yra Edomo , palikuonys .
01036002	Ezavas paėmė sau žmonas iš kanaaniečių : Elono Hetito dukterį Adą , Cibeono Hivo sūnaus Anos dukterį Oholibamą
01036003	ir Izmaelio dukterį bei Nebajoto seserį Basmatą .
01036004	Ada Ezavui pagimdė Elifazą , Basmata pagimdė Reuelį ,
01036005	o Oholibama pagimdė Jeušą , Jalamą ir Korahą . Tokie tat yra sūnūs , gimę jam Kanaano krašte .
01036006	Tuomet Ezavas pasiėmė savo žmonas , sūnus , dukteris ir visus namiškius , galvijus ir visus gyvulius , visą nuosavybę , kurią buvo įsigijęs Kanaane , ir nusikėlė į kraštą , buvusį šiek tiek toliau nuo jo brolio Jokūbo .
01036007	Mat jų nuosavybė buvo tapusi per didelė jiems kartu gyventi . Kraštas , kuriame jie buvo ateiviai , negalėjo jų išlaikyti su tokiomis kaimenėmis .
01036008	Taigi Ezavas apsigyveno Seyro aukštumose . Ezavas yra Edomas .
01036009	Štai edomitų protėvio Ezavo palikuonys Seyro aukštumose .
01036010	Štai Ezavo sūnų vardai : Ezavo žmonos Ados sūnus Elifazas , Ezavo žmonos Basmatos sūnus Reuelis .
01036011	Elifazo sūnūs buvo Temanas , Omaras , Cefojas , Gatamas ir Kenazas .
01036012	( Timna buvo Ezavo sūnaus Elifazo sugulovė ; ji pagimdė Elifazui Amaleką . ) Tokie tat buvo Ezavo žmonos Ados sūnūs .
01036013	Reuelio sūnūs : Nahatas , Zerachas , Šama ir Miza . Tokie tat buvo Ezavo žmonos Basmatos sūnūs .
01036014	Cibeono sūnaus Anos dukters Oholibamos sūnūs : Jeušas , Jalamas , Korahas ; juos ji pagimdė Ezavui .
01036015	Štai Ezavo sūnų gentys . Ezavo pirmagimio Elifazo palikuonys : Temano gentis , Omaro gentis , Cefojo gentis , Kenazo gentis ,
01036016	Koraho gentis , Gatamo gentis ir Amaleko gentis . Elifazo gentys Edomo krašte kilusios iš Ados sūnų .
01036017	Ezavo sūnaus Reuelio palikuonys : Nahato gentis , Zeracho gentis , Šamos gentis ir Mizos gentis . Reuelio gentys Edomo krašte kilusios iš Ezavo žmonos Basmatos .
01036018	Ir štai Ezavo žmonos Oholibamos palikuonys : Jeušo gentis , Jalamo gentis ir Koraho gentis . Šios gentys kilusios iš Ezavo žmonos Oholibamos , Anos dukters .
01036019	Tokie tat yra Ezavo , tai yra Edomo , sūnūs ir jų gentys .
01036020	Štai Seyro Horo sūnūs , čiabuviai krašto gyventojai : Lotanas , Šobalas , Cibeonas , Ana ,
01036021	Dišonas , Eceras ir Dišanas . Tai horų gentys — Seyro sūnūs Edomo krašte .
01036022	Lotano sūnūs buvo Horis ir Hemamas , o Lotano sesuo — Timna .
01036023	Šobalo sūnūs : Alvanas , Manahatas , Ebalas , Šefojas ir Onamas .
01036024	Cibeono sūnūs : Aja ir Ana . ( Pastarasis yra tas Ana , kuris aptiko karšto vandens šaltinius dykumoje , ganydamas savo tėvo Cibeono asilus . )
01036025	Anos vaikai : Dišonas ir duktė Oholibama .
01036026	Dišano sūnūs : Hemdanas , Ešbanas , Itranas ir Keranas .
01036027	Ecero sūnūs : Bilhanas , Zavanas ir Akanas .
01036028	Dišano sūnūs : Ūcas ir Aranas .
01036029	Horų gentys : Lotano gentis , Šobalo gentis , Cibeono gentis , Anos gentis ,
01036030	Dišono gentis , Ecero gentis ir Dišano gentis . Tokie tat yra horų vadai , pagal jų kiltis Seyro krašte .
01036031	Štai karaliai , valdę Edomo krašte pirma negu bet koks karalius valdė izraelitus .
01036032	Beoro sūnus Bela karaliavo Edome , ir jo miestas buvo Dinhaba .
01036033	Bela mirė , ir Zeracho iš Bocros sūnus Jobabas vietoj jo tapo karaliumi .
01036034	Jobabas mirė , ir Hušamas iš temanų krašto vietoj jo tapo karaliumi .
01036035	Hušamas mirė , ir Bedado sūnus Hadadas — tas , kuris nugalėjo midjaniečius Moabo krašte — vietoj jo tapo karaliumi ; jo miesto vardas buvo Avitas .
01036036	Hadadas mirė , ir Samla iš Masrekos vietoj jo tapo karaliumi .
01036037	Samla mirė , ir Saulius iš Rehobotų ant Upės kranto vietoj jo tapo karaliumi .
01036038	Saulius mirė , ir Achboro sūnus Baal Hananas vietoj jo tapo karaliumi .
01036039	Achboro sūnus Baal Hananas mirė , ir Hadaras tapo vietoj jo karaliumi ; jo miesto vardas buvo Pavas . Jo žmona , Me Zahabo dukters Matredos duktė , vadinosi Mehetabelė .
01036040	Štai Ezavo genčių vardai pagal jų kiltis ir vietovių vardus : Timnos gentis , Alvos gentis , Jeteto gentis ,
01036041	Oholibamos gentis , Elos gentis , Pinono gentis ,
01036042	Kenazo gentis , Temano gentis , Mibcaro gentis , Magdielio gentis ir Iramo gentis . Tokios tat yra Edomo , tai yra Edomo tėvo Ezavo , gentys pagal gyvenvietes jų užvaldytame krašte .
01036043	
01037001	Bet Jokūbas įsikūrė krašte , kuriame jo tėvas buvo gyvenęs kaip ateivis — Kanaano krašte .
01037002	Štai pasakojimas apie Jokūbo šeimą . Būdamas septyniolikos metų , Juozapas ganė su broliais avių kaimenę , padėdamas savo tėvo žmonų Bilhos ir Zilpos sūnums . Jis tėvui papasakojo apie jų blogus darbus .
01037003	Izraelis mylėjo Juozapą labiau už bet kurį kitą savo vaiką , nes šis buvo jam gimęs senatvėje . Jis buvo jam pasiūdinęs puošnų apdarą su rankovėmis .
01037004	Matydami , kad tėvas jį myli labiau už kitus , broliai jo taip nekentė , kad vengdavo net pasisveikinti .
01037005	Kartą Juozapas susapnavo sapną ir papasakojo jį savo broliams . Šie ėmė dar labiau jo nekęsti .
01037006	„ Paklausykite , kokį sapną sapnavau ! “ — sakė jis jiems .
01037007	„ Mes rišome lauke pėdus . Staiga mano pėdas atsistojo ir stovėjo , o jūsų pėdai susirinko aplink ir žemai nusilenkė mano pėdui ! “
01037008	Jo broliai atsakė : „ Bene ketini tapti mūsų karaliumi ? Bene iš tikrųjų ketini mus valdyti ? “ Dėl kalbų apie sapnus jie ėmė dar labiau jo nekęsti .
01037009	Jis sapnavo dar vieną sapną ir papasakojo jį savo broliams , tardamas : „ Štai sapnavau dar vieną sapną : saulė , mėnulis ir vienuolika žvaigždžių man lenkėsi ! “
01037010	Bet kai papasakojo jį savo tėvui ir broliams , tėvas apibarė . „ Ką gi reiškia tas tavo sapnas ? Ką susapnavai ? Negi mes — aš pats , tavo motina ir tavo broliai — turėsime ateiti ir nusilenkti tau ligi žemės ? “
01037011	Broliai jam pavydėjo , bet ir tėvas šio įvykio negalėjo užmiršti .
01037012	Kartą , kai broliai buvo nuvarę tėvo kaimenę ganytis prie Sichemo ,
01037013	Izraelis tarė Juozapui : „ Tavo broliai , kaip žinai , gano prie Sichemo . Pasiruošk , siųsiu tave pas juos “ . — „ Pasiruošęs ! “ — atsakė šis .
01037014	Izraelis tada paliepė jam : „ Nueik ir sužinok , kaip laikosi tavo broliai , kaip sekasi kaimenei , ir parnešk man žinių “ . Taip jis išsiuntė jį iš Hebrono slėnio . Juozapas pasiekė Sichemą ,
01037015	ir vienas vyras susitiko jį , beklajojantį po laukus . „ Ko ieškai ? “ — paklausė jo tas vyras .
01037016	„ Savo brolių ieškau , — atsakė jis . — Ar negalėtum pasakyti , kur jie gano kaimenę “ .
01037017	Vyras atsakė : „ Jie iš čia iškeliavo . Girdėjau iš tikro juos sakant : ‘ Eikime į Dotaną ’ “ . Tad Juozapas pasekė savo brolius ir atrado juos Dotane .
01037018	O šie pastebėjo jį iš tolo ir pirma , negu jis prie jų priartėjo , ėmė tartis jį nužudyti .
01037019	Vieni kitiems jie sakė : „ Va , ateina tas sapnuotojas !
01037020	Eime , užmuškime jį ir įmeskime į kokią nors duobę . Sakysime , kad plėšrus žvėris jį sudraskė . Tuomet pamatysime , kas išeis iš jo sapnų “ .
01037021	Bet Rubenas , tai išgirdęs , stengėsi jį išgelbėti iš jų rankų ir sakė : „ Neatimkime jam gyvybės “ .
01037022	Rubenas kalbėjo jiems : „ Nepraliekite kraujo ! Va , įmeskite jį į aną duobę dykumoje , bet patys rankos prieš jį nekelkite ! “ Jis norėjo jį išgelbėti iš jų rankų ir sugrąžinti tėvui .
01037023	Taigi kai Juozapas atėjo pas brolius , jie atėmė iš jo apdarą , puošnųjį apdarą su rankovėmis , kuriuo buvo apsivilkęs ,
01037024	o jį patį įmetė į vandens duobę . Duobė buvo tuščia , vandens joje nebuvo .
01037025	Jie susėdo valgyti . Žvalgydamiesi pamatė ateinant iš Gileado izmaelitų karavaną su sakais , balzamu ir kvapiaisiais syvais apkrautais kupranugariais , keliaujantį į Egiptą .
01037026	Tuomet Judas tarė savo broliams : „ Kokia mums nauda , jei nužudome savo brolį ir nuslepiame jo kraują ?
01037027	Eime , verčiau parduokime jį izmaelitams . Nekelkime rankos prieš jį , nes jis juk mūsų brolis , mūsų pačių kūnas ! “ Broliai jo paklausė .
01037028	Kai keletas midjaniečių pirklių ėjo pro šalį , jie ištraukė Juozapą iš duobės ir pardavė izmaelitams už dvidešimt sidabrinių . O tie nusivedė Juozapą į Egiptą .
01037029	Vėl atėjęs prie duobės ir pamatęs , kad Juozapo duobėje nebėra , Rubenas persiplėšė drabužius .
01037030	Jis grįžo pas savo brolius , sakydamas : „ Berniukas dingo ! Ką dabar daryti ? “
01037031	Tuomet jie paėmė Juozapo puošnųjį apdarą , papjovė ožiuką ir pamirkė tą apdarą jo kraujyje .
01037032	Puošnųjį , ilgomis rankovėmis apdarą nunešdino tėvui , sakydami : „ Mes radome jį . Prašom pasižiūrėti , ar tai tavo sūnaus apdaras , ar ne “ .
01037033	Tėvas pažino ir tarė : „ Mano sūnaus apdaras ! Plėšrus žvėris jį prarijo ! Juozapas tikrai žvėries sudraskytas ! “
01037034	Tuomet Jokūbas persiplėšė drabužius , apsijuosė ašutine ir raudojo sūnaus daug dienų .
01037035	Visi sūnūs ir dukterys stengėsi jį paguosti , bet jis atsisakė būti paguostas ir sakė : „ Ne ! Aš liūdėdamas žengsiu į Šeolą pas savo sūnų “ . Taip tėvas jį apraudojo .
01037036	Tuo tarpu midjaniečiai buvo jį pardavę Egipte vienam faraono pareigūnui Potifarui , sargybos viršininkui .
01038001	Atsitiko taip , kad maždaug tuo pačiu metu Judas pasitraukė nuo savo brolių ir pasistatė palapinę arti tokio adulamiečio , vardu Hyra .
01038002	Ten jis pamatė vieno kanaaniečio , vardu Šūva , dukterį , vedė ir su ja gyveno .
01038003	Ji tapo nėščia ir pagimdė sūnų , o jis pavadino jį Eru .
01038004	Ji vėl tapo nėščia , pagimdė sūnų ir pavadino jį Onanu .
01038005	Po to ji dar kartą pagimdė sūnų ir pavadino jį Šela . Ji pagimdė jį , būdama Kezibe .
01038006	Savo pirmagimiui sūnui Erui Judas paėmė žmoną , vardu Tamara .
01038007	Bet Judo pirmagimis Eras buvo nedoras VIEŠPATIES akyse . VIEŠPATS atėmė jam gyvastį .
01038008	Tuomet Judas tarė Onanui : „ Sueik su savo brolio žmona ir , atlikdamas jai svainio pareigą , duok savo broliui palikuonį “ .
01038009	Bet Onanas , žinodamas , kad palikuonis nebus jo , sueidamas su brolio žmona , visada išliedavo savo sėklą ant žemės , nes nenorėjo duoti savo broliui palikuonio .
01038010	Ką jis darė , buvo nedora VIEŠPATIES akyse . VIEŠPATS ir jam atėmė gyvastį .
01038011	Tuomet Judas tarė savo marčiai Tamarai : „ Gyvenk kaip našlė savo tėvo namuose , kol užaugs mano sūnus Šela “ , — nes baiminosi , kad ir šis nenumirtų kaip jo broliai . Tamara išėjo ir gyveno savo tėvo namuose .
01038012	Praslinkus ilgokam laikui , mirė Judo žmona , Šūvos duktė . Praėjus gedulo metui , Judas drauge su bičiuliu adulamiečiu Hyra nukeliavo į Timną pas savo avių kirpėjus .
01038013	Kai Tamarai buvo pasakyta : „ Tavo uošvis eina į Timną avių kirpti “ ,
01038014	ji nusivilko našlės drabužius , apsigaubė šydu ir atsisėdo prie įėjimo į Enaimus , prie kelio į Timną . Ji matė , kad Šela jau užaugęs , tačiau ji nebuvo duota jam kaip žmona .
01038015	Pamatęs Judas ją palaikė kekše , nes ji buvo užsidengusi veidą .
01038016	Pasukęs prie jos į pakelę , jis tarė : „ Nagi eikš , noriu su tavim sueiti “ , nes nežinojo , kad tai jo marti . O ji užklausė : „ O ką man duosi , kad sueitumei su manimi ? “
01038017	Jis atsakė : „ Ožiuką iš kaimenės atsiųsiu “ . Bet ji atsakė : „ Turi man palikti užstatą , kol atsiųsi “ .
01038018	Jis tarė : „ Kokį užstatą tau palikti ? “ Ji atsakė : „ Savo antspaudo žiedą , juostą ir lazdą , kurią turi rankoje “ . Jis padavė juos , suėjo su ja , ir ji tapo nuo jo nėščia .
01038019	Tuomet ji pakilo ir nuėjo sau , nusiėmė šydą ir apsivilko našlės drabužius .
01038020	Kai Judas pasiuntė ožiuką per savo bičiulį adulamietį , norėdamas atsiimti iš tos moters užstatą , šis negalėjo jos surasti .
01038021	Jis klausinėjo miesto žmones : „ Kurgi ta šventyklos kekšė , kuri buvo pakelėje prie Enaimų ? “ Bet jie atsakė : „ Ten niekada tokios nebuvo “ .
01038022	Tad jis sugrįžo pas Judą ir pranešė : „ Neradau jos . Be to , vietos žmonės sako , kad ten niekada tokios nebuvo “ .
01038023	Judas atsakė : „ Tepasilaiko ji juos sau , antraip žmonės ims iš mūsų juoktis . Juk pats matai : siunčiau ožiuką , o tu negalėjai jos surasti “ .
01038024	Maždaug po trijų mėnesių Judui buvo pranešta : „ Tavo marti Tamara pasielgė kaip kekšė . Be to , per savo kekšystę ji tapo nėščia “ . — „ Išveskite ją , — šaukė Judas , — tebūna ji sudeginta ! “
01038025	Vedama laukan , ji pasiuntė uošviui žinią : „ Aš nėščia nuo vyro , kuriam priklauso šie daiktai . Prašom patikrinti , — pridūrė ji , — kieno šie daiktai : antspaudo žiedas , juosta ir lazda “ .
01038026	Judas atpažino juos ir tarė : „ Ji teisesnė negu aš , nes aš jos nedaviau savo sūnui Šelai “ . Daugiau jis su ja nebesuėjo .
01038027	Atėjus gimdymo metui , pasirodė , kad jos įsčiose buvo dvynukai !
01038028	Jai gimdant , vienas kūdikis iškišo rankutę . Pribuvėja ėmė ir užrišo ant rankutės raudoną siūlą , sakydama : „ Šis išėjo pirmas “ .
01038029	Bet kaip tik tuo metu jis įtraukė rankutę , ir išėjo jo brolis . Pribuvėja ištarė : „ Kokią spragą sau pasidarei ! “ Todėl jis buvo pavadintas Perezu .
01038030	Po to išėjo jo brolis su raudonu siūlu ant rankutės . Jis buvo pavadintas Zerachu .
01039001	Kai Juozapas buvo nuvestas į Egiptą , iš ten atvedusių izmaelitų jį nupirko Potifaras — egiptietis , faraono pareigūnas , sargybos viršininkas .
01039002	Kadangi VIEŠPATS buvo su Juozapu , jam labai sekėsi . Egiptietis šeimininkas priskyrė jį prie savo namiškių .
01039003	Kai šeimininkas pamatė , kad VIEŠPATS su juo ir visa , ką tik jis darė , VIEŠPATS laimino sėkme ,
01039004	Juozapas rado malonę jo akyse ir tapo jo asmeniniu tarnu . Ilgainiui jis padarė jį savo namų prievaizdu ir patikėjo jam visa , ką turėjo .
01039005	Nuo to laiko , kai šeimininkas padarė jį prievaizdu savo namų ir viso , ką turėjo , VIEŠPATS laimino egiptiečio namus dėl Juozapo . Iš tikrųjų VIEŠPATIES palaima lydėjo visa , ką jis turėjo ir namie , ir laukuose .
01039006	Pavedęs Juozapui visa , ką turėjo , turėdamas Juozapą prie savęs , jis pats niekuo nebesirūpino , tik savo valgiu . O Juozapas buvo dailiai nuaugęs ir gražus .
01039007	Po kiek laiko jo šeimininko žmona užmetė akį į Juozapą ir tarė jam : „ Sugulk su manimi “ .
01039008	Jis atsisakė . „ Žiūrėk , — tarė jis šeimininko žmonai , — man esant čia , mano šeimininkas niekuo nesirūpina namuose . Sudėjo man į rankas visa , ką turi .
01039009	Šiuose namuose jis ne viršesnis už mane , nėra nieko , kas nebūtų man pavesta , išskyrus tave , nes tu jo žmona . Kaipgi galėčiau taip nedorai pasielgti ir nusidėti Dievui ? “
01039010	Nors ji meilinosi Juozapui diena iš dienos , jis nesutiko su ja sugulti ar bendrauti .
01039011	Tačiau vieną dieną , jam atėjus į namus atlikti savo darbų , viduje nesant kitų namiškių ,
01039012	ji įsikibo į jo drabužį , sakydama : „ Sugulk su manimi ! “ Bet jis ištrūko ir išbėgo laukan , palikdamas savo drabužį jos rankoje .
01039013	Pamačiusi , kad jis , palikęs savo drabužį jos rankoje , išbėgo laukan ,
01039014	susišaukė tarnus ir sakė jiems : „ Tik pasižiūrėkite ! Atvedė pas mus hebrają mums įžeisti ! Jis įsibrovė pas mane su manimi sugulti , bet aš šaukiau kiek galėdama .
01039015	Išgirdęs mane klykiančią visu balsu , jis paliko savo drabužį prie manęs , pasitraukė ir išbėgo laukan “ .
01039016	Drabužį ji pasidėjo prie savęs , kol parėjo namo šeimininkas .
01039017	Tuomet papasakojo jam tą pat , sakydama : „ Tas hebrajas vergas , kurį pas mus atvedei , įsibrovė manęs įžeisti ,
01039018	bet kai tik aš pakėliau balsą ir pradėjau šaukti , jis paliko savo drabužį prie manęs ir išbėgo laukan “ .
01039019	Išgirdęs savo žmoną sakant : „ Taip ir taip su manimi pasielgė tavo tarnas “ , šeimininkas užsidegė pykčiu .
01039020	Šeimininkas suėmė jį ir įmetė į kalėjimą , kuriame buvo laikomi karaliaus kaliniai . Bet net tame kalėjime
01039021	VIEŠPATS buvo su Juozapu , parodė jam ištikimą meilę ir nuteikė kalėjimo viršininką maloniai su juo elgtis .
01039022	Kalėjimo viršininkas atidavė į Juozapo rankas visus tame kalėjime buvusius kalinius . Ir kas tik ten buvo reikalinga atlikti , per jį buvo padaryta .
01039023	Kadangi VIEŠPATS buvo su juo , kalėjimo viršininkas pats neprižiūrėjo nieko , kas buvo Juozapui patikėta . Ką tik jis darė , VIEŠPATS laimino sėkme .
01040001	Praėjus kuriam laikui po šių įvykių , atsitiko taip , kad Egipto karaliaus vynininkas ir kepėjas nusikalto savo valdovui , Egipto karaliui .
01040002	Faraonas užpyko ant dviejų savo pareigūnų — vyriausiojo vynininko ir vyriausiojo kepėjo —
01040003	ir įkalino juodu sargybos viršininko namuose , tame pačiame kalėjime , kur buvo kalinamas Juozapas .
01040004	Kalėjimo viršininkas paskyrė jiems Juozapą , ir šis jiems patarnavo . Kalėjime jie sėdėjo ilgoką laiką .
01040005	Vieną ir tą pačią naktį abu — kalėjime sėdį Egipto karaliaus vynininkas ir kepėjas — susapnavo sapną , kuris kiekvienam iš jų galėjo būti reikšmingas .
01040006	Atėjęs pas juos ryto metą , Juozapas pastebėjo , kad jie abu paniurę .
01040007	Buvusius su juo šeimininko kalėjime faraono pareigūnus jis pradėjo klausinėti : „ Kodėl gi šiandien tokie liūdni jūsų veidai ? “
01040008	Šie atsakė : „ Sapnavome sapnus , ir nėra kas mudviem juos išaiškintų “ . Juozapas tarė jiems : „ Dievas tikrai gali išaiškinti ! Prašau papasakoti juos man “ .
01040009	Tuomet vyriausiasis vynininkas papasakojo Juozapui savo sapną . „ Mano sapne , — sakė jis Juozapui , — prieš mane stovėjo vynmedis .
01040010	Ant vynmedžio buvo trys šakos . Vos joms išsprogus , tuoj pasirodė ant jų žiedai , ir iš kekių prisirpo vynuogės .
01040011	O aš rankoje laikiau faraono taurę , nuskyniau vynuogių , išspaudžiau jas į faraono taurę ir padaviau taurę faraonui “ .
01040012	Juozapas jam tarė : „ Štai koks jo aiškinimas . Trys šakos reiškia tris dienas .
01040013	Dar trys dienos , ir faraonas pakels tavo galvą ir sugrąžins tave į savo tarnybą . Tu vėl padavinėsi taurę faraonui , kaip kad anksčiau darei , būdamas jo vynininku .
01040014	Bet prisimink mane , kai tau bus gera ; prašau padaryti man tą malonę ir paminėti mane faraonui , kad mane išlaisvintų iš šios vietos .
01040015	Mat iš tikrųjų aš buvau apgaule pagrobtas iš hebrajų žemės , o ir čia nesu padaręs nieko , už ką būtų reikėję mane įmesti į šią duobę “ .
01040016	Pamatęs , kaip palankiai jis aiškino , vyriausiasis kepėjas tarė Juozapui : „ Ir aš sapnavau sapną . Žiūriu , trys vytelių pintinės man ant galvos .
01040017	Viršutinėje pintinėje buvo visokiausi kepėjo gaminiai faraonui , bet paukščiai lesė juos iš pintinės ant mano galvos “ .
01040018	Juozapas atsakė : „ Štai koks jo aiškinimas . Trys pintinės reiškia tris dienas .
01040019	Dar trys dienos , ir faraonas pakels tavo galvą — nuo tavęs ! — pakabins tave ant stulpo , ir paukščiai les tavo kūną “ .
01040020	Iš tikrųjų trečią dieną , savo gimtadienį , faraonas iškėlė vaišes visiems savo tarnams ir pakėlė vyriausiojo vynininko galvą bei vyriausiojo kepėjo galvą savo tarnų akivaizdoje .
01040021	Jis sugrąžino vyriausiąjį vynininką į savo tarnybą , ir šis vėl padavinėjo taurę faraonui .
01040022	O vyriausiąjį kepėją pakabino ant stulpo , kaip Juozapas ir buvo jiems aiškinęs .
01040023	Tačiau vyriausiasis vynininkas Juozapo neprisiminė , netgi pamiršo jį .
01041001	Praėjus dvejiems metams , faraonas sapnavo sapną . Jis matė save stovintį prie Nilo .
01041002	Žiūri , iš Nilo išbrenda septynios karvės , gražios ir riebios , ir ganosi meldyne .
01041003	Žiūri , paskui jas išbrido iš Nilo kitos septynios karvės , bjaurios ir liesos , ir prieina prie pirmųjų karvių ant Nilo kranto .
01041004	Bjauriosios ir liesosios karvės ėmė ir suėdė septynias gražiąsias ir riebiąsias karves . Tuomet faraonas nubudo .
01041005	Jis užmigo ir sapnavo kitą sapną . Žiūri , septynios javų varpos , pilnos ir sveikos , auga ant vieno stiebo .
01041006	Žiūri , po jų išaugo septynios tuščios ir rytų vėjo nualintos varpos .
01041007	Tuščiosios varpos ėmė ir prarijo anas septynias pilnąsias ir sveikąsias varpas . Tuomet faraonas nubudo ir suprato , kad tai buvo sapnas .
01041008	Rytą jo dvasia buvo apimta nerimo . Jis įsakė sušaukti visus Egipto žynius ir išminčius . Faraonas papasakojo jiems savo sapnus , bet nebuvo kas juos faraonui išaiškintų .
01041009	Tuomet vyriausiasis vynininkas tarė faraonui : „ Privalau šiandien prisiminti savo kaltes .
01041010	Kartą faraonas supyko ant savo tarnų ir įkalino mane bei vyriausiąjį kepėją sargybos viršininko namuose .
01041011	Mudu — jis ir aš — tą pačią naktį sapnavome po sapną , kiekvienas kitokį , turintį reikšmės tik tam , kuris jį sapnavo .
01041012	Ten buvo su mumis jaunas hebrajas , sargybos viršininko tarnas . Kai papasakojome , jis mums išaiškino mūsų sapnus kiekvienam pagal jo sapną .
01041013	Kaip jis mums išaiškino , taip ir įvyko . Aš buvau sugrąžintas į tarnybą , o kepėjas pakabintas ant stulpo “ .
01041014	Faraonas įsakė pašaukti Juozapą , ir jis tuojau pat buvo išvestas iš kalėjimo . Nusiskutęs ir pakeitęs drabužius , jis atėjo pas faraoną .
01041015	Faraonas tarė Juozapui : „ Sapnavau sapną , ir nėra nė vieno , kas galėtų jį išaiškinti . Bet girdėjau apie tave , kad užtenka tau išgirsti sapną , ir gali jį išaiškinti “ .
01041016	Juozapas atsakė faraonui : „ Ne aš ! Dievas duos faraonui tikrą atsakymą “ .
01041017	Tada faraonas papasakojo Juozapui : „ Sapne aš stovėjau ant Nilo kranto .
01041018	Žiūriu , iš Nilo išbrido septynios karvės , riebios ir gražios , ir ganėsi meldyne .
01041019	Po to , žiūriu , paskui jas išbrido kitos septynios karvės — kaulėtos , labai bjaurios ir sulysusios . Niekada nebuvau matęs tokių bjaurių visame Egipto krašte !
01041020	Liesosios ir bjauriosios karvės suėdė pirmąsias septynias karves .
01041021	Bet ir kai buvo jas suėdusios , niekas nebūtų galėjęs pasakyti , kad jos buvo tai padariusios , nes atrodė lygiai taip prastai kaip pirma . Tada aš nubudau .
01041022	Vėl užmigau ir sapne mačiau septynias javų varpas , pilnas ir sveikas , augančias ant vieno stiebo .
01041023	Žiūriu , po jų išdygo septynios varpos susitraukusios , menkos , rytų vėjo nualintos .
01041024	Ir menkosios varpos prarijo sveikąsias ! Papasakojau savo žyniams , bet nė vienas jų nepajėgė išaiškinti “ .
01041025	Tuomet Juozapas tarė faraonui : „ Faraono sapnas yra tik vienas . Dievas apreiškė faraonui , ką jis ruošiasi daryti .
01041026	Septynios sveikos karvės reiškia septynerius metus ir septynios sveikos varpos reiškia septynerius metus . Sapnai reiškia tą patį .
01041027	Septynios liesos ir bjaurios karvės , išbridusios po jų , reiškia septynerius metus , kaip ir tuščios bei rytų vėjo nualintos septynios varpos . Tai septyneri bado metai .
01041028	Taigi tai reiškia tai , ką jau sakiau faraonui : Dievas parodė faraonui , ką jis ruošiasi daryti .
01041029	Tikėk manimi , ateis septyneri didelio pertekliaus metai visame Egipto krašte .
01041030	Po jų užeis septyneri bado metai . Visas Egipto žemės perteklius bus užmirštas , badas nualins kraštą .
01041031	Po to neliks krašte jokio pertekliaus ženklo dėl to bado , nes jis bus be galo sunkus .
01041032	O tai , kad faraonas sapnavo tą patį sapną du sykius , reiškia , jog reikalas Dievo nuspręstas ir Dievas nedels jį įvykdyti .
01041033	Užtat dabar faraonas teparenka įžvalgų ir išmintingą vyrą ir tepadaro jį viso Egipto krašto valdytoju .
01041034	Tesiima faraonas žygių paskirti kraštui prievaizdus ir imti vieną penktadalį Egipto krašto derliaus septynerius pertekliaus metus .
01041035	Tesurenka šių ateinančių gerųjų metų maisto atsargas , tesukaupia grūdus maistui miestuose faraono valdžioje ir ten jį telaiko .
01041036	Tai bus maisto atsargos kraštui , idant nepražūtų kraštas nuo bado , kai Egiptą ištiks septyneri bado metai “ .
01041037	Faraonas ir visi dvariškiai pritarė jo žodžiams .
01041038	Faraonas tarė savo dvariškiams : „ Argi galėtume rasti kitą panašų į jį — vyrą , taip apdovanotą Dievo dvasia ? “
01041039	Faraonas tarė Juozapui : „ Kadangi Dievas tau visa tai nurodė , nėra kito tokio įžvalgaus ir išmintingo kaip tu .
01041040	Tu būsi mano namų valdytoju , ir visi mano žmonės klausys tavo įsakymų . Tik sostu aš būsiu už tave viršesnis .
01041041	Žiūrėk , — sakė faraonas Juozapui , — skiriu tave viso Egipto krašto valdytoju “ .
01041042	Nusimovęs nuo rankos savo antspaudo žiedą , faraonas užmovė jį Juozapui ant rankos , aprengė plonos drobės drabužiais ir uždėjo jam ant kaklo aukso grandinę .
01041043	Tuomet įsodino jį į savo vyriausio pareigūno vežimą , ir priekyje jo buvo šaukiama : „ Klaupkitės ! “ Taigi faraonas padarė jį viso Egipto krašto valdytoju .
01041044	Be to , faraonas Juozapui sakė : „ Aš esu faraonas , tačiau be tavo sutikimo niekas nepajudins nei rankos , nei kojos visame Egipto krašte “ .
01041045	Faraonas pavadino Juozapą Cafnat Paneahu ir davė jam žmona Asenatą , Ono kunigo Potiferos dukterį . Taip Juozapas gavo valdžią Egipte .
01041046	Juozapas buvo trisdešimtmetis , kai pradėjo tarnauti faraonui , Egipto karaliui . Juozapas paliko faraoną ir keliavo po visą Egipto kraštą .
01041047	Per septynerius pertekliaus metus žemė davė gausų derlių .
01041048	Jis surinko visą septynerių metų derlių , Egipto krašto pertekliaus metų derlių , ir sukaupė jį miestuose , kiekviename mieste padėdamas derlių iš apylinkės laukų .
01041049	Juozapas rinko grūdus tokiais dideliais kiekiais lyg pajūrio smėlį , kad liovėsi juos net seikėti , nes nebebuvo įmanoma suseikėti .
01041050	Prieš užeinant bado metams , Juozapas turėjo du sūnus , kuriuos jam pagimdė Asenata , Ono kunigo Potiferos duktė .
01041051	Pirmagimį Juozapas pavadino Manasu , „ nes , — sakė jis , — Dievas padarė , kad visiškai užmirščiau visą savo vargą ir tėvo namus “ .
01041052	O antrąjį pavadino Efraimu , „ nes Dievas padarė mane vaisingą mano nelaimių šalyje “ .
01041053	Septyneri pertekliaus metai , džiuginę Egipto kraštą , pasibaigė ,
01041054	ir septyneri bado metai prasidėjo taip , kaip Juozapas buvo sakęs . Badas užėjo visuose kraštuose , tik visame Egipte buvo maisto .
01041055	Kai ir visas Egipto kraštas pradėjo badauti , žmonės šaukėsi faraono , prašydami duonos . O faraonas visiems egiptiečiams sakė : „ Eikite pas Juozapą . Ką jis jums sakys , tai ir darykite “ .
01041056	Kadangi badas buvo apėmęs visą kraštą , Juozapas atidarė visus atsargų sandėlius ir dalijo grūdus egiptiečiams , nes badas Egipto krašte buvo nuožmus .
01041057	Iš tikrųjų visas pasaulis ėjo pas Juozapą į Egiptą pirkti grūdų , nes badas slėgė visą pasaulį .
01042001	Sužinojęs , kad Egipte esama grūdų atsargų , Jokūbas tarė savo sūnums : „ Ko dairotės vieni į kitus ?
01042002	Girdėjau , — tęsė jis , — kad Egipte esama grūdų atsargų . Nueikite tenai ir nupirkite mums grūdų , kad išliktume gyvi ir nemirtume “ .
01042003	Tada dešimt Juozapo brolių nuėjo į Egiptą grūdų pirkti .
01042004	Bet Juozapo brolio Benjamino jis neišsiuntė su broliais , nes bijojo , kad jį gali ištikti nelaimė .
01042005	Taigi Izraelio sūnūs buvo tarp atėjusiųjų į Egiptą pirkti grūdų , nes badas buvo pasiekęs Kanaano kraštą .
01042006	Juozapas buvo krašto valdytojas . Jis pardavinėjo grūdus visiems krašto žmonėms . Ir Juozapo broliai atėjo , lenkdamiesi jam ligi pat žemės .
01042007	Pamatęs savo brolius , Juozapas juos atpažino , bet elgėsi kaip svetimas ir kalbėjo šiurkščiai . „ Iš kur atėjote ? “ — klausė . Jie atsakė : „ Iš Kanaano krašto maisto pirkti “ .
01042008	Nors Juozapas savo brolius ir buvo atpažinęs , jie jo neatpažino .
01042009	Prisiminęs sapnus , kuriuos buvo apie juos sapnavęs , Juozapas tarė jiems : „ Jūs šnipai . Atėjote apžiūrėti silpnųjų krašto vietų ! “ —
01042010	„ O ne , mūsų viešpatie ! — sakė jie , — tavo tarnai iš tikrųjų atėjo maisto nusipirkti .
01042011	Mes visi — to paties vyro sūnūs ; mes — dori žmonės . Tavo tarnai niekada nebuvo šnipai “ .
01042012	Bet jis atsakė jiems : „ Netiesa ! Jūs atėjote apžiūrėti silpnųjų krašto vietų ! “
01042013	Jie tvirtino : „ Mes , tavo tarnai , esame dvylika brolių , sūnūs vieno vyro Kanaano krašte . Tikėk mumis , jauniausias dabar su mūsų tėvu , o vieno nebėra “ .
01042014	Bet Juozapas sakė jiems : „ Kaip sakiau , taip ir yra : jūs — šnipai !
01042015	Štai kaip būsite ištirti : kol neateis čia jūsų jauniausias brolis , prisiekiu faraono gyvybe , neišeisite iš šios vietos !
01042016	Pasiųskite vieną iš jūsų atvesti jūsų brolio , tuo tarpu kiti bus uždaryti į kalėjimą , kol nebus ištirti jūsų žodžiai , ar tai , ką sakėte , yra tiesa ar ne . Antraip , prisiekiu faraono gyvybe , jūs iš tikrųjų šnipai ! “
01042017	Paskui jis įkalino juos sargybos namuose trim dienoms .
01042018	Trečią dieną Juozapas tarė jiems : „ Darykite , ką sakau , ir išliksite gyvi , nes aš bijau Dievo .
01042019	Jei esate dori žmonės , sargybos namuose , kur esate įkalinti , tepasilieka vienas jūsų brolių . O kiti eikite , neškitės namo grūdus savo badaujančioms šeimynoms
01042020	ir atveskite pas mane savo jauniausią brolį , idant būtų patvirtinti jūsų žodžiai ir jūs nemirtumėte “ . Jie sutiko tai padaryti ,
01042021	sakydami vieni kitiems : „ Vargas mums ! Esame baudžiami už savo brolį . Matėme jo širdies skausmą , kai jis maldavo mus , tačiau nenorėjome klausytis . Todėl šis skausmas mus ir užgriuvo “ .
01042022	Tuomet Rubenas prabilo ir pasakė jiems : „ Argi neįspėjau jūsų nedaryti nieko bloga berniukui ? Bet jūs nenorėjote klausyti ! Dabar reikia atsiskaityti už jo kraują “ .
01042023	Jie nežinojo , kad Juozapas juos suprato , nes kalbėjosi su jais per vertėją .
01042024	Nusigręžęs nuo jų , jis verkė . Kai pajėgė vėl su jais kalbėtis , paėmė iš jų Simeoną ir liepė surišti jų akyse .
01042025	Tada Juozapas įsakė pripildyti jų maišus grūdų , sugrąžinti kiekvieno vyro pinigus į jo maišą ir aprūpinti maistu kelionei . Taip ir buvo padaryta .
01042026	Užkėlę ant asilų savo grūdus , jie iš ten iškeliavo .
01042027	Nakties užeigoje atrišęs savo krepšį duoti pašaro asilui , vienas jų pamatė pačiame viršuje savo pinigus .
01042028	„ Mano pinigai sugrąžinti , — šaukė jis savo broliams , — žiūrėkite , jie mano krepšyje ! “ Jiems nusmelkė širdis . Drebėdami , vienas kitą jie klausė : „ Kas tai , ką Dievas mums padarė ? “
01042029	Parėję į Kanaano kraštą pas savo tėvą Jokūbą , jie papasakojo jam visa , kas buvo atsitikę , sakydami :
01042030	„ Ano krašto valdytojas kalbėjo su mumis šiurkščiai ir apkaltino mus krašto šnipinėjimu .
01042031	Bet mes jam sakėme : ‘ Esame dori žmonės , niekada nešnipinėjome !
01042032	Mes esame dvylika brolių , sūnūs savo tėvo . Vieno nebėra , o jauniausiasis dabar su mūsų tėvu Kanaano krašte ’ .
01042033	Tada ano krašto valdytojas pasakė mums : ‘ Štai kaip aš sužinosiu , ar jūs dori žmonės . Palikite vieną brolį su manimi , imkitės grūdų savo badaujančioms šeimynoms ir eikite namo .
01042034	Atveskite pas mane savo jauniausią brolį , kad žinočiau , jog esate dori žmonės , o ne šnipai . Tuomet grąžinsiu jums jūsų brolį , ir galėsite laisvai keliauti po kraštą ’ “ .
01042035	Išpildami maišus , jie kiekvienas rado maiše savo pinigus ! Pamatę savo pinigų maišelius , jie ir jų tėvas nusigando .
01042036	Jų tėvas Jokūbas tarė jiems : „ Jūs man vis atimate vaikus : nebėra Juozapo , nebėra Simeono , norite atimti ir Benjaminą . Visa tai turi mane ištikti ! “
01042037	Tuomet Rubenas tarė savo tėvui : „ Galėsi užmušti abu mano sūnus , jei aš neparvesiu jo atgal pas tave . Duok jį į mano rankas , ir aš parvesiu jį atgal pas tave “ .
01042038	Bet jis atsakė : „ Mano sūnus negali eiti su jumis , nes jo brolis miręs ir jis vienas tėra likęs . Jeigu jūsų kelionėje ištiktų jį nelaimė , jūs nustumtumėte mano žilą galvą iš širdgėlos į Šeolą “ .
01043001	Badas vis labiau slėgė kraštą .
01043002	Kai jie suvalgė iš Egipto parsineštus grūdus , tėvas tarė jiems : „ Nueikite vėl , nupirkite mums šiek tiek maisto “ .
01043003	Bet Judas tėvui atsakė : „ Tas vyras griežtai įspėjo mus , sakydamas : ‘ Nepasirodykite man be savo brolio ! ’
01043004	Jeigu esi pasiruošęs leisti mūsų brolį su mumis , mes nueisime ir nupirksime tau maisto ,
01043005	bet jei neleisi jo , neisime , nes tas vyras pasakė mums : ‘ Nepasirodykite man be savo brolio ! ’ “
01043006	Izraelis klausė : „ Kam gi turėjote mane įskaudinti , pasakydami tam vyrui , kad turite dar vieną brolį ? “
01043007	Jie atsakė : „ Tas vyras smulkiai mus klausinėjo apie mus pačius ir mūsų giminę , sakydamas : ‘ Ar tebėra gyvas jūsų tėvas ? Ar turite daugiau brolių ? ’ Turėjome atsakyti į jo klausimus ! Kaip galėjome žinoti , kad jis pareikalaus : ‘ Atveskite čia savo brolį ! ’ ? “
01043008	Tada Judas ėmė raginti savo tėvą Izraelį : „ Leisk berniuką eiti su manimi ! Leiskimės į kelionę , idant galėtume išlikti gyvi ir nemirtume nuo bado — ir tu , ir mes , ir mūsų mažyliai .
01043009	Aš pats būsiu laidas už jį . Gali mane laikyti už jį atsakingą . Jei neparvesiu jo atgal pas tave ir nepastatysiu tavo akivaizdoje , būsiu kaltas tau visą gyvenimą .
01043010	Iš tikrųjų , jeigu nebūtume nudelsę , dabar jau būtume dusyk sugrįžę ! “
01043011	Jų tėvas Izraelis atsakė jiems : „ Jei taip turi būti , tai štai ką dar padarykite . Įsidėkite į savo maišus geriausių krašto vaisių ir nuneškite tam vyrui kaip dovaną — truputį balzamo ir truputį medaus , sakų ir kvapiųjų syvų , riešutų ir migdolų .
01043012	Pinigų dvigubai pasiimkite . Neškitės atgal pinigus , grąžintus jūsų maišuose . Galbūt tai buvo apsirikimas .
01043013	Pasiimkite taip pat savo brolį ir leiskitės į kelionę pas tą vyrą .
01043014	Tesuteikia jums Dievas Visagalis to vyro malonę , idant jis sugrąžintų aną jūsų brolį , taip pat ir Benjaminą . O aš , jei neteksiu savo vaikų , kentėsiu netektį “ .
01043015	Taigi vyrai pasiėmė tą dovaną , dvigubai pinigų , pasiėmė ir Benjaminą . Tada leidosi kelionėn į Egiptą ir nuėjo pas Juozapą .
01043016	Pamatęs su jais Benjaminą , Juozapas savo namų prievaizdui paliepė : „ Nuvesk šiuos vyrus į namus , paskersk gyvulį ir prirenk vaišes , nes vidudienį šie vyrai pietaus su manimi “ .
01043017	Prievaizdas padarė , kaip Juozapas jam buvo liepęs , ir vedė vyrus į Juozapo namus .
01043018	Vedami į Juozapo namus , jie pradėjo nuogąstauti ir galvojo : „ Tai dėl pinigų , aną kartą grąžintų mūsų maišuose , esame vedami . Tai dingstis mus užpulti , pagrobti kaip vergus ir pasiimti mūsų asilus “ .
01043019	Priėję prie Juozapo namų prievaizdo , prakalbino jį tarpduryje .
01043020	„ Jums leidus , mūsų viešpatie , — kalbėjo jie , — mes jau pirma buvome atėję čia maisto pirkti .
01043021	Kai pasiekėme nakties užeigą ir atrišome savo maišus , ten buvo kiekvieno mūsų pinigai maišuose — visi mūsų pinigai ! Dabar juos grąžiname savo rankomis .
01043022	Be to , atsinešėme ir daugiau pinigų maistui nusipirkti . Nežinome , kas įdėjo anuos pinigus į mūsų maišus “ .
01043023	Jis atsakė : „ Būkite ramūs ir nebijokite ! Tikriausiai jūsų Dievas ir jūsų tėvo Dievas bus įdėjęs lobį į jūsų maišus . O jūsų pinigus aš gavau “ . Ir jis atvedė pas juos Simeoną .
01043024	Tuomet prievaizdas įvedė juos į Juozapo namų vidų . Jis padavė jiems vandens kojoms nusiplauti , o jų asilams parūpino pašaro .
01043025	Laukdami Juozapo pareinant vidudienį , jie išdėliojo dovanas , nes buvo nugirdę , kad čia pietaus .
01043026	Kai Juozapas parėjo namo , jie įteikė jam dovanas , kurias buvo įnešę į vidų , ir nusilenkė iki žemės .
01043027	Pasiteiravęs apie jų sveikatą , jis paklausė jų : „ O kaip sekasi jūsų žilagalviui tėvui , apie kurį kalbėjote ? Ar jis dar gyvas ? “
01043028	Jie atsakė : „ Tavo tarnui , mūsų tėvui , sekasi gerai . Jis vis dar gyvas “ . Jie nulenkė galvas ir puolė kniūbsti .
01043029	Tuomet jis apsižvalgė ir pamatė savo brolį Benjaminą , savo motinos sūnų , ir paklausė : „ Ar tai jūsų mažasis brolis , apie kurį kalbėjote ? “ Ir tarė jam : „ Tebūna tau malonus Dievas , mano sūnau ! “
01043030	Tai pasakęs , Juozapas paskubomis išėjo , nes buvo susijaudinęs dėl savo brolio iki ašarų . Jis nuėjo į atskirą kambarį ir ten išsiverkė .
01043031	Tuomet , nusiprausęs veidą , vėl pasirodė ir valdydamasis paliepė : „ Paduokite valgius ! “
01043032	Ir jam buvo paduodama atskirai , ir jiems buvo paduodama atskirai , ir egiptiečiams , buvusiems pas jį , buvo paduodama atskirai , nes egiptiečiai nevalgydavo kartu su hebrajais , kadangi egiptiečiams tai pasibjaurėtina .
01043033	Susodinti jo nurodymu — pirmagimis pagal savo pirmagimystę ir jauniausias pagal savo amžių — vyrai stebėdamiesi žiūrėjo vieni į kitus .
01043034	Valgis buvo jiems paduodamas nuo jo stalo , bet Benjamino dalis buvo penkis kartus didesnė už bet kurio kito . Jie gėrė ir linksminosi su juo .
01044001	Tada Juozapas įsakė savo namų prievaizdui : „ Pripildyk šių vyrų maišus maisto , kiek jie gali panešti , ir įdėk kiekvieno vyro pinigus maišo viršuje .
01044002	Padėk mano taurę , tą sidabrinę taurę , jauniausio vyro maišo viršuje kartu su jo pinigais už grūdus “ . Jis padarė , ką Juozapas buvo įsakęs .
01044003	Vos rytui prašvitus , vyrai su savo asilais buvo išleisti į kelionę .
01044004	Jie buvo ką tik pajudėję iš miesto ir truputį paėję , kai Juozapas tarė savo prievaizdui : „ Tuojau pat vykis tuos vyrus ! Pasivijęs paklausk jų : ‘ Kodėl atsilyginote piktu už gera ? Kodėl pavogėte mano sidabrinę taurę ?
01044005	Argi ne iš jos mano viešpats geria ir argi ne ją paprastai naudoja būrimams ? Taip darydami , nedorai pasielgėte ’ “ .
01044006	Pasivijęs prievaizdas pakartojo jiems tuos pačius žodžius .
01044007	Jie atsakė jam : „ Kaip gali mūsų viešpats sakyti tokius dalykus ? Tavo tarnai taip jokiu būdu nepasielgtų !
01044008	Štai net pinigus , kuriuos atradome savo maišų paviršiuje , atgal atnešėme iš Kanaano krašto ! Kam gi mes vogtume sidabrą ar auksą iš tavo viešpaties namų ?
01044009	Jei pas kurį iš tavo tarnų taurė bus rasta , jis turės mirti , o mes , likusieji , tapsime mūsų viešpaties tarnais “ .
01044010	Jis atsakė : „ Nors ir turėtų taip būti , kaip sakote , tik tas , pas kurį ji bus rasta , taps mano vergu , o kiti , likusieji , eisite sau nekalti “ .
01044011	Tuomet kiekvienas skubiai nukėlė savo maišą žemėn , ir kiekvienas atrišo savo maišą .
01044012	Jis ieškojo , pradėdamas nuo vyriausiojo ir baigdamas jauniausiuoju . Taurė buvo atrasta Benjamino maiše .
01044013	Tai matydami , jie persiplėšė drabužius . Kiekvienas vėl pasikrovė savo asilą , ir jie sugrįžo į miestą .
01044014	Judas ir jo broliai parėjo į Juozapo namus dar jam tebesant namie . Jie sukniubo prieš jį ant žemės .
01044015	Juozapas tarė jiems : „ Ką manėte taip elgdamiesi ? Nejau nežinojote , kad žmogus kaip aš imasi būrimo ? “
01044016	O Judas atsakė : „ Ką mums besakyti savo viešpačiui ? Ko begalime maldauti ? Kaip begalime įrodyti savo nekaltumą ? Pats Dievas atidengė savo tarnų nusikaltimą ! Štai tad esame mūsų viešpaties vergai — mes ir tas , pas kurį buvo rasta taurė “ .
01044017	Bet Juozapas tarė : „ To jokiu būdu nepadarysiu ! Tik tas , pas kurį buvo rasta taurė , bus mano vergas . O jūs galite eiti ramybėje pas savo tėvą “ .
01044018	Judas priėjo prie jo ir tarė : „ Prašyčiau , mano viešpatie , leisti tavo tarnui kreiptis į tave , ir nesupyk ant savo tarno , nes esi lygus faraonui .
01044019	Mano viešpats klausė savo tarnų , sakydamas : ‘ Ar jūs turite tėvą ar brolį ? ’
01044020	O mes savo viešpačiui atsakėme : ‘ Turime žilagalvį tėvą ir jauną brolį , jo žilos senatvės vaiką . Tikrasis jo brolis mirė ; jis likęs vienas iš savo motinos vaikų , užtat tėvas jį labai myli ’ .
01044021	Tuomet tu savo tarnams pasakei : ‘ Atveskite jį pas mane , idant savo akimis galėčiau į jį pasižiūrėti ’ .
01044022	Mes savo viešpačiui sakėme : ‘ Berniukas negali palikti tėvo , nes jei paliktų , jo tėvas numirtų ’ .
01044023	Tada tu mums , savo tarnams , pasakei : ‘ Jei jauniausiasis brolis neateis su jumis , nematysite daugiau mano veido ’ .
01044024	Sugrįžę pas tavo tarną , savo tėvą , mes persakėme jam mūsų viešpaties žodžius .
01044025	Kai mūsų tėvas liepė : ‘ Eikite vėl , nupirkite mums truputį maisto ’ ,
01044026	mes jam atsakėme : ‘ Negalime ten eiti ! Tik jeigu mūsų jauniausiasis brolis eis su mumis , ten leisimės . Juk negalėsime matyti to vyro veido , jei nebus su mumis jauniausiojo brolio ’ .
01044027	Tada tavo tarnas , mano tėvas , pasakė mums : ‘ Jūs žinote , kad mano žmona pagimdė man du sūnus .
01044028	Vienas pradingo , ir aš sakiau : ‹ Deja , jis buvo žvėrių sudraskytas ! › Nuo tada iki šiol jo nebemačiau .
01044029	Jeigu ir šį nuo manęs paimtumėte ir jį ištiktų nelaimė , pasiųstumėte mano žilą galvą iš širdgėlos žemyn į Šeolą ’ .
01044030	Taigi jei aš grįšiu pas tavo tarną , mano tėvą , ir nebus su mumis mūsų jauniausiojo — o jo gyvastis susijusi su jo gyvastimi , —
01044031	vos pamatęs , kad nėra jauniausiojo su mumis , jis numirs . Tavo tarnai pasiųstų tavo tarno , mūsų tėvo , žilą galvą su širdgėla žemyn į Šeolą .
01044032	Juk tavo tarnas tapo laidu savo tėvui už jauniausiąjį , sakydamas : ‘ Jei aš neparvesiu jo atgal pas tave , būsiu kaltas savo tėvui visą gyvenimą ’ .
01044033	Todėl dabar prašyčiau leisti tavo tarnui pasilikti mano viešpaties vergu vietoj jauniausiojo , o jauniausiąjį leisti grįžti su broliais .
01044034	Juk kaip aš galiu grįžti pas savo tėvą , jei jauniausiojo nėra su manimi ? Negalėčiau pakelti , matydamas savo tėvo kančią “ .
01045001	Juozapas nebegalėjo ilgiau susivaldyti prieš visus savo patarnautojus . Jis sušuko : „ Išeikite iš čia visi ! “ Taigi kai Juozapas leidosi broliams atpažinti , su juo nebuvo nė vieno kito .
01045002	Bet jis taip garsiai verkė , kad egiptiečiai galėjo girdėti , ir šitaip žinia pasiekė faraono rūmus .
01045003	„ Aš esu Juozapas ! — tarė Juozapas savo broliams . — Ar dar gyvas mano tėvas ? “ Bet jo broliai negalėjo jam atsakyti , — taip jie buvo jo apstulbinti .
01045004	Tuomet Juozapas tarė savo broliams : „ Prašau prieiti arčiau prie manęs “ . Jie priėjo arčiau . „ Aš jūsų brolis Juozapas , kurį pardavėte į Egiptą , — tęsė Juozapas . —
01045005	O dabar nesikankinkite , nepriekaištaukite sau , kad čia mane pardavėte . Juk iš tikrųjų Dievas pasiuntė mane pirma jūsų išgelbėti gyvastį .
01045006	Jau dveji metai , kai badas kilo krašte . Bet dar penkerius metus nebus nei ariama , nei derlius nuimamas .
01045007	Dievas mane pasiuntė pirma jūsų laiduoti jums likutį žemėje ir išgelbėti jūsų gyvybes nepaprastu išvadavimu .
01045008	Taigi ne jūs mane čia atsiuntėte , bet Dievas ; jis padarė mane faraono tėvu , visų jo namų viešpačiu ir viso Egipto krašto valdovu .
01045009	Tad skubinkitės , keliaukite pas tėvą ir sakykite jam : ‘ Taip kalbėjo tavo sūnus Juozapas . Dievas padarė mane viso Egipto viešpačiu . Atsikelk pas mane nedelsdamas .
01045010	Įsikursi Gošeno šalyje ir būsi arti manęs — ir tu , ir tavo vaikai bei tavo vaikaičiai , ir tavo kaimenės bei bandos , ir visa , ką tik turi .
01045011	Ten aš tavimi pasirūpinsiu , nes ateina dar penkeri bado metai , idant tau , tavo šeimynai ir visam , ką tu turi , nereikėtų kęsti skurdo ’ .
01045012	Taigi jūsų akys ir mano brolio Benjamino akys mato , kad iš tikrųjų mano paties lūpos jums kalba .
01045013	Turite papasakoti tėvui apie mano aukštą vietą Egipte ir apie visa , ką pamatėte . Bet skubinkitės ir atveskite čia tėvą “ .
01045014	Tai pasakęs , jis apkabino savo brolį Benjaminą ir verkė . O Benjaminas verkė ant jo peties .
01045015	Jis išbučiavo visus brolius , kiekvieną apkabindamas su ašaromis . Tik tada galėjo su juo broliai kalbėtis .
01045016	Faraono rūmus pasiekė žinia : „ Juozapo broliai atėjo ! “ Faraonas ir jo dvariškiai džiaugėsi .
01045017	„ Sakyk savo broliams , — tarė faraonas Juozapui . — ‘ Taip darykite : apkraukite savo gyvulius ir nedelsdami eikite į Kanaano kraštą .
01045018	Paimkite savo tėvą ir savo šeimynas ir ateikite čia . Aš paskirsiu jums Egipto krašte geriausią žemę , kur galėsite turtingai gyventi ’ .
01045019	Be to , tau liepta pasakyti : ‘ Taip darykite : pasiimkite iš Egipto krašto vežimų savo vaikams ir žmonoms ir grįždami atvežkite savo tėvą .
01045020	Savo daiktų nesigailėkite , nes kas geriausia visame Egipto krašte , bus jūsų ’ “ .
01045021	Izraelio sūnūs taip ir padarė . Juozapas davė jiems vežimų , kaip faraonas buvo įsakęs , ir aprūpino maistu kelionei .
01045022	Kiekvienam davė po naujus drabužius , o Benjaminui davė tris šimtus sidabrinių ir penkerius drabužius .
01045023	Be to , tėvui pasiuntė dešimt asilų , apkrautų geriausiais Egipto dirbiniais , ir dešimt asilių , apkrautų grūdais , duona ir maistu tėvo kelionei .
01045024	Tada jis išleido brolius . Jiems iškeliaujant , priminė : „ Nesibarkite pakeliui ! “
01045025	Jie pakilo iš Egipto ir parvyko pas savo tėvą Jokūbą į Kanaano kraštą .
01045026	Kai jie pasakė jam : „ Juozapas tebėra gyvas ! Taip , jis yra net viso Egipto valdytojas ! “ — nutirpo jo širdis . Jis negalėjo patikėti .
01045027	Bet kai jam atpasakojo visa , ką Juozapas buvo sakęs , ir jis pamatė Juozapo atsiųstus vežimus jam atvežti , jų tėvo Jokūbo dvasia atgijo .
01045028	„ Gana ! — sakė Izraelis , — mano sūnus Juozapas tebėra gyvas . Turiu keliauti ir prieš mirtį jį dar pamatyti “ .
01046001	Izraelis leidosi į kelionę su viskuo , ką turėjo . Pasiekęs Beer Šebą , jis atnašavo aukas savo tėvo Izaoko Dievui .
01046002	Ten Dievas , kalbėdamas Izraeliui nakties regėjime , pašaukė jį : „ Jokūbai , Jokūbai ! “ Jis atsiliepė : „ Aš čia ! “
01046003	— „ Aš esu Dievas , — tarė jam , — Dievas tavo tėvo ! Nebijok keltis į Egiptą , nes ten padarysiu tave didele tauta .
01046004	Aš pats keliausiu su tavimi į Egiptą ir pats tave atgal parvesiu . Paties Juozapo ranka užmerks tau akis “ .
01046005	Taigi Jokūbas pakilo iš Beer Šebos . Izraelio sūnūs sukėlė savo tėvą Jokūbą , vaikus ir žmonas į vežimus , kuriuos faraonas buvo atsiuntęs jam atvežti .
01046006	Su savimi pasiėmė ir gyvulius bei nuosavybę , įsigytą Kanaano krašte , ir atkeliavo į Egiptą pats Jokūbas bei visi jo palikuonys .
01046007	Jis atsivedė į Egiptą savo sūnus , dukteris ir sūnų dukteris — visus savo palikuonis .
01046008	Štai vardai izraelitų , Jokūbo ir jo palikuonių , atėjusių į Egiptą . Jokūbo pirmagimis Rubenas
01046009	ir Rubeno vaikai : Henochas , Paluvas , Hecronas ir Karmis .
01046010	Simeono vaikai : Jemuelis , Jaminas , Ohadas , Jachinas , Coharas ir kanaanietės sūnus Saulius .
01046011	Levio vaikai : Geršonas , Kehatas ir Meraris .
01046012	Judo sūnūs : Eras , Onanas , Šela , Perecas ir Zerachas . ( Eras ir Onanas numirė Kanaano krašte . ) Pereco vaikai buvo Hecronas ir Hamulas .
01046013	Isacharo vaikai : Tola , Pūva , Jašubas ir Šimronas .
01046014	Zabulono vaikai : Seredas , Elonas ir Jachleelis .
01046015	Tai Lėjos palikuonys , kuriuos ji pagimdė Jokūbui Padan Arame drauge su dukterimi Dina . Iš viso jo sūnų ir dukterų buvo trisdešimt trys .
01046016	Gado vaikai : Cifonas , Hagis , Šūnis , Ecbonas , Eris , Arodis ir Arėlis .
01046017	Ašero vaikai : Imna , Išva , Išvis , Berija ir jų sesuo Seracha . Berijos sūnūs : Heberas ir Malkielis .
01046018	Tai palikuonys Zilpos , kurią Labanas davė savo dukteriai Lėjai . Juos , šešiolika asmenų , ji pagimdė Jokūbui .
01046019	Jokūbo žmonos Rachelės vaikai : Juozapas ir Benjaminas .
01046020	Juozapui Egipto žemėje buvo gimę Manasas ir Efraimas . Juos pagimdė jam Asenata , Ono kunigo Potiferos duktė .
01046021	Benjamino vaikai : Bela , Becheras , Ašbelis , Gera , Naamanas , Ehis , Rošas , Mupimas , Hupimas ir Ardas .
01046022	Tai Rachelės palikuonys , gimę Jokūbui , iš viso — keturiolika asmenų .
01046023	Dano sūnus — Hušimas .
01046024	Naftalio vaikai : Jachceelis , Gūnis , Jezeris ir Šilemas .
01046025	Tai palikuonys Bilhos , kurią Labanas davė savo dukteriai Rachelei . Juos — iš viso septynis asmenis — ji pagimdė Jokūbui .
01046026	Iš viso Jokūbo žmonių , atsikėlusių į Egiptą , gimusių iš jo paties , neįskaitant Jokūbo sūnų žmonų , buvo šešiasdešimt šeši .
01046027	Juozapo vaikai , gimę Egipte , buvo du . O iš viso Jokūbo namų žmonių , atėjusių į Egiptą , buvo septyniasdešimt .
01046028	Jokūbas buvo pasiuntęs Judą pirma savęs pas Juozapą , kad pirma jo nuvyktų į Gošeną . Jiems atėjus į Gošeno žemę ,
01046029	Juozapas įsakė pakinkyti vežimą ir nuvyko į Gošeną pasitikti savo tėvo . Vos pamatęs jį prieš save , jis puolė jam ant kaklo ir apsikabinęs ilgai verkė .
01046030	O Izraelis sakė Juozapui : „ Dabar jau galiu mirti , pats pamatęs , kad tu dar gyvas “ .
01046031	Tada Juozapas broliams ir tėvo šeimynai tarė : „ Nuvyksiu ir duosiu žinią faraonui , sakydamas : ‘ Mano broliai ir mano tėvo šeimyna , gyvenusi Kanaano krašte , atvyko pas mane !
01046032	Tie vyrai yra aviganiai , jie visuomet vertėsi gyvulių auginimu ir atsivarė savo avis bei galvijus ir visa , ką turi ’ .
01046033	Kai faraonas pasišauks jus ir paklaus : ‘ Koks jūsų užsiėmimas ? ’ —
01046034	jūs turite atsakyti : ‘ Tavo tarnai nuo pat savo jaunystės iki šiol vertėsi gyvulių auginimu — ir mes , ir mūsų protėviai ’ , — kad galėtumėte kurtis Gošeno žemėje , nes visi aviganiai kelia egiptiečiams pasibjaurėjimą “ .
01047001	Juozapas nuvyko ir pranešė faraonui : „ Mano tėvas ir mano broliai drauge su savo kaimenėmis ir bandomis bei viskuo , ką turi , atvyko iš Kanaano krašto ; jie dabar Gošeno žemėje “ .
01047002	Tada jis pristatė faraonui penketą iš savo brolių , kuriuos buvo parinkęs iš jų visų .
01047003	Faraonas brolių klausė : „ Koks jūsų užsiėmimas ? “ — „ Tavo tarnai yra aviganiai , tokie pat , kaip ir mūsų protėviai “ , — atsakė jie .
01047004	„ Mes atėjome , — kalbėjo jie faraonui , — apsigyventi laikinai kaip ateiviai , nes tavo tarnų kaimenėms dėl didelio bado Kanaano krašte nebėra ganyklų . Tad prašome leisti savo tarnams įsikurti Gošeno žemėje “ .
01047005	Tada faraonas tarė Juozapui : „ Tavo tėvas ir broliai atėjo pas tave .
01047006	Egipto kraštas tavo žinioje , apgyvendink tėvą ir brolius geriausioje krašto srityje . Tegyvena jie Gošeno žemėje ! O jeigu žinai tarp jų sumanių vyrų , paskirk juos vadovauti mano paties kaimenių priežiūrai “ .
01047007	Juozapas atvedė savo tėvą Jokūbą ir pristatė jį faraonui . Jokūbas palaimino faraoną .
01047008	Faraonas Jokūbą paklausė : „ Kiek metų tęsiasi tavo gyvenimas ? “
01047009	Jokūbas atsakė faraonui : „ Žemėje mano kaip ateivio gyvenimas tęsiasi šimtą trisdešimt metų . Tai nedaug , bet nelaimingi buvo tie mano gyvenimo metai ; jie neprilygsta mano protėvių kaip ateivių gyvenimo žemėje metų trukmei “ .
01047010	Tada Jokūbas palaimino faraoną ir išėjo .
01047011	Juozapas , kaip buvo įsakęs faraonas , apgyvendino savo tėvą ir brolius , duodamas jiems žemės geriausioje Egipto krašto dalyje — Ramzio srityje .
01047012	Jis aprūpino maistu savo tėvą , brolius ir tėvo šeimyną — visus iki pačių mažiausiųjų .
01047013	Tačiau nė viename krašte nebuvo maisto , nes badas buvo labai didelis . Tiek Egipto kraštas , tiek Kanaano kraštas kentėjo nuo bado .
01047014	Juozapas už parduodamus grūdus išrinko visus pinigus , kurie tik buvo Egipto krašte ir Kanaano krašte . Pinigus Juozapas perdavė į faraono rūmus .
01047015	Kai Egipto krašto ir Kanaano krašto pinigai išsibaigė , visi egiptiečiai ėjo pas Juozapą , prašydami : „ Duok mums duonos , kad nemirtume tavo akyse , nes išsibaigė mūsų pinigai ! “
01047016	Juozapas sakė : „ Atveskite savo galvijus , ir aš jums parduosiu už galvijus , jeigu išsibaigė jūsų pinigai “ .
01047017	Jie varė Juozapui savo galvijus , o jis davė jiems maisto už arklius , avių bei galvijų kaimenes ir asilus . Tais metais jis aprūpino juos maistu už visus jų gyvulius .
01047018	Praslinkus tiems metams , jie atėjo pas jį kitais metais ir sakė : „ Negalime nuslėpti nuo savo viešpaties , kad mūsų pinigai išsibaigė ir gyvulių kaimenės priklauso mūsų viešpačiui . Neliko nieko kito mūsų viešpaties žinioje , išskyrus mūsų kūną ir mūsų laukus .
01047019	Kam gi turėtume mirti tavo akyse ne tik mes patys , bet ir mūsų žemė ? Paimk mus ir mūsų žemę už duoną . Drauge su savo žeme būsime faraono vergai . Tik duok mums sėklos , kad išliktume gyvi ir nemirtume ir kad žemė nepavirstų tyrais “ .
01047020	Juozapas supirko faraonui visą Egipto žemę . Visi egiptiečiai pardavė savo laukus , nes badas juos labai prispaudė . Taip visas kraštas tapo faraono nuosavybe .
01047021	O pačius žmones Juozapas pavertė vergais nuo vieno Egipto galo iki kito .
01047022	Tik kunigų žemių jis nesupirko , nes kunigams buvo faraono skirtas davinys , ir jie gyveno iš faraono duodamo davinio . Todėl jie savo žemės ir nepardavė .
01047023	Juozapas pasakė žmonėms : „ Kadangi šiandien nupirkau jus ir jūsų žemes faraonui , štai jums sėkla laukams apsėti .
01047024	Atėjus pjūties metui , turėsite duoti faraonui penktadalį derliaus , pasilikdami keturias dalis sėklai laukams , maistui sau patiems , savo namiškiams ir savo mažyliams maitinti “ .
01047025	Jie atsakė : „ Tu išgelbėjai mūsų gyvastį ! Tebūna mums leista rasti malonę savo viešpaties akyse , mes būsime faraono vergai “ .
01047026	Taigi Juozapas padarė tai Egipto žemės įstatymu , iki nūdien tebegaliojančiu , kad penktadalis turi priklausyti faraonui . Tik kunigų žemės netapo faraono nuosavybe .
01047027	Jokūbas apsigyveno Egipto žemėje , Gošeno srityje . Ten jie įsigijo nuosavybės , buvo vaisingi ir labai dauginosi .
01047028	Egipto žemėje Jokūbas išgyveno septyniolika metų . Taigi Jokūbo gyvenimo trukmė buvo šimtas keturiasdešimt metų .
01047029	Artėjant mirčiai , Izraelis pasišaukė savo sūnų Juozapą ir tarė jam : „ Jei randu malonę tavo akyse , padėk ranką po mano šlaunimi ir pažadėk , kad elgsiesi su manimi ištikimai mylėdamas . Prašau nelaidoti manęs Egipte .
01047030	Kai atsigulsiu su savo protėviais , išnešk mane iš Egipto ir palaidok jų kape “ . Jis atsakė : „ Padarysiu , kaip sakai “ .
01047031	— „ Prisiek man ! “ — reikalavo tėvas . Ir Juozapas jam prisiekė . Tada Izraelis palenkė galvą į lovos galvūgalį .
01048001	Netrukus Juozapui buvo pranešta : „ Tavo tėvas silpsta ! “ Jis pasiėmė drauge abu savo sūnus — Manasą ir Efraimą .
01048002	Kai Jokūbui buvo pasakyta : „ Žiūrėk , tavo sūnus Juozapas atėjo pas tave “ , — jis , sukaupęs jėgas , atsisėdo lovoje .
01048003	„ Dievas Visagalis , — Jokūbas tarė Juozapui , — pasirodė man prie Lūzo , Kanaano krašte , palaimino mane
01048004	ir pasakė : ‘ Aš padarysiu tave vaisingą ; padauginsiu tave ir padarysiu iš tavęs tautų bendriją , o šį kraštą duosiu tavo palikuonims po tavęs kaip amžiną nuosavybę ’ .
01048005	Todėl abu tavo sūnūs , gimę Egipto žemėje prieš man atsikeliant pas tave į Egiptą , yra mano ; Efraimas ir Manasas bus lygiai mano , kaip mano yra Rubenas ir Simeonas .
01048006	Bet palikuonys , gimę tau po jų , bus tavo , o dėl paveldo jie bus žinomi jų dviejų brolių vardais .
01048007	Aš tai darau dėl to , kad , man grįžtant iš Padano , mano skausmui , tavo motina Rachelė mirė Kanaano krašte kelionės metu visai arti Efratos . Aš ją ir palaidojau ten , prie kelio į Efratą , tai yra Betliejų “ .
01048008	Pamatęs Juozapo sūnus , Izraelis paklausė : „ O kas jie ? “
01048009	— „ Jie mano sūnūs , kuriuos man čia davė Dievas “ , — atsakė Juozapas tėvui . O jis tarė : „ Prašyčiau atvesti juos prie manęs , kad galėčiau palaiminti “ .
01048010	Izraelio akys buvo aptemusios nuo senatvės , ir jis nebegalėjo matyti . Tad Juozapas privedė juos arčiau prie jo ; jis pabučiavo juos ir apkabino .
01048011	Izraelis tarė Juozapui : „ Niekada nesitikėjau vėl pamatyti tavo veido , ogi dabar Dievas man ir tavo vaikus parodė ! “
01048012	Tuomet Juozapas nukėlė juos nuo savo tėvo kelių ir nusilenkė iki žemės .
01048013	Juozapas paėmė juodu abu — Efraimą dešine ranka Izraelio kairėje ir Manasą kaire ranka Izraelio dešinėje — ir atvedė arčiau prie jo .
01048014	Bet Izraelis ištiesė dešinę ranką ir uždėjo ant galvos Efraimui , kuris buvo jaunesnis , o kairę ranką — ant galvos Manasui , sukryžiuodamas savo rankas , nors Manasas ir buvo pirmagimis .
01048015	Jis palaimino Juozapą , tardamas : „ Dievas , kurio keliais ėjo mano protėviai Abraomas ir Izaokas , Dievas , kuris buvo mano ganytojas nuo mano gimimo iki šios dienos ,
01048016	angelas , kuris išgelbėjo mane iš visų pavojų , telaimina šiuos jaunuolius ! Tebūna juose įamžintas mano vardas ir vardas mano protėvių Abraomo ir Izaoko ! Teišauga jie į didelę daugybę žemėje ! “
01048017	Pamatęs , kad jo tėvas uždėjo dešinę ranką Efraimui ant galvos , Juozapas pamanė , jog tai neteisinga . Tad paėmė tėvo ranką perkelti nuo Efraimo ant Manaso galvos .
01048018	Tėvui Juozapas sakė : „ Ne taip , mano tėve ! Kadangi šis yra pirmagimis , uždėk savo dešinę ranką jam ant galvos “ .
01048019	Tačiau tėvas nesutiko . „ Aš žinau , mano sūnau , aš žinau , — tarė jis , — jis taip pat taps tauta , jis taip pat bus didis . Bet jo jaunasis brolis bus didesnis už jį , ir jo palikuonys taps tautų daugybe “ .
01048020	Ir jis palaimino juos , sakydamas : „ Per tave Izraelis laimins , tardamas : ‘ Tepadaro Dievas tau kaip Efraimui ir Manasui ! ’ “ Taip jis padarė Efraimą viršesnį už Manasą .
01048021	Po to Izraelis tarė Juozapui : „ Žiūrėk , aš mirštu , bet Dievas bus su jumis ir sugrąžins jus į protėvių kraštą .
01048022	Dabar aš duodu tau viena dalimi daugiau negu tavo broliams , — dalį , kurią atėmiau iš amoritų rankos savo kalaviju ir lanku “ .
01049001	Jokūbas pasišaukė sūnus ir tarė jiems : „ Burkitės aplink , kad galėčiau pasakyti , kas jus ištiks ateities dienomis .
01049002	Susirinkite ir klausykitės , Jokūbo sūnūs , klausykitės savo tėvo Izraelio .
01049003	Tu , Rubenai , esi mano pirmagimis , mano jėga ir pirmasis mano vyriškumo vaisius , pranašus savo vieta , pranašus galia !
01049004	Ūmus kaip vanduo , tu nebebūsi daugiau pranašus , nes įlipai į savo tėvo lovą ir užsitraukei nemalonę . Jis lipo į mano guolį !
01049005	Simeonas ir Levis yra broliai , jų peiliai — smurto ginklai .
01049006	Tenedalyvauja mano siela jų taryboje , tenebūna įtraukta mano garbė į jų bendrystę , nes kai jie įniršta , žudo vyrus , ir kai jiems malonu , luošina jaučius .
01049007	Tebūna prakeiktas jų įniršis , nes jis nuožmus , ir jų pyktis , nes jis žiaurus ! Padalysiu juos Jokūbe , išblaškysiu juos Izraelyje .
01049008	Judai , tavo broliai girs tave ; tavo ranka visada ant priešų sprando ; tavo tėvo sūnūs tau lenksis .
01049009	Judas tarsi jaunas liūtas ; nuo grobio pakilai , mano sūnau ! Jis priglunda , atsigula tarsi liūtas , tarsi žvėrių karalius ; kas gi galėtų drįsti jį prikelti ?
01049010	Skeptras nepaliks Judo nei valdovo lazda , kolei neateis tas , kuriam tai priklauso ; tada jam turės paklusti tautos .
01049011	Judas riša savo asiliuką prie vynmedžio , savo asilės jauniklį prie rinktinio vynmedžio ; jis skalbia savo apdarą vyne , savo skraistę — vynuogių sunkoje .
01049012	Jo akys tamsesnės už vyną , o dantys baltesni už pieną .
01049013	Zabulonas kursis palei jūrą ir taps laivų prieglobsčiu , o jo riba bus prie Sidono .
01049014	Isacharas — stiprus asilas , prigludęs tarp avidžių .
01049015	Pamatęs , kaip gera būti sėsliam ir koks smagus kraštas , jis palenkė savo petį naštai ir pasidarė lažo vergu .
01049016	Danas valdys savo žmones kaip vieną Izraelio giminių .
01049017	Danas bus pakelės žaltys , angis prie tako , taip kertanti į kulną arkliui , kad raitelis krinta žemėn atbulas .
01049018	Ilgiuosi tavo išganymo , VIEŠPATIE !
01049019	Gadas bus puolamas užpuolikų bet duos jiems į kulnus .
01049020	Ašero maistas bus gausus , jis tieks karališkų skanėstų .
01049021	Naftalis — į laukus paleista stirna , gimdanti puikius stirniukus .
01049022	Juozapas — vaisinga šaka , vaisinga šaka prie šaltinio ; jo atžalos perlipa per mūrą .
01049023	Lankininkai piktai jį užpuolė ; šovė į jį ir labai kamavo .
01049024	Tačiau jo lankas liko įtemptas , ir jo ginklai buvo tvirti , padedant Jokūbo Galingojo [ Dievo ] rankoms , dėl Ganytojo , Izraelio Uolos ,
01049025	tavo tėvo Dievo , kuris padės tau , Visagalio , kuris laimins tave palaiminimais aukštojo dangaus , palaiminimais po žeme slypinčios bedugnės , palaiminimais krūtų ir įsčių .
01049026	Tavo tėvo palaiminimai tvirtesni už palaiminimus amžinųjų kalnų , jie viršija palaiminimus mano protėvių . Tepasilieka jie ant Juozapo galvos , ant kaktos išrinktojo tarp savo brolių !
01049027	Benjaminas — plėšrus vilkas : rytą jis ryja laimikį , o vakare dalija grobį “ .
01049028	Iš viso buvo dvylika Izraelio giminių , ir jos tapo tuo , ką tėvas pasakė juos laimindamas , laimindamas kiekvieną jiems būdingu palaiminimu .
01049029	Tada jis įsakė jiems , tardamas : „ Tuojau būsiu sujungtas su savo gimine . Palaidokite mane su mano protėviais — oloje , kuri yra Efrono Hetito lauke ,
01049030	oloje , kuri yra lauke prie Machpelos , priešais Mamrę , Kanaano krašte , — lauke , kurį Abraomas nupirko iš Efrono Hetito kaip kapo vietą .
01049031	Abraomas ir jo žmona Sara ten palaidoti , Izaokas ir jo žmona Rebeka ten palaidoti , ir aš ten palaidojau Lėją .
01049032	Laukas ir ola , esanti jame , buvo nupirkti iš hetitų “ .
01049033	Užbaigęs nurodymus sūnums , Jokūbas įkėlė kojas į lovą , atsiduso paskutinį kartą ir buvo sujungtas su savo gimine .
01050001	Juozapas puolė prie savo tėvo veido , bučiavo jį ir verkė .
01050002	Gydytojams , buvusiems jo tarnyboje , Juozapas įsakė balzamuoti jo tėvą , ir gydytojai balzamavo Izraelį .
01050003	Tam jie praleido keturiasdešimt dienų , nes tiek laiko reikia balzamavimui . Ir egiptiečiai jo gedėjo septyniasdešimt dienų .
01050004	Pasibaigus gedului , Juozapas kreipėsi į faraono dvariškius , sakydamas : „ Jei randu malonę jūsų akyse , prašyčiau perduoti faraonui mano prašymą :
01050005	‘ Mano tėvas prisaikdino mane , tardamas : ‹ Aš mirštu , turi mane palaidoti kape , kurį sau išsikasiau Kanaano krašte ! › Todėl prašau leisti man keliauti laidoti savo tėvo . Po to sugrįšiu ’ “ .
01050006	Faraonas atsakė : „ Keliauk ir palaidok savo tėvą taip , kaip jis tave prisaikdino padaryti “ .
01050007	Taigi Juozapas iškeliavo savo tėvo laidoti . Drauge su juo keliavo visi faraono pareigūnai — jo dvaro seniūnai ir Egipto krašto didžiūnai ,
01050008	visa Juozapo šeimyna — jo broliai ir jo tėvo šeimyna . Tik jų mažyliai , avių kaimenės ir galvijų bandos pasiliko Gošeno žemėje .
01050009	Ir vežimais , ir raiti keliavo . Susidarė labai didelė palyda .
01050010	Atvykus prie Goren Haatado , esančio Užjordanėje , jie surengė ten labai didelį ir iškilmingą apraudojimą , o Juozapas savo tėvo gedulo laikėsi septynias dienas .
01050011	Krašto gyventojai kanaaniečiai , matydami gedulo iškilmes prie Goren Haatado , sakė : „ Tai turi būti skaudus gedulas egiptiečiams “ . Todėl ta vieta buvo pavadinta Abel Micraimai . Ji yra Užjordanėje .
01050012	Taigi sūnūs padarė tėvui taip , kaip jis buvo įsakęs .
01050013	Jie nugabeno jį į Kanaano kraštą ir palaidojo oloje priešais Mamrę , Machpelos lauke , kurį kapo vietai Abraomas nupirko iš Efrono Hetito .
01050014	Palaidojęs tėvą , Juozapas sugrįžo į Egiptą drauge su broliais ir visais su juo keliavusiais jo tėvo laidoti .
01050015	Matydami mirusį tėvą , Juozapo broliai pradėjo baimintis : „ Galbūt Juozapas dar griežia ant mūsų dantį ir panorės atkeršyti už visa pikta , kurį mes jam padarėme ? “
01050016	Jie užkalbino Juozapą , sakydami : „ Prieš mirdamas mūsų tėvas paliepė :
01050017	‘ Sakykite Juozapui : ‹ Aš prašau tave atleisti nusikaltimą ir nuodėmę savo broliams , kurie taip nedorai su tavimi pasielgė › . Taigi dabar prašome atleisti tavo tėvo Dievo tarnų nusikaltimą ! ’ “ Jiems taip bekalbant , Juozapas apsiverkė .
01050018	Tada pradėjo verkti ir jo broliai ; jie parpuolė prieš jį ir sakė : „ Mes tavo vergai ! “
01050019	Bet Juozapas atsakė : „ Nebijokite ! Nejau aš esu Dievo vietoje ?
01050020	Be to , nors jūs ir sumanėte man pikta , Dievas pakeitė tai į gera — išlaikyti daugelį žmonių , kaip šiandien jis ir daro .
01050021	Taigi būkite be baimės . Aš pats aprūpinsiu jus ir jūsų mažylius “ . Taip maloniai kalbėdamas , jis juos įtikino .
01050022	Juozapas pasiliko Egipte drauge su savo tėvo šeimyna . Juozapas sulaukė šimto dešimties metų .
01050023	Jis matė trečios kartos Efraimo vaikus ; ir Manaso sūnaus Machyro vaikai gimė ant Juozapo kelių .
01050024	Po kurio laiko Juozapas tarė savo broliams : „ Aš mirštu , bet Dievas tikrai aplankys jus ir išves iš šio krašto į kraštą , kurį pažadėjo , prisiekdamas Abraomui , Izaokui ir Jokūbui “ .
01050025	Tuomet Juozapas prisaikdino Izraelio sūnus , tardamas : „ Po Dievo apsilankymo paimkite iš čia mano kaulus “ .
01050026	Juozapas mirė , būdamas šimto dešimt metų ; jis buvo balzamuotas ir paguldytas į karstą Egipte .
02001001	Štai vardai Izraelio sūnų , atsikėlusių su Jokūbu į Egiptą . Kiekvienas jų atsikėlė su savo šeimyna :
02001002	Rubenas , Simeonas , Levis ir Judas ;
02001003	Isacharas , Zabulonas ir Benjaminas ;
02001004	Danas ir Naftalis , Gadas ir Ašeras .
02001005	Asmenų , gimusių pačiam Jokūbui , iš viso buvo septyniasdešimt . Juozapas jau buvo Egipte .
02001006	Numirė Juozapas , išmirė ir visi jo broliai bei visa ana karta .
02001007	Bet izraelitai buvo vaisingi ir daugiavaikiai . Jie taip dauginosi , ir jų tiek padaugėjo , kad buvo pilna visame krašte .
02001008	Ilgainiui Egipte iškilo naujas karalius , kuris apie Juozapą nieko nežinojo .
02001009	„ Žiūrėkite , — sakė jis savo žmonėms , — izraelitų tauta gausesnė ir galingesnė už mus .
02001010	Tai negerai ! Turime su jais pasielgti taip gudriai , kad nebedaugėtų . Antraip karo atveju jie gali susidėti su mūsų priešais , kovoti prieš mus ir pasitraukti iš krašto “ .
02001011	Todėl buvo paskirti prižiūrėtojai engti juos lažo darbais . Jie statė faraonui sandėlių miestus — Pitomą ir Ramzį .
02001012	Bet juo labiau jie buvo engiami , juo labiau jų daugėjo , ir jie taip išplito , kad egiptiečiai pradėjo izraelitų bijoti .
02001013	Todėl egiptiečiai be gailesčio dar labiau krovė ant izraelitų darbus
02001014	ir kartino gyvenimą sunkiu lažu prie molio , plytų bei įvairių darbų laukuose . Apkraudami juos visokiais darbais , egiptiečiai buvo negailestingi .
02001015	Egipto karalius kreipėsi į hebrajų pribuvėjas , kurių viena buvo vardu Šifra , o kita — Pūva ,
02001016	sakydamas : „ Kada tik būsite pribuvėjomis hebrajų moterims , žiūrėkite į gimdymo krėslą : jei gimsta berniukas , užmuškite jį , bet jei mergaitė , telieka gyva “ .
02001017	Tačiau pribuvėjos bijojo Dievo ir nevykdė , ką Egipto karalius buvo joms įsakęs , palikdavo gyvus ir berniukus .
02001018	Tuomet Egipto karalius pasišaukė pribuvėjas ir klausė jų : „ Kodėl taip padarėte ir palikote berniukus gyvus ? “
02001019	Pribuvėjos atsakė faraonui : „ Todėl , kad hebrajų moterys ne tokios kaip egiptietės : jos tvirtos . Jos pagimdo , pribuvėjai nespėjus ateiti ! “
02001020	Užtat Dievas buvo geras pribuvėjoms . O tauta augo ir tapo labai stipri .
02001021	Kadangi pribuvėjos bijojo Dievo , jis davė ir joms gausias šeimas .
02001022	Tada faraonas įsakė visiems savo žmonėms : „ Meskite į Nilą visus hebrajams gimusius berniukus , o mergaites palikite gyvas “ .
02002001	Vienas vyras iš Levio giminės paėmė sau žmona vieną iš Levio giminės moterų .
02002002	Moteris tapo nėščia ir pagimdė sūnų . Matydama , kad tai gražus kūdikis , tris mėnesius jį slėpė .
02002003	Nebegalėdama ilgiau jo slėpti , paėmė papiruso pintinę ir apglaistė ją bitumu bei derva . Paguldžiusi į ją kūdikį , padėjo tarp nendrių Nilo pakrantėje .
02002004	Jo sesuo atsistojo atokiau pažiūrėti , kas atsitiks .
02002005	Prie Nilo maudytis nusileido faraono duktė . Tuo tarpu jos palydovės vaikštinėjo Nilo pakrante . Pastebėjusi tarp nendrių pintinę , ji pasiuntė savo palydovę jos atnešti .
02002006	Atidariusi pintinę , pamatė kūdikį . Žiūri , berniukas verkia ! Jai pagailo jo . „ Tai turi būti vienas iš hebrajų vaikų “ , — tarė ji .
02002007	Tada kūdikio sesuo kreipėsi į faraono dukterį : „ Gal man nueiti ir parūpinti žindyvę iš hebrajų moterų pažindyti vaiką ? “
02002008	„ Puiku , nueik ! “ — atsakė faraono duktė . Mergaitė nuėjo ir pašaukė paties kūdikio motiną .
02002009	Faraono duktė tarė jai : „ Imk šį kūdikį ir žindyk jį man . Aš tau atsilyginsiu “ . Moteris paėmė kūdikį ir žindė .
02002010	Kai kūdikis paaugo , atnešė jį faraono dukteriai , o ši priėmė jį kaip savo sūnų . Ji pavadino jį Moze , paaiškindama : „ Aš ištraukiau jį iš vandens “ .
02002011	Vieną kartą , kai Mozė jau buvo suaugęs , jis nuėjo pas savo gimines . Stebėdamas jų lažo darbus , pamatė vieną egiptietį , mušantį hebrają — vieną jo giminių .
02002012	Apsidairęs aplinkui ir nieko arti nematydamas , jis užmušė egiptietį ir paslėpė smėlyje .
02002013	Kai vėl nuėjo kitą dieną , žiūri , mušasi du hebrajai ! „ Kodėl muši savo bičiulį hebrają ? “ — paklausė kaltąjį .
02002014	O šis atkirto : „ Kas gi padarė tave mūsų didžiūnu ir teisėju ? Bene nori ir mane užmušti , kaip užmušei egiptietį ? “ Mozė nusigando ir pagalvojo : „ Aišku , tas dalykas jau žinomas ! “
02002015	Apie tai išgirdęs faraonas stengėsi nužudyti Mozę . Mozė pabėgo nuo faraono . Atkeliavo į Midjano kraštą ir atsisėdo prie vieno šaltinio .
02002016	Midjano kunigas turėjo septynias dukteris . Jos atėjo pasisemti vandens ir pripildyti lovius tėvo kaimenei pagirdyti .
02002017	Tuo tarpu atėjo keletas piemenų ir nuvarė jas į šalį . Mozė pakilo , apgynė jas ir pagirdė jų kaimenę .
02002018	Kai jos sugrįžo pas savo tėvą Reuelį , tėvas paklausė : „ Kodėl šiandien taip anksti parskubėjote ? “
02002019	Jos atsakė : „ Vienas egiptietis išgelbėjo mus nuo piemenų rankų . Jis net vandens mums pasėmė ir pagirdė kaimenę ! “
02002020	„ Kur jis ? Kodėl palikote tą vyrą ? Pakvieskite jį duonos laužyti “ .
02002021	Mozė sutiko gyventi su tuo žmogumi , o jis davė Mozei žmona savo dukterį Ciporą .
02002022	Ji pagimdė jam sūnų , ir jis pavadino jį Geršomu , nes galvojo : „ Aš buvau ateivis , gyvenantis svetimame krašte “ .
02002023	Po to praslinko daug laiko . Mirė Egipto karalius . Izraelitai dejavo lažo slegiami ir šaukėsi pagalbos . Jų šauksmas iš vergijos pakilo ligi Dievo .
02002024	Išgirdęs jų dejonę , Dievas atsiminė savo Sandorą , sudarytą su Abraomu , Izaoku ir Jokūbu .
02002025	Dievas pažvelgė į izraelitus ir atkreipė į juos dėmesį .
02003001	Mozė ganė savo uošvio Jetro , Midjano kunigo , kaimenę . Nuvaręs kaimenę už dykumos , jis atėjo prie Horebo — Dievo kalno .
02003002	Viešpaties angelas pasirodė jam degančio krūmo ugnies liepsnoje . Mozė žiūrėjo nustebęs , nes krūmas , nors ir skendėjo liepsnoje , nesudegė .
02003003	Mozė tarė sau : „ Turiu eiti pasižiūrėti į šį nuostabų reginį ir pamatyti , kodėl tas krūmas nesudega “ .
02003004	VIEŠPATS pamatė , kad Mozė pasuko pasižiūrėti . Dievas pašaukė jį iš degančio krūmo : „ Moze , Moze ! “ — „ Aš čia ! “ — atsiliepė tas .
02003005	Tada jis tarė : „ Neik arčiau ! Nusiauk apavą , nes vieta , kurioje stovi , yra šventa žemė !
02003006	Aš esu tavo tėvo Dievas , — toliau kalbėjo jis , — Abraomo Dievas , Izaoko Dievas ir Jokūbo Dievas “ . Mozė užsidengė veidą , nes bijojo pažvelgti į Dievą .
02003007	O VIEŠPATS tęsė : „ Aš mačiau savo tautos kančią Egipte , girdėjau jų skundo prieš savo engėjus šauksmus . Iš tikrųjų aš gerai žinau , ką jie kenčia ,
02003008	nužengiau išgelbėti juos iš egiptiečių rankų ir nuvesti iš to krašto į gerą ir erdvų kraštą , į kraštą , tekantį pienu ir medumi , į šalį kanaaniečių , hetitų , amoritų , perizų , hivų ir jebusiečių .
02003009	Taip , izraelitų šauksmas iš tikrųjų pasiekė mane . Be to , aš mačiau , kaip juos engia egiptiečiai .
02003010	O dabar eikš ! Aš siųsiu tave pas faraoną , kad išvestum mano tautą — izraelitus iš Egipto “ .
02003011	Bet Mozė atsakė Dievui : „ Kas aš toks , kad galėčiau eiti pas faraoną ir net išvesčiau izraelitus iš Egipto ? “
02003012	O jis tarė : „ Aš būsiu su tavimi ! Ir tai bus tau ženklas , kad aš tave siunčiau : kai būsi išvedęs tautą iš Egipto , jūs tarnausite Dievui prie šio kalno “ .
02003013	„ Betgi , — Mozė sakė Dievui , — kai nueisiu pas izraelitus ir sakysiu jiems : ‘ Jūsų protėvių Dievas atsiuntė mane pas jus ’ , o jie manęs klaus : ‘ Koks jo vardas ? ’ — ką aš jiems pasakysiu ? “
02003014	Dievas tarė Mozei : „ Aš esu , kuris esu “ . Ir tęsė : „ Tu taip kalbėsi izraelitams : ‘ Aš Esu atsiuntė mane pas jus ’ “ .
02003015	Dievas vėl kalbėjo Mozei : „ Taip tu kalbėsi izraelitams : ‘ VIEŠPATS , jūsų protėvių Dievas — Abraomo Dievas , Izaoko Dievas ir Jokūbo Dievas — atsiuntė mane pas jus ’ . Tai bus mano vardas per amžius , šiuo vardu manęs šauksis visos kartos .
02003016	Eik ir sušauk Izraelio seniūnus , pasakyk jiems : ‘ VIEŠPATS , jūsų protėvių Dievas — Abraomo Dievas , Izaoko Dievas ir Jokūbo Dievas — pasirodė man ir tarė : ‹ Aš tikrai stebėjau jus ir tai , kas jums daroma Egipte .
02003017	Aš pažadu išvesti jus iš Egipto kančios į kraštą kanaaniečių , hetitų , amoritų , perizų , hivų ir jebusiečių , į kraštą , tekantį pienu ir medumi › ’ .
02003018	Jie paklausys tavo balso . Tu ir Izraelio seniūnai nueisite pas faraoną ir pranešite : ‘ VIEŠPATS , hebrajų Dievas , apsireiškė mums . Tebūna leista mums nueiti trijų dienų kelią į dykumą , idant galėtume atnašauti auką VIEŠPAČIUI , mūsų Dievui ’ .
02003019	Bet aš žinau , kad Egipto karalius neleis jums išeiti tol , kol nebus galingos rankos priverstas .
02003020	Todėl ištiesiu ranką ir ištiksiu Egiptą visais nuostabiais darbais , kuriuos jame padarysiu . Tada jis leis jums išeiti .
02003021	Netgi duosiu šiai tautai tokią malonę egiptiečių akyse , kad jūs išeisite netuščiomis rankomis .
02003022	Kiekviena moteris paprašys savo kaimynę ar bet kokią moterį , gyvenančią kaimynės namuose , sidabro bei aukso brangenybių ir drabužių . Jais apvilksite savo sūnus ir dukteris , apiplėšdami Egiptą “ .
02004001	Mozė atsakė , tardamas : „ O jeigu jie netikės manimi ir mano balso neklausys , bet sakys : ‘ VIEŠPATS tau nepasirodė ! ’ ? “
02004002	VIEŠPATS paklausė jo : „ Ką laikai savo rankoje ? “ — „ Lazdą “ , — atsakė jis .
02004003	„ Mesk žemėn “ , — paliepė Dievas . Jis metė ją žemėn , ir ji pavirto gyvate . Mozė atšoko nuo jos .
02004004	Tuomet VIEŠPATS tarė Mozei : „ Ištiesk ranką ir nutverk jai už uodegos “ . Jis ištiesė ranką , nutvėrė , ir ji vėl pavirto lazda jo rankoje .
02004005	„ Taip įvyks , kad jie patikėtų , jog tau pasirodė VIEŠPATS , jų protėvių Dievas — Abraomo Dievas , Izaoko Dievas ir Jokūbo Dievas “ .
02004006	VIEŠPATS vėl paliepė jam : „ Įkišk ranką į savo užantį “ . Jis įkišo ranką į užantį , o kai ištraukė , žiūri — jo ranka raupsuota , balta tarsi sniegas .
02004007	„ Įkišk dar sykį ranką į užantį “ , — vėl paliepė . Jis dar sykį įkišo ranką į užantį , o kai ištraukė , žiūri — ji tapusi tokia pat , kaip ir visas jo kūnas .
02004008	„ Jei jie tavimi netikės ar nepaisys pirmojo ženklo , tai patikės antruoju ženklu .
02004009	Bet jeigu jie nepatikėtų nė šiais dviem ženklais ir nepaklausytų tavo balso , pasemk iš Nilo vandens ir išpilk ant sausos žemės . Vanduo , kurį pasemsi iš Nilo , ant sausos žemės pavirs krauju “ .
02004010	Bet Mozė tarė VIEŠPAČIUI : „ Ak , mano Viešpatie , aš niekada nebuvau iškalbus — nei praeityje , nei dabar , kai tu prakalbinai savo tarną . Aš lėtas praverti lūpas , ir mano liežuvis nerangus “ .
02004011	Tada VIEŠPATS paklausė jo : „ O kas duoda burną žmogui ? Kas padaro jį nebylį ar kurčią , regintį ar aklą ? Argi ne aš , VIEŠPATS ?
02004012	O dabar eik ! Aš būsiu su tavo lūpomis ir pamokysiu , ką turi sakyti “ .
02004013	Tačiau Mozė atsakė : „ Ak , mano Viešpatie , prašau siųsti ką nors kitą “ .
02004014	Tuomet VIEŠPATS supyko ant Mozės ir tarė : „ Ar tu neturi brolio , levito Aarono ? Aš žinau , jis iškalbus . Kaip tik dabar jis ateina tavęs pasitikti . Tave pamačius , džiaugsis jo širdis .
02004015	Tu kalbėsi jam ir dėsi žodžius į jo lūpas , o aš būsiu su tavo lūpomis ir su jo lūpomis ir pamokysiu judu , ką daryti .
02004016	Iš tikrųjų jis žmonėms kalbės už tave : jis bus tau kaip lūpos , o tu jam būsi kaip Dievas .
02004017	Paimk į savo ranką šią lazdą ; ja turėsi daryti ženklus “ .
02004018	Mozė sugrįžo pas savo uošvį Jetrą ir tarė jam : „ Prašyčiau leisti man grįžti pas giminę į Egiptą ir pasižiūrėti , ar jie dar gyvi “ . Jetras atsakė Mozei : „ Eik ramybėje ! “
02004019	Midjane Mozei VIEŠPATS tarė : „ Grįžk į Egiptą , nes visi žmonės , ieškoję tavo gyvybės , išmirė “ .
02004020	Taigi Mozė pasiėmė žmoną ir sūnus , užsodino ant asilo ir leidosi kelionėn į Egipto žemę . Ir Dievo lazdą Mozė pasiėmė .
02004021	O VIEŠPATS tarė Mozei : „ Kai sugrįši į Egiptą , žiūrėk , kad atliktumei faraono akivaizdoje visus nuostabiuosius darbus , kuriuos sudėjau į tavo rankas . Bet aš užkietinsiu jo širdį , ir jis neleis tautai išeiti .
02004022	Tuomet tu sakysi faraonui : ‘ Taip kalbėjo VIEŠPATS . Izraelis yra mano pirmagimis sūnus .
02004023	Aš tau liepiau : leisk mano sūnui išeiti , kad galėtų mane pagarbinti ! Bet tu atsisakei leisti jam išeiti ; tikėk manimi , aš užmušiu tavo pirmagimį sūnų ’ “ .
02004024	Atsitiko taip , kad kelionėje nakvojant vienoje užeigoje , VIEŠPATS pasitiko Mozę ir bandė jį užmušti .
02004025	Bet Cipora , paėmusi titnagą , nupjovė savo sūnaus apyvarpio odą ir palietė ja Mozės kojas , tardama : „ Tu iš tikrųjų esi man kraujo sužadėtinis ! “
02004026	O kai [ VIEŠPATS ] nuo jo pasitraukė , ji pridūrė : „ Kraujo sužadėtinis apipjaustymu “ .
02004027	VIEŠPATS tarė Aaronui : „ Nueik į dykumą Mozės pasitikti “ . Aaronas nuėjo , pasitiko Mozę prie Dievo kalno ir pabučiavo .
02004028	Mozė apsakė Aaronui visa , ką VIEŠPATS siųsdamas jį buvo pasakęs , ir visus jam pavestus ženklus .
02004029	Tada Mozė ir Aaronas nuėjo ir sušaukė visus izraelitų seniūnus .
02004030	Aaronas pakartojo visa , ką VIEŠPATS buvo sakęs Mozei , o Mozė padarė ženklus visų žmonių akivaizdoje .
02004031	Žmonės įsitikino . Išgirdę , kad VIEŠPATS parodė rūpinimąsi izraelitais ir pamatė jų kančią , jie parpuolė kniūbsti ir pagarbino .
02005001	Po to Mozė ir Aaronas nuėjo pas faraoną ir tarė jam : „ Taip kalbėjo VIEŠPATS , Izraelio Dievas : ‘ Leisk mano tautai eiti atšvęsti mano iškilmę dykumoje ’ “ .
02005002	Bet faraonas atsakė : „ Kas gi tas VIEŠPATS , kad aš turėčiau jam paklusti ir leisti Izraeliui eiti ? Nei aš pažįstu tą VIEŠPATĮ , nei leisiu Izraeliui eiti ! “
02005003	Tuomet jie tarė : „ Mums apsireiškė hebrajų Dievas . Prašom leisti mums nueiti į dykumą trijų dienų kelią ir ten atnašauti auką VIEŠPAČIUI , mūsų Dievui , kad kartais jis neištiktų mūsų maru ar kalaviju “ .
02005004	Bet Egipto karalius atsakė : „ Moze ir Aaronai , kam gi judu atitraukiate žmones nuo darbų ? Nešdinkitės prie savo lažo ! “
02005005	Faraonas tęsė : „ Žiūrėkite , jie gausesni už krašto gyventojus , o judu norite atleisti juos nuo lažo ! “
02005006	Tą pačią dieną faraonas įsakė žmonių prievaizdams ir apskaitininkams :
02005007	„ Nebeduokite daugiau žmonėms šiaudų plytoms dirbti , kaip iki šiol darėte . Teeina ir tepasirenka šiaudų patys !
02005008	Bet reikalaukite iš jų to paties skaičiaus plytų , kaip kad anksčiau jie padirbdavo . Skaičiaus nesumažinkite , nes jie tinginiai ir rėkauja : ‘ Leisk mums eiti ir atnašauti auką mūsų Dievui ! ’
02005009	Duokite vyrams daugiau darbo , tedirba ir tenepaiso melagingų pažadų “ .
02005010	Taigi žmonių prievaizdai ir apskaitininkai išėjo ir izraelitams pasakė : „ Taip kalbėjo faraonas : ‘ Nebeduosiu jums jokių šiaudų .
02005011	Patys eikite ir pasirūpinkite šiaudų , kur tik galite jų rasti . Tačiau darbas jums nė kiek nebus sumažintas ’ “ .
02005012	Tada žmonės pasklido po visą Egipto žemę rinkti šiaudų ražienose .
02005013	O prievaizdai spaudė , sakydami : „ Atlikite savo darbą ! Kasdien turite padaryti tiek pat , kiek padarydavote gaudami šiaudus “ .
02005014	Izraelitų apskaitininkai , faraono prievaizdų paskirti juos prižiūrėti , buvo nuplakti . „ Kodėl , — klausta jų , — nepadarėte nei vakar , nei šiandien nustatyto skaičiaus plytų , kaip kad pirma padarydavote ? “
02005015	Tada izraelitų apskaitininkai nuėjo pas faraoną ir skundėsi , sakydami : „ Kodėl taip elgiesi su savo tarnais ?
02005016	Šiaudų tavo tarnams nebeduodama , tačiau įsakoma : ‘ Dirbkite plytas ! ’ Žiūrėk , kaip tavo tarnai plakami ! Tuo tarpu kalti tavo paties žmonės “ .
02005017	Jis atsakė : „ Jūs slunkiai , jūs tinginiai ! Todėl ir sakote : ‘ Leisk mums eiti atnašauti auką tam VIEŠPAČIUI ’ .
02005018	O dabar nešdinkitės prie darbo ! Šiaudų jums nebebus duodama , bet vis vien turite padirbti tiek pat plytų “ .
02005019	Izraelitų apskaitininkai pasijuto ištikti bėdos , kai jiems buvo pasakyta : „ Kasdienio plytų skaičiaus nemažinkite ! “
02005020	Išeidami iš faraono , jie susidūrė su Moze ir Aaronu , kurie stovėjo ir laukė jų .
02005021	„ VIEŠPATS tepasižiūri į jus ir teteisia ! Užtraukėte mums faraono ir jo pareigūnų nemalonę , įdėjote jiems į ranką kalaviją mums nužudyti “ .
02005022	Mozė vėl kreipėsi į VIEŠPATĮ , sakydamas : „ O Viešpatie , kodėl taip blogai elgiesi su šia tauta ? Kam iš viso mane siuntei ?
02005023	Nuo to laiko , kai nuėjau pas faraoną kalbėti tavo vardu , jis engia šią tautą , o tu nedarai nieko savo tautai išgelbėti “ .
02006001	Tuomet VIEŠPATS atsakė Mozei : „ Dabar pamatysi , ką aš darysiu faraonui . Iš tikrųjų galingos rankos priverstas jis leis jiems išeiti , galingos rankos priverstas jis išvarys juos iš savo krašto “ .
02006002	Dievas kalbėjo Mozei ir sakė : „ Aš esu VIEŠPATS !
02006003	Aš pasirodžiau Abraomui , Izaokui ir Jokūbui kaip Dievas Visagalis , bet vardu ‘ VIEŠPATS ’ jiems nedaviau savęs pažinti .
02006004	Aš sudariau Sandorą su jais — duoti jiems Kanaano kraštą , kraštą , kuriame jie gyveno kaip ateiviai .
02006005	Aš išgirdau dejavimą izraelitų , kuriuos egiptiečiai laiko vergijoje , ir atsiminiau savo Sandorą .
02006006	Todėl sakyk izraelitams : ‘ Aš esu VIEŠPATS ! Išlaisvinsiu jus iš egiptiečių lažo ir išgelbėsiu iš jų vergijos . Atpirksiu jus pakelta ranka ir teismo rykštėmis .
02006007	Pasiimsiu jus kaip tautą ir būsiu jūsų Dievas . Jūs žinosite , kad aš VIEŠPATS , jūsų Dievas , kuris išlaisvino iš egiptiečių vergijos .
02006008	Nuvesiu jus į kraštą , kurį prisiekiau duoti Abraomui , Izaokui ir Jokūbui . Jį duosiu jums kaip paveldą . Aš esu VIEŠPATS ! ’ “
02006009	Taip Mozė kalbėjo izraelitams , bet jie nenorėjo Mozės klausyti , nes jų dvasia buvo žiaurios vergijos palaužta .
02006010	Tada VIEŠPATS tarė Mozei :
02006011	„ Nueik ir sakyk Egipto valdovui faraonui , kad leistų izraelitams išeiti iš jo krašto “ .
02006012	Bet Mozė sakė VIEŠPAČIUI : „ Žiūrėk , izraelitai manęs neklauso , negi faraonas manęs paklausys ? Aš juk nesu iškalbus ! “
02006013	Bet VIEŠPATS kalbėjo Mozei ir Aaronui apie izraelitus ir Egipto valdovą faraoną , įsakydamas jiems išvesti izraelitus iš Egipto krašto .
02006014	Štai jų protėvių šeimų galvos . Izraelio pirmagimio Rubeno sūnūs : Henochas , Paluvas , Hecronas ir Karmis . Tai Rubeno kiltys .
02006015	Simeono sūnūs : Jemuelis , Jaminas , Ohadas , Jachinas , Coharas ir kanaanietės sūnus Saulius . Tai Simeono kiltys .
02006016	Štai Levio sūnų vardai , pagal jų kilmės sąrašus : Geršonas , Kehatas ir Meraris . Levis gyveno šimtą trisdešimt septynerius metus .
02006017	Geršono sūnūs : Libnis ir Šimėjas , pagal jų kiltis .
02006018	Kehato sūnūs : Amramas , Iccharas , Hebronas ir Uzielis . Kehatas gyveno šimtą trisdešimt trejus metus .
02006019	Merario sūnūs : Machlis ir Mušis . Tai levitų kiltys pagal jų kilmės sąrašus .
02006020	Amramas paėmė sau žmona tėvo seserį Jochebedą . Ji pagimdė jam Aaroną ir Mozę . Amramas gyveno šimtą septynerius metus .
02006021	Iccharo sūnūs : Korachas , Nefegas ir Zichris .
02006022	Uzielio sūnūs : Mišaelis , Elcafanas ir Sitris .
02006023	Aaronas paėmė žmona Elišebą , Aminadabo dukterį , Nachšono seserį ; ji pagimdė jam Nadabą , Abihuvą , Eleazarą ir Itamarą .
02006024	Koracho sūnūs : Asiras , Elkana ir Abiasafas . Tai korachų kiltys .
02006025	Aarono sūnus Eleazaras paėmė sau žmona vieną iš Putielio dukterų , ir ji pagimdė jam Finehą . Tai levitų protėvių šeimų galvos pagal jų kiltis .
02006026	Tai jiems , Aaronui ir Mozei , VIEŠPATS pasakė : „ Išveskite izraelitus iš Egipto žemės gretą po gretos “ .
02006027	Tai juodu — tas pats Mozė ir tas pats Aaronas — kalbėjo Egipto valdovui faraonui , kad leistų išvesti izraelitus iš Egipto .
02006028	Tą dieną , kai VIEŠPATS kalbėjo Mozei Egipto žemėje ,
02006029	jis pasakė jam : „ Aš esu VIEŠPATS ! Pakartok Egipto valdovui faraonui visa , ką tau sakau “ .
02006030	Bet Mozė atsikalbinėjo VIEŠPATIES akivaizdoje : „ Žiūrėk , aš nesu iškalbus . Negi faraonas manęs klausys ? “
02007001	VIEŠPATS atsakė Mozei : „ Žiūrėk , padariau tave tarsi Dievu faraonui , o tavo brolis Aaronas bus tavo pranašas .
02007002	Tu pakartosi visa , ką tau įsakau , o tavo brolis Aaronas lieps faraonui leisti izraelitams išeiti iš jo krašto .
02007003	Bet aš sukietinsiu faraono širdį ir padauginsiu savo ženklus ir nuostabius darbus Egipto žemėje .
02007004	Kai faraonas tavęs neklausys , aš uždėsiu savo ranką ant Egipto ir teismo rykštėmis išvesiu savo tautą , izraelitus , iš Egipto žemės gretą po gretos .
02007005	Egiptiečiai žinos , kad aš esu VIEŠPATS , kai ištiesiu ranką virš Egipto ir išvesiu iš jo izraelitus “ .
02007006	Taip Mozė su Aaronu ir padarė . Jie padarė , kaip VIEŠPATS buvo įsakęs .
02007007	Mozė buvo aštuoniasdešimtmetis , o Aaronas aštuoniasdešimt trejų metų , kai juodu kalbėjosi su faraonu .
02007008	VIEŠPATS tarė Mozei ir Aaronui :
02007009	„ Kai faraonas , kalbėdamasis su jumis , pareikalaus : ‘ Padarykite stebuklą ’ , tada sakyk Aaronui : ‘ Imk savo lazdą ir mesk ją žemėn priešais faraoną ! ’ Ji pavirs šliužu “ .
02007010	Taigi Mozė ir Aaronas nuėjo pas faraoną ir padarė , kaip VIEŠPATS buvo įsakęs . Aaronas metė savo lazdą žemėn priešais faraoną ir jo pareigūnus , ir ji pavirto šliužu .
02007011	Faraonas taip pat sušaukė išminčius bei burtininkus , ir jie , Egipto kerėtojai , padarė tą pat savo kerais .
02007012	Kiekvienas jų metė žemėn lazdą , ir jos pavirto šliužais , bet Aarono lazda prarijo jų lazdas .
02007013	Tačiau faraono širdis buvo užkietėjusi , ir jis neklausė jų , kaip VIEŠPATS buvo sakęs .
02007014	Tada VIEŠPATS tarė Mozei : „ Faraono širdis užkietėjusi . Jis atsisako leisti tautai išeiti .
02007015	Nueik pas faraoną rytą , kai jis eis prie vandenų , ir , laikydamas rankoje lazdą , kuri buvo pavirtusi gyvate , atsistok ant Nilo kranto jo pasitikti .
02007016	Sakyk jam : ‘ VIEŠPATS , hebrajų Dievas , atsiuntė mane pas tave pasakyti : ‹ Leisk mano tautai eiti , kad galėtų mane pagarbinti dykumoje › . Bet tu iki šiol manęs nepaklausei ’ .
02007017	Taip kalba VIEŠPATS : ‘ Iš to žinosi , kad aš esu VIEŠPATS ! Žiūrėk , lazda , kurią laikau rankoje , suduosiu į Nilo vandenį , ir jis pavirs krauju .
02007018	Išgaiš žuvys upėje , ims dvokti pati upė , nebegalės egiptiečiai gerti vandens iš Nilo ’ “ .
02007019	VIEŠPATS tarė Mozei : „ Sakyk Aaronui : ‘ Paimk savo lazdą ir ištiesk ranką viršum Egipto vandenų — viršum jo upių , kanalų , kūdrų ir visų vandens telkinių , — kad jie pavirstų krauju . Visame Egipte bus kraujo net mediniuose ir akmeniniuose induose ’ “ .
02007020	Mozė ir Aaronas darė , kaip VIEŠPATS buvo įsakęs . Jis pakėlė lazdą ir faraono bei jo pareigūnų akivaizdoje sudavė į Nilo vandenį , ir visas vanduo upėje pavirto krauju .
02007021	Išgaišo upėje žuvys . Nilas taip dvokė , kad egiptiečiai nebegalėjo jo vandens gerti ; kraujo buvo visur Egipte .
02007022	Bet kai Egipto kerėtojai padarė tą pat savo kerais , faraono širdis liko kieta , ir jis jų nepaklausė , kaip VIEŠPATS ir buvo sakęs .
02007023	Faraonas apsisuko ir nuėjo į savo rūmus ; net to jis nepaėmė į širdį .
02007024	O visi egiptiečiai turėjo kasti visur prie Nilo , ieškodami vandens atsigerti , nes Nilo vandens nebegalėjo gerti .
02007025	Praėjo septynios dienos po to , kai VIEŠPATS ištiko Nilą .
02008001	VIEŠPATS tarė Mozei : „ Nueik pas faraoną ir sakyk : ‘ Taip kalbėjo VIEŠPATS : ‹ Leisk mano tautai eiti manęs pagarbinti .
02008002	Jei atsisakai juos išleisti , žiūrėk , aš plaksiu visą tavo šalį varlėmis .
02008003	Nilas knibždės varlėmis , jos atšokuos į tavo rūmus , miegamąjį ir lovą , į tavo pareigūnų ir pavaldinių namus , krosnis ir dubenis duonai minkyti .
02008004	Varlės šokinės ant tavęs , tavo pavaldinių ir pareigūnų › ’ “ .
02008005	VIEŠPATS tarė Mozei : „ Sakyk Aaronui : ‘ Ištiesk ranką su lazda viršum upių , kanalų ir kūdrų , užleisk varlėmis Egipto kraštą ! ’ “
02008006	Aaronas ištiesė ranką viršum Egipto vandenų , varlės iššoko ir užplūdo visą Egipto kraštą .
02008007	Bet kerėtojai savo kerais padarė tą pat , — užleido varlėmis Egipto kraštą .
02008008	Tada faraonas , pasišaukęs Mozę ir Aaroną , tarė : „ Prašykite VIEŠPATĮ , kad atitolintų varles nuo manęs ir mano valdinių , o aš leisiu tautai eiti atnašauti auką VIEŠPAČIUI “ .
02008009	Mozė faraono paprašė : „ Malonėk man paskirti laiką , kada turėčiau už tave , tavo pareigūnus ir valdinius prašyti , kad varlės būtų atitolintos nuo tavęs bei tavo rūmų ir liktųsi tiktai Nilo upėje “ .
02008010	Jis atsakė : „ Rytoj ! “ Mozė tarė : „ Tebūna kaip sakai ! Kad žinotumei , jog nėra kito kaip VIEŠPATS , mūsų Dievas ,
02008011	varlės atsitrauks nuo tavęs ir tavo rūmų , pareigūnų ir valdinių . Jų liks tiktai Nilo upėje “ .
02008012	Tada Mozė ir Aaronas pasitraukė nuo faraono . Mozė šaukėsi VIEŠPATIES dėl varlių , kuriomis jis buvo užleidęs faraoną .
02008013	O VIEŠPATS padarė , kaip Mozė prašė . Varlės išdvėsė namuose , kiemuose ir laukuose .
02008014	Jos buvo metamos į krūvų krūvas , visas kraštas dvokė .
02008015	Bet kai faraonas pamatė , kad jau galima atsikvėpti , jis sukietino savo širdį ir neklausė jų , kaip VIEŠPATS ir buvo sakęs .
02008016	Tada VIEŠPATS tarė Mozei : „ Sakyk Aaronui : ‘ Ištiesk savo lazdą ir suduok į žemės dulkes , kad jos pavirstų uodais visame Egipto krašte ! ’ “
02008017	Jie taip ir padarė . Aaronas ištiesė ranką su lazda ir sudavė į žemės dulkes . Uodai apniko žmones ir gyvulius . Žemės dulkės visame Egipto krašte pavirto uodais .
02008018	Kerėtojai panašiai bandė savo kerais padaryti uodų , bet neįstengė . O uodai knibždėjo ant žmonių ir gyvulių .
02008019	Kerėtojai sakė faraonui : „ Tai Dievo pirštas ! “ Bet faraono širdis buvo užkietėjusi , jis nenorėjo jų klausyti , kaip VIEŠPATS ir buvo sakęs .
02008020	Tada VIEŠPATS tarė Mozei : „ Atsikelk anksti rytą , pasirodyk faraonui , kai jis eis prie vandens , ir sakyk : ‘ Taip kalbėjo VIEŠPATS : ‹ Leisk mano tautai eiti manęs pagarbinti .
02008021	Jei neleisi mano tautai eiti , tikėk manimi , užleisiu musių spiečiais tave , tavo pareigūnus bei valdinius ir tavo rūmus . Egiptiečių namai , net pati žemė , kurioje jie gyvena , knibždės musių spiečiais .
02008022	Bet tą dieną atskirsiu Gošeno šalį , kur gyvena mano tauta . Ten musių spiečių nebus , kad tu žinotumei , jog aš esu VIEŠPATS šiame krašte .
02008023	Padarysiu šį skirtumą tarp savo tautos ir tavo tautos . Rytoj pasirodys šis ženklas › ’ “ .
02008024	VIEŠPATS taip ir padarė . Musių spiečių spiečiai apniko faraono rūmus ir jo pareigūnų namus . Žemė visame Egipto krašte buvo nuniokota musių .
02008025	Tada faraonas , pasišaukęs Mozę ir Aaroną , tarė : „ Eikite , atnašaukite savo Dievui auką šiame krašte “ .
02008026	Bet Mozė atsakė : „ Tai daryti nedera , nes , ką mes aukojame VIEŠPAČIUI , savo Dievui , pasibjaurėtina egiptiečiams . Jeigu mes aukosime , kas pasibjaurėtina egiptiečių akyse , argi jie neužmuš mūsų akmenimis ?
02008027	Todėl turime nueiti trijų dienų kelią į dykumą ir atnašauti auką VIEŠPAČIUI , savo Dievui , kaip jis mums įsako “ .
02008028	O faraonas tarė : „ Aš leisiu jums eiti atnašauti auką VIEŠPAČIUI , jūsų Dievui , dykumoje su sąlyga , kad neisite per toli . Maldaukite ir už mane “ .
02008029	Mozė atsakė : „ Žiūrėk , kai tik išeisiu , tuoj pat maldausiu VIEŠPATĮ , kad musių spiečiai rytoj pasitrauktų nuo faraono , jo pareigūnų ir valdinių . Tačiau tenesielgia faraonas vėl apgaulingai , neleisdamas tautai eiti atnašauti aukos savo VIEŠPAČIUI ! “
02008030	Mozė išėjęs meldėsi VIEŠPAČIUI .
02008031	Ir VIEŠPATS padarė , kaip Mozė prašė . Jis pašalino musių spiečius nuo faraono , jo pareigūnų ir valdinių . Nė vienos neliko .
02008032	Bet ir šį kartą faraonas sukietino savo širdį ir neleido tautai eiti .
02009001	Tada VIEŠPATS tarė Mozei : „ Eik pas faraoną ir sakyk : ‘ Taip kalbėjo VIEŠPATS , hebrajų Dievas : ‹ Leisk mano tautai eiti manęs pagarbinti !
02009002	Jeigu neleisi jiems eiti ir toliau juos stabdysi ,
02009003	tikėk manimi , VIEŠPATIES ranka ištiks baisiu maru tavo galvijus laukuose — arklius , asilus , kupranugarius , galvijų bandas ir avių kaimenes .
02009004	Bet VIEŠPATS padarys skirtumą tarp izraelitų ir egiptiečių galvijų , idant nenugaištų nė vienas iš tų , kurie priklauso izraelitams › ’ “ .
02009005	VIEŠPATS nustatė ir laiką , tardamas : „ Rytoj VIEŠPATS tai įvykdys šiame krašte ! “
02009006	Kitą dieną VIEŠPATS tai ir padarė . Visi egiptiečių galvijai išdvėsė , bet izraelitų galvijų nė vienas nenugaišo .
02009007	Faraonas siuntė pažiūrėti ir sužinojo , kad nė vienas izraelitų galvijų nebuvo nugaišęs . Vis tiek faraono širdis liko kieta , ir jis neleido tautai eiti .
02009008	Tada VIEŠPATS tarė Mozei ir Aaronui : „ Pasisemkite kiekvienas po rieškučias suodžių iš krosnies . Mozė teberia jas į orą faraono akivaizdoje .
02009009	Jos pavirs dulkelėmis virš Egipto žemės ir sukels pūliuojančias votis žmonėms ir gyvuliams visoje Egipto žemėje “ .
02009010	Taigi jie paėmė suodžių iš krosnies ir nuėjo pas faraoną . Mozė išbėrė jas į orą , ir jos sukėlė pūliuojančias votis žmonėms bei gyvuliams .
02009011	Kerėtojai su Moze varžytis neįstengė , nes votys kamavo kerėtojus , kaip ir visus egiptiečius .
02009012	Bet VIEŠPATS sukietino faraono širdį , ir jis neklausė jų , kaip VIEŠPATS ir buvo sakęs Mozei .
02009013	Tada VIEŠPATS tarė Mozei : „ Atsikelk anksti rytą ir pasirodyk faraonui . Pasakyk jam : ‘ Taip kalbėjo VIEŠPATS , hebrajų Dievas : ‹ Leisk mano tautai eiti manęs pagarbinti !
02009014	Antraip šį kartą siųsiu visas savo rykštes prieš tave patį , tavo pareigūnus ir valdinius , idant žinotumei , kad nėra kito kaip aš visoje žemėje .
02009015	Juk aš būčiau galėjęs ištiesti ranką ir ištikti tave bei tavo tautą maru , ir tu būtum buvęs nušluotas nuo žemės paviršiaus .
02009016	Vis dėlto leidau tau gyventi , kad parodyčiau savo galybę , kad mano vardas nuskambėtų per visą žemę .
02009017	Nejau tu vis dar užkirtinėsi kelią mano tautai ir neleisi jiems eiti ?
02009018	Tikėk manimi , rytoj šiuo laiku padarysiu , kad lytų tokia ledų kruša , kokios nėra buvę Egipte nuo jo įkūrimo iki šios dienos .
02009019	Todėl paliepk , kad visi tavo galvijai ir visa , ką turi laukuose , būtų suvaryta po saugia pastoge . Žmonės ir gyvuliai , pasilikę atvirame lauke be pastogės , žus , kai ant jų ims kristi ledų kruša › ’ “ .
02009020	Kai kurie faraono pareigūnai , bijodami VIEŠPATIES žodžio , skubiai suvarė savo vergus ir galvijus į saugias pastoges .
02009021	O kiti , nepaisydami VIEŠPATIES žodžio , paliko savo vergus ir galvijus atvirame lauke .
02009022	Tada VIEŠPATS tarė Mozei : „ Ištiesk ranką dangaus link , ir tekrinta ledų kruša ant visos Egipto šalies — ant žmonių , gyvulių ir visos laukų augalijos Egipto žemėje “ .
02009023	Mozė pakėlė savo lazdą dangaus link , ir VIEŠPATS pasiuntė perkūniją ir krušą , žemėn liejosi ugnis . VIEŠPATS bėrė ledų krušą ant Egipto žemės .
02009024	Kruša su nesiliaujančia žaibų ugnimi buvo tokia nuožmi , kokios dar niekada nebuvo buvę visame Egipto krašte nuo jo tapimo tauta !
02009025	Kruša išmušė visa , kas buvo atvirame lauke per visą Egipto kraštą — ir žmones , ir gyvulius . Kruša sunaikino ir visą laukų augaliją bei sutriuškino laukuose visus medžius .
02009026	Tik Gošeno srityje , kur gyveno izraelitai , ledų krušos nebuvo .
02009027	Tada faraonas pasišaukė Mozę su Aaronu ir tarė jiems : „ Šį kartą aš kaltas . VIEŠPATS teisus , aš ir mano tauta esame nedori .
02009028	Maldaukite VIEŠPATĮ ! Gana jau Dievo griausmų ir krušos ! Aš leisiu jums eiti . Nėra reikalo jums ilgiau pasilikti “ .
02009029	Mozė jam atsakė : „ Kai tik išeisiu už miesto , pakelsiu rankas į VIEŠPATĮ . Perkūnija liausis , ir ledų kruša nebekris žemėn , kad žinotumei , jog žemė priklauso VIEŠPAČIUI .
02009030	Bet aš žinau , kad tu ir tavo pareigūnai VIEŠPATIES Dievo dar nebijote “ .
02009031	Linai ir miežiai buvo nuniokoti , nes miežiai jau buvo išplaukėję , o linai žydėjo .
02009032	Bet kviečiai ir speltai nebuvo nuniokoti , nes jie plaukėja vėliau .
02009033	Palikęs faraoną ir išėjęs iš miesto , Mozė pakėlė rankas į VIEŠPATĮ . Perkūnija ir ledų kruša liovėsi , nė lietus žemėn nebepylė .
02009034	Tačiau pamatęs , kad lietus , kruša ir perkūnija liovėsi , faraonas vėl nusidėjo ir sukietino savo širdį — jis ir jo pareigūnai .
02009035	Taigi faraono širdis sukietėjo , ir izraelitams eiti jis neleido , kaip VIEŠPATS ir buvo sakęs per Mozę .
02010001	Tada VIEŠPATS tarė Mozei : „ Eik pas faraoną . Juk aš sukietinau jo širdį ir jo pareigūnų širdis , idant parodyčiau per juos savo ženklus
02010002	ir tu galėtumei papasakoti savo vaikams ir vaikaičiams , kaip aš išjuokiau egiptiečius ir kokius ženklus jiems padariau , idant ir jūs žinotumėte , kad aš esu VIEŠPATS “ .
02010003	Taigi Mozė ir Aaronas nuėjo pas faraoną ir tarė jam : „ Taip kalbėjo VIEŠPATS , hebrajų Dievas : ‘ Kaip ilgai atsisakinėsi nusižeminti prieš mane ? Leisk mano tautai eiti manęs pagarbinti !
02010004	Rytoj aš atvesiu skėrius į tavo kraštą , jeigu atsisakysi leisti mano tautai eiti .
02010005	Jie taip apguls žemės paviršių , kad niekas nebegalės nė žemės matyti . Jie suris visa , kas jums išliko nuo ledų krušos , suris visus jūsų medžius , vėl dygstančius laukuose .
02010006	Be to , jie užplūs tavo rūmus ir visų tavo pareigūnų bei visų egiptiečių namus , ko nei tavo tėvai , nei tėvų tėvai nematė nuo tos dienos , kai pasirodė žemėje , iki šiandien ’ “ . Tai pasakęs , jis apsisuko ir paliko faraoną .
02010007	Faraono pareigūnai sakė jam : „ Kiek ilgai jis regs mums pinkles ? Leisk tiems žmonėms eiti pagarbinti VIEŠPATĮ , savo Dievą ! Nejau dar nematai , kad Egiptas žūsta ? “
02010008	Mozė ir Aaronas buvo vėl pašaukti pas faraoną . Jis tarė jiems : „ Eikite , garbinkite VIEŠPATĮ , savo Dievą ! Bet kas gi iš jūsų turi eiti ? “
02010009	Mozė atsakė : „ Mes eisime su savo jaunuoliais ir seneliais , sūnumis ir dukterimis , kaimenėmis ir bandomis , nes turime švęsti iškilmę VIEŠPATIES garbei “ .
02010010	Bet faraonas tarė jiems : „ VIEŠPATS iš tikrųjų bus su jumis , jei kada nors leisiu eiti jūsų vaikams su jumis ! Aišku , jūs ką nors pikta turite galvoje !
02010011	Ne , niekada ! Teeina vien jūsų vyrai ir tegarbina VIEŠPATĮ , nes to jūs ir prašote “ . Ir jie buvo pavaryti nuo faraono .
02010012	Tada VIEŠPATS tarė Mozei : „ Ištiesk ranką viršum Egipto žemės , kad ją užpultų skėriai ir surytų visą augaliją krašte — visa , kas likę nuo ledų krušos “ .
02010013	Mozė pakėlė savo lazdą viršum Egipto žemės , ir VIEŠPATS sukėlė rytų vėją per visą dieną ir visą naktį viršum krašto . Išaušus dienai , rytys jau buvo atnešęs skėrius .
02010014	Skėriai užplūdo visą Egipto kraštą ir apsėdo visą Egipto žemę ; skėrių spiečius buvo toks tankus , kokio nei anksčiau nebuvo buvę , nei kada nors vėl bus .
02010015	Jie taip apsėdo visą krašto paviršių , kad žemė pajuodo . Jie surijo visą laukų augaliją krašte bei visus medžių vaisius , išlikusius nuo ledų krušos . Visame Egipto krašte nebeliko nieko žaliuojančio — jokių medžių , jokių augalų laukuose .
02010016	Faraonas paskubomis pašaukė Mozę su Aaronu ir tarė jiems : „ Nusidėjau VIEŠPAČIUI , jūsų Dievui , ir jums .
02010017	Prašau atleisti mano nuodėmę ir šį kartą ! Maldauk VIEŠPATĮ , savo Dievą , kad bent nuo manęs atitolintų šią pragaištį “ .
02010018	Mozė išėjo ir meldėsi VIEŠPAČIUI .
02010019	VIEŠPATS pakeitė aną vėją į galingą vakarį vėją , kuris pakėlė skėrius ir nupūtė juos į Nendrių jūrą .
02010020	Nė vieno skėrio nebeliko visoje Egipto žemėje . Bet Dievas sukietino faraono širdį , ir jis neleido eiti izraelitams .
02010021	Tada VIEŠPATS tarė Mozei : „ Ištiesk ranką dangaus link , kad Egipto kraštą apgaubtų tamsa — tamsa , kurią būtų galima pajusti “ .
02010022	Taigi Mozė ištiesė ranką dangaus link , ir visiška tamsa tris dienas gaubė visą Egipto kraštą .
02010023	Žmonės negalėjo vieni kitų matyti ir per tris dienas pasijudinti iš vietos , bet ten , kur gyveno izraelitai , buvo šviesu .
02010024	Faraonas pasišaukė Mozę ir sakė : „ Eikite ir garbinkite VIEŠPATĮ . Tik jūsų kaimenės ir bandos turi čia pasilikti . Net jūsų vaikai gali eiti su jumis “ .
02010025	Bet Mozė tarė : „ Tu pats turi parūpinti mums atnašų aukoms ir deginamosioms aukoms atnašauti VIEŠPAČIUI , mūsų Dievui .
02010026	Ir mūsų galvijai turi eiti su mumis . Neliks čia nė nago , nes iš jų privalome parinkti , kuo pagarbinti VIEŠPATĮ , mūsų Dievą , ir dar nežinome , ką panaudoti mūsų VIEŠPAČIUI pagarbinti , kol ten nenueisime “ .
02010027	Tačiau VIEŠPATS sukietino faraono širdį , ir jis nenorėjo jiems leisti eiti .
02010028	Tada faraonas suriko : „ Nešdinkis nuo manęs ! Saugokis pamatyti mano veidą , nes tą dieną , kai pamatysi mano veidą , mirsi “ .
02010029	Mozė atsakė : „ Tebūna , kaip sakai ! Aš tavo veido niekad daugiau nebematysiu “ .
02011001	VIEŠPATS tarė Mozei : „ Dar vieną rykštę siųsiu faraonui ir Egiptui . Po to jis išleis jus iš čia . Iš tikrųjų , leisdamas jums išeiti , jis iš čia jus varyte išvarys !
02011002	Nurodyk žmonėms , kad pasiprašytų kiekvienas vyras iš savo kaimyno ir kiekviena moteris iš savo kaimynės sidabrinių ir auksinių daiktų “ .
02011003	VIEŠPATS suteikė žmonėms malonę egiptiečių akyse . Be to , pats Mozė buvo įžymus vyras Egipto krašte , faraono pareigūnų ir žmonių akyse .
02011004	Mozė tarė : „ Taip kalbėjo VIEŠPATS : ‘ Maždaug apie vidurnaktį aš pereisiu Egiptą .
02011005	Egipto krašte mirs visi pirmagimiai , nuo faraono , sėdinčio savo soste , pirmagimio ligi vergės , esančios prie girnų , pirmagimio , ir visi galvijų pirmagimiai .
02011006	Tada visame Egipte kils toks didelis klyksmas , kokio niekada nėra nei buvę , nei kada nors bus .
02011007	Bet izraelitų nė šuo neurgztelės nei ant žmogaus , nei ant gyvulio , kad žinotumėte , jog VIEŠPATS daro skirtumą tarp Egipto ir Izraelio .
02011008	Tada visi tavo pareigūnai ateis pas mane ir , puldami kniūbsti prieš mane , sakys : ‹ Išeik nuo mūsų tu ir visa tauta , kuri tave seka ! › Tada aš išeisiu ’ “ . Ir , degdamas pykčiu , Mozė paliko faraoną .
02011009	VIEŠPATS tarė Mozei : „ Faraonas jūsų nepaklausys , idant mano nuostabieji darbai būtų gausūs Egipto žemėje “ .
02011010	Mozė ir Aaronas padarė visus šiuos nuostabius darbus faraono akivaizdoje , bet VIEŠPATS sukietino faraono širdį , todėl jis ir neleido Izraelio tautai eiti iš jo krašto .
02012001	VIEŠPATS tarė Mozei ir Aaronui Egipto žemėje :
02012002	„ Šis mėnuo jums žymės mėnesių pradžią ; jis bus jums pirmas metų mėnuo .
02012003	Sakykite visai Izraelio bendrijai , kad šio mėnesio dešimtą dieną kiekvienas jų teparūpina savo šeimai avinėlį — vieną avinėlį šeimai .
02012004	Jei šeima visam avinėliui per maža , tesideda ji prie artimiausio kaimyno , kad įsigytų avinėlį , ir tesidalija juo , atsižvelgdama į skaičių asmenų , kurie turės jį valgyti .
02012005	Jūsų avinėlis turi būti be trūkumo , vienerių metų patinėlis ; galite jį paimti iš avių ar iš ožkų .
02012006	Laikysite jį iki šio mėnesio keturioliktos dienos , tada jis turi būti papjautas vakare , dalyvaujant visai susirinkusiai Izraelio bendrijai .
02012007	Paėmę jo kraujo , jie paženklins juo abi durų staktas ir sąramą tų namų , kur jis bus valgomas .
02012008	Avinėlis turi būti valgomas tą pačią naktį ; jis bus iškeptas ant ugnies ir valgomas su nerauginta duona bei karčiosiomis žolėmis .
02012009	Nevalgysite iš jo nieko nei žalio , nei virto vandenyje , bet valgysite keptą ant ugnies — galvą , kojas ir vidurius .
02012010	Nepaliksite iš jo nieko iki ryto ; jei kas iš jo liktų iki ryto , sudeginsite .
02012011	Jį turėsite valgyti taip : susijuosę juosmenį , apsiavę kojas ir su lazda rankoje ; valgysite jį paskubomis . Tai VIEŠPATIES Pascha .
02012012	Juk tą pačią naktį aš pereisiu Egipto žemę , užmušdamas visus Egipto krašto ne tik žmonių , bet ir gyvulių pirmagimius , padarysiu teismą visiems Egipto dievams — aš , VIEŠPATS !
02012013	Bet kraujas paženklins namus , kuriuose jūs esate . Matydamas kraują , apeisiu jus , ir jokia rykštė neištiks jūsų , kai niokosiu Egipto kraštą .
02012014	Ši diena bus jums priminimo diena : švęsite ją kaip iškilmę VIEŠPAČIUI per kartų kartas , švęsite ją kaip amžiną įsaką .
02012015	Septynias dienas valgysite neraugintą duoną ; jau pirmą dieną pašalinsite raugą iš savo namų , nes kas valgys raugintą duoną nuo pirmos iki septintos dienos , bus atkirstas nuo Izraelio .
02012016	Pirmąją dieną švęsite iškilmingą sueigą ir septintąją dieną švęsite iškilmingą sueigą . Tomis dienomis negalima dirbti jokio darbo , išskyrus paruošimą maisto , kurio kiekvienam reikia pavalgyti .
02012017	Švęskite Neraugintosios duonos šventę , nes tą dieną išvedžiau jūsų gretas iš Egipto žemės ; švęskite tą dieną per kartų kartas kaip amžiną įsaką .
02012018	Pirmą mėnesį nuo keturioliktos dienos vakaro iki dvidešimt pirmos dienos vakaro valgysite neraugintą duoną .
02012019	Septynias dienas jokio raugo neturi būti jūsų namuose , nes kas valgys raugintą duoną , ar jis būtų ateivis ar krašto gyventojas , bus atkirstas nuo Izraelio bendrijos .
02012020	Jūs nevalgysite nieko rauginto ; visose gyvenvietėse valgysite tik neraugintą duoną “ .
02012021	Tada Mozė sušaukė visus Izraelio seniūnus ir tarė jiems : „ Eikite , parinkite savo šeimoms avinėlius ir papjaukite Paschos avinėlį .
02012022	Paėmę yzopo šakelių pluoštą ir pamirkę dubenyje esančiame kraujyje , apšlakstykite dubenyje esančiu krauju durų sąramą ir abi staktas . Nė vienas jūsų teneina pro savo namų duris iki ryto .
02012023	Juk praeis VIEŠPATS , užmušdamas egiptiečius ! Pamatęs ant durų sąramos ir staktų kraują , tas duris VIEŠPATS apeis ir neleis naikintojui įeiti į jūsų namus jūsų užmušti .
02012024	Jūs švęsite šias apeigas kaip amžiną įsaką jums ir jūsų vaikams .
02012025	Ir ateityje , atėję į kraštą , kurį VIEŠPATS duos , kaip yra pažadėjęs , švęsite šias apeigas .
02012026	O kai jūsų vaikai klaus : ‘ Ką reiškia šios apeigos ? ’ —
02012027	atsakysite : ‘ Tai Paschos auka VIEŠPAČIUI , nes jis apėjo Egipte izraelitų namus , kai užmušė egiptiečius ir apsaugojo mūsų namus ’ “ . Tada žmonės nusilenkė ir parpuolė kniūbsti pagarbinti .
02012028	Izraelitai išsiskirstė ir padarė , kaip Mozė ir Aaronas buvo jiems įsakę .
02012029	Vidurnaktį VIEŠPATS užmušė visus Egipto krašto pirmagimius — nuo soste sėdinčio faraono pirmagimio ligi kalėjime esančio kalinio pirmagimio — ir visus gyvulių pirmagimius .
02012030	Naktį atsikėlė faraonas — jis ir jo pareigūnai , ir visi egiptiečiai . Egipte buvo girdėti didelis klyksmas , nes nebuvo namų , kuriuose nebūtų buvę numirėlio .
02012031	Naktį jis pasišaukė Mozę ir Aaroną ir tarė : „ Tučtuojau palikite mano žemes — judu ir izraelitai su jumis ! Eikite ir garbinkite VIEŠPATĮ , kaip sakėte .
02012032	Varykitės ir savo kaimenes , ir savo bandas , kaip reikalavote . Nešdinkitės ! Ir palaiminkite mane ! “
02012033	Egiptiečiai skatino žmones kuo greičiau išeiti iš krašto , sakydami : „ Mes visi išmirsime ! “
02012034	Taigi žmonės nešėsi ant pečių dar neraugintą tešlą , minkymo dubenis , įvyniotus apsiaustuose .
02012035	Izraelitai buvo padarę , kaip Mozė jiems buvo liepęs ; jie buvo paprašę iš egiptiečių sidabrinių ir auksinių brangenybių bei drabužių .
02012036	O VIEŠPATS buvo padaręs , kad žmonės rastų tiek malonės egiptiečių akyse , kad šie duotų jiems , ko tik jie prašė . Taip izraelitai apiplėšė egiptiečius .
02012037	Izraelitai iš Ramzio leidosi kelionėn Sukoto link , maždaug šeši šimtai tūkstančių vyrų pėsčiomis , neskaičiuojant vaikų .
02012038	Be to , kartu su jais pakilo eiti padrika minia ir labai daug galvijų — kaimenių ir bandų .
02012039	Jie kepėsi neraugintus papločius iš tešlos , kurią nešėsi iš Egipto . Ji buvo nerauginta , nes jie buvo varomi iš Egipto ir negalėjo delsti . Maistu kelionei jie nebuvo apsirūpinę .
02012040	Izraelitai Egipte buvo išbuvę keturis šimtus trisdešimt metų .
02012041	Keturi šimtai trisdešimtųjų metų gale tą pačią dieną visos VIEŠPATIES gretos išėjo iš Egipto žemės .
02012042	Tai buvo VIEŠPATIES budėjimo naktis , kai jis išvedė juos iš Egipto žemės . Taigi tą pačią naktį visi izraelitai turi švęsti kaip budėjimą VIEŠPAČIUI per visas kartas .
02012043	VIEŠPATS tarė Mozei ir Aaronui : „ Štai Paschos avinėlio įstatai : nė vienas svetimtautis jo nevalgys .
02012044	Bet kiekvienas už pinigus pirktas vergas gali juo dalytis tada , kai būsi jį apipjaustęs .
02012045	Įnamys ir samdytas tarnas jo nevalgys .
02012046	Jis turi būti valgomas viename ir tame pačiame name . Nieko iš jo mėsos neišmesite laukan . Nesulaužysite nė vieno jo kaulo .
02012047	Visa Izraelio bendrija turi jį švęsti .
02012048	Jeigu pas tave gyvenantis ateivis nori VIEŠPAČIUI švęsti Paschą , visi jo vyriškiai turi būti apipjaustyti . Tada bus jam leista švęsti , ir jis pats bus kaip čiabuvis krašte . Bet joks neapipjaustytas asmuo avinėlio nevalgys .
02012049	Toks pat įstatymas bus čiabuviui ir ateiviui , gyvenančiam tarp jūsų . “
02012050	Visi izraelitai padarė , kaip Mozė ir Aaronas buvo jiems liepę .
02012051	Tą pačią dieną VIEŠPATS išvedė izraelitus iš Egipto žemės greta po gretos .
02013001	VIEŠPATS kalbėjo Mozei :
02013002	„ Pašvęsk man visus pirmagimius ! Kas tik tarp izraelitų pirmas atveria motinos įsčias , žmogaus ar gyvulio vaikas , tas yra mano “ .
02013003	Mozė tarė žmonėms : „ Atsiminkite tą dieną , kai išėjote iš Egipto , iš vergijos namų , nes VIEŠPATS iš ten išvedė jus savo rankos galia . Rauginta duona nebus valgoma .
02013004	Šiandien , abibo mėnesį , jūs išeinate !
02013005	Kai VIEŠPATS atves tave į kanaaniečių , hetitų , amoritų , hivų ir jebusiečių kraštą , kurį duoti prisiekė jūsų protėviams , kraštą , tekantį pienu ir medumi , atliksi šį mėnesį tokias apeigas .
02013006	Septynias dienas valgysi neraugintą duoną . Septintą dieną bus iškilmė VIEŠPAČIUI .
02013007	Nerauginta duona bus valgoma septynias dienas ; raugintos duonos neturi turėti ir nieko rauginto neturi būti visoje tavo žemėje .
02013008	Tą dieną paaiškinsi savo sūnui : ‘ Tai dėl to , ką man padarė VIEŠPATS , kai aš išėjau iš Egipto ’ .
02013009	Tai tarnaus tau kaip ženklas ant rankos ir kaip priminimas ant kaktos , kad VIEŠPATIES Įstatymas būtų tavo lūpose , nes VIEŠPATS galinga ranka išvedė tave iš Egipto .
02013010	Atliksi šias įsakytas apeigas metai iš metų joms skirtu laiku .
02013011	Kai VIEŠPATS įves tave į kanaaniečių kraštą , kaip buvo prisiekęs tau ir tavo protėviams , ir atiduos jį tau ,
02013012	tu atskirsi VIEŠPAČIUI visa , kas pirmąkart atveria motinos įsčias . Visi jūsų galvijų pirmagimiai patinėliai priklausys VIEŠPAČIUI .
02013013	Kiekvieną pirmagimį asiliuką išpirksi avimi ; o jeigu neišpirksi , turi jam nusukti sprandą . Kiekvieną vyriškį pirmagimį iš savo vaikų turi išpirkti .
02013014	Kai ateityje tavo sūnus klaus : ‘ Ką tai reiškia ? ’ — tu jam atsakysi : ‘ Galinga ranka VIEŠPATS išvedė mus iš Egipto , iš vergijos namų .
02013015	Kai faraonas kietaširdiškai užsispyrė neleisti mums išeiti , VIEŠPATS užmušė Egipto žemėje visus pirmagimius — ir žmonių pirmagimius , ir gyvulių pirmagimius . Todėl aš ir aukoju VIEŠPAČIUI visa , kas yra vyriškosios lyties ir pirmąkart atveria motinos įsčias , todėl aš ir išperku savo pirmagimį sūnų ’ .
02013016	Tai tarnaus tau kaip ženklas ant rankos ir juostelė ant kaktos , nes galinga ranka VIEŠPATS mus išvedė iš Egipto “ .
02013017	Kai faraonas leido žmonėms išeiti , Dievas nevedė jų filistinų krašto keliu , nors jis ir buvo arčiau , nes Dievas mąstė : „ Jei tautai tektų kariauti , ji pradės gailėtis ir sugrįš į Egiptą “ .
02013018	Todėl Dievas vedė žmones aplinkiniu dykumos keliu Nendrių jūros link . Izraelitai iš Egipto leidosi kelionėn mūšio gretomis .
02013019	Mozė pasiėmė kaulus Juozapo , kuris buvo iškilmingai prisaikdinęs izraelitus , tardamas : „ Dievas tikrai ateis jūsų aplankyti . Tada turite iš čia neštis mano kaulus “ .
02013020	Iškeliavę iš Sukoto , jie apsistojo Etame , netoli dykumos pakraščio .
02013021	Dieną VIEŠPATS , rodydamas kelią , ėjo pirma jų debesies stulpu , o naktį — ugnies stulpu , teikdamas šviesos , kad jie galėtų keliauti dieną ir naktį .
02013022	Debesies stulpas dieną ir ugnies stulpas naktį nepasitraukė iš savo vietos žmonių priešakyje .
02014001	Tada VIEŠPATS tarė Mozei :
02014002	„ Liepk izraelitams grįžti ir apsistoti priešais Pi Hahirotus , tarp Migdolo ir jūros , priešais Baal Cefoną ; įsirenkite stovyklą priešais jį prie jūros .
02014003	Faraonas tuomet pamanys apie izraelitus : ‘ Jie klajoja be tikslo po kraštą . Dykuma jų nepaleidžia ’ .
02014004	Tada aš sukietinsiu faraono širdį , ir jis vysis juos , idant būčiau pašlovintas per faraoną ir visą jo kariuomenę . O egiptiečiai žinos , kad aš esu VIEŠPATS “ . Taip jie ir padarė .
02014005	Kai Egipto karaliui buvo pranešta , kad žmonės pabėgo , faraonas bei jo pareigūnai apsigalvojo ir sakė : „ Ką mes padarėme , atleisdami Izraelį nuo lažo ! “
02014006	Tada faraonas įsakė pakinkyti kovos vežimą ir pasiėmė su savimi kariuomenės ;
02014007	pasiėmė šešis šimtus rinktinių kovos vežimų , visus Egipto kovos vežimus su galiūnais kiekviename .
02014008	VIEŠPATS sukietino faraono , Egipto karaliaus , širdį , ir jis vijosi izraelitus . Izraelitai drąsiai žygiavo tolyn ,
02014009	o juos vijosi egiptiečiai — visi faraono žirgai ir kovos vežimai , vežimų vežėjai ir kariuomenė . Egiptiečiai užklupo izraelitus , apsistojusius prie jūros — prie Pi Hahirotų , priešais Baal Cefoną .
02014010	Faraonas jau buvo arti , kai izraelitai žvalgydamiesi pamatė , kad egiptiečiai juos vejasi . Siaubo apimti izraelitai šaukėsi VIEŠPATIES .
02014011	Mozei jie skundėsi : „ Nejau nebuvo kapams vietos Egipte , kad išvedei mus mirti į dykumą ? Ką gi padarei , išvesdamas mus iš Egipto ?
02014012	Argi ne tą pat mes sakėme tau Egipte : ‘ Atstok nuo mūsų ! Leisk mums tarnauti egiptiečiams ? ’ Iš tikrųjų būtų buvę geriau tarnauti egiptiečiams , negu mirti dykumoje “ .
02014013	Bet Mozė sakė žmonėms : „ Nebijokite ! Tvirtai laikykitės ir pamatysite išgelbėjimą , kurį VIEŠPATS jums šiandien suteiks . Egiptiečių , kuriuos dabar matote , daugiau niekada nebematysite .
02014014	Pats VIEŠPATS kovos už jus , o jūs nutilkite “ .
02014015	Tada VIEŠPATS tarė Mozei : „ Ko tu manęs šaukiesi ? Sakyk izraelitams , kad eitų kaip ėję !
02014016	O tu pakelk savo lazdą , ištiesk ranką viršum jūros ir perskirk ją , kad izraelitai galėtų pereiti jūrą sausu dugnu .
02014017	Tada aš , sakau tau , sukietinsiu egiptiečių širdis , kad jie eitų iš paskos . Ir aš būsiu pašlovintas per faraoną ir visą jo kariuomenę , per jo kovos vežimus ir vežėjus .
02014018	Egiptiečiai žinos , kad aš esu VIEŠPATS , kai būsiu pašlovintas per faraoną , jo kovos vežimus ir kovos vežimų vežėjus “ .
02014019	Dievo angelas , ėjęs izraelitų gretų priešakyje , dabar pakilo ir nuėjo už jų ; debesies stulpas pakilo iš jų priekio ir užėmė vietą už jų .
02014020	Jis atsirado tarp egiptiečių stovyklos ir Izraelio stovyklos . Debesis tapo tamsus , todėl naktis praėjo taip , kad vieni prie kitų negalėjo prisiartinti per visą naktį .
02014021	Tada Mozė ištiesė ranką viršum jūros . Pučiant stipriam rytų vėjui per visą naktį , VIEŠPATS nuseklino jūrą ir pavertė ją sausa žeme . Kai vandenys buvo perskirti ,
02014022	izraelitai žengė į jūrą sausuma , vandenims sudarius sieną jiems iš dešinės ir iš kairės .
02014023	O egiptiečiai vydamiesi žygiavo paskui juos į jūrą visi — faraono žirgai , kovos vežimai ir vežėjai .
02014024	Atėjus ryto sargybos metui , VIEŠPATS metė žvilgsnį į egiptiečių kariuomenę iš ugnies ir debesies stulpo ir sukėlė klaiką egiptiečių gretose .
02014025	Jis taip įklampino jų vežimų ratus , kad tie vos besisuko . Egiptiečiai tarė : „ Bėkime nuo izraelitų , nes VIEŠPATS už juos kovoja su Egiptu “ .
02014026	Tada VIEŠPATS paliepė Mozei : „ Ištiesk ranką viršum jūros , kad vandenys sugrįžtų ant egiptiečių , jų kovos vežimų ir vežėjų ! “
02014027	Mozė ištiesė ranką viršum jūros . Auštant jūra ėmė grįžti į savo įprastą vietą , ir egiptiečiai bėgo nuo jos . Bet VIEŠPATS nubloškė juos į jūrą .
02014028	Vandenys sugrįžo ir paskandino jūroje kovos vežimus ir vežėjus — visą faraono kariuomenę , žygiavusią paskui izraelitus . Nė vienas jų neišsigelbėjo .
02014029	O izraelitai perėjo per jūrą sausa žeme , vandenims sudarius sieną jiems iš dešinės ir iš kairės .
02014030	Taip VIEŠPATS išgelbėjo tą dieną Izraelį nuo egiptiečių . Izraelis matė gulinčius negyvus egiptiečius ant jūros kranto .
02014031	Pamatęs galingą ranką , kurią VIEŠPATS pakėlė prieš Egiptą , Izraelis pabūgo VIEŠPATIES ir patikėjo VIEŠPAČIU ir jo tarnu Moze .
02015001	Tada Mozė ir izraelitai giedojo VIEŠPAČIUI šią giesmę : „ Aš giedosiu VIEŠPAČIUI , nes jis šlovingai nugalėjo , nugramzdino į jūrą žirgą ir vežėją .
02015002	VIEŠPATS mano jėga ir giesmė — jis mane išgelbėjo ! Aš jį garbinsiu , jis — mano Dievas ! Aš jį aukštinsiu , jis — mano tėvo Dievas !
02015003	VIEŠPATS yra Galiūnas , VIEŠPATS jo vardas !
02015004	Faraono kovos vežimus ir kariuomenę nubloškė į jūrą , Nendrių jūroje paskandino jo geriausius vadus !
02015005	Bedugnės vandenys juos užliejo , jie nugrimzdo į gelmes kaip akmuo .
02015006	Tavo dešinė , VIEŠPATIE , nuostabi savo jėga , tavo dešinė ranka , VIEŠPATIE , triuškina priešus !
02015007	Savo didybės šlove nugalėjai priešininkus , išliejai savo įniršį , kuris surijo juos kaip ugnis suryja šiaudus .
02015008	Tavo nirtulio dvelktelėjimu susitelkė vandenys , ir bangos iškilo tarsi pylimas , bedugnės vandenys sustingo viduryje jūros .
02015009	Priešas sakė : ‘ Vysiuosi ir pasivysiu , pasidalysiu grobį , pasisotinsiu . Išsitrauksiu kalaviją , mano ranka juos sunaikins ’ .
02015010	Bet tu papūtei savo vėju , ir jūra juos užliejo ; jie nugrimzdo tarsi švinas į gilų vandenį .
02015011	Kas tarp dievų tau lygus , VIEŠPATIE ? Kas , kaip tu , nuostabus šventumu ? Baisus darbų šlove , darantis stebuklus ;
02015012	kai ištiesei savo dešinę , žemė juos prarijo .
02015013	Savo ištikima meile vedei tautą , kurią išpirkai , savo galia juos lydėjai į savo šventąją buveinę .
02015014	Tai girdėdamos drebėjo tautos , skausmas apėmė Filistijos gyventojus .
02015015	Edomo vadus pagavo išgąstis ; drebulys apėmė Moabo galiūnus ; nutirpo iš baimės visi Kanaano gyventojai .
02015016	Juos apėmė baimė ir siaubas ; tavo rankos galybe jie nutilo kaip akmuo , kolei praėjo tavo tauta , VIEŠPATIE , kolei praėjo tauta , kurią išpirkai .
02015017	Tu juos įvedei ir pasodinai savo paveldo kalne , toje vietoje , VIEŠPATIE , kurią padarei savo buveine , toje šventykloje , VIEŠPATIE , kurią pastatė tavo rankos .
02015018	VIEŠPATS karaliaus per amžių amžius “ .
02015019	Kai faraono žirgai , kovos vežimai ir vežėjai įžygiavo į jūrą , VIEŠPATS užvertė juos vandenimis , o izraelitai perėjo per jūros vidurį sausa žeme .
02015020	Tada pranašė Mirjama , Aarono sesuo , paėmė į ranką būgnelį su žvangučiais . Visos moterys išėjo paskui ją , rankomis mušdamos būgnelius su žvangučiais ir šokdamos ratelius .
02015021	Mirjama užgiedojo : „ Giedokite VIEŠPAČIUI , nes jis šlovingai nugalėjo , nugramzdino į jūrą žirgą ir vežėją “ .
02015022	Tada Mozė vedė Izraelį tolyn nuo Nendrių jūros . Jie ėjo gilyn į Šūro dykumą . Tris dienas keliavo dykuma , nerasdami vandens .
02015023	Atėję į Marą , Maros vandens gerti negalėjo , nes jis buvo kartus . Todėl ir vietovė buvo vadinama Mara .
02015024	Žmonės murmėjo prieš Mozę , klausdami : „ Ką gi mes gersime ? “
02015025	Jis šaukėsi VIEŠPATIES . VIEŠPATS parodė jam medžio gabalą . Kai įmetė jį į vandenį , vanduo pasidarė saldus . Tenai VIEŠPATS juos išbandė , duodamas jiems nuostatą ir nuosprendį .
02015026	„ Jeigu iš tikrųjų klausysite VIEŠPATIES , savo Dievo , balso , — sakė jis , — ir darysite , kas dora jo akyse , paisydami jo įsakymų ir laikydamiesi visų jo nuostatų , nevarginsiu jūsų jokia liga , kuriomis varginau egiptiečius , nes esu jus gydantis VIEŠPATS “ .
02015027	Paskui jie atėjo į Elimus , kur buvo dvylika vandens šaltinių ir septyniasdešimt palmių . Jie apsistojo ten prie vandens .
02016001	Pakilusi iš Elimų , visa izraelitų bendrija atkeliavo į Sino dykumą , kuri yra tarp Elimų ir Sinajaus , antro mėnesio penkioliktą dieną po išėjimo iš Egipto žemės .
02016002	Dykumoje visa izraelitų bendrija murmėjo prieš Mozę ir Aaroną .
02016003	Izraelitai sakė jiems : „ Verčiau būtume mirę nuo VIEŠPATIES rankos Egipto žemėje , sėdėdami prie mėsos puodų ir prisivalgę duonos iki soties ! Juk išvedėte į šią dykumą mus , visą bendriją , badu numarinti ! “
02016004	Tada VIEŠPATS tarė Mozei : „ Sakau tau , aš lysiu jums duona iš dangaus . Kasdien žmonės teeina ir tepasirenka tik tiek , kiek pakaktų vienai dienai , kad išbandyčiau , ar jie laikosi mano įsakymo , ar ne .
02016005	Bet šeštą dieną , kai jie ruoš , ką parsinešę , ras dvigubai tiek , kiek paprastai prirenka kitomis dienomis “ .
02016006	Mozė ir Aaronas tarė visiems izraelitams : „ Vakare jūs patirsite , kad VIEŠPATS išvedė jus iš Egipto žemės ,
02016007	o rytoj rytą matysite VIEŠPATIES šlovę , nes jis išgirdo jūsų murmėjimą prieš VIEŠPATĮ . O mudu — kas mes tokie , kad turėtumėte prieš mus murmėti ?
02016008	Juk VIEŠPATS , — tęsė Mozė , — vakare duos jums mėsos valgyti , o rytoj rytą — duonos iki soties . VIEŠPATS išgirdo jūsų murmėjimą , kuriuo prieš jį murmėjote . O mudu — kas mes tokie ? Jūsų murmėjimas ne prieš mus , bet prieš VIEŠPATĮ ! “
02016009	Tada Mozė tarė Aaronui : „ Sakyk visai izraelitų bendrijai : ‘ Artinkitės prie VIEŠPATIES , nes jis išgirdo jūsų murmėjimą ’ “ .
02016010	Kai Aaronas kalbėjo visai izraelitų bendrijai , jie dairėsi į dykumą ir pamatė : debesyje pasirodė VIEŠPATIES šlovė !
02016011	VIEŠPATS kalbėjo Mozei :
02016012	„ Aš išgirdau izraelitų murmėjimą . Sakyk jiems : ‘ Temstant valgysite mėsos , o rytoj rytą turėsite duonos iki soties . Tada jūs žinosite , kad aš esu VIEŠPATS , jūsų Dievas ’ “ .
02016013	Vakare pasirodė putpelės ir apdengė stovyklą , o rytą visur aplink stovyklą buvo iškritusi didelė rasa .
02016014	Rasai nukritus , dykumos paviršiuje gulėjo kažkas smulkaus , panašaus į grūdelius , tokio smulkaus tarsi šerkšnas ant žemės .
02016015	Tai pamatę , izraelitai klausinėjo vieni kitų : „ Kas tai ? “ , nes nežinojo , kas tai buvo . Mozė tarė jiems : „ Tai duona , kurios VIEŠPATS davė jums valgyti .
02016016	Štai VIEŠPATIES įsakymas : ‘ Prisirinkite jos tiek , kiek kiekvienam pagal asmenų skaičių reikia . Kiekvienam asmeniui po vieną omerą . Kiekvienas aprūpina visus esančius savo palapinėje ’ “ .
02016017	Izraelitai darė taip , kad vieni prisirinko daug , o kiti — mažai .
02016018	Bet kai paseikėjo omeru , daugiau prisirinkusiems nebuvo per daug , o mažiau prisirinkusiems nebuvo per mažai . Visi buvo tiek prisirinkę , kiek kiekvienam reikėjo .
02016019	Mozė tarė jiems : „ Nė vienas tenepalieka nė trupučio kitam rytui “ .
02016020	Bet jie Mozės nepaklausė . Kai kurie pasiliko šiek tiek ir rytojui , bet ji sukirmijo ir dvokė . Ant jų Mozė supyko .
02016021	Kas rytą jie rinkdavosi jos tiek , kiek kiekvienam reikėdavo , nes , saulei įkaitinus , ji ištirpdavo .
02016022	Šeštą dieną jie prisirinko maisto dvigubai — kiekvienam po du omerus . Kai visi bendrijos vadovai atėjo pas Mozę ir jam pranešė ,
02016023	jis tarė jiems : „ Štai VIEŠPATIES įsakymas : ‘ Rytoj — iškilminga poilsio diena , šventas VIEŠPATIES šabas . Kiek turite kepti , kepkite , kiek turite virti , virkite , o kas lieka , atsidėkite į šalį ir palaikykite rytojui ’ “ .
02016024	Kas liko , jie atidėjo į šalį rytojui , kaip Mozė buvo liepęs , ir maistas nei dvokė , nei kirmijo .
02016025	Mozė tarė : „ Valgykite jį šiandien , nes šiandien VIEŠPATIES šabas . Šiandien ant žemės jo nerasite .
02016026	Kitas šešias dienas jo rinksitės , bet septintą dieną , kuri yra šabas , ant žemės jo nebus “ .
02016027	Vis dėlto septintą dieną kai kurie žmonės išėjo pasirinkti , bet nieko nerado .
02016028	Tada VIEŠPATS sakė Mozei : „ Kiek ilgai jūs atsisakinėsite laikytis mano įsakymų ir pamokymų ?
02016029	Įsidėmėkite ! VIEŠPATS davė jums šabą , todėl šeštą dieną jis duoda jums maisto dviem dienoms . Septintą dieną visi turite būti namie ir niekur neiti “ .
02016030	Taigi septintą dieną žmonės ilsėjosi .
02016031	Izraelio namai pavadino tą duoną mana . Ji buvo panaši į koriandro sėklą ir balta , o skonis panašus į meduolių skonį .
02016032	Mozė tarė : „ Štai VIEŠPATIES įsakymas : ‘ Tebūna vienas jos omeras laikomas per kartų kartas , idant šios galėtų pamatyti duoną , kuria aš maitinau jus dykumoje , kai išvedžiau iš Egipto žemės ’ “ .
02016033	Mozė tarė Aaronui : „ Paimk indą , supilk į jį omerą manos ir padėk VIEŠPATIES akivaizdoje , kad būtų laikoma per kartų kartas “ .
02016034	Aaronas vėliau padėjo jį priešais Sandorą , kad būtų laikomas , kaip Mozei įsakė VIEŠPATS .
02016035	Izraelitai valgė maną keturiasdešimt metų , kol atėjo į sėslų kraštą prie Kanaano krašto ribos .
02016036	Omeras yra dešimtoji efos dalis .
02017001	Iš Sino dykumos visa izraelitų bendrija keliavo sustodami , kaip VIEŠPATS vedė . Jie apsistojo Refidimuose , bet čia nebuvo vandens žmonėms atsigerti .
02017002	Žmonės barėsi ant Mozės ir sakė : „ Duok mums vandens atsigerti ! “ Mozė atsakė jiems : „ Ko mane barate ? Kam gi mėginate VIEŠPATĮ ? “
02017003	Bet čia žmonės troško be vandens ir murmėjo prieš Mozę , sakydami : „ Nejau išvedei iš Egipto troškuliu nužudyti mus ir mūsų vaikus , ir mūsų galvijus ? “
02017004	Mozė šaukėsi VIEŠPATIES ir sakė : „ Ką turiu daryti su šia tauta ? Dar truputį , ir jie ims mane akmenimis mušti “ .
02017005	O VIEŠPATS tarė Mozei : „ Eik ir atsistok prieš žmones . Pasiimk su savimi keletą Izraelio seniūnų , laikyk rankoje lazdą , kuria sudavei į Nilą , ir eik .
02017006	Sakau tau , aš stovėsiu ten priešais tave ant uolos prie Horebo . Suduok į uolą , ir ištekės iš jos vandens žmonėms atsigerti “ . Mozė Izraelio seniūnų akivaizdoje taip ir padarė .
02017007	Jis pavadino tą vietą Masa ir Meriba dėl to , kad izraelitai barėsi ir mėgino VIEŠPATĮ , sakydami : „ Ar yra VIEŠPATS tarp mūsų , ar ne ? “
02017008	Tada atžygiavo Amalekas ir kovojo su Izraeliu prie Refidimų .
02017009	Mozė tarė Jozuei : „ Parink mums vyrų , išeik ir kovok su Amaleku . Rytoj aš atsistosiu ant kalvos su Dievo lazda rankoje “ .
02017010	Jozuė padarė , kaip Mozė jam liepė , ir kovojo su Amaleku , o Mozė , Aaronas ir Hūras tuo tarpu palypėjo ant kalvos .
02017011	Kai Mozė laikydavo iškeltą ranką , Izraelis imdavo viršų , o kai tik ranką nuleisdavo , viršų imdavo Amalekas .
02017012	Mozės rankos taip pailso , kad jiedu paėmė akmenį , padėjo prie Mozės , ir jis ant jo atsisėdo . Aaronas ir Hūras parėmė jo iškeltas rankas , vienas — iš vieno šono , kitas — iš kito . Taip jo rankos liko tvirtos iki pat saulėlydžio .
02017013	Jozuė nugalėjo Amaleką ir jo tautą kalaviju .
02017014	Tada VIEŠPATS tarė Mozei : „ Įrašyk tai į knygą kaip priminimą ir , Jozuei girdint , perskaityk : ‘ Aš visiškai išnaikinsiu po dangumi Amaleko atminimą ’ “ .
02017015	Mozė pastatė ten aukurą ir praminė jį vardu „ VIEŠPATS — mano vėliava “ .
02017016	Jis tarė : „ VIEŠPATS ima į ranką savo vėliavą . VIEŠPATS kovos su Amaleku per kartų kartas “ .
02018001	Mozės uošvis Jetras , Midjano kunigas , išgirdo visa , ką Dievas buvo padaręs Mozei ir savo tautai Izraeliui ir kaip VIEŠPATS išvedė Izraelį iš Egipto .
02018002	Tada Mozės uošvis Jetras paėmė Ciporą , Mozės žmoną , kurią buvo atsiuntęs pas jį ,
02018003	ir du jos sūnus . Vienas buvo vardu Geršomas , nes tėvas sakė : „ Aš buvau ateivis svetimame krašte “ ,
02018004	o kitas vardu Eliezeras , nes tėvas sakė : „ Mano tėvo Dievas buvo man pagalba ir išgelbėjo mane nuo faraono kalavijo “ .
02018005	Mozės uošvis Jetras drauge su Mozės sūnumis ir žmona atėjo į dykumą prie Dievo kalno , kur buvo apsistojęs Mozė .
02018006	Jis davė Mozei žinią : „ Aš , tavo uošvis Jetras , ateinu pas tave su tavo žmona ir dviem jos sūnumis “ .
02018007	Mozė išėjo uošvio pasitikti , žemai nusilenkė ir pabučiavo jį . Vienas kitą pasveikinę , jiedu nuėjo į palapinę .
02018008	Tada Mozė papasakojo savo uošviui visa , ką VIEŠPATS buvo padaręs faraonui ir egiptiečiams dėl Izraelio , apie visus sunkumus , kuriuos jie buvo patyrę kelionėje , ir kaip VIEŠPATS juos išgelbėdavo .
02018009	Jetras džiaugėsi visu tuo gerumu , kurį parodė VIEŠPATS Izraeliui , išvaduodamas iš egiptiečių .
02018010	Jetras tarė : „ Tebūna pašlovintas VIEŠPATS , kuris išvadavo jus iš egiptiečių ir faraono rankos , išgelbėjo savo tautą nuo Egipto jungo .
02018011	Dabar aš žinau , kad VIEŠPATS galingesnis už visus dievus , nes jis išvadavo tautą iš egiptiečių , kai tie įžūliai su ja elgėsi “ .
02018012	Ir Mozės uošvis Jetras atnašavo deginamąją auką bei kitas aukas Dievui . Atėjo ir Aaronas su visais Izraelio seniūnais valgyti aukų valgio VIEŠPATIES akivaizdoje .
02018013	Kitą dieną Mozė sėdosi žmonėms teisėjauti . Stovėdami prie jo , žmonės laukė nuo ryto ligi vakaro .
02018014	Pamatęs visa , ką jis dėl žmonių daro , Mozės uošvis tarė : „ Ką tu ten žmonėms darai ? Kodėl sėdi vienas , ko visi tie žmonės , stovėdami aplink tave , laukia nuo ryto ligi vakaro ? “
02018015	Mozė atsakė : „ Ogi dėl to , kad žmonės ateina pas mane atsiklausti Dievo .
02018016	Kai tik jie susiginčija , ateina pas mane , o aš išsprendžiu jų reikalą ir pasakau jiems Dievo nuostatus ir įstatymus “ .
02018017	Mozės uošvis tarė jam : „ Kaip tu darai , nėra gera .
02018018	Pats pervargsi ir šiuos žmones nuvarginsi . Ta pareiga tau per sunki , vienas tu jos negali atlikti .
02018019	Dabar paklausyk manęs . Duosiu tau patarimą , ir tebūna Dievas su tavimi ! Tu turėtumei būti žmonių atstovas pas Dievą ir teikti Dievui jų reikalus .
02018020	Mokyk juos nuostatų ir įstatymų , rodyk jiems kelią , kuriuo turi eiti , ir darbus , kuriuos turi atlikti .
02018021	Be to , turėtum paieškoti visoje tautoje pajėgių vyrų — vyrų , bijančių Dievo , patikimų ir sąžiningų . Paskirk tokius vyrus kaip pareigūnus tūkstančiams , šimtams , penkiasdešimtims ir dešimtims .
02018022	Tegu jie nuolat žmonėms teisėjauja ; tepateikia tau tik ypatingus atvejus , o paprastus patys teišsprendžia . Leisdamas jiems dalytis našta su tavimi , sau palengvinsi .
02018023	Jei taip padarysi — ir Dievas tau taip įsako , — pajėgsi ištesėti . O visi šie žmonės eis namo patenkinti “ .
02018024	Mozė paklausė savo uošvio ir padarė , kaip jis buvo pataręs .
02018025	Išsirinko pajėgių vyrų iš viso Izraelio ir paskyrė juos žmonių seniūnais — pareigūnais tūkstančiams , šimtams , penkiasdešimtims ir dešimtims .
02018026	Jie nuolat teisėjavo žmonėms , sunkius atvejus pateikdami Mozei , o lengvesnius patys išspręsdami .
02018027	Tada Mozė išleido uošvį , ir jis iškeliavo į savo kraštą .
02019001	Trečio mėnesio po išėjimo iš Egipto pirmą dieną izraelitai atėjo į Sinajaus dykumą .
02019002	Iškeliavę iš Refidimų , jie įžengė į Sinajaus dykumą ir apsistojo dykumoje . Izraelis įsirengė stovyklą priešais kalną ,
02019003	ir Mozė užkopė pas Dievą . VIEŠPATS pašaukė Mozę nuo kalno , tardamas : „ Taip kalbėsi Jokūbo namams ir skelbsi Izraelio vaikams :
02019004	‘ Jūs matėte , ką padariau egiptiečiams , kaip nešiau jus ant erelių sparnų ir pas save atsivedžiau .
02019005	O dabar , jei paklusite mano balsui ir laikysitės mano Sandoros , jūs būsite mano nuosavybė , brangesnė už visas kitas tautas . Iš tikrųjų man priklauso visa žemė ,
02019006	bet jūs būsite mano kunigiška karalystė ir šventa tauta . Šiuos žodžius turi pasakyti izraelitams ’ “ .
02019007	Mozė nuėjo , sušaukė visus tautos seniūnus ir perdavė jiems visus žodžius , kuriuos VIEŠPATS buvo liepęs pasakyti .
02019008	Žmonės visi kaip vienas atsakė : „ Visa , ką tik VIEŠPATS kalbėjo , darysime ! “ Mozė perdavė VIEŠPAČIUI žmonių žodžius .
02019009	Tada VIEŠPATS tarė Mozei : „ Žiūrėk , aš ateisiu pas tave tirštame debesyje , idant žmonės girdėtų mane su tavimi kalbantis ir visuomet pasitikėtų tavimi “ . Mozei perdavus VIEŠPAČIUI žmonių žodžius ,
02019010	VIEŠPATS tarė Mozei : „ Eik pas žmones ir įspėk , kad būtų šventi šiandien ir rytoj . Paliepk išsiskalbti drabužius
02019011	ir parenk juos trečiai dienai , nes trečią dieną VIEŠPATS nužengs ant Sinajaus kalno visų žmonių akivaizdoje .
02019012	Apie visą kalną nustatyk žmonėms ribas , tardamas : ‘ Būkite atsargūs ! Nekopkite į kalną , nelieskite jo papėdės . Kas tik prisilies prie kalno , turės būti nubaustas mirtimi .
02019013	Tenepaliečia jų ranka : jie turi būti užmušti akmenimis ar nušauti strėlėmis . Ar tai būtų gyvulys ar žmogus , jie negali išlikti gyvi ’ . Tik ragui sugaudus ilguoju gaudesiu , jie galės kopti į kalną “ .
02019014	Mozė nusileido nuo kalno pas žmones ir įspėjo juos , kad būtų šventi ; jie išsiskalbė savo drabužius .
02019015	Mozė tarė žmonėms : „ Būkite pasirengę trečiai dienai . Nesueikite su moterimis “ .
02019016	Trečią dieną , auštant rytui , trankėsi perkūnija , švytavo žaibai , ir tirštas debesis dengė kalną . Rago gaudesys buvo toks skardus , kad visi stovykloje buvę žmonės drebėjo .
02019017	Mozė išvedė žmones iš stovyklos Dievo pasitikti . Jie užėmė savo vietą kalno papėdėje .
02019018	Dabar visas Sinajaus kalnas buvo dūmuose , nes VIEŠPATS buvo nužengęs ant jo ugnyje . Nuo jo kilo dūmai tarsi iš krosnies , o visas kalnas baisiai drebėjo .
02019019	Rago gaudesys darėsi vis skardesnis . Mozei kalbant , Dievas atsakė jam perkūno griausmu .
02019020	Nužengęs ant Sinajaus kalno , ant kalno viršūnės , VIEŠPATS pasišaukė Mozę pas save ant kalno viršūnės . Mozė užkopė .
02019021	Tada VIEŠPATS tarė Mozei : „ Leiskis žemyn ir įspėk žmones , kad nesiveržtų pas VIEŠPATĮ jo pamatyti . Antraip daug kas iš jų pražus .
02019022	Net kunigai , iš arti tarnaujantys VIEŠPAČIUI , turi save pašventinti , idant VIEŠPATS neatsisuktų prieš juos “ .
02019023	Mozė atsakė VIEŠPAČIUI : „ Žmonėms neleista kopti į Sinajaus kalną , nes tu pats įspėjai mus , tardamas : ‘ Nustatyk ribas aplink kalną ir padaryk jį šventą ’ “ .
02019024	VIEŠPATS tarė jam : „ Leiskis žemyn ir vesdamasis Aaroną vėl užkopk . Bet neleisk nei kunigams , nei žmonėms peržengti ribos ir kopti pas VIEŠPATĮ , idant jis neatsisuktų prieš juos “ .
02019025	Mozė nusileido pas žmones ir jiems tai pasakė .
02020001	Tada Dievas ištarė visus šiuos žodžius :
02020002	„ Aš esu VIEŠPATS , tavo Dievas , kuris išvedžiau tave iš Egipto žemės , iš vergijos namų .
02020003	Neturėsi kitų dievų , tiktai mane .
02020004	Nedirbsi sau drožinio nei jokio paveikslo , panašaus į tai , kas yra aukštai danguje , čia , žemėje , ir vandenyse po žeme .
02020005	Nesilenksi jiems ir negarbinsi jų , nes aš , VIEŠPATS , tavo Dievas , esu pavydulingas Dievas , skiriantis bausmę vaikams už tėvų kaltę iki trečios ir ketvirtos kartos tų , kurie mane atmeta ,
02020006	bet rodantis ištikimą meilę iki tūkstantosios kartos tiems , kurie mane myli ir laikosi mano įsakymų .
02020007	Nenaudosi piktam VIEŠPATIES , savo Dievo , vardo , nes VIEŠPATS nepaliks nenubausto to , kuris naudoja piktam jo vardą .
02020008	Atmink ir švęsk šabo dieną .
02020009	Šešias dienas triūsi ir dirbsi visus savo darbus ,
02020010	bet septintoji diena yra VIEŠPATIES , tavo Dievo , šabas ; nedirbsi jokio darbo nei tu , nei tavo sūnus ar duktė , nei tavo vergas ar vergė , nei tavo galvijai , nei ateivis , gyvenantis tavo gyvenvietėse .
02020011	Juk per šešias dienas VIEŠPATS padarė dangų ir žemę , jūrą ir visa , kas juose , bet septintąją dieną ilsėjosi . Todėl VIEŠPATS septintąją dieną palaimino ir pašventino .
02020012	Gerbk savo tėvą ir motiną , kad ilgai gyventumei žemėje , kurią VIEŠPATS , tavo Dievas , tau skiria .
02020013	Nežudysi .
02020014	Nesvetimausi .
02020015	Nevogsi .
02020016	Neliudysi melagingai prieš savo artimą .
02020017	Negeisi savo artimo namų ; negeisi savo artimo žmonos ar vergo bei vergės , ar jaučio , ar asilo , ar bet ko , kas priklauso tavo artimui “ .
02020018	Matydami perkūnijos griausmus ir žaibus , rago gaudesį ir kalną dūmuose , visi žmonės buvo baimės apimti , drebėjo ir stovėjo atokiai .
02020019	„ Tu mums kalbėk , ir mes klausysime , — sakė jie Mozei , — tenekalba mums Dievas , kad nenumirtume ! “
02020020	Mozė tarė žmonėms : „ Nebijokite ! Dievas atėjo tik tam , kad jus išmėgintų ir kad sužadintų jumyse savo baimę , idant nenusidėtumėte “ .
02020021	Žmonės liko stovėti atokiai , tuo tarpu Mozė prisiartino prie tirštojo debesies , kuriame buvo Dievas .
02020022	VIEŠPATS sakė Mozei : „ Taip sakysi izraelitams : ‘ Jūs patys matėte , kad aš kalbėjausi su jumis iš dangaus .
02020023	Todėl nedirbsite kitų dievų iš sidabro , nei dievų iš aukso nedirbsite .
02020024	Tik aukurą iš žemių man padirbsi ir aukosi ant jo deginamąsias atnašas bei bendravimo aukas , avis bei jaučius . Aš pas tave ateisiu ir tave palaiminsiu kiekvienoje vietoje , kur noriu , kad mano vardas būtų minimas .
02020025	O jei statysi man aukurą iš akmens , nedaryk jo iš tašytų akmenų , nes , panaudodamas kaltą , juos suterši .
02020026	Nelipsi prie mano aukuro laiptais , idant nebūtų atidengtas tavo nuogumas . ’
02021001	Štai nuostatai , kuriuos jiems perduosi .
02021002	Jei nusiperki vergą hebrają , jis tarnaus šešerius metus , bet septintaisiais jam bus duota laisvė be išsipirkimo .
02021003	Jei ateina nevedęs , jis išeis nevedęs ; jei ateina vedęs , jo žmona išeis drauge su juo .
02021004	Jei jo šeimininkas duoda jam žmoną , ir ji pagimdo jam sūnų ir dukterų , žmona ir jos vaikai priklausys jos šeimininkui , o jis išeis vienas .
02021005	Bet jei vergas pasako : ‘ Aš myliu savo šeimininką , žmoną ir vaikus , aš nenoriu būti laisvas ’ ,
02021006	šeimininkas nuves jį pas teisėjus , pastatys prie durų ar durų staktos , ir šeimininkas yla perdurs jam ausį . Tada jis tarnaus šeimininkui visą gyvenimą .
02021007	Jei kas parduos savo dukterį į verges , ji neišeis laisva , kaip išlaisvinami vyrai vergai .
02021008	Jei ji nepatiktų savo šeimininkui , kuris buvo sau ją pasiskyręs , šis turi leisti ją išpirkti . Jis neturės teisės ją parduoti pašaliečiams , nes su ja apgaulingai pasielgė .
02021009	Jei paskirs ją savo sūnui , tai elgsis su ja kaip su dukterimi .
02021010	Jei kas paimtų kitą žmoną , tai te nesumažina pirmosios žmonos maisto , drabužių ar vedybinių teisių .
02021011	O jei tų trijų dalykų jai nepadarytų , ji išeis laisvėn veltui , be išsipirkimo .
02021012	Kas mirtinai sumuša žmogų , turi būti nubaustas mirtimi .
02021013	Jei ne iš pasalų tai padarė , bet Dievui leidus pakėlė ranką , paskirsiu vietą , į kurią jis galėtų pabėgti .
02021014	Bet jei kas nors apgalvotai užpultų ir klastingai kitą užmuštų , paimsi jį net nuo mano aukuro nubausti mirtimi .
02021015	Kas užgauna tėvą ar motiną , bus nubaustas mirtimi .
02021016	Kas pagrobia žmogų — nesvarbu ar būtų jį pardavęs , ar dar tebelaikytų , — bus nubaustas mirtimi .
02021017	Kas keikia tėvą ir motiną , bus nubaustas mirtimi .
02021018	Jei vyrai susivaidytų ir vienas jų taip užgautų kitą akmeniu ar kumščiu , kad užgautasis , nors ir nemirtų , bet turėtų gultis į lovą ,
02021019	ir jei jis išgytų ir vaikščiotų , pasiramsčiuodamas lazda , po lauką , užgavusysis nebus baudžiamas . Tačiau jis turės atlyginti už laiko netektį ir pasirūpinti išgydymu .
02021020	Jei savininkas primuštų savo vergą ar vergę lazda , ir vergas tuojau pat mirtų , jis bus nubaustas .
02021021	Tačiau jei vergas išliktų dieną ar dvi gyvas , savininkas neturi būti baudžiamas , nes vergas yra jo nuosavybė .
02021022	Jei besimušantys vyrai užgautų nėščią moterį , ir ją ištiktų persileidimas , bet kitokio sužalojimo nebūtų , kaltasis turės mokėti tiek , kiek iš jo reikalaus moters vyras teisėjų akivaizdoje .
02021023	Tačiau jei būtų sužalota , tai atiduosi gyvybę už gyvybę ,
02021024	akį už akį , dantį už dantį , ranką už ranką , koją už koją ,
02021025	nudeginimą už nudeginimą , žaizdą už žaizdą , mėlynę už mėlynę .
02021026	Jei savininkas suduotų savo vergui ar vergei į akį ir ją išmuštų , jis turės duoti vergui laisvę už akį .
02021027	Jei savininkas išmuštų savo vergui ar vergei dantį , jis turės duoti vergui laisvę už dantį .
02021028	Jei jautis mirtinai subadytų vyrą ar moterį , tas jautis turėtų būti užmuštas akmenimis ; jo mėsa nebus valgoma . Jaučio savininkas bus nekaltas .
02021029	O jei jautis , praeityje subadęs žmones , bet savininko , nors ir įspėto , neuždarytas , užmuštų vyrą ar moterį , tai ne tik tas jautis turi būti užmuštas akmenimis , bet ir jo savininkas turi būti nubaustas mirtimi .
02021030	Tačiau jei savininkui būtų leista išsipirkti , jis sumokės tiek , kiek uždėta jo gyvybei išpirkti .
02021031	Jei jautis subadytų mažametį — berniuką ar mergaitę , su jo savininku bus pasielgta pagal tą patį nuostatą .
02021032	Jei jautis subadytų vergą ar vergę , jaučio savininkas sumokės vergo savininkui trisdešimt sidabrinių šekelių , o jautis bus užmuštas akmenimis .
02021033	Jei kas paliktų atvirą duobę ar , iškasęs duobę , jos neuždengtų , ir jautis ar asilas į ją įpultų ,
02021034	duobės savininkas turės atsilyginti ir sumokės kainą savininkui , bet pasiims sau nugaišusį gyvulį .
02021035	Jei kieno nors jautis sužeistų kaimyno jautį , ir tas nugaištų , jiedu gyvąjį jautį parduos ir jo kainą pasidalys ; nugaišusįjį jautį irgi pasidalys .
02021036	Bet jei žinoma , kad tas jautis jau praeityje buvo pratęs badytis , ir savininkas nebuvo jo uždaręs , savininkas turės atiduoti jautį už jautį , bet pasiims sau nugaišusį gyvulį .
02022001	Jei kas pavogtų jautį bei avį ir papjautų ar parduotų , vagis turės atiduoti penkis jaučius už vieną jautį ir keturias avis už vieną avį .
02022002	Jei vagis , užkluptas besilaužiantis į namus , būtų mušamas ir numirtų , nėra kraujo kaltės .
02022003	Bet jei tai įvyktų saulei patekėjus , yra kraujo kaltė . Vagis turės atsilyginti už vagystę , bet jei neturėtų kuo tai padaryti , bus parduotas už savo vagystę .
02022004	Jei pavogtas gyvulys — ar tai būtų jautis , ar asilas , ar avis — būtų rastas pas jį gyvas , vagis turės atsilyginti dvigubai .
02022005	Jei kas paleistų savo galvijus ganytis kito žemėje ir nuganytų lauką ir vynuogyną , jis turės atsilyginti tuo , kas geriausia jo paties lauke ir vynuogyne .
02022006	Jei kiltų gaisras ir taip persimestų į erškėtynus , kad sunaikintų ar javų gubas , ar nepjautus javus , ar patį lauką , ugnį užkūrusysis turės už viską atlyginti .
02022007	Jei kas pavestų kaimynui saugoti pinigus ar daiktus , ir jie iš kaimyno namų būtų pavogti , pagautas vagis turės atiduoti dvigubai .
02022008	O jei vagis nebūtų pagautas , namų šeimininkas turės būti nuvestas Dievui prisiekti , kad pats neištiesė rankos į savo kaimyno nuosavybę .
02022009	Visais neteisėto pasisavinimo atvejais — ar tai būtų jautis , asilas , avis , drabužis ar bet koks nuostolis , apie kurį vienas teigia : ‘ Tai mano ! ’ — abu pateiks savo bylą Dievui . Tas , kurį Dievas pripažins kaltu , turės savo kaimynui atlyginti dvigubai .
02022010	Jei kas pavestų kaimynui saugoti asilą , jautį ar bet kokį kitą gyvulį , ir gyvulys nugaištų ar būtų sužalotas , ar pagrobtas niekam nematant ,
02022011	priesaika VIEŠPATIES akivaizdoje turėtų būti išspręsta tarp jų , kad saugotojas neištiesė rankos į savo kaimyno nuosavybę . Savininkas turės sutikti , o anam nereikės nuostolio atlyginti .
02022012	Bet jei gyvulys buvo pavogtas iš jo , saugotojas turės atlyginti savininkui .
02022013	Jei gyvulys buvo žvėrių sudraskytas , teatneša jį kaip įrodymą . Už tai , kas sudraskyta , nereikės atlyginti .
02022014	Jei kas pasiskolintų gyvulį iš kaimyno , ir tas , savininkui su juo nesant , būtų sužalotas ar nugaištų , jis turės atlyginti .
02022015	O jei savininkas buvo su juo , atlyginti nereikės . Bet jei buvo pasamdytas , jam priklauso samdinio mokestis už darbą .
02022016	Jei kas suvedžiotų mergelę , kuri nėra susižiedavusi , ir sueitų su ja , turės mokėti už ją nuotakos kainą ir paimti žmona .
02022017	Bet jei jos tėvas atsisakytų ją duoti suvedžiotojui , jis vis tiek turės mokėti įprastinę nuotakos kainą , mokamą už mergeles .
02022018	Nepaliksi gyvos kerėtojos .
02022019	Kas sueina su gyvuliu , turi būti nubaustas mirtimi .
02022020	Kas aukotų atnašas bet kokiam kitam dievui , o ne vienam VIEŠPAČIUI , bus pasmerktas sunaikinti .
02022021	Nevarginsi ir nekamuosi ateivio , nes patys buvote ateiviai Egipto žemėje .
02022022	Neskriausite našlės ar našlaičio .
02022023	Jei juos nuskriaustum , kai tik jie manęs šauksis , aš tikrai išgirsiu jų šauksmą .
02022024	Degsiu pykčiu ir išžudysiu jus kalaviju . Jūsų žmonos taps našlėmis , o jūsų vaikai — našlaičiais .
02022025	Kai skolinsi mano žmonėms , savo vargšams , nesielgsi su jais kaip skolintojas , nereikalausi iš jų palūkanų .
02022026	Jei paimtumei savo kaimyno apdarą kaip užstatą , turi jį sugrąžinti prieš saulei nusileidžiant ,
02022027	nes šis apdaras — vienintelė jo antklodė apsikloti . Kuo gi jis užsiklos , eidamas miegoti ? Todėl kai jis manęs šauksis , išgirsiu , nes esu gailestingas .
02022028	Neplūsi Dievo nei keiksi savo tautos valdovą .
02022029	Nenudelsi atnašų iš savo pjūties derliaus ir to , kas išteka iš tavo spaudyklos . Atiduosi man savo pirmagimį sūnų .
02022030	Darysi tą pat su savo jaučiais ir avimis . Septynias dienas jis pasiliks su savo motina , bet aštuntą dieną turi atiduoti jį man .
02022031	Jūs būsite man pašvęsti žmonės . Todėl nevalgysite jokios žvėrių sudraskytos mėsos . Šunims ją išmesite .
02023001	Nenešiosi melagingų paskalų . Neištiesi rankos nedorėliui , liudydamas už smurtą .
02023002	Neseksi daugumos pavyzdžiu kaip dingstimi , darydamas pikta ; nesiremsi dauguma , liudydamas byloje , nepažeisi teisingumo .
02023003	Nebūsi byloje šališkas nė vargšui .
02023004	Jei užtiktum paklydusį savo priešo jautį ar asilą , parvesi jį jam .
02023005	Jei pastebėtum pargriuvusį po našta savo priešininko asilą , nepalik priešininko vieno ; turi padėti jam pakelti asilą .
02023006	Savo beturčių bylose nepažeisi jų teisių .
02023007	Saugokis ką nors neteisingai apkaltinti , nežudyk nekalto ir doro žmogaus , nes aš skriaudėjo nepateisinsiu .
02023008	Neimsi kyšių , nes kyšiai apakina pareigūnus ir iškraipo teisiųjų reikalą .
02023009	Neskriausi ateivio . Juk jūs gerai žinote , kaip jaučiasi ateivis , nes patys buvote ateiviai Egipto žemėje .
02023010	Šešerius metus sėsi savo žemę ir imsi jos derlių ,
02023011	bet septintais metais leisi jai pailsėti ir dirvonuoti . Tesimaitina iš jos jūsų beturčiai ir teėda laukiniai gyvuliai , kas nuo beturčių atliks . Taip pasielgsite ir su vynuogynais , ir su alyvmedžių sodais .
02023012	Šešias dienas dirbsi savo darbus , bet septintą dieną turi ilsėtis , idant tavo jautis bei asilas turėtų poilsio ir tavo vergas bei ateivis galėtų atsigauti .
02023013	Įsimink visa , ką tau pasakiau . Kitų dievų vardo neminėk , tenepasigirsta jis iš tavo lūpų .
02023014	Tris kartus per metus švęsi man iškilmę .
02023015	Švęsi Neraugintosios duonos šventę . Kaip įsakiau , valgysi neraugintą duoną septynias dienas abibo mėnesį paskirtu laiku , nes tada tu išėjai iš Egipto . Nė vienas nepasirodys mano akivaizdoje tuščiomis rankomis .
02023016	Švęsi Pjūties šventę — pirmienas savo triūso ir lauko pasėlių . Švęsi Derliaus nuėmimo šventę metų pabaigoje , kai būsi surinkęs iš laukų savo triūso vaisius .
02023017	Tris kartus per metus visi tavo vyriškiai pasirodys Viešpaties DIEVO akivaizdoje .
02023018	Neatnašausi mano aukų kraujo su rauginta duona nei paliksi mano iškilmės aukų taukus ligi ryto .
02023019	Į VIEŠPATIES , savo Dievo , Namus atneši rinktinių savo žemės pirmienų . Nevirsi ožiuko jo motinos piene .
02023020	Štai siunčiu aš angelą pirma tavęs saugoti tave kelyje ir nuvesti į vietą , kurią parengiau .
02023021	Būk jam atidus ir klausyk jo balso . Nemaištauk prieš jį , nes jis neatleis jūsų nusikaltimo . Jis turi mano vardą .
02023022	Bet jei paklusi jo balsui ir darysi visa , ką sakau , aš būsiu priešas tavo priešų ir nedraugas tavo nedraugų .
02023023	Kai mano angelas , eidamas pirma tavęs , atves tave pas amoritus , hetitus , perizus , kanaaniečius , hivus bei jebusiečius , ir aš juos išnaikinsiu ,
02023024	nesilenksi jų dievams , negarbinsi jų ir nemėgdžiosi jų apeigų , bet nuversi juos ir sutrupinsi jų stulpus .
02023025	Garbinsite VIEŠPATĮ , savo Dievą . Aš laiminsiu tavo duoną ir tavo vandenį . Atitrauksiu nuo tavęs ligas .
02023026	Tavo žemėje nė viena moteris nekentės persileidimo nei nevaisingumo . Duosiu tau džiaugtis per visą gyvenimą .
02023027	Pasiųsiu savo baimę pirma tavęs , sugluminsiu visas tautas , su kuriomis susidursi , ir priversiu tavo priešus nuo tavęs bėgti .
02023028	Pasiųsiu širšes pirma tavęs hivams , kanaaniečiams ir hetitams išvaryti .
02023029	Neišvarysiu jų tau iš akių per vienerius metus , kad kraštas netaptų dykyne ir neprivistų tau žalingų laukinių žvėrių .
02023030	Pamažu juos varysiu tau iš akių , kolei tu pagausėsi ir paveldėsi kraštą .
02023031	Nustatysiu tavo sienas nuo Nendrių jūros iki Filistinų jūros ir nuo dykumos iki Upės . Į rankas tau perduosiu krašto gyventojus , o tu juos išvarysi sau iš akių .
02023032	Nedarysi su jais ar jų dievais jokios sandoros .
02023033	Tavo krašte jie neliks gyventi , kad nepaskatintų tavęs man nusidėti , nes , jei jų dievus imtum garbinti , tai tau tikrai būtų spąstai “ .
02024001	Tada Mozei jis tarė : „ Užkopkite pas VIEŠPATĮ , tu ir Aaronas , Nadabas bei Abihuvas ir septyniasdešimt Izraelio seniūnų . Pagarbinkite iš tolo .
02024002	Tik Mozė teprisiartina prie VIEŠPATIES . Bet kiti žmonės nesiartins nei kops su juo į kalną “ .
02024003	Mozė atėjo ir pakartojo žmonėms visus VIEŠPATIES žodžius ir įsakus . Visi žmonės vienu balsu atsakė , tardami : „ Vykdysime visa , ką VIEŠPATS pasakė “ .
02024004	Tada Mozė surašė visus VIEŠPATIES žodžius . Atsikėlęs anksti kitą rytą , jis pastatė kalno papėdėje aukurą su dvylika akmeninių stulpų dvylikai Izraelio giminių .
02024005	Jis paskyrė keletą jaunų vyrų iš Izraelio vaikų atnašauti deginamąsias aukas ir aukoti jaučius kaip bendravimo aukas VIEŠPAČIUI .
02024006	Pusę kraujo Mozė pasėmė ir supylė į dubenis , o kitą pusę kraujo išliejo ant aukuro .
02024007	Tada , paėmęs Sandoros knygą , Mozė garsiai ją perskaitė žmonėms . O žmonės sakė : „ Visa , ką VIEŠPATS pasakė , vykdysime ir būsime klusnūs “ .
02024008	Mozė paėmė kraujo ir pašlakstė juo žmones , tardamas : „ Tai kraujas Sandoros , kurią VIEŠPATS sudarė su jumis pagal visus šiuos žodžius “ .
02024009	Tada Mozė ir Aaronas , Nadabas ir Abihuvas ir septyniasdešimt Izraelio seniūnų užkopė į kalną
02024010	ir matė Izraelio Dievą . Po jo kojomis buvo tarsi safyro asla , tarsi pats dangaus skaidrumas .
02024011	Dievas nepakėlė rankos prieš Izraelio tautos vadus ; po Dievo regėjimo jie galėjo valgyti ir gerti .
02024012	VIEŠPATS tarė Mozei : „ Užkopk pas mane į kalną ir ten lauk . Tau duosiu akmens plokštes su Įstatymu ir įsakymais , kuriuos surašiau jiems pamokyti “ .
02024013	Taigi Mozė ir jo palydovas Jozuė pakilo kopti . Mozė užkopė ant Dievo kalno .
02024014	Seniūnams jis buvo pasakęs : „ Laukite mūsų čia , kol sugrįšime . Žiūrėkite , turite prie savęs Aaroną ir Hūrą . Jei kam iškiltų koks reikalas , į juos tesikreipia “ .
02024015	Tada Mozė užkopė ant kalno , ir debesis uždengė kalną .
02024016	VIEŠPATIES šlovė apgaubė Sinajaus kalną , ir debesis jį dengė šešias dienas . Septintą dieną jis pašaukė Mozę iš debesies .
02024017	VIEŠPATIES šlovės pavidalas izraelitų akims atrodė tarsi ryjanti ugnis kalno viršūnėje .
02024018	Mozė įėjo į debesį ir užkopė ant kalno . Ant kalno Mozė išbuvo keturiasdešimt dienų ir keturiasdešimt naktų .
02025001	VIEŠPATS kalbėjo Mozei :
02025002	„ Paliepk izraelitams atidėti man atnašų . Priimsite man atnašą iš visų , kurių širdis skatina tai padaryti .
02025003	Aukos , kurias man iš jų priimsite , yra tokios : auksas , sidabras ir varis ,
02025004	mėlynos , violetinės ir tamsiai raudonos spalvos siūlai , plona drobė ir ožkų vilnos ,
02025005	išdirbti avikailiai , tehašimo oda ir akacijos mediena ,
02025006	aliejus žibintams , balzamas patepimų aliejui ir kvapiajam smilkalui ,
02025007	lazurito akmenys bei brangakmeniai efodui bei krūtinės dėklui .
02025008	Tepadaro jie man šventyklą , idant galėčiau gyventi tarp jų .
02025009	Tiksliai , kaip tau rodau — pagal Padangtės ir viso jos apstatymo pavyzdį , — taip turite ją padaryti .
02025010	Tebūna padaryta iš akacijos medžio skrynia pustrečios uolekties ilgio , pusantros uolekties pločio ir pusantros uolekties aukščio .
02025011	Aptrauksi ją grynu auksu — paauksuosi iš vidaus ir iš lauko — ir aplinkui uždėsi ant jos aukso apvadą .
02025012	Nuliesi jai keturis aukso žiedus ir pritaisysi prie keturių kojų : du žiedus viename šone ir du žiedus kitame šone .
02025013	Padarysi iš akacijos medžio karteles ir jas paauksuosi .
02025014	Karteles įversi į žiedus skrynios šonuose skryniai nešti .
02025015	Kartelės liks nuolatos skrynios žieduose ; jos nebus iš jų ištraukiamos .
02025016	Į skrynią padėsi Sandoros plokštes , kurias tau duosiu .
02025017	Tada iš gryno aukso padarysi malonės sostą pustrečios uolekties ilgio ir pusantros uolekties pločio .
02025018	Nukalsi iš aukso du kerubus ; padirbsi juos iš kalstyto aukso prie abiejų malonės sosto galų .
02025019	Padirbk vieną kerubą viename gale ir kitą kerubą kitame gale ; padirbsi kerubus , sujungtus su malonės sostu prie abiejų jo galų .
02025020	Kerubai turės išskleistus sparnus ir savo sparnais dengs malonės sostą . Jiedu bus vienas priešais kitą , bet jų veidai bus atgręžti į malonės sostą .
02025021	Malonės sostą uždėsi ant skrynios viršaus ; į skrynią įdėsi Sandoros plokštes , kurias tau duosiu .
02025022	Ten aš susitiksiu su tavimi ir nuo malonės sosto viršaus — tarp dviejų kerubų , esančių viršum Sandoros Skrynios — pasakysiu tau visa , ką per tave noriu įsakyti izraelitams .
02025023	Padarysi iš akacijos medžio stalą dviejų uolekčių ilgio , vienos uolekties pločio ir pusantros uolekties aukščio .
02025024	Aptrauksi jį grynu auksu ir viršų aplenksi aukso apvadu .
02025025	Padarysi aplink jį plaštakos platumo briauną , o aplink briauną — aukso apvadą .
02025026	Nuliesi jam keturis aukso žiedus ir pritaisysi ant keturių kampų prie keturių kojų .
02025027	Žiedai , laikantys karteles stalui nešti , bus prie pat briaunos .
02025028	Karteles padirbsi iš akacijos medžio ir aptrauksi jas auksu . Jomis bus nešamas stalas .
02025029	Stalo lėkštes ir indus smilkalams , dubenis ir ąsočius liejamosioms atnašoms padirbsi iš gryno aukso .
02025030	Ant stalo nuolat mano akivaizdoje laikysi padėtinę duoną .
02025031	Padarysi iš gryno aukso žvakidę . Žvakidės stovas ir kotas turės būti nukalti ; taurelės , galvutės ir vainiklapiai turės būti iš vieno gabalo su žvakide .
02025032	Šešios šakos turės eiti iš jos šonų : trys šakos — iš vieno šono ir trys šakos — iš kito .
02025033	Trys migdolo žiedo pavidalo taurelės , kiekviena su galvute ir vainiklapiais , ant vienos šakos , ir trys migdolo žiedo pavidalo taurelės , kiekviena su galvute ir vainiklapiais , ant kitos šakos . Tokios bus visos šešios iš žvakidės išeinančios šakos .
02025034	Ant žvakidės koto bus keturios migdolo žiedo pavidalo taurelės , kiekviena su savo galvute ir vainiklapiais .
02025035	Galvutė iš to paties gabalo bus po pirmąja šakų pora , galvutė iš to paties gabalo bus po antrąja šakų pora ir galvutė iš to paties gabalo bus po trečiąja šakų pora . Taigi bus po galvutę visoms šešioms šakoms , išeinančioms iš žvakidės .
02025036	Galvutės ir jų šakos bus iš to paties gabalo , visos nukaltos iš gryno aukso .
02025037	Padarysi jai septynis žibintus . Žibintai turi būti ant jos padėti taip , kad apšviestų vietą žvakidės priekyje .
02025038	Žnyplės ir padėklai turi būti iš gryno aukso .
02025039	Žvakidė ir jos reikmenys turi būti padirbti iš vieno talento gryno aukso .
02025040	Žiūrėk , kad juos padarytum pagal pavyzdį , parodytą tau ant kalno .
02026001	Pačią Padangtę padarysi iš dešimties dangų plonos suktinių siūlų drobės su mėlynos , violetinės bei tamsiai raudonos spalvos siūlais joje meistriškai išsiuvinėtais kerubais .
02026002	Kiekvienos dangos ilgis bus dvidešimt aštuonios uolektys , o plotis — keturios uolektys . Visos dangos bus vienodo dydžio .
02026003	Penkios dangos bus susegtos viena su kita ; kitos penkios dangos irgi bus susegtos viena su kita .
02026004	Pritaisysi mėlynų verpalų kilpas ant vieno junginio galinės dangos pakraščio ; tą pat padarysi ir ant kito junginio galinės dangos pakraščio .
02026005	Penkiasdešimt kilpų pritaisysi prie vienos dangos ir penkiasdešimt kilpų — ant pakraščio dangos , esančios kitame junginyje . Kilpos turi būti viena priešais kitą .
02026006	Padirbsi penkiasdešimt aukso sagčių ir susegsi dangas vieną su kita taip , kad pasidarytų Padangtė .
02026007	Tada iš ožkos vilnos padarysi dangas ir Palapinei viršum Padangtės ; padaryk vienuolika tokių dangų .
02026008	Kiekvienos dangos ilgis bus trisdešimt uolekčių , o plotis — keturios uolektys . Visos vienuolika dangų bus vienodo dydžio .
02026009	Susegsi atskirai į viena penkias dangas ir atskirai šešias dangas . Šeštąją dangą sulenksi dvilinką Palapinės priekyje .
02026010	Pritaisysi penkiasdešimt kilpų ant galinės dangos pakraščio viename junginyje ir penkiasdešimt kilpų ant galinės dangos pakraščio kitame junginyje .
02026011	Padirbsi iš vario penkiasdešimt sagčių , įtvirtinsi sagtis į kilpas ir visa taip sukabinsi , kad Palapinė būtų pastatyta .
02026012	O dalis , atliekanti nuo Palapinės dangų , — ana dvilinkoji danga — uždengs Padangtės galą .
02026013	Panašiai Palapinės dangos turės vienos uolekties pridėtinį ilgį prie abiejų kiekvienos dangos galų ir kabės nuleistos ligi žemės viename bei kitame Padangtės šone jai uždengti .
02026014	O pačiai Palapinei padarysi priedangą iš raudonai dažytų avikailių ir virš jos — priedangą iš tehašimo odos .
02026015	Padirbsi lentas iš akacijos medžio Padangtės sienoms pastatyti .
02026016	Kiekvienos lentos ilgis turi būti dešimt uolekčių , o plotis — pusantros uolekties .
02026017	Kiekviena lenta šonuose turės po dvi iškyšas lentoms sukabinti . Taip turės būti padirbtos visos Padangtės lentos .
02026018	Padangtei padirbsi dvidešimt lentų pietinei sienai , pietų šonui ;
02026019	nuliesi keturiasdešimt sidabro pastovų padėti po dvidešimčia lentų : po du pastovus — po pirmosios lentos dviem iškyšomis ir po du pastovus — po kiekvienos kitos lentos dviem iškyšomis .
02026020	Ir Padangtės antrajai sienai — šiaurės šonui — padirbsi dvidešimt lentų
02026021	su keturiasdešimt sidabro pastovų : po du pastovus po pirmąja lenta ir po du pastovus po kiekviena kita lenta .
02026022	Padangtės užpakalinei sienai — vakarų šonui — padirbsi šešias lentas
02026023	ir Padangtės užpakalinės sienos kampams — dvi lentas .
02026024	Šios dvi žemai bus palaidos , bet viršuje sujungtos ties pirmąja sąvarža . Abi jos turės būti taip padarytos ; jos sudarys abu kampus .
02026025	Taigi iš viso bus aštuonios lentos su sidabro pastovais — šešiolika pastovų : po du pastovus po pirmąja lenta ir po du pastovus po kitomis lentomis .
02026026	Padarysi iš akacijos medžio skersinius : penkis vienai Padangtės lentų sienai ,
02026027	penkis kitai Padangtės lentų sienai ir penkis Padangtės užpakalinės sienos — vakarų šono — lentoms .
02026028	Vidurinis skersinis eis lentų sienos viduriu nuo vieno galo iki kito .
02026029	Lentas paauksuosi ir nuliesi ant jų aukso žiedus skersiniams laikyti . Ir skersinius paauksuosi .
02026030	Pastatysi Padangtę pagal ant kalno tau parodytą pavyzdį .
02026031	Padarysi uždangą iš plonos suktinių siūlų drobės su mėlynais , violetiniais bei tamsiai raudonais siūlais meistriškai joje išsiuvinėtais kerubais .
02026032	Pakabinsi ją ant keturių auksu aptrauktų akacijos medžio stulpų su aukso kabliais , stovinčių ant keturių sidabro pastovų .
02026033	Uždangą pakabinsi žemiau sagčių ir ten , už uždangos , į vidų įneši Sandoros Skrynią . Uždanga atskirs šventąją vietą nuo šventų švenčiausiosios vietos .
02026034	Užkelsi malonės sostą ant Sandoros Skrynios šventų švenčiausiojoje vietoje .
02026035	Pastatysi stalą šiapus uždangos , o žvakidę — pietiniame Padangtės šone priešais stalą ; stalą pastatysi šiauriniame šone .
02026036	Padarysi užuolaidą Palapinės angai iš plonos suktinių siūlų drobės , išsiuvinėtos mėlynų , violetinių bei tamsiai raudonų siūlų raštais .
02026037	Užuolaidai padarysi penkis akacijos medžio stulpus ir aptrauksi juos auksu . Jų kabliai turi būti iš aukso , o pastovus jiems nuliesi iš vario .
02027001	Padarysi iš akacijos medžio aukurą penkių uolekčių ilgio , penkių uolekčių pločio — aukuras bus keturkampis — ir trijų uolekčių aukščio .
02027002	Ant jo keturių kampų turi būti padirbti ragai taip , kad išeitų tiesiog iš paties aukuro . Aptrauk jį variu .
02027003	Padirbsi jam puodus pelenams supilti , grandiklius , dubenis , šakutes ir keptuves . Visus jo reikmenis padarysi iš vario .
02027004	Padirbsi jam taip pat vario pinučius ir ant pinučių pritaisysi keturis vario žiedus prie visų keturių kampų .
02027005	Pritvirtinsi pinučius žemiau , po aukuro briauna , kad jie nusidriektų žemyn iki pusės aukuro .
02027006	Padarysi aukurui kartis — akacijos medžio kartis — ir aptrauksi variu .
02027007	Kartys turi būti perkištos per žiedus , kad aukurą nešant , kartys būtų abipus jo .
02027008	Padarysi jį tuščią , iš lentų . Kaip tau buvo parodyta ant kalno , taip jis turi būti ir padarytas .
02027009	Įrengsi Padangtės kiemą . Pietinėje pusėje — pietų pakraštyje — Padangtė turės šimto uolekčių plonos suktinių siūlų drobės uždangas
02027010	su dvidešimt vario stulpų ir pastovų . Bet stulpų kabliai ir jų sankabos turi būti iš sidabro .
02027011	Panašiai ir išilgai šiaurės pakraščio turi būti šimto uolekčių ilgio uždangos su dvidešimt stulpų ir dvidešimt pastovų iš vario , o stulpų kabliai ir jų sankabos iš sidabro .
02027012	Vakariniame kiemo pakraštyje turės būti penkiasdešimt uolekčių uždangos su dešimčia stulpų ir dešimčia pastovų .
02027013	Kiemo plotis priekyje , iš rytų pusės , bus penkiasdešimt uolekčių .
02027014	Viename pakraštyje turės būti penkiolikos uolekčių uždangos su trim stulpais ir trim pastovais .
02027015	Ir kitame pakraštyje bus penkiolikos uolekčių uždangos su trim stulpais ir trim pastovais .
02027016	O kiemo vartams turės būti dvidešimties uolekčių ilgio užuolaida iš plonos suktinių siūlų drobės , išsiuvinėtos mėlynų , violetinių bei tamsiai raudonų siūlų raštais . Ji turės keturis stulpus su keturiais pastovais .
02027017	Visi stulpai kieme bus su sankabomis ir kabliais iš sidabro , o pastovus turės iš vario .
02027018	Kiemo ilgis bus šimtas uolekčių , plotis — penkiasdešimt ir aukštis — penkios uolektys . Tam turi būti panaudota plona suktinių siūlų drobė , o pastovai turi būti iš vario .
02027019	Visi Padangtės reikmenys visoms jos apeigoms , lygiai kaip ir visi jos kuoleliai ir visi kiemo kuoleliai , turės būti iš vario .
02027020	Be to , idant nuolat degtų žibintas , tu įsakysi izraelitams tai šviesai atnešti gryno iš alyvų išspausto aliejaus .
02027021	Susitikimo Palapinėje vietą šiapus uždangos , esančios priešais Sandoros plokštes , Aaronas ir jo sūnūs prižiūrės nuo vakaro iki ryto VIEŠPATIES akivaizdoje . Tai bus amžinas įsakas visoms izraelitų kartoms .
02028001	Pasišauk iš izraelitų savo brolį Aaroną drauge su jo sūnumis tarnauti man kunigais — Aaroną ir Aarono sūnus Nadabą bei Abihuvą , Eleazarą ir Itamarą .
02028002	Pasiūdinsi savo broliui Aaronui šventus drabužius , kad būtų oriai puošnūs .
02028003	Todėl nurodyk visiems , turintiems įgūdžių , kuriems esu suteikęs išmonę , kad jie pasiūtų Aaronui drabužius , kuriais apsivilkęs jis bus pašventintas tarnauti man kunigu .
02028004	O drabužiai , kuriuos pasiūdinsi , yra šie : krūtinės dėklas , efodas , skraistė , tunika su kutais , turbanas ir juosta . Siuvant šiuos šventus drabužius tavo broliui Aaronui ir jo sūnums , kad jie tarnautų man kunigais ,
02028005	turi būti panaudota auksas , mėlyni , violetiniai bei tamsiai raudonos spalvos siūlai ir plona drobė .
02028006	Efodą padarysi iš aukso ir plonos suktinių siūlų drobės , meistriškai išsiuvinėtos mėlynais , violetiniais bei tamsiai raudonais siūlais .
02028007	Jis turės dvejas petnešas , prisiūtas prie efodo abiejų galų .
02028008	Meistriškai išausta juosta , esanti ant efodo , bus to paties darbo ir tokių pat medžiagų — iš aukso ir plonos suktinių siūlų drobės , puoštos mėlynais , violetiniais bei tamsiai raudonais siūlais .
02028009	Paimsi du lazurito akmenis ir išraižysi juose Izraelio sūnų vardus :
02028010	šešis vardus — viename akmenyje ir šešis kitus vardus — kitame akmenyje pagal jų gimimo eilę .
02028011	Kaip brangakmenių gludintojas išraižo antspaudo žiedus , taip tu išraižysi anuose dviejuose akmenyse Izraelio sūnų vardus .
02028012	Įrėminęs juos aukso rėmeliais , pritvirtinsi abu akmenis prie efodo petnešų kaip atminimo akmenis Izraelio sūnums . Aaronas nešios jų vardus atminimui ant savo abiejų pečių VIEŠPATIES akivaizdoje .
02028013	Padirbsi aukso gėles
02028014	ir dvi grandinėles iš gryno aukso , nuvytas kaip virvelės . Prie gėlių pritvirtinsi nuvytąsias grandinėles .
02028015	Padarysi ir nuosprendžio dėklą ant krūtinės , išsiuvinėtą kaip ir efodas . Turi padaryti jį iš aukso ir plonos suktinių siūlų drobės , puoštos mėlynais , violetiniais bei tamsiai raudonais siūlais .
02028016	Krūtinės dėklas turi būti keturkampis ir dvilinkas , sprindžio ilgio ir sprindžio pločio .
02028017	Apdaigstysi jį keturiomis brangakmenių eilėmis . Pirmoje eilėje bus sardas , topazas ir smaragdas ,
02028018	antroje eilėje — granatas , safyras ir ametistas ,
02028019	trečioje eilėje — hiacintas , agatas ir krištolas ,
02028020	ketvirtoje eilėje bus berilas , lazuritas ir jaspis . Įtvaruose jie turi būti įrėminti auksu .
02028021	Akmenų skaičius atitiks dvylikos Izraelio sūnų vardus ; jie bus tarsi antspaudo žiedai su kiekviename išraižytu vienos iš dvylikos giminių vardu .
02028022	Padirbsi krūtinės dėklui grandinėles iš gryno aukso , suvytas tarsi virvelės .
02028023	Padirbsi krūtinės dėklui ir du žiedus iš aukso , pritvirtinsi juos viršuje prie abiejų krūtinės dėklo kampų .
02028024	Dvi aukso virveles įversi į tuos du žiedus prie dėklo ant krūtinės kampų ,
02028025	o kitus du virvelių galus pririši priekyje prie dviejų įtvarų , pritvirtintų prie efodo petnešų .
02028026	Padirbsi iš aukso kitus du žiedus ir pritvirtinsi juos apačioje prie dviejų krūtinės dėklo kampų ant užpakalinės pusės prie pat efodo .
02028027	Tada padirbsi iš aukso dar du žiedus ir pritvirtinsi juos žemai efodo petnešų priekyje , prie jo siūlės virš meistriškai išaustos efodo juostos .
02028028	Mėlyna virvelė taip sujungs krūtinės dėklo žiedus su efodo žiedais , kad krūtinės dėklas gulėtų tiesiog ant meistriškai išaustos efodo juostos ir negalėtų atsiskirti nuo efodo .
02028029	Eidamas į šventąją vietą , Aaronas nešios Izraelio sūnų vardus nuosprendžio dėkle ant krūtinės viršum savo širdies kaip nuolatinį atminimą VIEŠPATIES akivaizdoje .
02028030	Į šį nuosprendžio dėklą ant krūtinės įdėsi Urimus ir Tumimus , kad ir jie būtų prie Aarono širdies , kada tik jis eis VIEŠPATIES akivaizdon . Taigi Aaronas nuolat nešios izraelitų nuosprendį prie savo širdies VIEŠPATIES akivaizdoje .
02028031	Efodo skraistę padarysi vien iš mėlynos medžiagos .
02028032	Jos viduryje bus skylė galvai , aplink šią skylę bus austa atsiūlė , kaip paprastai būna šarvų liemenėje , idant nesuplyštų .
02028033	Ant jos žemutinio apvado padarysi gumulus tarsi granatmedžio obuolius iš mėlynų , violetinių ir tamsiai raudonų siūlų aplink visą žemutinį apvadą ; aplink visą apvadą tarp gumulų bus aukso varpeliai :
02028034	pirma — aukso varpelis , po jo — granatmedžio obuolys , ir taip pakaitomis aplink visą žemutinį skraistės apvadą .
02028035	Eidamas tarnybą Aaronas ją vilkės , kad girdėtųsi jos skambesys , kai jis įeina į šventyklą VIEŠPATIES akivaizdon ir kai išeina , idant nenumirtų .
02028036	Padarysi iš gryno aukso gėlę ir išraižysi joje , kaip išraižoma antspaudo žiede , ‘ Pašvęsta VIEŠPAČIUI ’ .
02028037	Pririši ją prie turbano mėlyna virvele taip , kad ji būtų turbano priekyje .
02028038	Ji bus Aaronui ant kaktos , ir Aaronas prisiims sau bet kokią kaltę , kilusią izraelitams atnašaujant ir pašventinant savo šventąsias dovanas . Ji turi būti nuolat jam ant kaktos , idant izraelitai gautų malonę VIEŠPATIES akivaizdoje .
02028039	Pasiūsi kutuotą tuniką iš plonos drobės , padarysi turbaną iš plonos drobės , juostą išsiuvinėsi raštais .
02028040	Panašiai ir Aarono sūnums padarysi tunikas ir juostas , ir kepures ; padarysi tai jų oriam puošnumui .
02028041	Apvilksi jais savo brolį Aaroną drauge su jo sūnumis . Patepsi juos , pripildysi jų rankas , pašventinsi juos man tarnauti kunigais .
02028042	Jų nuogam kūnui nuo juosmens ligi šlaunų pridengti pasiūsi linines apatines kelnaites .
02028043	Aaronas ir jo sūnūs turės jomis vilkėti , eidami į Susitikimo Palapinę ar artindamiesi prie aukuro tarnauti šventojoje vietoje , kad neužsitrauktų kaltės ir nenumirtų . Tas įsakas bus amžinas jam ir jo palikuonims po jo .
02029001	Pašventindamas juos tarnauti man kunigais , turėsi atlikti su jais tokias apeigas . Paimsi iš bandos jautuką ir du avinus be trūkumų ,
02029002	taip pat neraugintos duonos , neraugintų su įmaišytu aliejumi plokštainių ir neraugintų aliejumi apteptų tešlainių ; juos kepsi iš geriausių kviečių miltų .
02029003	Sudėsi į pintinę ir atnašausi juos pintinėje . Atnašausi ir jautuką su dviem avinais .
02029004	Aaroną ir jo sūnus atvesi prie Susitikimo Palapinės įėjimo ir nuplausi juos vandeniu .
02029005	Tada paimsi drabužius ir aprengsi Aaroną tunika , efodo skraiste , efodu bei nuosprendžio dėklu ant krūtinės ir apjuosi jį meistriškai išausta efodo juosta .
02029006	Uždėsi jam ant galvos turbaną ir pritvirtinsi ant jo šventąjį ženklą .
02029007	Pasiimsi patepimo aliejaus , išpilsi jam ant galvos ir jį patepsi .
02029008	Po to liepsi prieiti jo sūnums , apvilksi juos tunikomis ,
02029009	apjuosi juostomis ir uždėsi jiems kepures . Kunigo tarnyba bus jų amžinas įsakas . Tada įvesdinsi į kunigų tarnybą Aaroną ir jo sūnus .
02029010	Dabar nuvesi jautuką priešais Susitikimo Palapinę . Aaronas ir jo sūnūs uždės rankas jautukui ant galvos ,
02029011	o tu papjausi jį VIEŠPATIES akivaizdoje prie įėjimo į Susitikimo Palapinę ,
02029012	paimsi jautuko kraujo ir patepsi pirštu aukuro ragus , o kitą kraują išliesi aukuro papėdėje .
02029013	Paimsi visus taukus , dengiančius vidurius , kepenų lezgį , abu inkstus su taukais , esančiais ant jų , ir paversi juos dūmais ant aukuro .
02029014	O jautuko mėsą , jo odą ir atmatas sudeginsi ugnyje už stovyklos , nes tai yra auka už nuodėmę .
02029015	Tada paimsi vieną iš avinų . Aaronas ir jo sūnūs teuždeda rankas jam ant galvos .
02029016	Papjauk aviną , paimk jo kraujo ir pašlakstyk juo visus aukuro šonus .
02029017	Po to sukaposi aviną į dalis , apiplausi jo vidurius bei kojas ir , pridėjęs juos prie kitų dalių ir galvos ,
02029018	paversi dūmais ant aukuro . Tai ugninė atnaša VIEŠPAČIUI , malonaus kvapo auka ; ugninė auka VIEŠPAČIUI .
02029019	Paimsi ir antrą aviną . Aaronas ir jo sūnūs teuždeda rankas jam ant galvos .
02029020	Papjauk aviną , paimk jo kraujo , patepk juo Aarono dešiniosios ausies lezgelį bei jo sūnų dešiniųjų ausų lezgelius ir jų dešiniųjų rankų nykščius bei jų dešiniųjų kojų didžiuosius pirštus , o likusiu krauju apšlakstyk visus aukuro šonus .
02029021	Po to paimsi kraujo , esančio ant aukuro , bei patepimo aliejaus , pašlakstysi Aaroną ir jo drabužius , taip pat jo sūnus ir sūnų drabužius . Tada jis ir jo drabužiai bus šventi , bus šventi ir jo sūnūs bei sūnų drabužiai .
02029022	Paimsi iš šio avino riebiąsias dalis — riebiąją uodegą , vidurius dengiančius taukus , kepenų lezgį , abu inkstus su taukais , esančiais ant jų , ir dešinę mentę , nes tai įvesdinimo į kunigų tarnybą avinas .
02029023	Pridėk vieną kepalą duonos , vieną plokštainį , keptą su aliejumi , ir vieną tešlainį iš neraugintos duonos pintinės , stovinčios VIEŠPATIES akivaizdoje .
02029024	Padėk visa tai Aaronui bei jo sūnums ant delnų ir atnašauk jas kaip siūbuojamąją atnašą VIEŠPATIES akivaizdoje .
02029025	Tada paimsi jas iš jų rankų ir paversi dūmais ant aukuro viršum ugninės atnašos kaip malonaus kvapo auką VIEŠPAČIUI . Tai ugninė auka VIEŠPAČIUI .
02029026	Tada paimsi Aarono įvesdinimo į kunigo tarnybą avino krūtinę ir atnašausi ją kaip siūbuojamąją atnašą VIEŠPATIES akivaizdoje . Tai bus tavo dalis .
02029027	Pašventinsi įvesdinimo į kunigo tarnybą avino — to , kuris buvo Aarono , ir to , kuris buvo jo sūnų — krūtinę , atnašautą kaip siūbuojamąją atnašą , ir mentę , atnašautą kaip dovanos atnašą .
02029028	Amžinu įsaku tai bus Aarono ir jo sūnų dalis , kurią jie turės gauti iš izraelitų . Mat tai — atnašos ; jos bus izraelitų atnaša — atnaša VIEŠPAČIUI iš jų bendravimo aukos .
02029029	Šventieji Aarono drabužiai po jo pereis sūnums , nes jais apsirengę jie bus patepami ir įvesdinami į kunigo tarnybą .
02029030	Tas sūnus , kuris taps kunigu vietoj jo ir eis tarnauti į šventyklą Susitikimo Palapinėje , vilkės jais septynias dienas .
02029031	Paimsi įvesdinimo į kunigo tarnybą aviną ir išvirsi jo mėsą šventojoje vietoje .
02029032	Aaronas ir jo sūnūs prie įėjimo į Susitikimo Palapinę valgys avino mėsą ir pintinėje esančią duoną .
02029033	Tik jie valgys maistą , kuriuo yra atliktas permaldavimas , juos įvesdinant į kunigų tarnybą ir pašventinant . Niekas kitas jo nevalgys , nes jis yra šventas .
02029034	Jei liktų iš įvesdinimo į kunigų tarnybą mėsos ar duonos ligi ryto , sudeginsi liekanas ugnyje . Jos neturi būti valgomos , nes yra šventos .
02029035	Pasielgsi su Aaronu ir jo sūnumis taip , kaip įsakiau . Per septynias dienas įvesdinsi juos į kunigų tarnybą .
02029036	Kasdien atnašausi jautį kaip permaldavimo auką už nuodėmę . Atnašausi auką už nuodėmę ir už aukurą , kai jį apvalysi ; patepsi jį , kad pašventintum .
02029037	Septynias dienas tęsi permaldavimą už aukurą , kad jį pašventintum , ir aukuras bus ypač šventas . Kas tik prie jo prisiliestų , taps pašventintas .
02029038	Štai ką atnašausi ant aukuro : nuolatos po du mitulius avinėlius kasdien .
02029039	Vieną avinėlį atnašausi rytą , o kitą avinėlį — temstant .
02029040	Su pirmuoju avinėliu atnašausi vieną dešimtadalį saiko geriausių miltų , maišytų su vienu ketvirčiu hino aliejaus iš grūstų alyvų , ir vieną ketvirtį hino vyno liejamajai atnašai .
02029041	O kitą avinėlį atnašausi temstant ; atnašausi jį kaip ir rytą su miltų atnaša bei liejamąja atnaša , ugnine atnaša kaip malonaus kvapo auka VIEŠPAČIUI .
02029042	Tai bus nuolatinė deginamoji auka per jūsų kartas VIEŠPATIES akivaizdoje prie įėjimo į Susitikimo Palapinę , kur aš pasitiksiu tave ir kalbėsiuosi su tavimi .
02029043	Ten , prie aukuro , kuris bus pašvęstas mano šlove , aš pasitiksiu izraelitus .
02029044	Pašventinsiu Susitikimo Palapinę ir aukurą , pašventinsiu Aaroną ir jo sūnus tarnauti man kunigais .
02029045	Gyvensiu tarp izraelitų ir būsiu jų Dievas .
02029046	Ir jie žinos , kad aš esu VIEŠPATS , jų Dievas , kuris išvedė juos iš Egipto žemės , kad galėtų tarp jų gyventi . Aš esu VIEŠPATS , jų Dievas .
02030001	Padarysi aukurą smilkalams atnašauti ; padarysi jį iš akacijos medžio .
02030002	Jis bus vienos uolekties ilgio ir vienos uolekties pločio — keturkampis , o aukščio turės dvi uolektis ; iš to paties gabalo bus jo ragai .
02030003	Aptrauksi aukurą grynu auksu — viršų , visus šonus bei ragus — ir aplenksi aukso apvadu .
02030004	Žemiau apvado abiejuose aukuro šonuose pritaisysi du aukso žiedus kartelėms aukurui nešti .
02030005	Karteles padirbsi iš akacijos medžio ir paauksuosi .
02030006	Aukurą pastatysi priešais uždangą , esančią viršum Sandoros Skrynios , priešais malonės sostą , esantį viršum Sandoros plokščių , toje vietoje , kur su tavimi susitiksiu .
02030007	Aaronas atnašaus ant jo kvapųjį smilkalą ; atnašaus jį kas rytą , tvarkydamas žibintus .
02030008	Ir temstant , uždegęs žibintus , Aaronas atnašaus jį kaip nuolatinę smilkalų atnašą VIEŠPATIES akivaizdoje per visas jūsų kartas .
02030009	Ant jo neatnašaukite kitokių smilkalų nei deginamosios aukos , nei valgio atnašų ; neliekite ant jo nei liejamųjų atnašų .
02030010	Kartą per metus Aaronas atliks permaldavimo apeigas ant jo ragų . Per jūsų kartas jis atliks permaldavimo apeigas už aukurą kartą per metus permaldavimo už nuodėmę aukos krauju . Šis aukuras ypač šventas VIEŠPAČIUI “ .
02030011	VIEŠPATS kalbėjo Mozei :
02030012	„ Kai surašinėsi izraelitus , kiekvienas , įrašomas į sąrašą , turės mokėti VIEŠPAČIUI išpirkimo mokestį už savo gyvastį , kad būtų išvengta bet kokios rykštės tarp surašomųjų .
02030013	Štai ką kiekvienas , įrašytas į sąrašus , turės mokėti : pusę šekelio pagal šventyklos šekelį , o šekelis turi dvidešimt gerų . Šis pusės šekelio mokestis — atnaša VIEŠPAČIUI .
02030014	Kiekvienas , kuris įrašomas į sąrašą , dvidešimtmetis ar vyresnis , duos VIEŠPATIES atnašą .
02030015	Turtingas neduos daugiau , o vargšas neduos mažiau negu pusę šekelio , kai atnešite šią VIEŠPATIES atnašą išpirkti savo gyvasčiui .
02030016	Paimsi šiuos permaldavimo pinigus iš izraelitų ir paskirsi juos Susitikimo Palapinės reikalams . Izraelitams VIEŠPATIES akivaizdoje tai bus priminimas išpirkimo , duoto už jūsų gyvastį “ .
02030017	VIEŠPATS kalbėjo Mozei :
02030018	„ Padarysi vario praustuvą su vario pastovu apsiplovimams . Pastatysi jį tarp Susitikimo Palapinės ir aukuro ; pripilsi jį vandens .
02030019	Juo Aaronas ir jo sūnūs nusiplaus rankas ir kojas .
02030020	Eidami į Susitikimo Palapinę ar artindamiesi tarnauti prie aukuro , atnašaudami ugninę auką VIEŠPAČIUI , jie turi nusiplauti vandeniu , kad nenumirtų .
02030021	Jie nusiplaus rankas ir kojas , kad nenumirtų . Tai bus amžinas įsakas jiems — ir jam , ir jo palikuonims per kartas “ .
02030022	VIEŠPATS kalbėjo Mozei :
02030023	„ Paimk brangiausių kvepalų : penkių šimtų šekelių vertės skystos miros , pusę tiek , tai yra dviejų šimtų penkiasdešimt šekelių vertės kvapiojo cinamono , dviejų šimtų penkiasdešimt šekelių vertės kvapiosios nendrės ,
02030024	penkių šimtų šekelių ( pagal šventyklos šekelį ) vertės kasijos ir vieną hiną alyvmedžio aliejaus .
02030025	Iš jų pagaminsi šventąjį aliejų patepimui , tarsi jis būtų kvepalų gamintojo sumaišytas . Jis bus šventas patepimo aliejus .
02030026	Patepsi juo Susitikimo Palapinę ir Sandoros Skrynią ,
02030027	stalą ir visus indus , žvakidę ir jos reikmenis , aukurą smilkalams ,
02030028	deginamųjų aukų aukurą su visais reikmenimis ir praustuvą su pastovu .
02030029	Pašventinsi juos , idant būtų ypač šventi . Kas tik prie jų prisilies , taps pašventintas .
02030030	Patepsi Aaroną ir jo sūnus , pašventinsi juos , kad jie galėtų man tarnauti kaip kunigai .
02030031	Izraelitams kalbėsi , sakydamas : ‘ Tai bus mano šventas patepimo aliejus per visas jūsų kartas .
02030032	Jis neturi būti naudojamas paprastam kūno patepimui ; jūs negaminsite kito mišinio tokios sudėties kaip jis . Jis yra šventas , ir jūs turite laikyti jį šventu .
02030033	Kas tik pagamintų į jį panašų ar pateptų juo pašalietį , bus pašalintas iš tautos ’ “ .
02030034	VIEŠPATS tarė Mozei : „ Paimk kvapiųjų balzamų — natofo , onychų ir galbano , — šių kvapiųjų balzamų kartu su grynais smilkalais po lygią dalį
02030035	ir pagamink iš jų smilkalą , meistriškai sumaišytą mišinį , pasūdytą , gryną ir šventą .
02030036	Šiek tiek jo sugrūsi į miltelius ir dalį padėsi priešais Sandoros plokštes Susitikimo Palapinėje , kurioje aš susitiksiu su tavimi . Jis bus jums ypač šventas .
02030037	Darydami smilkalą pagal šio mišinio sudėtį , nedarysite jo sau ; laikysite jį šventu VIEŠPAČIUI .
02030038	Kas tik darys nors truputį tokio pat sau pauostyti , bus pašalintas iš tautos “ .
02031001	VIEŠPATS kalbėjo Mozei :
02031002	„ Štai vardu pašaukiau Hūro sūnaus Ūrio sūnų Becalelį iš Judo giminės ,
02031003	pripildžiau jį dieviškos dvasios — išminties , proto pažinimo ir sugebėjimo
02031004	gaminti dirbinius iš aukso , sidabro bei vario ,
02031005	gludinti ir įtverti brangakmenius , drožinėti iš medžio , išmanyti bet kokį amatą .
02031006	Be to , prie jo priskyriau Ahisamacho sūnų Oholiabą iš Dano giminės ir į kiekvieno išmanančio širdį įdėjau išmintį , kad jie galėtų padaryti visa , ką tau įsakiau :
02031007	Susitikimo Palapinę , Sandoros Skrynią ir jos dangtį , visą Palapinės apstatymą ,
02031008	stalą ir jo reikmenis , gryno aukso žvakidę ir visus jos reikmenis , aukurą smilkalų atnašoms ,
02031009	deginamosios aukos aukurą su reikmenimis , praustuvą ir jo pastovą ,
02031010	puošniuosius drabužius — Aarono šventuosius drabužius ir jo sūnų drabužius kunigiškajai tarnybai ,
02031011	patepimo aliejų ir kvapųjį smilkalą šventajai vietai . Visa tai jie padarys , kaip tau įsakiau “ .
02031012	VIEŠPATS kalbėjo Mozei :
02031013	„ Tu turi pasakyti izraelitams : ‘ Stenkitės laikytis mano šabų , nes tai ženklas tarp manęs ir jūsų per visas jūsų kartas , duotas tam , kad žinotumėte , jog aš , VIEŠPATS , jus pašventinu .
02031014	Todėl turite laikytis šabo , nes jis jums yra šventa diena . Kas jį išniekintų , bus nubaustas mirtimi . Kas jo metu bet ką dirbtų , bus atkirstas nuo tautos .
02031015	Šešias dienas bus dirbama , bet septintoji diena yra visiško poilsio šabas — šventa diena VIEŠPAČIUI . Kas šabo dieną dirbtų bet kokį darbą , bus nubaustas mirtimi .
02031016	Todėl izraelitai laikysis šabo , švęsdami šabą per visas savo kartas kaip amžiną Sandorą .
02031017	Amžinai jis bus ženklas tarp manęs ir izraelitų , nes per šešias dienas VIEŠPATS padarė dangų ir žemę , o septintąją dieną atsikvėpė ir ilsėjosi ’ “ .
02031018	Baigęs kalbėtis su Moze ant Sinajaus kalno , VIEŠPATS padavė jam Sandoros plokštes — akmens plokštes , rašytas paties Dievo pirštu .
02032001	Matydami , kad Mozė uždelsė nusileisti nuo kalno , žmonės susirinko prie Aarono ir sakė jam : „ Eikš , padirbk mums dievą , kuris mus vestų . Juk mes nežinome , kas nutiko Mozei — tam vyrui , kuris išvedė mus iš Egipto žemės “ .
02032002	Aaronas tarė jiems : „ Nuimkite aukso auskarus , kuriuos nešioja įkabintus į ausis jūsų žmonos , sūnūs bei dukterys , ir atneškite juos man “ .
02032003	Visi žmonės nusiėmė aukso auskarus , kabojusius ausyse , ir atnešė juos Aaronui .
02032004	Jis , paėmęs iš jų rankų auksą , jį išlydė ir išskobė veršį . Tada jie sušuko : „ Izraeli , štai tavo Dievas , kuris išvedė tave iš Egipto žemės ! “
02032005	Tai pamatęs , Aaronas pastatė priešais jį aukurą ir paskelbė : „ Rytoj bus VIEŠPATIES šventė “ .
02032006	Kitą dieną žmonės pakilo anksti , aukojo deginamąsias atnašas , atnašavo bendravimo aukas , sėdosi valgyti ir gerti , po to kėlėsi ūžauti .
02032007	VIEŠPATS tarė Mozei : „ Skubėk tuojau pat žemyn ! Tavo tauta , kurią išvedei iš Egipto žemės , nedorai pasielgė .
02032008	Jie suskubo pasukti iš kelio , kuriuo eiti buvau jiems įsakęs , nusiliedino veršį ir aukoja jam , sakydami : ‘ Izraeli , štai tavo Dievas , kuris išvedė tave iš Egipto žemės ! ’ “
02032009	VIEŠPATS kalbėjo Mozei : „ Matau , kad ši tauta yra kietasprandė .
02032010	Todėl dabar palik mane vieną , kad mano įniršis jiems įsiliepsnotų ir juos sunaikinčiau , o iš tavęs padaryčiau didelę tautą “ .
02032011	Bet Mozė maldavo VIEŠPATĮ , savo Dievą , ir sakė : „ O VIEŠPATIE , kam gi dega tavo įniršis prieš tautą , kurią išvedei iš Egipto žemės didžia galia ir galinga ranka ?
02032012	Kam gi egiptiečiai turėtų sakyti : ‘ Pikto siekdamas , jis išvedė juos tik išžudyti kalnuose ir išnaikinti nuo žemės paviršiaus ’ ? Nusigręžk nuo savo degančio įniršio , pasigailėk ir nesiųsk nelaimės savo tautai .
02032013	Atsimink Abraomą , Izaoką ir Izraelį , savo tarnus , kaip tu prisiekei jiems pačiu savimi , sakydamas : ‘ Padauginsiu jūsų palikuonis kaip dangaus žvaigždes ir visą šį kraštą , kurį pažadėjau , duosiu jūsų palikuonims , ir jie paveldės jį amžinai ’ “ .
02032014	VIEŠPATS pasigailėjo ir nesiuntė nelaimės , kuria buvo grasinęs savo tautai .
02032015	Tada Mozė apsisuko ir leidosi nuo kalno , nešdamasis rankose dvi Sandoros plokštes — plokštes , prirašytas abiejose pusėse ; vienoje ir kitoje pusėje jos buvo prirašytos .
02032016	Plokštės buvo Dievo darbas , o raštas — Dievo raštas , įrėžtas plokštėse .
02032017	Išgirdęs žmonių šauksmus , Jozuė tarė Mozei : „ Karo šauksmas stovykloje ! “
02032018	Bet šis atsakė : „ Tai ne pergalės šauksmas , tai ne pralaimėjimo klyksmas . Girdžiu tik ūžaujančių balsus . . . “
02032019	Prisiartinęs prie stovyklos ir pamatęs veršį bei šokius , Mozė įniršo . Jis metė plokštes iš rankų ir sudaužė kalno papėdėje .
02032020	Paėmęs jų padarytą veršį , įmetė į ugnį . Sutrynęs į dulkes , išbėrė į vandenį ir pagirdė juo izraelitus .
02032021	Mozė tarė Aaronui : „ Ką tau ši tauta padarė , kad užtraukei jiems tokią sunkią nuodėmę ? “
02032022	Aaronas atsakė : „ Neniršk , mano viešpatie ! Tu žinai , kad ši tauta linkusi į pikta .
02032023	Jie man sakė : ‘ Padirbk mums dievą , kuris mus vestų , nes mes nežinome , kas nutiko Mozei — vyrui , kuris išvedė mus iš Egipto žemės ’ .
02032024	Tada aš jiems sakiau : ‘ Kas iš jūsų turi aukso , tenusiima ! ’ Jie davė man , aš įmečiau jį į ugnį , ir išėjo šis veršis ! “
02032025	Mozė , pamatęs , kad žmonės elgėsi palaidai — Aaronas buvo leidęs jiems palaidai elgtis savo priešų pajuokai , —
02032026	atsistojo stovyklos vartuose ir tarė : „ Kas už VIEŠPATĮ , teateina pas mane ! “ Visi levitai susibūrė aplink jį .
02032027	Jis tarė jiems : „ Taip kalbėjo VIEŠPATS , Izraelio Dievas : ‘ Prisijuoskite kalaviją prie šono , visi iki vieno ! Eikite nuo vartų prie vartų , išilgai ir skersai stovyklos , ir žudykite savo brolį , kaimyną ir giminaitį ’ “ .
02032028	Levitai padarė , kaip Mozė įsakė , ir tą dieną krito apie tris tūkstančius žmonių .
02032029	Mozė tarė : „ Šiandien jūs pašventėte save VIEŠPATIES tarnybai , nes buvote kiekvienas prieš savo sūnų ar brolį , šiandien gavote sau palaiminimą “ .
02032030	O kitą dieną Mozė tarė žmonėms : „ Nusidėjote sunkia nuodėme . Bet dabar aš užkopsiu pas VIEŠPATĮ . Galbūt pajėgsiu atlyginti už jūsų nuodėmę “ .
02032031	Taigi Mozė sugrįžo pas VIEŠPATĮ ir tarė : „ Deja ! Ši tauta nusidėjo sunkia nuodėme . Pasidarė sau dievą iš aukso !
02032032	O dabar , jei tu tik atleistum jų nuodėmę . . . Bet jei ne , ištrink mane iš knygos , kurią parašei ! “
02032033	Tačiau VIEŠPATS tarė Mozei : „ Tą , kuris nusidėjo man , tik tą ištrinsiu iš savo knygos .
02032034	Dabar eik , vesk tautą į tą vietą , apie kurią tau kalbėjau . Tikėk manimi , mano angelas ves tave . Bet kai ateis bausmės diena , nubausiu juos už jų nuodėmę “ .
02032035	Tada VIEŠPATS pasiuntė tautai rykštę už tai , kad privertė Aaroną padirbti jiems veršį .
02033001	VIEŠPATS kalbėjo Mozei : „ Eik , palik šią vietą , tu ir tauta , kurią išvedei iš Egipto žemės , ir keliauk į kraštą , kurį prisiekdamas pažadėjau Abraomui , Izaokui ir Jokūbui , tardamas : ‘ Tavo palikuonims jį duosiu ’ .
02033002	Siųsiu pirma tavęs angelą ir išvarysiu kanaaniečius , amoritus , hetitus , perizus , hivus ir jebusiečius .
02033003	Keliauk į kraštą , tekantį pienu ir medumi . Bet aš pats nekeliausiu su jūsų gretomis , kad nesunaikinčiau jūsų , nes esate kietasprandė tauta “ .
02033004	Išgirdę šiuos aštrius žodžius , žmonės apsivilko gedulo drabužiais . Niekas nesipuošė papuošalais .
02033005	Mat VIEŠPATS buvo pasakęs Mozei : „ Sakyk izraelitams : ‘ Jūs esate kietasprandė tauta . Jei eičiau su jūsų gretomis nors vieną akimirką , sunaikinčiau jus . Tad dabar nusiimk savo papuošalus ; aš dar nuspręsiu , ką turiu su tavimi daryti ’ “ .
02033006	Todėl izraelitai , keliaudami tolyn nuo Horebo , nebesipuošė savo papuošalais .
02033007	Mozė imdavo Palapinę ir pastatydavo ją už stovyklos , toli nuo stovyklos . Ji buvo vadinama Susitikimo Palapine . Norėdamas pasitarti su VIEŠPAČIU , eidavo į Susitikimo Palapinę , buvusią už stovyklos .
02033008	Kai tik Mozė eidavo į Susitikimo Palapinę , visi žmonės pakildavo ir stovėdavo , kiekvienas prie savo palapinės angos , ir lydėdavo akimis Mozę , kol jis įeidavo į Palapinę .
02033009	Mozei įėjus į Palapinę , nusileisdavo debesies stulpas ir sustodavo prie Palapinės įėjimo , o VIEŠPATS kalbėdavosi su Moze .
02033010	Kai žmonės pamatydavo debesies stulpą prie Palapinės įėjimo , visi pakildavo ir puldavo kniūbsti , kiekvienas prie savo palapinės angos .
02033011	VIEŠPATS kalbėdavosi su Moze veidas į veidą , kaip žmogus kalbasi su savo bičiuliu . Po to jis sugrįždavo į stovyklą , bet jo jaunas padėjėjas Jozuė , Nūno sūnus , nepajudėdavo iš Palapinės .
02033012	Mozė tarė VIEŠPAČIUI : „ Štai tu man liepei : ‘ Vesk į priekį šią tautą ’ , bet nepasakei , ką pasiųsi su manimi . Be to , tu sakei : ‘ Aš pažįstu tave vardu , tu iš tikrųjų radai malonę mano akyse ’ .
02033013	Jei aš tikrai radau malonę tavo akyse , prašyčiau parodyti man savo kelią , kad galėčiau pažinti tave ir nuolat rasti malonę tavo akyse . Juk štai šie žmonės yra tavo tauta “ .
02033014	Jis atsakė : „ Palengvindamas tau naštą , aš pats eisiu su tavimi “ .
02033015	O Mozė jam atsakė : „ Jei tu pats neitum kartu , neversk mūsų keltis iš šios vietos .
02033016	Juk kaip kitaip būtų žinoma , kad radome malonę tavo akyse — aš ir tavo tauta , — jeigu neitum kartu su mumis ? Argi ne tuo mes — tavo tauta ir aš — būsime paženklinti tarp visų tautų , esančių žemėje ? “
02033017	Ir VIEŠPATS tarė Mozei : „ Padarysiu ir tai , ko prašai , nes tu iš tikrųjų radai malonę mano akyse , ir tave aš pažįstu vardu “ .
02033018	Tada Mozė tarė : „ Prašyčiau parodyti man savo šlovę “ .
02033019	O jis atsakė : „ Aš padarysiu , kad praeis prieš tavo akis visas mano gerumas ir ištarsiu prieš tave vardą ‘ VIEŠPATS ’ ; aš maloningas tiems , kuriems esu maloningas , ir pasigailiu tų , kurių pasigailiu .
02033020	Bet , — tarė jis , — mano veido negali pamatyti , nes žmogus negali pamatyti mane ir likti gyvas “ .
02033021	Ir VIEŠPATS tęsė : „ Žiūrėk , netoli manęs yra vieta . Atsistok ant uolos .
02033022	Praeinant mano šlovei , nukelsiu tave į uolos plyšį ir uždengsiu ranka , kol praeisiu .
02033023	Tuomet nukelsiu ranką , ir tu pamatysi mano nugarą . Bet mano veido niekas negali matyti “ .
02034001	VIEŠPATS tarė Mozei : „ Nusitašyk iš akmens dvi plokštes , tokias kaip pirmąsias . Aš įrašysiu plokštėse žodžius , buvusius ant pirmųjų plokščių , kurias tu sudaužei .
02034002	Pasirenk rytojaus rytui , o ryto metą užkopk į Sinajaus kalną ir atsistok ten kalno viršūnėje prie manęs .
02034003	Tenekopia niekas kitas su tavimi , tenesirodo niekas kitas niekur ant kalno ; net tenebūna paleisti ganytis ties kalnu avys ir galvijai “ .
02034004	Tad Mozė atsiskėlė iš akmens dvi plokštes , tokias kaip pirmąsias , ir , atsikėlęs anksti rytą , pakilo kopti į Sinajaus kalną , nešinas dviem akmens plokštėmis , kaip VIEŠPATS buvo jam įsakęs .
02034005	Nužengęs debesyje , VIEŠPATS buvo ten su juo ir ištarė savo vardą „ VIEŠPATS “ .
02034006	Ir VIEŠPATS praėjo pro jį , tardamas : „ VIEŠPATS , VIEŠPATS , esu gailestingas ir maloningas Dievas , lėtas pykti , gausus gerumo ir ištikimybės ,
02034007	lydintis gerumu lig tūkstantosios kartos , atleidžiantis kaltę , nusižengimą ir nuodėmę , tačiau nepaliekantis kaltųjų be bausmės , bet baudžiantis už tėvų kaltę vaikus ir vaikų vaikus lig trečios ir ketvirtos kartos “ .
02034008	Mozė tuojau pat nusilenkė ligi žemės ir pagarbino .
02034009	Jis tarė : „ Jei radau malonę tavo akyse , prašyčiau , Viešpatie , eiti su mumis , nors ši tauta ir yra kietasprandė . Atleisk mūsų kaltę ir mūsų nuodėmę , priimk mus kaip savo paveldą “ .
02034010	[ VIEŠPATS ] atsakė : „ Štai aš sudarau Sandorą . Visai tavo tautai regint , padarysiu tokius nuostabius darbus , kokių nėra buvę padaryta visoje žemėje ir jokioje tautoje . Visi žmonės , tarp kurių gyveni , pamatys VIEŠPATIES darbus , nes tai , ką tau darysiu , yra baimę keliantis dalykas .
02034011	Tad gerai įsidėmėk , ką šiandien tau įsakau . Tikėk manimi , išvarysiu tavo akivaizdoje amoritus , kanaaniečius , hetitus , perizus , hivus ir jebusiečius .
02034012	Todėl saugokis ir nesudaryk sandoros su gyventojais krašto , į kurį eini , idant jie netaptų jums žabangomis .
02034013	Nugriaukite jų aukurus , sudaužykite jų paminklinius akmenis , iškirskite jų šventuosius stulpus .
02034014	Negarbinsite kito dievo , nes VIEŠPATS , vardu Pavydulingasis , yra pavydulingas Dievas .
02034015	Nesudaryk sandoros su krašto gyventojais , kad , jiems ištvirkaujant su savo dievais ir aukojant savo atnašas , vienas jų nepasikviestų tavęs ir tu nevalgytum jų aukų .
02034016	O jei imsi žmonas savo sūnums iš jų dukterų , ištvirkaudamos su savo dievais jų dukterys privers ir tavo sūnus ištvirkauti su jų dievais .
02034017	Nedirbsi sau jokių liedinamų dievų .
02034018	Švęsi Neraugintosios duonos šventę . Septynias dienas , kaip tau įsakiau , valgysi neraugintą duoną abibo mėnesį paskirtu metu , nes abibo mėnesį tu išėjai iš Egipto .
02034019	Kas tik pirmąkart atveria įsčias , man priklauso : visi tavo galvijų patinai — ar tai būtų karvės , ar avies pirmagimiai .
02034020	Asilo pirmagimis turi būti išpirktas avimi . O jei jo neišperki , turi nusukti jam sprandą . Pirmagimį savo sūnų turėsi išpirkti . Nė vienas nepasirodys mano akivaizdoje tuščiomis rankomis .
02034021	Šešias dienas dirbsi , bet septintą dieną turi ilsėtis . Net arimo ir pjūties metu turi ilsėtis .
02034022	Švęsi Savaičių šventę , kviečiapjūtės pirmienas , ir , metams baigiantis , Derliaus nuėmimo šventę .
02034023	Tris kartus per metus visi tavo vyriškiai pasirodys VIEŠPATIES Dievo , Izraelio Dievo , akivaizdoje .
02034024	Kadangi aš iškeldinsiu tautas prieš tau ateinant ir išplėsiu tavo ribas , niekas negeis tavo krašto , tau einant pasirodyti VIEŠPATIES , tavo Dievo , akivaizdoje tris kartus per metus .
02034025	Neatnašausi mano aukos kraujo su kuo nors raugintu , nepaliksi Paschos aukos iki rytojaus .
02034026	Rinktines savo žemės pirmienas atneši į VIEŠPATIES , savo Dievo , Namus . Nevirsi ožiuko jo motinos piene “ .
02034027	Tada VIEŠPATS tarė Mozei : „ Užrašyk šiuos žodžius , nes pagal šiuos žodžius aš sudariau Sandorą su tavimi ir su Izraeliu “ .
02034028	Jis išbuvo ten su VIEŠPAČIU keturiasdešimt dienų ir keturiasdešimt naktų , nevalgydamas nė duonos , negerdamas nė vandens . Jis užrašė ant plokščių Sandoros žodžius — Dešimt Įsakymų .
02034029	Mozė nusileido nuo Sinajaus kalno . Nusileidęs nuo kalno su dviem Sandoros plokštėmis rankoje , Mozė nežinojo , kad jo veido oda švytėjo dėl to , kad buvo kalbėjęsis su Dievu .
02034030	Pamatę švytinčią jo veido odą , Aaronas ir visi izraelitai bijojo prie jo prisiartinti .
02034031	Bet Mozei juos pašaukus , Aaronas ir visi bendrijos vadovai priėjo . Mozė su jais kalbėjosi .
02034032	Tada prisiartino visi izraelitai , ir jis perdavė jiems visa , ką VIEŠPATS buvo jam kalbėjęs ant Sinajaus kalno .
02034033	Baigęs su jais kalbėtis , Mozė užsidengė veidą gobtuvu .
02034034	Bet eidamas pas VIEŠPATĮ kalbėtis su juo , Mozė nusiimdavo gobtuvą , kolei būdavo pas VIEŠPATĮ . O kai išeidavo ir sakydavo izraelitams , kas jam buvo įsakyta ,
02034035	izraelitai matydavo , kad jo veido oda švyti . Tada Mozė vėl užsidengdavo veidą gobtuvu , kol vėl eidavo kalbėtis su VIEŠPAČIU .
02035001	Mozė surinko visą izraelitų bendriją ir sakė jiems : „ Štai ką VIEŠPATS įsakė jums daryti :
02035002	‘ Šešias dienas bus dirbama , o septintoji diena bus jums visiško poilsio šabas , šventas VIEŠPAČIUI . Kas jo metu dirbtų bet kokį darbą , turi būti nubaustas mirtimi .
02035003	Šabo dieną niekur savo gyvenvietėse nekursite ugnies ’ “ .
02035004	Mozė sakė visai izraelitų bendrijai : „ Štai ką VIEŠPATS įsakė :
02035005	‘ Padarykite tarp savųjų rinkliavą VIEŠPAČIUI . Kiekvienas , dosnios širdies skatinamas , teatneša VIEŠPAČIUI auką : aukso , sidabro ir vario ,
02035006	mėlynos , violetinės bei tamsiai raudonos spalvos siūlų ir plonos drobės , ožkos vilnos ,
02035007	išdirbtų avikailių ir akacijos medienos ,
02035008	aliejaus šviesai , kvepalų patepimo aliejui ir kvapiajam smilkalui ,
02035009	lazurito akmenų bei brangakmenių efodui ir krūtinės dėklui .
02035010	Kas tik iš jūsų yra nagingas , teateina ir tepadaro visa , ką VIEŠPATS įsakė : Padangtę ,
02035011	jos Palapinę su apdangalu , sagtimis , lentomis , skersiniais , stulpais ir pastovais ,
02035012	skrynią su kartelėmis , malonės sostą ir uždangą pertvarai ,
02035013	stalą su kartelėmis bei visais reikmenimis ir padėtine duona ,
02035014	žvakidę apšvietimui su jos reikmenimis bei žibintais ir aliejų šviesai ,
02035015	aukurą smilkalams su kartelėmis , patepimo aliejų bei kvapųjį smilkalą ir užuolaidą prie įėjimo — įėjimo į Palapinę ,
02035016	deginamųjų aukų aukurą su variniais pinučiais , kartelėmis bei visais reikmenimis , praustuvą su pastovu ,
02035017	kiemo uždangas , stulpus bei pastovus ir užuolaidą kiemo vartams ,
02035018	Padangtės kuolelius ir kiemo kuolelius su virvėmis ,
02035019	drabužius , dėvimus tarnaujant šventykloje , šventuosius drabužius Aaronui ir drabužius jo sūnums kunigiškajai tarnybai ’ “ .
02035020	Tada izraelitų bendrija pasitraukė nuo Mozės ,
02035021	o atėjo visi tie , kurių širdis buvo dosni ir kuriuos skatino jų dvasia , atnešdami VIEŠPAČIUI auką Susitikimo Palapinės statybai , visai jos tarnybai ir šventiesiems drabužiams .
02035022	Vyrai ir moterys — visi , kurie buvo dosnios širdies — atnešė ir sagų , ir auskarų , ir žiedų , ir karolių , visokių auksinių daiktų . Kiekvienas , kas tik galėjo , atnešė VIEŠPAČIUI aukso atnašą .
02035023	O visi tie , kurie turėjo ar mėlynų , ar violetinių , ar tamsiai raudonų siūlų , ar plonos drobės , ar ožkos vilnos , ar išdirbtų avikailių , ar švelnios odos , atnešė jų .
02035024	Kiekvienas , kas tik galėjo duoti sidabro ar vario atnašą , davė ją kaip VIEŠPATIES atnašą ; kiekvienas , kas tik turėjo akacijos medžio , tinkamo statybai , atnešė jo .
02035025	Visos nagingos moterys verpė rankomis ir atnešė , ką buvo suverpusios — mėlynų , violetinių bei tamsiai raudonų siūlų ir plonų lininių siūlų ;
02035026	o moterys , nagingai verpiančios ožkos vilną , širdies skatinamos , verpė ožkos vilną .
02035027	Giminių galvos atnešė lazurito akmenų ir brangakmenių efodui ir krūtinės dėklui ,
02035028	kvepalų ir aliejaus apšvietimui , patepimo aliejui bei kvapiajam smilkalui .
02035029	Taigi vyrai ir moterys , kuriuos širdis paskatino ką nors atnešti VIEŠPATIES per Mozę įsakytiems darbams atlikti , atnešė tai VIEŠPAČIUI kaip savanorišką auką .
02035030	Tada Mozė tarė izraelitams : „ Štai VIEŠPATS vardu pašaukė Hūro sūnaus Ūrio sūnų Becalelį iš Judo giminės ,
02035031	pripildė jį dieviškos dvasios — išminties , proto , pažinimo ir sugebėjimo
02035032	gaminti dirbinius iš aukso , sidabro bei vario ,
02035033	gludinti ir įtverti brangakmenius , drožinėti iš medžio , išmanyti bet kokį dailės amatą .
02035034	Jis suteikė jiedviem — jam ir Oholiabui , Ahisamacho sūnui iš Dano giminės — gebėjimą ir kitus pamokyti .
02035035	Juodu jis pripildė išminties atlikti darbą ir meistro , ir apmatų sumanytojo , ir siuvinėtojo mėlynais , violetiniais , tamsiai raudonais siūlais ir plonais lininiais siūlais , ir audėjo — bet kokio amatininko ir meistro .
02036001	Todėl Becalelis ir Oholiabas bei visi nagingi vyrai , kuriems VIEŠPATS davė išmonės ir išminties atlikti visus darbus statant šventyklą , imsis darbo ir padarys visa , kaip VIEŠPATS įsakė “ .
02036002	Tada Mozė pašaukė Becalelį ir Oholiabą bei visus vyrus , kuriuos VIEŠPATS buvo pripildęs išminties , visus , kurių širdis skatino juos eiti ir imtis darbo .
02036003	Jie perėmė iš Mozės visas savanoriškas aukas , izraelitų atneštas šventyklos statybai . Bet žmonės ir toliau kas rytą nešė Mozei savanoriškas aukas .
02036004	Todėl visi meistrai , užsiėmę įvairiais šventyklos darbais , paliko savo darbą , atėjo
02036005	ir sakė Mozei : „ Žmonės atneša kur kas daugiau negu reikia darbui , kurį mums VIEŠPATS įsakė atlikti “ .
02036006	Tad Mozė davė įsakymą paskelbti stovykloje : „ Niekas — nei vyras , nei moteris — tegu nebesistengia aukoti ką nors daugiau šventyklai ! “ Taip žmonės buvo sulaikyti nuo nešimo ,
02036007	nes jau buvo daugiau , negu gana darbui padaryti .
02036008	Tada nagingiausi darbininkai padarė dešimties dangų Padangtę iš plonos suktinių siūlų drobės su mėlynais , violetiniais bei tamsiai raudonais siūlais meistriškai išsiuvinėtais kerubais .
02036009	Kiekvienos dangos ilgis buvo dvidešimt aštuonios uolektys , o plotis — keturios uolektys . Visos dangos buvo vienodo dydžio .
02036010	Penkias dangas jie susegė vieną su kita ; kitas penkias dangas irgi susegė vieną su kita .
02036011	Pritaisė mėlynų siūlų kilpas ant vieno junginio galinės dangos pakraščio ; tą pat padarė ir ant kito junginio galinės dangos pakraščio .
02036012	Penkiasdešimt kilpų pritaisė prie vienos dangos ir penkiasdešimt kilpų — ant pakraščio dangos , esančios kitame junginyje . Kilpos buvo viena priešais kitą .
02036013	Padirbo penkiasdešimt aukso sagčių ir susegė dangas vieną su kita taip , kad išėjo Padangtė .
02036014	Jie padirbo ir dangas iš ožkos vilnos Palapinei viršum Padangtės . Tų dangų padirbo vienuolika .
02036015	Kiekvienos dangos ilgis buvo trisdešimt uolekčių , o plotis — keturios uolektys . Visos vienuolika dangų buvo vienodo dydžio .
02036016	Penkias dangas susegė atskirai į viena , ir šešias dangas atskirai į viena .
02036017	Pritaisė penkiasdešimt kilpų ant galinės dangos pakraščio viename junginyje ir penkiasdešimt kilpų ant galinės dangos pakraščio kitame junginyje .
02036018	Padirbo iš vario penkiasdešimt sagčių dangoms sukabinti , kad būtų galima Palapinę pastatyti .
02036019	Iš išdirbtų avikailių padarė Palapinei priedangą , o virš jos — priedangą iš tehašimo odos .
02036020	Tada jie padirbo akacijos medžio lentų Padangtės sienoms pastatyti .
02036021	Kiekvienos lentos ilgis buvo dešimt uolekčių , o plotis — pusantros .
02036022	Kiekviena lenta šonuose turėjo po dvi vieną su kita suderintas iškyšas lentoms sukabinti . Tą pat jie padarė su visomis Padangtės lentomis .
02036023	Pridirbo Padangtei lentų : dvidešimt lentų — pietinei sienai , pietų šonui ;
02036024	iš sidabro nuliejo keturiasdešimt pastovų padėti po dvidešimčia lentų : po du pastovus — po pirmosios lentos dviem iškyšomis ir po du pastovus — po kiekvienos kitos lentos dviem iškyšomis .
02036025	Padangtės šiaurinei sienai — šiaurės šonui — padirbo dvidešimt lentų
02036026	su keturiasdešimt sidabro pastovų : po du pastovus — po pirmąja lenta ir po du pastovus — po kiekviena kita lenta .
02036027	O Padangtės užpakalinei sienai — vakarų šonui — padirbo šešias lentas .
02036028	Padangtės užpakaliniams kampams padirbo po dvi lentas .
02036029	Žemai jos buvo palaidos , bet viršuje sujungtos ties pirmąja sąvarža . Taip jas padarė abiejuose kampuose .
02036030	Taigi iš viso buvo aštuonios lentos su sidabro pastovais — šešiolika pastovų , kiekvienai lentai po du pastovus .
02036031	Jie padirbo skersinius iš akacijos medžio : penkis — vienai Padangtės lentų sienai ,
02036032	penkis — kitai Padangtės lentų sienai ir penkis — Padangtės užpakalinės sienos — vakarų šono — lentoms .
02036033	Padarė taip , kad vidurinis skersinis eitų lentų sienos viduriu nuo vieno galo iki kito .
02036034	Lentas ir skersinius paauksavo , o žiedus skersiniams laikyti padarė iš aukso .
02036035	Jie padarė uždangą iš plonos suktinių siūlų drobės su mėlynais , violetiniais bei tamsiai raudonos spalvos siūlais meistriškai išsiuvinėtais kerubais .
02036036	Jai pakabinti padirbo keturis stulpus iš akacijos medžio ir juos paauksavo . Stulpų kabliai buvo iš aukso , o pastovus stulpams nuliejo iš sidabro .
02036037	Palapinės angai padarė užuolaidą iš plonos suktinių siūlų drobės su mėlynais , violetiniais bei tamsiai raudonais siūlais išsiuvinėtais raštais
02036038	ir penkis stulpus su kabliais . Jų viršūnes ir apvadus aptraukė auksu , bet penki pastovai buvo iš vario .
02037001	Becalelis padirbo akacijos medžio skrynią . Ji buvo pustrečios uolekties ilgio , pusantros uolekties pločio ir pusantros uolekties aukščio .
02037002	Ją aptraukė grynu auksu iš vidaus ir iš lauko , aplenkė aukso apvadu .
02037003	Keturioms jos kojoms nuliejo keturis žiedus : po du žiedus — vienam šonui ir po du žiedus — kitam šonui .
02037004	Padirbo akacijos medžio karteles , jas paauksavo ,
02037005	ir skryniai nešti perkišo per žiedus , esančius ant skrynios šonų .
02037006	Padarė malonės sostą iš gryno aukso pustrečios uolekties ilgio ir pusantros uolekties pločio .
02037007	Iš kalstyto aukso padarė du kerubus ir pritaisė juos prie abiejų malonės sosto galų :
02037008	vieną kerubą — prie vieno galo ir kitą kerubą — prie kito galo ; kerubus pritaisė taip , kad jie buvo lyg iš vieno gabalo su malonės sosto galais .
02037009	Kerubai laikė išskleistus į viršų sparnus ir dengė jais malonės sostą . Stovėjo jiedu vienas priešais kitą , bet jų veidai buvo atgręžti į malonės sostą .
02037010	Jis padirbo iš akacijos medžio stalą dviejų uolekčių ilgio , vienos uolekties pločio ir pusantros uolekties aukščio .
02037011	Aptraukė jį grynu auksu ir viršų aplenkė aukso apvadu .
02037012	Padarė aplink jį plaštakos platumo briauną , o aplink briauną — aukso apvadą .
02037013	Nuliejo jam keturis aukso žiedus ir pritaisė ant keturių kampų prie keturių kojų .
02037014	Žiedai , laikantys karteles stalui nešti , buvo prie pat briaunos .
02037015	Karteles stalui nešti jis padirbo iš akacijos medžio ir aptraukė jas auksu .
02037016	Reikmenis , kurie turėjo būti ant stalo — lėkštes ir indus smilkalams , dubenis ir ąsočius liejamosioms atnašoms — jis padarė iš gryno aukso .
02037017	Jis padirbo iš gryno aukso žvakidę . Žvakidės stovas ir kotas buvo nukalti ; taurelės , galvutės ir vainiklapiai buvo iš vieno gabalo su žvakide .
02037018	Šešios šakos ėjo iš jos šonų : trys šakos — iš vieno šono ir trys šakos — iš kito .
02037019	Trys migdolo žiedo pavidalo taurelės , kiekviena su galvute ir vainiklapiais ant vienos šakos , ir trys migdolo žiedo pavidalo taurelės , kiekviena su galvute ir vainiklapiais , ant kitos šakos . Tokios buvo visos šešios iš žvakidės išeinančios šakos .
02037020	Ant žvakidės koto buvo keturios migdolo žiedo pavidalo taurelės , kiekviena su savo galvute ir vainiklapiais .
02037021	Galvutė iš to paties gabalo buvo po pirmąja šakų pora , galvutė iš to paties gabalo buvo po antrąja šakų pora ir galvutė iš to paties gabalo — po trečiąja šakų pora .
02037022	Galvutės ir jų šakos buvo iš to paties gabalo , visos nukaltos iš gryno aukso .
02037023	Jis padirbo jai septynis žibintus ir žnyples , ir padėklus iš gryno aukso .
02037024	Žvakidę ir jos reikmenis jis padarė iš vieno talento gryno aukso .
02037025	Aukurą smilkalams jis padarė iš akacijos medžio . Jis buvo vienos uolekties ilgio ir vienos uolekties pločio — keturkampis , o aukščio turėjo dvi uolektis ; iš to paties gabalo buvo jo ragai .
02037026	Aptraukė aukurą grynu auksu — viršų , visus šonus bei ragus ir aplenkė aukso apvadu .
02037027	Žemiau apvado abiejuose aukuro šonuose pritaisė du auksinius žiedus kartelėms aukurui nešti .
02037028	Karteles padirbo iš akacijos medžio ir paauksavo .
02037029	Taip pat jis pagamino šventąjį patepimo aliejų ir kvapųjį smilkalą , tarsi jie būtų kvepalų gamintojo mišiniai .
02038001	Iš akacijos medžio padarė ir aukurą deginamajai aukai . Jis buvo penkių uolekčių ilgio ir penkių uolekčių pločio — keturkampis , o aukščio turėjo tris uolektis .
02038002	Ant jo keturių kampų padirbo keturis ragus , išeinančius iš paties aukuro .
02038003	O visus aukuro reikmenis — puodus pelenams , grandiklius , dubenis , šakutes ir keptuves padirbo iš vario .
02038004	Padirbo aukurui vario pinučius po jo briauna , nutįsusius žemyn nuo briaunos iki pusės aukuro .
02038005	Nuliejo keturis žiedus prie keturių varinių pinučių kampų kartims laikyti .
02038006	Kartis padirbo iš akacijos medžio ir aptraukė variu .
02038007	Jam nešti perkišo kartis per žiedus aukuro šonuose . Aukurą padirbo tuščią iš lentų .
02038008	Jis padarė vario praustuvą su vario pastovu iš veidrodžių tų moterų , kurios tarnavo prie įėjimo į Susitikimo Palapinę .
02038009	Jis įrengė kiemą . Pietų pakraščio — į pietų pusę — kiemo uždangos buvo plonos suktinių siūlų drobės , šimto uolekčių ilgio ;
02038010	jų dvidešimt stulpų su dvidešimčia pastovų buvo iš vario , bet stulpų kabliai ir sankabos buvo iš sidabro .
02038011	Šiaurės pakraščio uždangos buvo šimto uolekčių ilgio ; dvidešimt stulpų ir dvidešimt pastovų buvo iš vario , bet stulpų kabliai ir sankabos — iš sidabro .
02038012	Vakarų pakraščio užuolaidos buvo penkiasdešimt uolekčių ilgio su dešimčia stulpų ir dešimčia pastovų ; stulpų kabliai ir sankabos buvo iš sidabro .
02038013	Rytų pakraštyje kiemo ilgis buvo penkiasdešimt uolekčių .
02038014	Viename vartų šone uždanga buvo penkiolikos uolekčių su trim stulpais ir trim pastovais .
02038015	Lygiai taip ir kitame šone ; abiejų kiemo vartų šonų užuolaidos buvo penkiolikos uolekčių su trim stulpais ir trim pastovais .
02038016	Visos kiemo uždangos buvo iš plonos suktinių siūlų drobės .
02038017	Stulpų pastovai buvo iš vario , bet stulpų kabliai bei jų sankabos — iš sidabro , o stulpų viršūnės buvo pasidabruotos . Visi kiemo stulpai buvo padengti sidabru .
02038018	Kiemo vartų užuolaida buvo iš plonos suktinių siūlų drobės , išsiuvinėtos mėlynais , violetiniais ir tamsiai raudonais siūlais . Ji buvo dvidešimt uolekčių ilgio ; jos aukštis , arba plotis , buvo penkios uolektys , toks kaip ir kiemo dangų .
02038019	Keturi stulpai ir jų keturi pastovai buvo iš vario , o kabliai — iš sidabro . Stulpų viršūnės buvo pasidabruotos , o sankabos — iš sidabro .
02038020	Palapinės ir kiemo kuoleliai buvo iš vario .
02038021	Štai Padangtės , Sandoros Padangtės , apyskaita , kurią , Mozei įsakius ir Aarono sūnui kunigui Itamarui vadovaujant , padarė levitai .
02038022	O Becalelis , Hūro sūnaus Ūrio sūnus iš Judo giminės , buvo padaręs visa , ką Mozei VIEŠPATS buvo įsakęs padaryti ,
02038023	drauge su Ahisamacho sūnumi Oholiabu iš Dano giminės , meistru , dailininku ir turinčiu įgūdžių siuvinėti ploną drobę mėlynais , violetiniais bei tamsiai raudonos spalvos siūlais .
02038024	Aukso , sunaudoto visos šventyklos statybos darbams — auksas suaukotas kaip atnašos , — buvo dvidešimt devyni talentai ir septyni šimtai trisdešimt šekelių pagal šventyklos šekelį .
02038025	Sidabro , surinkto per bendrijos surašymą , buvo šimtas talentų ir tūkstantis septyni šimtai septyniasdešimt penki šekeliai pagal šventyklos šekelį , po
02038026	vieną beką nuo galvos ( tai yra po pusšekelį pagal šventyklos šekelį ) kiekvieno , įrašyto į sąrašą ir turinčio dvidešimt metų arba vyresnio , iš viso šešių šimtų trijų tūkstančių penkių šimtų ir penkiasdešimt vyrų .
02038027	Šimtinė sidabro talentų buvo sunaudota šventyklos pastovams ir uždangos pastovams nuliedinti — šimtas pastovų iš šimtinės talentų , po talentą kiekvienam pastovui .
02038028	Iš tūkstančio septynių šimtų septyniasdešimt penkių šekelių jis padirbo kablius stulpams , aptraukė jų viršūnes ir padarė jiems sankabas .
02038029	Vario buvo suaukota septyniasdešimt talentų ir du tūkstančiai keturi šimtai šekelių .
02038030	Iš jo jis padirbo pastovus Susitikimo Palapinės durims , vario aukurą su vario pinučiais ir visus aukuro reikmenis ,
02038031	visus pastovus kiemui ir pastovus kiemo vartams , visus kuolelius Padangtei ir visus kuolelius kiemui .
02039001	Iš mėlynų , violetinių ir tamsiai raudonų siūlų jie išaudė puikius apdarus šventyklos tarnybai . Jie pagamino šventuosius drabužius Aaronui , kaip VIEŠPATS buvo Mozei įsakęs .
02039002	Efodą padarė iš aukso ir plonos suktinių siūlų drobės , puoštos mėlynais , violetiniais bei tamsiai raudonais siūlais .
02039003	Išploję auksą į lakštus , sukarpė į siūlus ir jais išsiuvinėjo meniškus raštus drauge su mėlynais , violetiniais bei tamsiai raudonais siūlais plonoje suktinių siūlų drobėje .
02039004	Padarė efodui dvejas petnešas , prisiūtas prie abiejų jo galų .
02039005	Išsiuvinėtoji juosta buvo iš tų pačių medžiagų ir to paties meistriškumo kaip ir efodas . Ji buvo padaryta iš plonos suktinių siūlų drobės , puoštos auksu ir mėlynais , violetiniais bei tamsiai raudonais siūlais , kaip VIEŠPATS buvo Mozei įsakęs .
02039006	Lazurito akmenys buvo paruošti , įrėminti aukso rėmeliais ir juose išraižyti Izraelio sūnų vardai , kaip išraižomas antspaudo žiedas .
02039007	Juos pritvirtino prie efodo petnešų , kad būtų Izraelio sūnums atminimo akmenys , kaip VIEŠPATS buvo Mozei įsakęs .
02039008	Kaip ir efodą iš plonos suktinių siūlų drobės padarė krūtinės dėklą , meistriškai išsiuvinėtą auksu ir mėlynais , violetiniais bei tamsiai raudonais siūlais .
02039009	Jis buvo keturkampis . Krūtinės dėklą padarė dvilinką , sprindžio ilgio ir sprindžio pločio .
02039010	Apdaigstė jį keturiomis brangakmenių eilėmis . Pirmoje eilėje buvo sardas , topazas ir smaragdas ,
02039011	antroje eilėje — granatas , safyras ir ametistas ,
02039012	trečioje eilėje — hiacintas , agatas ir krištolas ,
02039013	ketvirtoje eilėje — berilas , lazuritas ir jaspis . Brangakmeniai buvo įrėminti aukso rėmeliais .
02039014	Akmenų skaičius atitiko dvylikos Izraelio sūnų vardus ; jie buvo tarsi antspaudo žiedai su kiekviename išraižytu vienos iš dvylikos giminių vardu .
02039015	Krūtinės dėklui padirbo grandinėles iš gryno aukso , suvytas tarsi virvelės ;
02039016	jam padirbo iš aukso du įtvarus ir du auksinius žiedus . Žiedus pritvirtino ant abiejų krūtinės dėklo kampų
02039017	ir įvėrė aukso virveles į šiuos du žiedus krūtinės dėklo kampuose .
02039018	Abiejų virvelių galus pritvirtino prie dviejų įtvarų , pririšdami juos priekyje prie efodo petnešų .
02039019	Tada padirbo iš aukso kitus du žiedus ir pritvirtino juos apačioje prie dviejų krūtinės dėklo kampų ant užpakalinės pusės prie pat efodo .
02039020	Padirbo dar du žiedus iš aukso ir pritvirtino juos žemai efodo petnešų priekyje , prie jo siūlės virš meistriškai išaustos efodo juostos .
02039021	Tada , kaip VIEŠPATS buvo įsakęs Mozei , jie sujungė mėlyna virvele krūtinės dėklo žiedus su efodo žiedais , kad jis gulėtų ant meistriškai išaustos efodo juostos ir neatsiskirtų nuo efodo .
02039022	Efodo skraistę išaudė vien iš mėlynų siūlų .
02039023	Skylė galvai skraistės viduryje buvo kaip skylė šarvų liemenėje su atsiūlėjimu aplink skylę , idant nesuplyštų .
02039024	Ant žemutinio skraistės apvado padirbo granatmedžio obuolius iš plonos suktinių siūlų drobės , puoštos mėlynais , violetiniais bei tamsiai raudonais siūlais .
02039025	Padirbo taip pat varpelius iš gryno aukso ir pritvirtino tarp granatmedžio obuolių ant žemutinio skraistės apvado , visus aplinkui tarp granatmedžio obuolių .
02039026	Pakaitomis varpelis ir granatmedžio obuolys , varpelis ir granatmedžio obuolys , ir taip aplink visą žemutinį apvadą skraistės , skirtos vilkėti atliekant tarnybą , kaip VIEŠPATS buvo Mozei įsakęs .
02039027	Aaronui ir jo sūnums pagamino tunikas iš plonos drobės ,
02039028	turbaną iš plonos drobės , kepures iš plonos drobės , lininius apatinius drabužius iš plonos suktinių siūlų drobės
02039029	ir plonos suktinių siūlų drobės juostą puošniai išsiuvinėjo mėlynais , violetiniais bei tamsiai raudonais siūlais , kaip VIEŠPATS buvo Mozei įsakęs .
02039030	Padirbo iš gryno aukso gėlę — pašventimo ženklą — ir , kaip išraižomas antspaudo žiedas , išraižė joje įrašą „ Pašvęsta VIEŠPAČIUI “ .
02039031	Gėlei prie turbano pritvirtinti užrišo mėlyną virvelę , kaip VIEŠPATS buvo Mozei įsakęs .
02039032	Taip buvo užbaigti visi Susitikimo Palapinės Padangtės darbai . Izraelitai visa padarė , kaip VIEŠPATS buvo Mozei įsakęs .
02039033	Tada jie atnešė Padangtę su Palapine ir visais reikmenimis pas Mozę : kablius , lentas , skersinius , stulpus bei pastovus ,
02039034	raudonai dažytų avikailių dangas , tehašimo odos dangas ir pertvaros uždangą ,
02039035	Sandoros Skrynią su kartelėmis ir malonės sostu ,
02039036	stalą su visais reikmenimis ir padėtine duona ,
02039037	gryno aukso žvakidę su žibintais bei visais reikmenimis ir aliejų apšvietimui ,
02039038	aukso aukurą , patepimo aliejų bei kvapųjį smilkalą ir užuolaidą Palapinės įėjimui ,
02039039	vario aukurą ir vario pinučius , karteles bei visus reikmenis , praustuvą su pastovu ,
02039040	kiemo dangas , stulpus bei pastovus , užuolaidą kiemo vartams su virvėmis ir kuoleliais , visa , kas reikalinga Padangtės tarnybai Susitikimo Palapinėje ,
02039041	puikius apdarus šventyklos tarnybai bei šventuosius drabužius kunigui Aaronui ir drabužius jo sūnums kunigų tarnybai eiti .
02039042	Kaip VIEŠPATS buvo įsakęs Mozei , taip izraelitai buvo atlikę visus darbus .
02039043	Pamatęs , kad visa jie buvo padarę , kaip VIEŠPATS buvo įsakęs , Mozė palaimino juos .
02040001	VIEŠPATS tarė Mozei :
02040002	„ Pirmo mėnesio pirmą dieną pastatysi Susitikimo Palapinės Padangtę .
02040003	Padėsi į ją Sandoros Skrynią ir atskirsi uždanga .
02040004	Įneši stalą ir jį padengsi . Tada įneši žvakidę ir uždegsi jos žibintus .
02040005	Aukso aukurą smilkalams pastatysi priešais Sandoros Skrynią ir pakabinsi Padangtės duryse užuolaidą .
02040006	Deginamųjų aukų aukurą pastatysi Susitikimo Palapinėje priešais įėjimą į Padangtę ,
02040007	praustuvą padėsi tarp Susitikimo Palapinės ir aukuro , pripilsi į jį vandens .
02040008	Iš visų pusių įrengsi kiemą ir pakabinsi užuolaidą ant kiemo vartų .
02040009	Tada paimsi patepimo aliejaus ir patepsi Padangtę ir visa , kas joje ; pašventinsi ją drauge su visu apstatymu , kad būtų šventa .
02040010	Šventindamas deginamųjų aukų aukurą su visais jo reikmenimis , patepsi ir jį , kad būtų ypač šventas .
02040011	Patepsi ir praustuvą drauge su pastovu ir pašventinsi jį .
02040012	Tada atvesi Aaroną ir jo sūnus prie Susitikimo Palapinės durų ir , apiplovęs vandeniu ,
02040013	apvilksi Aaroną šventuoju apdaru ir patepsi , šventindamas jį , kad jis man tarnautų kaip kunigas .
02040014	Atvesi ir jo sūnus , apvilksi juos tunikomis
02040015	ir patepsi juos , kaip patepei jų tėvą , kad jie tarnautų man kaip kunigai . Šis patepimas suteiks jiems amžiną kunigystę per visas kartų kartas “ .
02040016	Taip Mozė ir padarė . Kaip VIEŠPATS jam buvo įsakęs , taip jis ir padarė .
02040017	Taigi antrų metų pirmo mėnesio pirmą dieną buvo pastatyta Padangtė .
02040018	Mozė pastatė Padangtę . Jis padėjo pastovus , sustatė lentas , uždėjo skersinius ir iškėlė stulpus ;
02040019	po to išskleidė Palapinę viršum Padangtės , uždėdamas virš jos Palapinės dangą , kaip VIEŠPATS buvo Mozei įsakęs .
02040020	Jis paėmė liudijimą ir įdėjo jį į Skrynią , pritaisė prie Skrynios karteles , užkėlė ant Skrynios viršaus malonės sostą
02040021	ir įnešė Skrynią į Padangtę . Tada pakabino uždangą ir uždengė Sandoros Skrynią , kaip VIEŠPATS buvo Mozei įsakęs .
02040022	Stalą padėjo Susitikimo Palapinėje , prie Padangtės šiaurės pakraščio šiapus uždangos ,
02040023	ir išdėliojo ant jo padėklus duonos , kad ji būtų VIEŠPATIES akivaizdoje , kaip VIEŠPATS buvo Mozei įsakęs .
02040024	Žvakidę padėjo Susitikimo Palapinėje priešais stalą prie Padangtės pietų pakraščio
02040025	ir uždegė žibintus VIEŠPATIES akivaizdoje , kaip VIEŠPATS buvo Mozei įsakęs .
02040026	Aukso aukurą padėjo Susitikimo Palapinėje priešais uždangą
02040027	ir atnašavo ant jo kvapųjį smilkalą , kaip VIEŠPATS buvo Mozei įsakęs .
02040028	Jis pakabino ir užuolaidą ant įėjimo į Padangtę .
02040029	Aukurą deginamosioms aukoms jis pastatė Susitikimo Palapinėje prie įėjimo į Padangtę ir atnašavo ant jo deginamąsias aukas bei javų atnašas , kaip VIEŠPATS buvo Mozei įsakęs .
02040030	Tarp Susitikimo Palapinės ir aukuro padėjo praustuvą ir pripildė vandens ,
02040031	kuriuo ir Mozė , ir Aaronas , ir jo sūnūs nusiplovė rankas ir kojas .
02040032	Kada tik eidavo į Susitikimo Palapinę ir artindavosi prie aukuro , jie apsiplaudavo , kaip VIEŠPATS buvo Mozei įsakęs .
02040033	Aplink Padangtę bei aukurą jis įrengė kiemą ir užkabino užuolaidą ant kiemo vartų . Taip Mozė užbaigė darbą .
02040034	Tada debesis uždengė Susitikimo Palapinę , ir VIEŠPATIES šlovė pripildė Padangtę .
02040035	Mozė negalėjo įeiti į Susitikimo Palapinę , nes ją gaubė debesis ir pripildė VIEŠPATIES šlovė .
02040036	Kai tik debesis pakildavo nuo Padangtės , izraelitai leisdavosi į kelionę .
02040037	Bet jeigu debesis nepakildavo , jie tol nesileisdavo į kelionę , kol jis nepakildavo .
02040038	Dieną virš Padangtės buvo matyti VIEŠPATIES debesis , o naktį viso Izraelio namų akivaizdoje kiekvienoje jų kelionės sustojimo vietoje ten būdavo ugnis .
03001001	VIEŠPATS pasišaukė Mozę ir kalbėjo jam iš Susitikimo Palapinės , tardamas :
03001002	„ Kalbėk izraelitams ir sakyk jiems . Kai kas nors iš jūsų nori atvesti VIEŠPAČIUI gyvulio atnašą , atveskite atnašą iš jaučių bandos ar iš avių bei ožkų kaimenės .
03001003	Jei atnaša yra deginamoji auka iš jaučių bandos , jis atves sveiką jautį prie Susitikimo Palapinės įėjimo , kad būtų priimtas jo vardu VIEŠPATIES akivaizdoje .
03001004	Ten jis uždės ranką ant galvos deginamajai aukai , kad ji būtų priimta jo labui kaip permaldavimas už jį .
03001005	Jautis bus papjautas VIEŠPATIES akivaizdoje , o Aaronas ir jo sūnūs atnašaus kraują , išliedami jį ant visų šonų aukuro , esančio prie Susitikimo Palapinės įėjimo .
03001006	Tada deginamoji auka bus nulupta ir sukapota į dalis .
03001007	Kunigo Aarono sūnūs užkurs ant aukuro ugnį ir prikraus į ugnį malkų .
03001008	Po to Aarono sūnūs , kunigai , išdėlios sukapotas dalis drauge su galva ir taukais ant ugnies ir malkų , esančių ant aukuro .
03001009	O viduriai ir kojos bus apiplauti vandeniu . Tada kunigas pavers dūmais visą atnašą ant aukuro kaip ugninę atnašą — malonaus kvapo auką VIEŠPAČIUI .
03001010	Jei atnaša deginamajai aukai yra iš smulkių gyvulių — avių ar ožkų kaimenės , jis atves sveiką aviną ar ožį .
03001011	Šis bus papjautas prie šiaurinio aukuro krašto VIEŠPATIES akivaizdoje . Tada Aarono sūnūs , kunigai , išlies jo kraują ant visų aukuro šonų .
03001012	Sukapotas dalis kunigas išdėlios drauge su galva ir taukais viršum degančių malkų ant aukuro .
03001013	O viduriai ir kojos bus apiplautos vandeniu . Tada kunigas atnašaus visa , paversdamas dūmais ant aukuro . Tai deginamoji auka — malonaus kvapo ugninė atnaša VIEŠPAČIUI .
03001014	Jei atnaša VIEŠPAČIUI yra deginamoji auka iš paukščių , jis parinks ją iš purplelių ar balandžių .
03001015	Kunigas atneš jį prie aukuro , nusuks galvą ir ant aukuro pavers dūmais . O kraujas bus išlietas ant aukuro šonų .
03001016	Jis atskirs gurklį su viskuo kas jame ir numes į pelenams skirtą vietą rytinėje aukuro pusėje .
03001017	Tada , perplėšęs paukštį per vidurį ir pusių neatskirdamas , kunigas pavers jį dūmais ant aukuro viršum malkų ant ugnies . Tai deginamoji auka — malonaus kvapo ugninė atnaša VIEŠPAČIUI .
03002001	Kai kas nors duoda javų atnašą VIEŠPAČIUI , jo atnaša turi būti geriausi miltai . Jis užpils ant jų aliejaus , apibarstys smilkalais
03002002	ir atneš Aarono sūnums , kunigams . Kunigas , paėmęs iš jos saują geriausių miltų ir aliejaus , drauge su visais smilkalais pavers šią priminimo atnašą dūmais ant aukuro , malonaus kvapo ugninę auką VIEŠPAČIUI .
03002003	O kas lieka nuo javų atnašos , bus Aaronui ir jo sūnums ; tai švenčiausia dalis ugninių atnašų VIEŠPAČIUI .
03002004	Kai duosi javų atnašą , iškeptą krosnyje , ji turi būti iš geriausių miltų : nerauginti papločiai , įmaišyti aliejumi , arba neraugintos aliejumi apteptos bandelės .
03002005	Jei tavo javų atnaša kepta keptuvėje , ji bus iš geriausių miltų , išminkyta su aliejumi ir nerauginta .
03002006	Padalyk ją į gabalus ir apipilk aliejumi . Tai javų atnaša .
03002007	Jei tavo javų atnaša yra atnaša puode , ji bus paruošta iš geriausių miltų aliejuje .
03002008	Kai atneši VIEŠPAČIUI javų atnašą , paruoštą vienu iš šių būdų , ji bus paduota kunigui , ir šis padės ją ant aukuro .
03002009	Kunigas paims iš javų atnašos priminimo dalį ir pavers ją dūmais ant aukuro kaip malonaus kvapo ugninę atnašą VIEŠPAČIUI .
03002010	O kas lieka nuo javų atnašos , bus Aaronui ir jo sūnums ; tai švenčiausia dalis ugninių atnašų VIEŠPAČIUI .
03002011	Visos javų atnašos , kurias duodi VIEŠPAČIUI , turi būti neraugintos , nes nei raugo , nei medaus nepaversi dūmais kaip ugninės aukos VIEŠPAČIUI .
03002012	Jas galite atnešti VIEŠPAČIUI kaip pirmienų atnašas , tačiau ant aukuro jos nebus dedamos , kad duotų malonų kvapą .
03002013	Visas javų atnašų aukas pasūdysi druska . Tenestinga tavo javų atnašoms tavo Sandoros su Dievu druskos . Su visomis savo atnašomis turi atnašauti druskos .
03002014	Jei neši VIEŠPAČIUI derliaus pirmienų javų atnašą , atneši savo derliaus pirmienų šviežias ugnyje pagruzdintas varpas , kruopas iš šviežių grūdų kaip pirmienų javų atnašą .
03002015	Užpilsi ant jos aliejaus ir apibarstysi smilkalais . Tai javų atnaša .
03002016	O kunigas pavers dūmais jos priminimo dalį — dalį šviežių grūdų su aliejumi ir drauge su smilkalais . Tai ugninė atnaša VIEŠPAČIUI .
03003001	Jei kieno atnaša yra bendravimo auka , ir jis atnašauja gyvulį iš jaučių bandos , turi atnašauti VIEŠPATIES akivaizdoje sveiką patiną ar sveiką patelę .
03003002	Jis uždės ranką savo atnašai ant galvos ir papjaus gyvulį prie Susitikimo Palapinės įėjimo , o Aarono sūnūs , kunigai , išlies kraują ant aukuro šonų .
03003003	Tada iš bendravimo aukos jis atnašaus kaip ugninę atnašą VIEŠPAČIUI vidurius dengiančią riebiąją plėvę ir ant vidurių esančius taukus ,
03003004	abudu inkstus su taukais , kurie yra ant jų prie paslėpsnių , ir kepenų lezgį , kurį išims drauge su inkstais .
03003005	Tada Aarono sūnūs pavers tai dūmais ant aukuro drauge su deginamąja auka viršum malkų ant ugnies kaip malonaus kvapo ugninę atnašą VIEŠPAČIUI .
03003006	Jei jo atnaša yra bendravimo auka VIEŠPAČIUI iš avių kaimenės , jis turi atnašauti sveiką patiną ar sveiką patelę .
03003007	Jei jis duoda avį kaip savo atnašą , atves ją VIEŠPATIES akivaizdon
03003008	ir uždės ranką atnašai ant galvos . Ji bus papjauta priešais Susitikimo Palapinę , o Aarono sūnūs išlies jos kraują ant visų aukuro šonų .
03003009	Iš bendravimo aukos jis kaip ugninę auką VIEŠPAČIUI atnašaus jos taukus : visą riebiąją uodegą , kuri turi būti atkirsta prie pat stuburo , vidurius dengiančią riebiąją plėvę ir taukus , kurie yra ant vidurių ,
03003010	abudu inkstus su taukais , kurie yra ant jų prie paslėpsnių , ir kepenų lezgį , kurį išims drauge su inkstais .
03003011	Tada kunigas pavers visa tai dūmais ant aukuro kaip ugninę maisto atnašą VIEŠPAČIUI .
03003012	Jei jo atnaša yra ožka , atves ją VIEŠPATIES akivaizdon
03003013	ir uždės ranką jai ant galvos . Ji bus papjauta priešais Susitikimo Palapinę , o Aarono sūnūs išlies jos kraują ant visų aukuro šonų .
03003014	Iš jos jis atnašaus kaip ugninę atnašą VIEŠPAČIUI vidurius dengiančią riebiąją plėvę ir visus taukus , kurie yra ant vidurių ,
03003015	abudu inkstus drauge su taukais , kurie yra ant jų prie paslėpsnių , ir kepenų lezgį , kurį išims drauge su inkstais .
03003016	Tada kunigas visa tai pavers dūmais ant aukuro kaip ugninę maisto atnašą maloniam kvapui . Visi taukai priklauso VIEŠPAČIUI .
03003017	Tai amžinas įsakas visoms jūsų kartoms , kad ir kur jūs gyventumėte : nevalgysite jokių taukų nei jokio kraujo “ .
03004001	VIEŠPATS kalbėjo Mozei , tardamas :
03004002	„ Sakyk izraelitams : kai žmogus nusideda netyčiomis bet kuriam iš VIEŠPATIES įsakymų , darydamas tai , kas uždrausta ,
03004003	jei pateptasis kunigas nusideda taip , kad kaltė krinta ant tautos , už nuodėmę , kuria nusidėjo , jis turi atnašauti sveiką jautį iš bandos kaip auką už nuodėmę VIEŠPAČIUI .
03004004	Jis atves jautį prie Susitikimo Palapinės durų priešais VIEŠPATĮ ir uždės ranką jaučiui ant galvos . Jautis bus papjautas VIEŠPATIES akivaizdoje .
03004005	Tada pateptasis kunigas pasems jaučio kraujo ir atneš į Susitikimo Palapinę .
03004006	Padažęs pirštą kraujyje , kunigas pašlakstys juo septynis kartus VIEŠPATIES akivaizdoje šventyklos uždangos link .
03004007	Kunigas krauju pavilgys ragus kvapiojo smilkalo aukuro , esančio VIEŠPATIES akivaizdoje Susitikimo Palapinėje , o likusį jaučio kraują išlies prie papėdės deginamųjų aukų aukuro , kuris yra prie Susitikimo Palapinės įėjimo .
03004008	Išims visus aukos už nuodėmę jaučio taukus : vidurius dengiančią riebiąją plėvę ir visus taukus , kurie yra ant vidurių ,
03004009	abudu inkstus drauge su taukais , kurie yra ant jų prie paslėpsnių , ir kepenų lezgį , kurį išims kartu su inkstais ,
03004010	kaip buvo išimta iš bendravimo aukos jaučio . Kunigas pavers juos dūmais ant deginamųjų aukų aukuro .
03004011	O jaučio odą ir visą mėsą drauge su galva , kojomis , viduriais ir išmatomis —
03004012	visas jaučio liekanas — jis išneš į švarią vietą už stovyklos , kur išpilami pelenai , ir sudegins ant laužo . Toje vietoje , kur išpilami pelenai , viskas bus sudeginta .
03004013	Jei visa Izraelio bendruomenė netyčia suklysta ir , bendrijai to nė nejaučiant , padaro ką nors , kas pagal VIEŠPATIES įsakymus neturėtų būti daroma , ir užsitraukia kaltę ,
03004014	tai nuodėmei , kuria jie užsitraukė kaltę , paaiškėjus , bendrija atnašaus jautį iš bandos kaip auką už nuodėmę ir atves jį priešais Susitikimo Palapinę .
03004015	Bendrijos seniūnai uždės rankas jaučiui ant galvos VIEŠPATIES akivaizdoje , ir jautis bus papjautas priešais VIEŠPATĮ .
03004016	Pateptasis kunigas atneš jaučio kraujo į Susitikimo Palapinę .
03004017	Padažęs pirštą kraujyje , kunigas pašlakstys juo VIEŠPATIES akivaizdoje septynis kartus uždangos link .
03004018	Tada krauju pavilgys ragus aukuro , esančio VIEŠPATIES akivaizdoje Susitikimo Palapinėje , o likusį kraują išlies prie papėdės deginamųjų aukų aukuro , kuris yra prie Susitikimo Palapinės įėjimo .
03004019	Visi jo taukai bus išimti ir paversti dūmais ant aukuro .
03004020	Su šiuo jaučiu pasielgs kaip su aukos už nuodėmę jaučiu ; tą pat su juo padarys . Taigi kunigas atliks už juos permaldavimą , ir jiems bus atleista .
03004021	O patį jautį jis išgabens už stovyklos ir sudegins kaip pirmąjį jautį . Tai bendrijos auka už nuodėmę .
03004022	Kai netyčia nusideda valdovas , darydamas ką nors iš tų dalykų , kurie pagal VIEŠPATIES , jo Dievo , įsakymus neturėtų būti daromi , ir pasijunta kaltas ,
03004023	arba jo padarytoji nuodėmė jam primenama , jis atves sveiką ožį kaip savo atnašą .
03004024	Uždės ranką ožiui ant galvos , ir ožys bus papjautas toje vietoje , kur pjaunamos deginamosios aukos VIEŠPATIES akivaizdoje . Tai auka už nuodėmę .
03004025	Tada kunigas paims savo pirštu aukos už nuodėmę kraujo ir pavilgys juo deginamųjų aukų aukuro ragus , o likusį kraują išlies prie deginamųjų aukų aukuro papėdės .
03004026	Visi jo taukai bus paversti dūmais ant aukuro , kaip daroma su bendravimo aukos taukais . Taip kunigas atliks permaldavimą valdovo labui už nuodėmę , ir ji bus atleista .
03004027	Jei kas iš paprastų žmonių netyčiomis nusideda , darydamas ką nors iš tų dalykų , kurie pagal VIEŠPATIES įsakymus neturėtų būti daromi , ir pasijunta kaltas ,
03004028	ar jo padarytoji nuodėmė jam primenama vėliau , tai jis atves sveiką ožką kaip savo atnašą už nuodėmę , kurią yra padaręs .
03004029	Jis uždės ranką ant galvos aukai už nuodėmę , ir auka už nuodėmę bus papjauta deginamųjų aukų vietoje .
03004030	Tada kunigas paims savo pirštu jos kraujo ir pavilgys juo deginamųjų aukų aukuro ragus , o likusį kraują išlies prie aukuro papėdės .
03004031	Visi jos taukai bus išimti , kaip iš bendravimo aukos , ir kunigas pavers juos dūmais ant aukuro , kad būtų malonus kvapas VIEŠPAČIUI . Taip kunigas atliks permaldavimą jo labui , ir jam bus atleista .
03004032	O jei atnaša , kurią jis atveda kaip auką už nuodėmę , yra avis , jis turi atvesti avelę be trūkumų .
03004033	Jis uždės ranką ant galvos aukai už nuodėmę , ir ji bus papjauta toje vietoje , kur pjaunamos deginamosios aukos .
03004034	Tada kunigas paims savo pirštu jos kraujo ir pavilgys juo deginamųjų aukų aukuro ragus , o likusį kraują išlies prie aukuro papėdės .
03004035	Visi jos taukai bus išimti kaip ir iš bendravimo aukos avies , ir kunigas pavers juos dūmais ant aukuro virš ugninių atnašų VIEŠPAČIUI . Taip kunigas paaukos permaldavimo auką jo labui už nuodėmę , kurią anas padarė , ir jam bus atleista .
03005001	Jei žmogus nusideda , būdamas prisaikdintas būti liudytoju , ir nors gali paliudyti , nes matė ar iš kitur sužinojo apie dalyką , bet atsisako kalbėti ir užsitraukia kaltę ,
03005002	arba paliesdamas ką nors nešvaraus , nors to ir nesuvokdamas , — ar tai būtų lavonas nešvaraus žvėries , ar nešvaraus galvijo , ar nešvaraus roplio — jis tampa nešvarus ir užsitraukia kaltę ,
03005003	arba paliesdamas , nors to ir nesuvokdamas , žmogaus nešvarumą , bet kokį nešvarumą , dėl kurio tampa nešvarus , bet vėliau suvokia savo kaltę ,
03005004	arba kai žmogus neapgalvotai ištaria lūpomis priesaiką geram ar blogam tikslui , kaip kad žmonės pratę prisiekinėti neapgalvotai , ir vėliau suvokia savo kaltę dėl tokios priesaikos ,
03005005	kai jis suvokia savo kaltę bet kuriuo šių atvejų , išpažins nuodėmę , kuria nusidėjo .
03005006	Atves VIEŠPAČIUI kaip bausmę už nuodėmę , kuria nusidėjo , patelę iš avių kaimenės — avį ar ožką — kaip auką už nuodėmę . Kunigas atliks permaldavimą jo labui už jo nuodėmę .
03005007	Bet jei jis neišgali atnašauti avies , tai atnašaus kaip bausmę už nuodėmę , kuria nusidėjo , du purplelius ar du balandžius , vieną — aukai už nuodėmę , o kitą — deginamajai aukai .
03005008	Nuneš juos pas kunigą , o jis aukos pirma tą , kuris yra auka už nuodėmę , nusukdamas jam galvą prie kaklo , bet nenukirsdamas galvos .
03005009	Aukos už nuodėmę krauju pašlakstys aukuro šoną , o likęs kraujas bus išlietas prie aukuro papėdės . Tai auka už nuodėmę .
03005010	O antrą paruoš deginamajai aukai , kaip paprastai daroma . Taip kunigas atliks permaldavimą jo labui už nuodėmę , kuria jis nusidėjo , ir jam bus atleista .
03005011	Bet jei jis neišgali atnašauti dviejų purplelių ar dviejų balandžių , tai atnašaus už nuodėmę , kuria nusidėjo , dešimtadalį efos geriausių miltų aukai už nuodėmę . Nei aliejaus į juos nemaišys , nei smilkalų ant jų nebarstys , nes tai auka už nuodėmę .
03005012	Atneš juos pas kunigą , o kunigas pasems jų saują kaip priminimo auką ir pavers juos dūmais ant aukuro drauge su ugninėmis atnašomis VIEŠPAČIUI . Tai auka už nuodėmę .
03005013	Taip kunigas atliks permaldavimą jo labui už bet kurią nuodėmę , kuria nusidėjo , ir jam bus atleista . Kaip ir javų atnaša , likusi miltų dalis priklausys kunigui “ .
03005014	VIEŠPATS kalbėjo Mozei , tardamas :
03005015	„ Kai žmogus nusižengia ir nusideda netyčiomis , pasiimdamas iš VIEŠPAČIUI pašvęstų atnašų , jis atves VIEŠPAČIUI kaip atnašą už kaltę iš kaimenės sveiką aviną , kurio vertę nustatys sidabro šekeliais pagal šventyklos šekelį . Tai kaltės atnaša .
03005016	Atlygins ir už tai , kuo nusidėjo šventyklai , pridėdamas prie jos penktadalį viršaus ir paduodamas kunigui . Kunigas atliks permaldavimą jo labui su kaltės atnašos avinu , ir jam bus atleista .
03005017	Kai žmogus , pats to nežinodamas , nusideda bet kuriam iš VIEŠPATIES įsakymų , darydamas tai , kas uždrausta , jis užsitraukia kaltę ir turi priimti už ją bausmę .
03005018	Jis atves pas kunigą iš kaimenės sveiką aviną pagal tavo nustatytą vertę kaip atnašą už kaltę . Kunigas atliks permaldavimą jo labui už klaidą , kurią jis netyčiomis padarė , ir jam bus atleista .
03005019	Tokia yra kaltės atnaša ; tas žmogus tikrai buvo kaltas VIEŠPAČIUI “ .
03006001	VIEŠPATS kalbėjo Mozei , tardamas :
03006002	„ Kai žmogus nusideda ir nusižengia VIEŠPAČIUI , pasielgdamas apgaulingai su artimu užstato ar skolos laidavimo reikalu , arba vagyste , arba artimo apgavyste ,
03006003	arba , radęs pamestą daiktą , melu išsigina , arba kreivai prisiekia dėl ko nors iš daugelio dalykų , kaip kad žmonės paprastai padaro , ir nusideda , —
03006004	kai žmogus taip nusideda ir , suvokęs savo kaltę , sugrąžina , ką buvo įsigijęs vagyste ar apgavyste , ar jam patikėtą užstatą , ar daiktą , kurį buvo radęs ,
03006005	ar bet kokį kitą daiktą , dėl kurio buvo kreivai prisiekęs , jis atlygins už patį daiktą ir pridės viršaus penktą dalį . Taip atsilygins savininkui , kai suvoks savo kaltę .
03006006	Tada jis atves pas kunigą kaip kaltės atnašą VIEŠPAČIUI iš kaimenės sveiką aviną pagal tavo nustatytą vertę .
03006007	Kunigas atliks permaldavimą jo labui VIEŠPATIES akivaizdoje , ir jam bus atleista visa , kuo jis buvo užsitraukęs kaltę “ .
03006008	VIEŠPATS kalbėjo Mozei , tardamas :
03006009	„ Duok Aaronui ir jo sūnums nurodymus . Štai deginamosios aukos apeigos . Pati deginamoji auka turi pasilikti ant aukuro žaizdro visą naktį ligi ryto , o ant aukuro turi būti kurstoma ugnis .
03006010	Užsimovęs apatines kelnaites iš drobės , kunigas apsivilks drobiniu apdaru , susems pelenus , kuriais ugnis pavertė ant aukuro deginamąją auką , ir supils juos šalia aukuro .
03006011	Tada nusivilks savo apdarą ir , apsivilkęs kitais drabužiais , išneš pelenus už stovyklos į švarią vietą .
03006012	Ugnis ant aukuro turi būti nuolat kurstoma ; ji neturi užgesti . Kas rytą kunigas uždės ant jos malkų , išdėlios ant jos deginamąją auką ir pavers dūmais bendravimo aukos taukus .
03006013	Ugnis ant aukuro turi būti nuolat kurstoma ; ji neturi užgesti .
03006014	Štai javų atnašos apeigos . Aarono sūnūs atnašaus ją VIEŠPATIES akivaizdoje priešais aukurą .
03006015	Vienas jų paims iš jos saują geriausių miltų bei aliejų iš javų atnašos drauge su visais ant atnašos esančiais smilkalais ir pavers jos priminimo dalį dūmais ant aukuro kaip malonaus kvapo auką VIEŠPAČIUI .
03006016	O kas iš jos lieka , suvalgys Aaronas ir jo sūnūs . Ji turi būti valgoma kaip nerauginti papločiai šventoje vietoje ; ją reikia valgyti Susitikimo Palapinės kieme .
03006017	Ji neturi būti kepama su raugu . Aš daviau ją kaip jų dalį iš savo ugninių atnašų . Ji ypač šventa , kaip ir atnaša už nuodėmę ar kaltės atnaša .
03006018	Tik vyrai iš Aarono palikuonių ją valgys kaip savo teisėtą dalį iš VIEŠPATIES ugninių atnašų per visas kartas . Kas tik jas paliestų , taps pašvęstas “ .
03006019	VIEŠPATS kalbėjo Mozei , tardamas :
03006020	„ Štai atnaša , kurią Aaronas ir jo sūnūs turi atnašauti VIEŠPAČIUI savo patepimo dieną : dešimtadalis efos geriausių miltų kaip nuolatinė javų atnaša , pusė rytą ir pusė vakare .
03006021	Ji bus paruošta keptuvėje su aliejumi . Atneši ją gerai aliejuje išmirkytą — keptas javų atnašos riekes — ir atnašausi kaip malonų kvapą VIEŠPAČIUI .
03006022	Taip ją paruoš ir kunigas , pateptas iš Aarono sūnų būti jo įpėdiniu . Tai amžinas įstatas : atnaša priklauso VIEŠPAČIUI , ji visa turi būti paversta dūmais .
03006023	Kiekviena kunigo javų atnaša turi būti visa sudeginta ; ji neturi būti valgoma “ .
03006024	VIEŠPATS kalbėjo Mozei , tardamas :
03006025	„ Taip sakyk Aaronui ir jo sūnums . Štai aukos už nuodėmę apeigos . Auka už nuodėmę bus papjauta VIEŠPATIES akivaizdoje toje vietoje , kur pjaunama atnaša deginamajai aukai .
03006026	Tas kunigas , kuris atnašauja ją kaip atnašą už nuodėmę , turi ją valgyti . Ji bus valgoma šventoje vietoje , Susitikimo Palapinės kieme .
03006027	Kas tik paliestų jos mėsą , taps pašvęstas , o jeigu ant drabužių užtikštų jos kraujo , aptaškytąją dalį turi išplauti šventoje vietoje .
03006028	Molio indas , kuriame ji buvo virta , turi būti sudaužytas , o jeigu ji virta vario inde , jis turi būti iššveistas ir išskalautas vandeniu .
03006029	Tik vyrai iš kunigų giminės ją valgys , nes ji ypač šventa .
03006030	Bet aukos už nuodėmę mėsa , kurios kraujo buvo atnešta į Susitikimo Palapinę permaldavimui šventoje vietoje , nebus valgoma . Ji turi būti sudeginta ugnyje .
03007001	Štai kaltės atnašos apeigos . Ši atnaša ypač šventa ;
03007002	ji bus papjauta toje vietoje , kur pjaunama deginamosios aukos atnaša . Jos kraujas bus išlietas ant aukuro šonų .
03007003	Visi jos taukai turi būti atnašauti : riebioji uodega , vidurius dengianti riebioji plėvė ,
03007004	abudu inkstai su jų taukais prie paslėpsnių ir kepenų lezgis , kuris turi būti išimtas drauge su inkstais .
03007005	Kunigas pavers juos ant aukuro dūmais kaip ugninę atnašą VIEŠPAČIUI . Tai kaltės atnaša .
03007006	Ją valgys tik vyrai iš kunigų giminės . Bus valgoma šventoje vietoje , nes ši atnaša ypač šventa .
03007007	Atnaša už kaltę panaši į auką už nuodėmę . Tie patys nurodymai galioja abiems . Ji turi priklausyti kunigui , kuris atlieka ja permaldavimą .
03007008	Panašiai kunigas , kuris atnašauja už ką nors deginamąją auką , pasiims kailį deginamosios aukos , kurią atnašavo .
03007009	Be to , kiekviena javų atnaša , kepta krosnyje , ir kiekviena , paruošta puode ar keptuvėje , priklausys ją atnašaujančiam kunigui .
03007010	Tuo tarpu kiekviena kita javų atnaša , įmaišyta su aliejumi ar sausa , lygiai priklausys visiems Aarono sūnums .
03007011	Štai bendravimo aukos , kuri atnašaujama VIEŠPAČIUI , apeigos .
03007012	Jei kas ją aukoja dėkodamas , tai drauge su bendravimo auka turės atnašauti ir aliejumi įmaišytų neraugintų papločių , aliejumi apteptų neraugintų bandelių bei aliejuje išminkytų geriausių miltų papločių .
03007013	Šias atnašas , pridėjęs raugintos duonos papločių , jis turės atnašauti su dėkojimui skirta bendravimo auka .
03007014	Iš jų jis turės atnašauti po vieną paplotį kaip savo auką VIEŠPAČIUI . Tai priklausys kunigui , išliejančiam padėkos atnašos kraują .
03007015	O jo bendravimo aukos , skirtos dėkojimui , mėsa turės būti valgoma tą pačią dieną , kai ji aukojama . Nieko iš jos neturi būti palikta ligi ryto .
03007016	Jei auka , kurią jis atnašauja , yra įžado ar geros valios auka , ji turi būti valgoma tą dieną , kai aukojama , tačiau jos liekanos gali būti valgomos ir rytojaus dieną .
03007017	Bet trečią dieną aukos mėsos liekanos turės būti sudegintos .
03007018	Todėl , jei trečią dieną būtų valgomos bendravimo aukos mėsos liekanos , auka nei bus maloni Dievui , nei bus įskaityta tam , kuris ją aukojo . Tokia mėsa turi būti laikoma atmatomis , ir kas ją valgys , užsitrauks kaltę .
03007019	Mėsa , palietusi ką nors nešvaraus , nebus valgoma ; ji turi būti sudeginta ugnyje . O kitą mėsą gali valgyti tik tas , kas švarus .
03007020	Kas , būdamas nešvarus , valgytų mėsos iš VIEŠPAČIUI skirtos bendravimo aukos , bus pašalintas iš savo giminės .
03007021	Jei žmogus paliestų bet kokį nešvarų dalyką — žmogišką nešvarumą ar nešvarų gyvulį , ar bet kokį nešvarų bjaurų kūrinį — ir valgytų mėsos iš VIEŠPAČIUI skirtos bendravimo aukos , jis bus pašalintas iš savo giminės “ .
03007022	VIEŠPATS kalbėjo Mozei , tardamas :
03007023	„ Kalbėk izraelitams ir sakyk : nevalgysite jokių taukų nei jaučio , nei avies , nei ožkos .
03007024	Nors nudvėsusio ar žvėrių sudraskyto gyvulio taukai ir gali būti kam nors panaudoti , jūs patys jų nevalgysite .
03007025	Jei kas nors valgytų taukų gyvulio , iš kurio gali būti atnašauta ugninė VIEŠPAČIUI skirta auka , tas asmuo bus pašalintas iš savo giminės .
03007026	Nevalgysite jokio kraujo — ar tai būtų paukščio , ar gyvulio kraujas — niekur savo gyvenvietėse .
03007027	Kas valgytų bet kokį kraują , bus pašalintas iš savo giminės “ .
03007028	VIEŠPATS kalbėjo Mozei , tardamas :
03007029	„ Kalbėk izraelitams ir sakyk : atnašą , skirtą VIEŠPAČIUI iš bendravimo aukos , turės atnešti VIEŠPAČIUI žmogus , kuris atnašauja bendravimo auką .
03007030	Savo rankomis jis atneš VIEŠPAČIUI skirtą ugninę atnašą . Jis pats atneš taukus su krūtine , kad krūtinė būtų pakylėta kaip siūbuojamoji atnaša VIEŠPATIES akivaizdoje .
03007031	Kunigas taukus pavers dūmais ant aukuro , o krūtinė bus Aarono ir jo sūnų dalis .
03007032	Ir dešiniąją mentę nuo savo bendravimo aukų atiduosite kunigui kaip dovaną .
03007033	Tas , kuris iš Aarono sūnų atnašauja bendravimo aukos kraują ir taukus , gaus dešiniąją mentę kaip savo dalį .
03007034	Juk aš paėmiau siūbuojamosios atnašos krūtinę ir dovanos atnašos mentę iš izraelitų , iš jų bendravimo aukų ir atidaviau juos kunigui Aaronui ir jo sūnums kaip amžiną izraelitų duoklę .
03007035	Tai bus kunigiškoji dalis iš VIEŠPAČIUI skirtų ugninių atnašų , duota Aaronui ir jo sūnums , kai jie buvo įvesdinti tarnauti VIEŠPAČIUI kaip kunigai .
03007036	Kad ji būtų jiems duodama kaip amžina izraelitų duoklė per visas jų kartas , VIEŠPATS įsakė tą dieną , kai patepė juos kunigais “ .
03007037	Tokios yra deginamosios aukos , javų atnašos , aukos už nuodėmę , atnašos už kaltę , pašventinimo atnašos ir bendravimo aukos apeigos , kurias VIEŠPATS paskelbė Mozei ant Sinajaus kalno , kai įsakė izraelitams nešti savo atnašas VIEŠPAČIUI Sinajaus dykumoje .
03007038	
03008001	VIEŠPATS kalbėjo Mozei , tardamas :
03008002	„ Paimk Aaroną drauge su jo sūnumis , drabužius , patepimo aliejų , jautį aukai už nuodėmę , du avinus bei pintinę su nerauginta duona
03008003	ir surink visą bendriją prie Susitikimo Palapinės įėjimo “ .
03008004	Mozė padarė , kaip VIEŠPATS jam įsakė . Kai visa bendrija buvo surinkta prie įėjimo į Susitikimo Palapinę ,
03008005	Mozė kreipėsi į bendriją : „ Štai ką VIEŠPATS įsakė padaryti “ .
03008006	Tada Mozė , paliepęs Aaronui ir jo sūnums prieiti , apiplovė juos vandeniu .
03008007	Po to apvilko tunika , apjuosė juosta , apsiautė skraiste ir uždėjo efodą , suverždamas jį meistriškai išausta efodo juosta ir taip pritvirtindamas efodą prie Aarono .
03008008	Uždėjo jam krūtinės dėklą , o į krūtinės dėklą įdėjo Urimus ir Tumimus .
03008009	Užmovė jam ant galvos turbaną ir prie turbano priekyje prisegė aukso papuošalą — šventąjį ženklą , kaip VIEŠPATS buvo Mozei įsakęs .
03008010	Tada Mozė , paėmęs patepimo aliejaus , patepė ir pašventino Padangtę ir visa , kas jos viduje .
03008011	Pašlakstė juo aukurą septynis kartus ir pašventindamas patepė aukurą , visus reikmenis bei praustuvą su pastovu .
03008012	Užpylė Aaronui ant galvos patepimo aliejaus jam pašventinti .
03008013	Paliepęs atvesti Aarono sūnus , Mozė apvilko juos tunikomis , apjuosė juostomis ir užmovė jiems kepures , kaip VIEŠPATS buvo Mozei įsakęs .
03008014	Kai jam buvo atvestas jautis aukai už nuodėmę , Aaronas ir jo sūnūs kiekvienas uždėjo ranką atnašos už nuodėmę jaučiui ant galvos ,
03008015	ir jautis buvo papjautas . Mozė paėmė kraujo ir pirštu pavilgė kiekvieną aukuro ragą , taip apvalydamas aukurą . Tada kraują išliejo prie aukuro papėdės . Taip pašventino jį , atlikdamas už jį permaldavimą .
03008016	Mozė paėmė visus vidurius dengiančius taukus , kepenų lezgį , abu inkstus su jų taukais ir ant aukuro pavertė juos dūmais .
03008017	Bet patį jautį , jo odą , mėsą ir išmatas jis sudegino ant laužo už stovyklos , kaip VIEŠPATS buvo Mozei įsakęs .
03008018	Tada jis paliepė atvesti aviną deginamajai aukai . Aaronas bei jo sūnūs uždėjo rankas avinui ant galvos ,
03008019	ir avinas buvo papjautas . Mozė apšlakstė krauju visus aukuro šonus .
03008020	Avinas buvo sukapotas , ir galvą , dalis bei taukus Mozė ant aukuro pavertė dūmais .
03008021	Apiplovęs vidurius ir kojas vandeniu , Mozė pavertė dūmais ant aukuro visą aviną . Tai buvo deginamoji auka , malonaus kvapo ugninė atnaša VIEŠPAČIUI , kaip VIEŠPATS buvo Mozei įsakęs .
03008022	Tada jis paliepė atvesti antrąjį aviną , šventimų aviną . Aaronas bei jo sūnūs uždėjo rankas avinui ant galvos ,
03008023	ir jis buvo papjautas . Mozė paėmė jo kraujo ir pavilgė juo Aarono dešiniosios ausies lezgelį , dešiniosios rankos nykštį ir dešiniosios kojos nykštį .
03008024	Kai Aarono sūnūs buvo atvesti , Mozė pavilgė krauju jų dešiniosios ausies lezgelį , dešiniosios rankos nykštį ir dešiniosios kojos nykštį , o likusį kraują iššlakstė ant visų aukuro šonų .
03008025	Jis paėmė taukus — riebiąją uodegą , visus vidurius dengiančius taukus , kepenų lezgį , abu inkstus su jų taukais — ir dešiniąją mentę .
03008026	Iš neraugintos duonos pintinės , buvusios VIEŠPATIES akivaizdoje , jis paėmė vieną neraugintos duonos paplotį , vieną duonos su aliejumi paplotį bei vieną bandelę ir padėjo juos ant taukų bei dešiniosios mentės .
03008027	Juos visus sudėjo Aaronui ir jo sūnums ant delnų , liepdamas pakylėti kaip siūbuojamąją atnašą VIEŠPATIES akivaizdoje .
03008028	Tada Mozė paėmė juos iš jų rankų ir pavertė dūmais ant aukuro kartu su deginamąja auka . Tai buvo šventimų malonaus kvapo auka , ugninė atnaša VIEŠPAČIUI .
03008029	Mozė paėmė krūtinę ir pakylėjo ją kaip siūbuojamąją atnašą VIEŠPATIES akivaizdoje . Ji buvo šventimų avino Mozės dalis , kaip VIEŠPATS buvo Mozei įsakęs .
03008030	Tada Mozė , paėmęs patepimo aliejaus ir kraujo , esančių ant aukuro , pašlakstė jais Aaroną bei jo drabužius , taip pat jo sūnus bei jų drabužius . Taip jis pašventino Aaroną ir jo drabužius , taip pat jo sūnus ir jų drabužius .
03008031	Galop Mozė tarė Aaronui ir jo sūnums : „ Virkite mėsą prie įėjimo į Susitikimo Palapinę ir valgykite ją ten su duona , kuri yra šventimų atnašų pintinėje , kaip buvo man įsakyta : ‘ Aaronas ir jo sūnūs ją valgys ’ .
03008032	Mėsos ir duonos liekanas turite sunaikinti ugnyje .
03008033	Be to , jūs neatsitrauksite nuo Susitikimo Palapinės įėjimo septynias dienas , kol jūsų šventimų dienos nebus užbaigtos , nes jūsų šventimai truks septynias dienas .
03008034	Tai , kas šiandien buvo padaryta , VIEŠPATS įsakė daryti dėl permaldavimo jūsų labui .
03008035	Jūs turite pasilikti prie Susitikimo Palapinės įėjimo dieną ir naktį per septynias dienas , laikydamiesi VIEŠPATIES nurodymų , antraip mirsite , nes taip man buvo įsakyta “ .
03008036	Aaronas ir jo sūnūs padarė visa , ką VIEŠPATS buvo įsakęs per Mozę .
03009001	Aštuntą dieną Mozė pasišaukė Aaroną bei jo sūnus ir Izraelio seniūnus .
03009002	Aaronui jis tarė : „ Paimk jautuką aukai už nuodėmę ir aviną deginamajai aukai , abu sveikus , ir atnašauk juos VIEŠPATIES akivaizdoje .
03009003	Kalbėk izraelitams , tardamas : ‘ Paimkite ožį aukai už nuodėmę , veršį ir ėriuką , sveikus mitulius deginamajai aukai ,
03009004	jautį ir aviną bendravimo aukai paaukoti VIEŠPATIES akivaizdoje ir aliejumi įmaišytą javų atnašą , nes šiandien jums pasirodys VIEŠPATS ’ “ .
03009005	Visa , ką Mozė buvo įsakęs , jie sugabeno priešais Susitikimo Palapinę . Visa bendrija susirinko ir stovėjo VIEŠPATIES akivaizdoje .
03009006	Mozė tarė : „ Štai ką VIEŠPATS įsakė padaryti , kad jums pasirodytų VIEŠPATIES šlovė “ .
03009007	Tada Mozė paliepė Aaronui : „ Prieik prie aukuro ir paaukok savo auką už nuodėmę ir deginamąją auką , atlik permaldavimą už save ir už žmones , paaukok žmonių atnašas ir atlik permaldavimą už juos , kaip VIEŠPATS įsakė “ .
03009008	Aaronas priėjo prie aukuro ir papjovė jautuką , kuris buvo jo paties auka už nuodėmę .
03009009	Aarono sūnūs padavė jam kraujo , o jis , padažęs pirštą kraujyje , pavilgė juo aukuro ragus . Likusį kraują išliejo prie aukuro papėdės .
03009010	Bet taukus , inkstus ir atnašos už nuodėmę kepenų lezgį jis pavertė dūmais ant aukuro , kaip VIEŠPATS buvo Mozei įsakęs ,
03009011	o mėsą ir kailį sudegino ant laužo už stovyklos .
03009012	Tada jis papjovė deginamąją auką . Aarono sūnūs atnešė jam kraujo , ir jis iššlakstė jį ant aukuro šonų .
03009013	Deginamąją auką jie atnešė jam sukapotą į dalis su aukos galva , ir jis pavertė tai dūmais ant aukuro .
03009014	Apiplovęs vidurius ir kojas , jis pavertė ir juos dūmais drauge su deginamąja auka ant aukuro .
03009015	Po to jis aukojo žmonių atnašą . Paėmęs ožį , kuris buvo žmonių auka už nuodėmę , papjovė jį ir paaukojo kaip atnašą už nuodėmę lygiai kaip pirmąją .
03009016	Jis atnašavo deginamąją auką , aukodamas ją pagal nuostatus .
03009017	Jis atnašavo javų atnašą ir paėmęs jų saują pavertė juos dūmais ant aukuro , neskaitant rytmečio deginamosios aukos .
03009018	Jis papjovė jautį ir aviną kaip žmonių bendravimo auką . Aarono sūnūs atnešė jam kraujo , kurį jis iššlakstė ant visų aukuro šonų ,
03009019	jaučio ir avino taukus — riebiąją uodegą , vidurius dengiančius taukus , abu inkstus su taukais , esančiais ant jų , ir kepenų lezgius .
03009020	Šias riebias dalis jie išdėliojo viršum krūtinių , ir taukai buvo paversti dūmais ant aukuro .
03009021	Krūtines ir dešiniąją mentę Aaronas pakylėjo kaip siūbuojamąją atnašą VIEŠPATIES akivaizdoje , kaip Mozė buvo įsakęs .
03009022	Aaronas pakėlė rankas žmonių link ir palaimino juos . Paaukojęs auką už nuodėmę , deginamąją auką ir bendravimo auką , jis nulipo žemyn .
03009023	Tada Mozė ir Aaronas įėjo į Susitikimo Palapinę . Išėję jie palaimino žmones , ir VIEŠPATIES šlovė pasirodė visiems žmonėms .
03009024	Iš VIEŠPATIES Artumo išėjo ugnis ir sudegino deginamąją auką bei taukus ant aukuro . Tai matydami , visi žmonės šaukė iš džiaugsmo ir puolė veidu žemėn .
03010001	O Aarono sūnūs Nadabas ir Abihuvas pasiėmė savo smilkytuvus , įsidėjo žarijų , užbarstė ant jų smilkalų ir atnašavo VIEŠPATIES akivaizdoje nešventintą ugnį , kokios jis nebuvo jiems įsakęs .
03010002	Ugnis išsiveržė iš VIEŠPATIES Artumo , prarijo juos , ir jie numirė VIEŠPATIES akivaizdoje .
03010003	Tada Mozė tarė Aaronui : „ Apie tai kalbėjo VIEŠPATS , pasakydamas : ‘ Per esančius arti prie manęs apreikšiu savo šventumą ir visų žmonių akivaizdoje būsiu pašlovintas ’ “ . Bet Aaronas tylėjo .
03010004	Mozė pasišaukė Mišaelį ir Elcafaną , Aarono dėdės Uzielio sūnus , ir tarė jiems : „ Prieikite ir nuneškite savo giminaičius nuo šventyklos priekio kur nors už stovyklos “ .
03010005	Jiedu priėjo ir išnešė juos , apsirengusius tunikomis , už stovyklos , kaip Mozė jiems buvo įsakęs .
03010006	O Aaronui ir jo sūnums Eleazarui bei Itamarui tarė : „ Netaršykite sau plaukų , neplėšykite savo drabužių , kad kartais nenumirtumėte ir neužtrauktumėte rūstybės visai bendrijai . Jūsų giminės , visi Izraelio namai , apraudos VIEŠPATIES siųstą ugnį .
03010007	Nepasitraukite nuo Susitikimo Palapinės įėjimo , kad nenumirtumėte , nes VIEŠPATIES patepimo aliejus yra ant jūsų “ . Jie pasielgė , kaip Mozė buvo jiems įsakęs .
03010008	VIEŠPATS kalbėjo Aaronui , tardamas :
03010009	„ Negerkite vyno ar svaigiųjų gėrimų nei tu , nei tavo sūnūs , kai jums reikia eiti į Susitikimo Palapinę , kad nenumirtumėte . Tai amžinas įstatas visoms jūsų kartoms ,
03010010	nes jūs turite daryti skirtumą tarp to , kas šventa , ir to , kas prasta , tarp to , kas švaru , ir to , kas nešvaru ;
03010011	jūs turite mokyti izraelitus visų įstatų , kuriuos jiems paskelbė VIEŠPATS per Mozę “ .
03010012	Mozė kalbėjo Aaronui ir jo likusiems sūnums Eleazarui bei Itamarui : „ Paimkite javų atnašą , paliktą nuo VIEŠPAČIUI skirtų ugninių atnašų , ir suvalgykite ją neraugintą prie aukuro , nes ji ypač šventa .
03010013	Valgysite ją šventoje vietoje , nes tai tavo duoklė ir tavo sūnų duoklė iš ugninių atnašų VIEŠPAČIUI , nes taip man įsakyta .
03010014	Bet krūtinę , siūbuojamąją atnašą , ir mentę , dovanos atnašą , tu ir tavo sūnūs bei dukterys su tavimi galite valgyti bet kur švarioje vietoje , nes jie paskirti kaip duoklė tau ir tavo vaikams iš izraelitų bendravimo aukų .
03010015	Drauge su ugninės atnašos taukais jie atneš ir mentę , dovanos atnašą , ir krūtinę , siūbuojamąją atnašą , pakylėti kaip siūbuojamąją atnašą VIEŠPATIES akivaizdoje . Jie priklausys kaip duoklė tau ir tavo vaikams amžinai , kaip VIEŠPATS įsakė “ .
03010016	Tada Mozė pakartotinai pasiteiravo apie aukos už nuodėmę ožį , o jis jau buvo sudegintas ! Jis supyko ant Eleazaro ir Itamaro , likusių Aarono sūnų , ir tarė :
03010017	„ Kodėl nesuvalgėte atnašos už nuodėmę šventoje vietoje ? Juk ji ypač šventa , ir Dievas ją davė jums , kad nuvalytumėte bendrijos kaltę , atliktumėte permaldavimą jų labui VIEŠPATIES akivaizdoje !
03010018	Jos kraujo nebuvo atnešta į šventyklos vidų . Jūs turėjote suvalgyti ją tik šventykloje , kaip aš įsakiau “ .
03010019	O Aaronas kalbėjo Mozei : „ Štai jie atnešė šiandien savo auką už nuodėmę ir deginamąją auką VIEŠPATIES akivaizdon , ir tokie dalykai ištiko mane ! Jei šiandien būčiau valgęs auką už nuodėmę , nejau tai būtų buvę malonu VIEŠPAČIUI ? “
03010020	Mozė , tai girdėdamas , sutiko .
03011001	VIEŠPATS kalbėjo Mozei ir Aaronui , tardamas :
03011002	„ Taip kalbėkite izraelitams : ‘ Iš visų keturkojų žemėje šiuos gyvulius galite valgyti .
03011003	Kiekvieną gyvulį , kuris yra skeltanagis ir atrajoja , galite valgyti .
03011004	Tačiau iš tų , kurie arba tik atrajoja , arba tik yra skeltanagiai , nevalgysite šių : kupranugario , nes jis , nors ir atrajoja , bet skeltų nagų neturi ir yra jums nešvarus ,
03011005	urvinio opšraus , nes jis , nors ir atrajoja , bet skeltų nagų neturi ir jis jums nešvarus ,
03011006	kiškio , nes jis , nors ir atrajoja , bet skeltų nagų neturi ,
03011007	kiaulės , nes ji , nors ir yra skeltanagė , bet neatrajoja ir yra jums nešvari .
03011008	Nei jų mėsos valgysite , nei jų dvėseną liesite ; jie jums nešvarūs .
03011009	Štai ką galite valgyti iš visų vandens gyvūnų . Kas vandenyse — jūroje ar upėje — turi pelekus ir žvynus , tokius galite valgyti .
03011010	Bet kas neturi pelekų ir žvynų jūroje ar upėje — iš visų rėpliojančių gyvūnų vandenyje ir iš visų kitų gyvūnų , esančių vandenyje , — tokius laikysite pasibjaurėtinais .
03011011	Laikysite juos pasibjaurėtinais , nevalgysite jų mėsos , bjaurėsitės jų dvėsena .
03011012	Visa , kas neturi vandenyje pelekų ir žvynų , jums pasibjaurėtina .
03011013	Iš paukščių laikysite pasibjaurėtinais — jie nebus valgomi , nes pasibjaurėtini — šiuos : erelį , avėdrą , jūrų erelį ,
03011014	sakalą , įvairių rūšių grifus ,
03011015	visų rūšių varnas ,
03011016	strutį , pelėdą , žuvėdrą , įvairių rūšių vanagus ,
03011017	apuoką , kormoraną , ūbaujančią pelėdą ,
03011018	baltąją pelėdą , pelikaną , palšąjį grifą ,
03011019	gandrą , įvairių rūšių garnius , kukutį ir šikšnosparnį .
03011020	Visi sparnuotieji vabzdžiai , vaikščiojantys keturiomis kojomis , bus jums pasibjaurėtini .
03011021	Bet iš sparnuotųjų vabzdžių , vaikščiojančių keturiomis kojomis , galite valgyti tuos , kurie turi nariuotas kojas ir gali jomis šokinėti žemėje .
03011022	Iš jų galite valgyti įvairių rūšių skėrius , įvairių rūšių rijūnus skėrius , įvairių rūšių svirplius ir įvairių rūšių žiogus .
03011023	Bet visi kiti sparnuoti , keturias kojas turintys vabzdžiai bus jums pasibjaurėtini .
03011024	Štai kokiais atvejais jūs užsitrauksite nešvarumą . Kas paliestų bet kurio jų dvėseną , bus nešvarus iki vakaro ,
03011025	o kas neštų bet kurio jų dvėsenos dalį , turės išsiplauti drabužius ir bus nešvarus iki vakaro .
03011026	Gyvuliai , kurie turi nagas , bet nėra skeltanagiai ar neatrajoja , jums yra nešvarūs . Kas paliestų kurį nors iš jų , bus nešvarus .
03011027	Taip pat ir keturkojai gyvuliai , rėpliojantys letenomis , jums yra nešvarūs . Kas paliestų bet kurio jų dvėseną , bus nešvarus iki vakaro ,
03011028	o kas neštų jų dvėsenos , išsiplaus drabužius ir bus nešvarus iki vakaro . Jie jums nešvarūs .
03011029	Iš gyvūnų , knibždančių žemėje , nešvarūs jums bus šie : kurmis , pelė , įvairių rūšių stambieji driežai ,
03011030	gekonas , sausumos krokodilas , žaliasis driežas , smėlynų driežas ir chameleonas .
03011031	Šie jums nešvarūs tarp knibždančių gyvūnų . Kas paliestų kurį jų padvėsusį , bus nešvarus iki vakaro .
03011032	Ir ant ko kuris nors jų padvėsęs nukristų , tas taps nešvarus — ar tai būtų medinis daiktas , ar drabužis , ar kailis , ar ašutinė , ar bet koks daiktas , naudojamas bet kokiam tikslui . Jis turi būti pamerktas į vandenį ir liks nešvarus iki vakaro . Tada jis taps švarus .
03011033	Jei kas nors jų įkristų į indą iš molio , viskas jo viduje bus nešvaru , ir indą sudaužysite .
03011034	Bet koks maistas , kurį būtų galima valgyti , bus nešvarus , jei vanduo iš tokio indo ant jo užtikštų ; bet koks gėrimas , kurio būtų galima atsigerti , bus nešvarus , jei jis buvo tokiame inde .
03011035	Viskas , ant ko bet kokia dvėsenos dalis užkristų , bus nešvaru . Krosnis ar viryklė turės būti sudaužyta į šipulius . Jos yra nešvarios ir bus jums nešvarios .
03011036	O šaltinis ar talpykla , turintys vandens , bus švarūs , bet kas palies dvėseną šaltinyje ar talpykloje , taps nešvarus .
03011037	Jei tokia dvėsena užkristų ant grūdų sėklos , laikomos sėjai , ji bus švari ,
03011038	bet jei ant sėklos būtų užpilta vandens ir tokia dvėsena užkristų ant jo , ji bus jums nešvari .
03011039	Jei nugaišo gyvulys , kurio mėsą galite valgyti , kas prisiliestų prie gaišenos , bus nešvarus iki vakaro .
03011040	Kas užvalgytų gaišenos , turės išsiplauti drabužius ir bus nešvarus iki vakaro ; ir kas neštų gaišeną , turės išsiplauti drabužius ir bus nešvarus iki vakaro .
03011041	Visi gyvūnai , knibždantys žemėje , kelia pasibjaurėjimą . Jie nebus valgomi .
03011042	Kas tik šliaužia pilvu ir kas rėplioja visomis keturiomis ar kas tik turi daug kojų , jokių žemėje knibždančių gyvūnų nevalgysite , nes jie pasibjaurėtini .
03011043	Neužsitraukite sau pasibjaurėjimo jokiu knibždančiu gyvūnu , nesusiterškite jais savęs ir netapkite per juos nešvarūs ,
03011044	nes aš esu VIEŠPATS , jūsų Dievas . Todėl pašvęskite save ir būkite šventi . Nesuterškite savęs jokiu knibždančiu gyvūnu , kuris rėplioja žeme !
03011045	Kadangi aš esu VIEŠPATS , kuris išvedžiau jus iš Egipto žemės , kad būčiau jūsų Dievas , jūs būsite šventi , nes aš esu šventas !
03011046	Tokie tat nuostatai dėl gyvulių , paukščių ir visų gyvūnų , plaukiojančių vandenyse , bei visų gyvūnų , knibždančių žemėje ,
03011047	kad darytumėte skirtumą tarp nešvariųjų ir švariųjų , tarp gyvūnų , kuriuos galima valgyti , ir gyvūnų , kurių negalima valgyti ’ “ .
03012001	VIEŠPATS kalbėjo Mozei , tardamas :
03012002	„ Kalbėk izraelitams ir sakyk : ‘ Kai moteris pastoja ir pagimdo berniuką , ji bus nešvari septynias dienas . Ji bus nešvari , kaip būna nešvari mėnesinių metu .
03012003	Aštuntąją dieną berniuko apyvarpio oda bus apipjaustyta .
03012004	O moteris pasiliks dar trisdešimt tris dienas savo apsivalymo kraujyje . Nieko , kas šventa , ji nelies nei į šventyklą eis , kolei nepasibaigs jos apsivalymo dienos .
03012005	Jei pagimdo mergaitę , ji bus nešvari dvi savaites , kaip būna nešvari mėnesinių metu , ir pasiliks dar šešiasdešimt šešias dienas savo apsivalymo kraujyje .
03012006	Pasibaigus jos apsivalymo dienoms — ar tai būtų už sūnų , ar už dukterį , — ji atneš kunigui prie įėjimo į Susitikimo Palapinę mitulį ėriuką deginamajai aukai ir balandį ar purplelį aukai už nuodėmę .
03012007	Jis atnašaus VIEŠPATIES akivaizdoje ir atliks permaldavimą jos labui . Tada ji bus švari po savo kraujavimo . Tokios tat yra apeigos pagimdžiusiai kūdikį — berniuką ar mergaitę .
03012008	O jei ji neturi iš ko atnašauti avį , teatnašauja du purplelius ar du balandžius , vieną — deginamajai aukai , o kitą — aukai už nuodėmę . Kunigas atliks permaldavimą jos labui , ir ji bus švari ’ “ .
03013001	VIEŠPATS kalbėjo Mozei ir Aaronui :
03013002	„ Kai žmogui kūno odoje atsiranda patinimas ar išbėrimas , ar dėmė , besivystanti į raupsų ligą kūno odoje , jis turi būti atvestas pas kunigą Aaroną ar pas vieną jo sūnų kunigų .
03013003	Kunigas apžiūrės ligą kūno odoje : jei plaukai ligos apimtoje vietoje pabalę ir ligos apimtoji vieta atrodo įdubusi , palyginti su kūno oda , tai — raupsai . Tai nustatęs , kunigas pripažins , kad tas žmogus apeigoms nešvarus .
03013004	O jei dėmė kūno odoje balta , neatrodo įdubusi , palyginti su oda , ir plaukai ant jos nepabalę , kunigas uždarys ligonį septynioms dienoms .
03013005	Septintą dieną kunigas apžiūrės jį ir , jei ligos apimtoji vieta išlaikė savo spalvą ir neišsiplėtė odoje , uždarys jį dar septynioms dienoms .
03013006	Septintą dieną kunigas vėl jį apžiūrės ir , jei ligos apimtoji vieta sumažėjusi ir neišsiplėtusi odoje , pripažins , kad žmogus švarus . Tai tik išbėrimas . Žmogus išsiplaus drabužius ir bus švarus .
03013007	Bet jei po to , kai pasirodė kunigui ir buvo pripažintas esąs švarus , išbėrimas plėstųsi , jis turi vėl pasirodyti kunigui .
03013008	Kunigas apžiūrės jį ir , jei išbėrimas odoje išsiplėtęs , pripažins , kad žmogus nešvarus . Išbėrimas yra raupsai .
03013009	Gavęs raupsų ligą , žmogus turi būti atvestas pas kunigą .
03013010	Kunigas apžiūrės jį , ir jei odoje bus rastas baltas patinimas su pabalusiais plaukais , o patinime — gyvos mėsos opa ,
03013011	tai jo kūno odoje įsisenėjusi raupsų liga . Kunigas pripažins , kad jis nešvarus , bet jo neuždarys , nes aišku , kad jis nešvarus .
03013012	Bet jei išbertų visą ligonio odą nuo galvos iki kojų , kiek tik kunigo akys gali užmatyti ,
03013013	kunigas apžiūrės jį ir , jei išbertas visas kūnas , pripažins ligonį švarų . Jis švarus , nes visas pasidarė baltas .
03013014	Bet jei kada nors pasirodytų gyva mėsa , jis bus nešvarus .
03013015	Kunigas apžiūrės gyvą mėsą ir pripažins jį esant nešvarų . Gyva mėsa nešvari , nes ji yra raupsai .
03013016	Bet jei gyva mėsa vėl tampa balta , jis ateis pas kunigą .
03013017	Kunigas apžiūrės jį ir , jei oda yra tapusi balta , pripažins ligonį esant švarų . Jis švarus .
03013018	Kai žmogaus kūno odoje iškyla bei išgyja pūlinys
03013019	ir pūlinio vietoje atsiranda baltas patinimas ar rausvai balta dėmė , jis turi pasirodyti kunigui .
03013020	Kunigas apžiūrės ir , jei ji atrodo įdubusi , palyginti su likusia oda , o plaukai ant jos pabalę , pripažins jį esant nešvarų . Tai raupsų liga , iškilusi pūlinio vietoje .
03013021	Bet jei kunigas apžiūrėjęs nustato , kad plaukai ant dėmės nepabalę ir ji neįdubusi , palyginti su kita oda , bet darosi mažesnė , kunigas uždarys jį septynioms dienoms .
03013022	O jei ji odoje plečiasi , kunigas pripažins jį esant nešvarų . Tai liga .
03013023	Bet jei dėmė lieka toje pačioje vietoje ir nesiplečia , ji yra pūlinio randas . Kunigas pripažins , kad žmogus švarus .
03013024	Arba , ugniai nudeginus žmogaus kūno odą ir gyvai mėsai nudegimo opoje tapus rausvai baltai ar baltai ,
03013025	kunigas apžiūrės ją . Jei plaukai nudegimo opoje pabalę ir opa atrodo įdubusi , palyginti su kita oda , tai raupsų liga . Raupsai išsivystė nudegimo opoje , ir kunigas pripažins , kad žmogus nešvarus . Tai raupsų liga .
03013026	Bet jei kunigas , apžiūrėjęs opą , nustato , kad plaukai nėra pabalę ir ji neįdubusi , palyginti su kita oda , bet sumažėjusi , kunigas uždarys žmogų septynioms dienoms .
03013027	Septintą dieną kunigas apžiūrės jį ir , jei opa bus išsiplėtusi odoje , pripažins jį esant nešvarų . Tai raupsų liga .
03013028	Bet jei opa bus likusi savo vietoje ir neišsiplėtusi odoje , o sumažėjusi , tai sutinimas nuo nudegimo . Kunigas pripažins jį esant švarų , nes tai nudegimo randas .
03013029	Jei vyrui ar moteriai atsirastų žaizda ant galvos ar ant smakro ,
03013030	kunigas apžiūrės ligą . Jei žaizda atrodo įdubusi , palyginti su kita oda , ir plaukai pageltę ir suplonėję , kunigas pripažins jį esant nešvarų . Tai dedervinė , galvos ar smakro raupsų liga .
03013031	O kai kunigas , apžiūrėjęs dedervinės žaizdas , nustato , kad jos neatrodo įdubusios , palyginti su sveika oda , tačiau jose nėra juodų plaukų , kunigas uždarys žmogų su dedervinės žaizdomis septynioms dienoms .
03013032	Septintą dieną kunigas apžiūrės ligą . Jei jis nustato , kad dedervinė neišsiplėtusi , joje nėra geltonų plaukų ir , palyginti su kita oda , dedervinės žaizdos neįdubusios ,
03013033	žmogus nusiskus , neskusdamas dedervinės žaizdų . O asmenį , sergantį dedervine , kunigas uždarys dar septynioms dienoms .
03013034	Septintą dieną kunigas apžiūrės dedervinę . Jei dedervinė neišsiplėtė odoje ir žaizdotoji oda , palyginti su kita oda , neatrodo įdubusi , kunigas pripažins jį esant švarų . Žmogus išsiplaus drabužius ir bus švarus .
03013035	Tačiau jeigu dedervinė plėstųsi po to , kai žmogus buvo pripažintas švarus ,
03013036	kunigas apžiūrės jį . Jeigu dedervinė išsiplėtusi , kunigui nėra reikalo tikrinti ar plaukai pageltę — žmogus nešvarus .
03013037	Bet jeigu , jo akimis žiūrint , dedervinė sustabdyta ir žaizdų vietoje ataugę juodi plaukai , dedervinė išgydyta . Kunigas pripažins žmogų esant švarų .
03013038	Jei vyrui ar moteriai ant kūno odos pasirodytų spuogai , balti spuogai ,
03013039	kunigas turi juos apžiūrėti . Jei spuogai ant kūno odos balsvi , tai tik odos išbėrimas . Ligonis švarus .
03013040	Kai žmogui nuslenka nuo galvos plaukai , jis yra plikagalvis , bet švarus .
03013041	Taip pat jei plaukai jam nuslenka nuo viršugalvio , jis turi pliką viršugalvį , bet yra švarus .
03013042	Bet jei ant pliko pakaušio ar pliko viršugalvio pasirodo rausvai baltos spalvos pūlinys , tai raupsų liga , besivystanti ant pliko pakaušio ar pliko viršugalvio .
03013043	Kunigas apžiūrės jį ; jei patinimas ant pliko pakaušio ar pliko viršugalvio yra rausvai baltas , kaip atrodo raupsų liga kūno odoje ,
03013044	tas žmogus serga raupsais ir yra nešvarus . Kunigas pripažins jį esant nešvarų , nes liga yra ant jo galvos .
03013045	Kiekvieno raupsų liga sergančio drabužiai turi būti suplyšę ir galvos plaukai sutaršyti . Jis turės prisidengti burną ir šaukti : ‘ Nešvarus , nešvarus ! ’
03013046	Visą laiką , kol bus raupsuotas , jis bus nešvarus . Būdamas nešvarus , jis turi gyventi atskirai ; jo gyvenvietė turi būti už stovyklos .
03013047	Kai raupsų liga pasirodo drabužyje , vilnoniame ar marškoniame drabužyje ,
03013048	lininiuose ar vilnoniuose apmatuose ar atauduose , odoje ar odiniuose daiktuose ,
03013049	jei pats drabužis ar jo apmatai , ar ataudai , ar oda , ar odinis daiktas nuo ligos darosi žalsvas ar rausvas , liga yra raupsai ir turi būti parodyta kunigui .
03013050	Apžiūrėjęs kunigas padės užkrėstą daiktą atskirai septynioms dienoms .
03013051	Septintą dieną apžiūrės ligą : jei liga išsiplėtusi drabužyje , apmatuose ar atauduose , ar odoje , kad ir kam oda būtų naudojama , tai raupsų liga . Drabužis nešvarus .
03013052	Drabužį — vilnonius ar lininius apmatus ar ataudus — ar bet kokį odinį daiktą , kuriame rasta liga , jis sudegins , nes tai besiplečianti raupsų liga ir turi būti sudeginta ugnyje .
03013053	Bet jei kunigas nustato , kad liga drabužyje , apmatuose ar atauduose , ar bet kokiame odiniame daikte neišsiplėtė ,
03013054	jis palieps daiktą , kuriame reiškiasi liga , išplauti ir padės jį atskirai dar septynioms dienoms .
03013055	Po išplovimo kunigas apžiūrės daiktą , kuriame reiškiasi liga . Jei ligos dėmė nepakeitė spalvos , nors liga ir neišsiplėtusi , jis nešvarus . Turi jį sudeginti ugnyje , nesvarbu ar ligos dėmė yra vidaus , ar lauko pusėje .
03013056	Bet jei apžiūrėjęs kunigas nustato , kad ligos dėmė po išplovimo išnykusi , tą vietą jis iškirps iš drabužio ar odos , ar apmatų , ar ataudų .
03013057	Jei ji vėl pasirodo drabužyje , apmatuose ar atauduose , ar kokiame nors daikte iš odos , tą daiktą , kuriame vėl reiškiasi liga , sunaikinsi ugnyje .
03013058	Bet drabužis , apmatai ar ataudai , ar daiktas iš odos , iš kurio liga po plovimo yra dingusi , turi būti antrąkart išplautas ir bus švarus .
03013059	Tokie tat nuostatai dėl raupsų ligos vilnoniame ar marškoniame drabužyje , apmatuose ar atauduose , ar bet kokiame odiniame daikte , kai reikia juos pripažinti , ar jie švarūs , ar nešvarūs “ .
03014001	VIEŠPATS kalbėjo Mozei , tardamas :
03014002	„ Štai apeigos , kurias turi atlikti raupsuotasis , kai jis pripažįstamas esąs švarus . Jis turi būti atvestas pas kunigą .
03014003	O kunigas turi išeiti už stovyklos ribų . Jei apžiūrėjęs kunigas nustato , kad raupsuotasis pagijęs ,
03014004	kunigas įsakys , kad du gyvi švarūs paukščiai , kedro medžio , tamsiai raudonų siūlų ir yzopo būtų atnešta tam , kuris turi būti pripažintas švarus .
03014005	Kunigas palieps papjauti vieną iš paukščių viršum molinio indo , pripildyto šaltinio vandens .
03014006	Paims gyvąjį paukštį drauge su kedro medžiu , tamsiai raudonos spalvos siūlais ir yzopu , pamirkys juos kraujyje paukščio , papjauto viršum šaltinio vandens ,
03014007	ir pašlakstys krauju septynis kartus žmogų , kuris apvalomas nuo raupsų ligos . Tada kunigas pripažins jį esant švarų ir paleis gyvąjį paukštį skristi į laukus .
03014008	O žmogus , kuris turi būti pripažintas švarus , išsiplaus drabužius , nusiskus visus plaukus , išsimaudys vandenyje ir bus švarus . Po to jis gali eiti į stovyklą , bet septynias dienas turės gyventi už savo palapinės .
03014009	Septintą dieną nusiskus visus galvos , barzdos , antakių plaukus ; jis turi nusiskusti visus plaukus . Tada išsiplaus drabužius , išsimaudys vandenyje ir bus švarus .
03014010	Aštuntą dieną jis turi paimti du sveikus ėriukus , vieną sveiką mitulę avį , o javų atnašai — tris dešimtadalius efos geriausių miltų ir vieną logą aliejaus .
03014011	Apvalymo apeigas atliekantis kunigas pastatys žmogų , kuris turi būti apvalytas , drauge su jo atnašomis VIEŠPATIES akivaizdoje prie Susitikimo Palapinės įėjimo .
03014012	Kunigas paims vieną iš ėriukų ir paaukos jį kaip atnašą už nuodėmę drauge su logu aliejaus , pakylėdamas juos VIEŠPATIES akivaizdoje kaip siūbuojamąją atnašą .
03014013	Ėriuką jis papjaus toje vietoje , kur šventoje vietoje pjaunama auka už nuodėmę ir deginamoji auka , nes atnaša už kaltę , kaip ir auka už nuodėmę , priklauso kunigui ir yra ypač šventa .
03014014	Tada kunigas paims kaltės atnašos kraujo ir pavilgys juo žmogaus , kuris turi būti apvalytas , dešinės ausies lezgelį , dešinės rankos nykštį ir dešinės kojos nykštį .
03014015	Kunigas turi paimti logą aliejaus , užsipilti jo ant kairės rankos delno ,
03014016	pavilgyti dešinės rankos pirštą aliejuje ant kairės rankos delno ir pašlakstyti keletu lašų aliejaus savo pirštu septynis kartus VIEŠPATIES akivaizdoje .
03014017	Keletą lašų ant jo delno likusio aliejaus kunigas užteps žmogui , kuris turi būti apvalytas , ant dešinės ausies lezgelio , dešinės rankos nykščio ir dešinės kojos nykščio viršum kraujo atnašos už kaltę .
03014018	O likusį aliejų , esantį ant delno , kunigas išpils ant galvos žmogui , kuris turi būti apvalytas . Tada kunigas atliks permaldavimą jo labui VIEŠPATIES akivaizdoje :
03014019	kunigas paaukos auką už nuodėmę ir atliks permaldavimą labui to žmogaus , kuris turi būti apvalytas . Po to bus papjauta deginamoji auka ;
03014020	ant aukuro kunigas paaukos deginamąją auką ir javų atnašą . Taip kunigas atliks permaldavimą jo labui . Tada žmogus bus švarus .
03014021	Bet jei žmogus yra vargšas ir tiek neišgali , tepaima vieną ėriuką siūbuojamajai atnašai už kaltę , kad galėtų atlikti permaldavimą jo labui , dešimtadalį efos geriausių su aliejumi maišytų miltų javų atnašai ir logą aliejaus ,
03014022	taip pat du purplelius arba du balandžius , kiek išgali : vieną — aukai už nuodėmę , kitą — deginamajai aukai .
03014023	Aštuntą dieną jis atneš juos kunigui , kad būtų apvalytas VIEŠPATIES akivaizdoje prie įėjimo į Susitikimo Palapinę .
03014024	O kunigas paims kaltės atnašos ėriuką bei aliejaus logą ir pakylės juos kaip siūbuojamąją atnašą VIEŠPATIES akivaizdoje .
03014025	Kunigas papjaus kaltės atnašos ėriuką , paims truputį kaltės atnašos kraujo ir pavilgys juo žmogaus , kuris turi būti apvalytas , dešiniosios ausies lezgelį , dešiniosios rankos nykštį ir dešiniosios kojos nykštį .
03014026	Kunigas užpils truputį aliejaus ant savo kairiosios rankos delno ,
03014027	o dešiniosios rankos pirštu pašlakstys keletu lašų aliejaus , esančio ant jo kairiosios rankos delno , septynis kartus VIEŠPATIES akivaizdoje .
03014028	Keletu lašų aliejaus , esančio ant jo delno , kunigas pateps žmogui , kuris turi būti apvalytas , dešiniosios ausies lezgelį , dešiniosios rankos nykštį ir dešiniosios kojos nykštį toje vietoje , kur buvo užteptas atnašos už kaltę kraujas .
03014029	Likusiu ant delno aliejumi kunigas pateps galvą žmogaus , kuris turi būti apvalytas , atlikdamas permaldavimą jo labui VIEŠPATIES akivaizdoje .
03014030	Tada jis atnašaus vieną iš purplelių ar balandžių — ką žmogus išgali ,
03014031	vieną — aukai už nuodėmę , o kitą — deginamajai aukai drauge su javų atnaša , ir atliks permaldavimą jo labui VIEŠPATIES akivaizdoje .
03014032	Tokios tat yra apeigos raupsuotajam , kuris neišgali atnašų savo pripažinimui , kad yra švarus “ .
03014033	VIEŠPATS kalbėjo Mozei ir Aaronui , tardamas :
03014034	„ Kai įžengsite į Kanaano žemę , kurią duodu jums nuosavybėn , ir jei aš sukelčiau raupsų ligą viename iš namų jūsų nuosavybės krašte ,
03014035	namų savininkas nueis pas kunigą ir praneš , tardamas : ‘ Man atrodo , kad kažin kokia liga yra mano namuose ’ .
03014036	Prieš eidamas ligos apžiūrėti , kunigas turi liepti namus ištuštinti , kad niekas , kas yra namuose , netaptų nešvarus . Po to kunigas eis namų apžiūrėti .
03014037	Jis turi apžiūrėti ligą . Jei liga reiškiasi namų sienose žalsvos ar rausvos spalvos įdubimais , gilesniais už sienos paviršių ,
03014038	kunigas turi išeiti pro namų duris ir uždaryti namus septynioms dienoms .
03014039	Septintą dieną kunigas turi sugrįžti . Jei nustato , kad liga namų sienose išsiplėtusi ,
03014040	kunigas turi paliepti , kad akmenys , kuriuose reiškiasi liga , būtų išlupti ir išnešti už miesto į nešvarią vietą .
03014041	Namai iš vidaus turi būti kruopščiai išgrandyti , o nuluptas tinkas išmestas už miesto į nešvarią vietą .
03014042	Tada turi būti atnešti kiti akmenys ir įdėti į anų akmenų vietą , paimta naujo tinko , ir namai ištinkuoti .
03014043	Jei liga vėl ima plėstis namuose po to , kai akmenys buvo išlupti ir namai išgrandyti bei iš naujo ištinkuoti ,
03014044	kunigas turi ateiti ir juos apžiūrėti . Jei liga namuose išsiplėtusi — raupsų liga plečiasi namuose , — jie yra nešvarūs .
03014045	Namai turi būti nugriauti , jų akmenys , rąstai ir visas namų tinkas išnešti į nešvarią vietą už miesto .
03014046	Kas tik įeitų į namus , kai jie uždaryti , bus nešvarus iki vakaro ;
03014047	kas tik miegotų tokiuose namuose , turi išsiplauti drabužius ; ir kas tik valgytų tokiuose namuose , turi išsiplauti drabužius .
03014048	Bet jei kunigas ateina ir nustato , kad liga namuose neišsiplėtusi po to , kai namai buvo ištinkuoti , tai pripažins , kad namai švarūs , nes liga pranykusi .
03014049	Namams apvalyti jis turi paimti du paukščius drauge su kedro medžiu , tamsiai raudonos spalvos siūlų bei yzopo
03014050	ir papjauti vieną paukštį viršum molinio indo , pripildyto šaltinio vandens .
03014051	Paims kedro medį , yzopą bei tamsiai raudonos spalvos siūlų drauge su gyvuoju paukščiu , pamirkys papjautojo paukščio kraujyje bei vandenyje ir pašlakstys namus septynis kartus .
03014052	Taip jis apvalys namus paukščio krauju , šaltinio vandeniu , gyvuoju paukščiu , kedro medžiu , yzopu ir tamsiai raudonos spalvos siūlais .
03014053	O gyvąjį paukštį paleis skristi už miesto į laukus . Taip jis turi atlikti permaldavimą už namus , ir jie taps švarūs “ .
03014054	Tokie tat yra nuostatai kiekvienai raupsų ligai , dedervinėms ,
03014055	drabužių ir namų raupsams ,
03014056	patinimui ar išbėrimui , ar dėmėms
03014057	nustatyti , kada jie nešvarūs ir kada švarūs . Tokie tat yra nuostatai dėl raupsų ligų .
03015001	VIEŠPATS kalbėjo Mozei ir Aaronui , tardamas :
03015002	„ Kalbėkite izraelitams ir sakykite jiems . ‘ Kai vyras patiria sėklos išsiliejimą iš savo kūno , sėklos išsiliejimas daro jį apeigoms nešvarų .
03015003	Toks yra jo sėklos išsiliejimo nešvarumas , kad — nesvarbu , ar nesulaiko sėklos išsiliejimo , ar sulaiko sėklos išsiliejimą — vis vien tai nešvarumas .
03015004	Kiekvienas guolis , kuriame atsigultų sėklos išsiliejimu sergantis , tampa nešvarus .
03015005	O kas paliestų jo guolį , turės išsiskalbti drabužius , išsimaudyti vandenyje ir bus nešvarus ligi vakaro .
03015006	Kas atsisėstų ant daikto , ant kurio buvo sėdėjęs sergantis sėklos išsiliejimu , turės išsiskalbti drabužius , išsimaudyti vandenyje ir bus nešvarus ligi vakaro .
03015007	Kas paliestų sergančio sėklos išsiliejimu kūną , turės išsiskalbti drabužius , išsimaudyti vandenyje ir bus nešvarus ligi vakaro .
03015008	Jei sėklos išsiliejimu sergantis spjautų ant švaraus žmogaus , pastarasis turės išsiskalbti drabužius , išsimaudyti vandenyje ir bus nešvarus ligi vakaro .
03015009	Bet koks balnas , ant kurio joja sėklos išsiliejimu sergantis , bus nešvarus .
03015010	Kas paliestų bet kokį daiktą , buvusį po juo , bus nešvarus ligi vakaro , o kas tokius daiktus neštų , turės išsiskalbti drabužius , išsimaudyti vandenyje ir bus nešvarus ligi vakaro .
03015011	Visi , kuriuos paliestų sėklos išsiliejimu sergantis , nepaskalavęs vandenyje savo rankų , turės išsiskalbti drabužius , išsimaudyti vandenyje ir bus nešvarūs ligi vakaro .
03015012	Indas iš molio , kurį paliestų sėklos išsiliejimu sergantis , turi būti sudaužytas , o indas iš medžio turi būti išskalautas vandeniu .
03015013	Kai sėklos išsiliejimu sergantis pagyja nuo sėklos išsiliejimo , jis turi palaukti septynias dienas pripažinimo , kad yra švarus , išsiskalbti drabužius , išsimaudyti vandenyje ir tada taps švarus .
03015014	O aštuntą dieną , pasiėmęs du purplelius ar du balandžius , nueis VIEŠPATIES akivaizdon prie įėjimo į Susitikimo Palapinę ir paduos juos kunigui .
03015015	Kunigas paruoš juos , vieną — aukai už nuodėmę , o kitą — deginamajai aukai , ir atliks permaldavimą VIEŠPATIES akivaizdoje jo labui dėl sėklos išsiliejimo .
03015016	Kai vyras patiria paprastą sėklos išsiliejimą , visas išsimaudys vandenyje ir bus nešvarus ligi vakaro .
03015017	Bet koks audinys ar oda , ant kurių užkristų sėkla , turi būti išskalbti vandenyje , o vyras bus nešvarus ligi vakaro .
03015018	Jei vyras guli su moterimi ir patiria sėklos išsiliejimą , jiedu abu turi išsimaudyti vandenyje ir liks nešvarūs ligi vakaro .
03015019	Kai moteris patiria kraujoplūdį , kuris yra įprastinis išsiliejimas iš jos kūno , nešvari ji bus septynias dienas . O kas ją palies , bus nešvarus ligi vakaro .
03015020	Visa , ant ko ji gultųsi būdama nešvari per mėnesines , taps nešvaru ; ir visa , ant ko ji atsisėstų , taps nešvaru .
03015021	Kas prisiliestų prie jos guolio , turės išsiskalbti drabužius , išsimaudyti vandenyje ir bus nešvarus ligi vakaro .
03015022	O kas prisiliestų prie daikto , ant kurio ji sėdėjo , turės išsiskalbti drabužius , išsimaudyti vandenyje ir bus nešvarus ligi vakaro .
03015023	Ar tai būtų guolis , ar koks kitas daiktas , ant kurio ji sėdėjo , — prisiliesdamas prie jo , žmogus taps nešvarus ligi vakaro .
03015024	Jei vyras sugultų su ja , jos mėnesinių nešvarumas bus jam perduotas , ir jis bus nešvarus septynias dienas . Kiekvienas guolis , ant kurio jis atsiguls , taps nešvarus .
03015025	Jei moteris patiria kraujoplūdį ilgą laiką ne dėl savo mėnesinių nešvarumo ar jei išsiliejimas tęsiasi ilgiau negu jos mėnesinių nešvarumas , ji bus nešvari , kaip ir sirgdama mėnesinėmis .
03015026	Kiekvienas guolis , ant kurio ji gultųsi savo nešvarumo dienomis , bus jai kaip ir guolis per jos mėnesines . Kiekvienas daiktas , ant kurio ji sėdėtų , bus nešvarus kaip ir per mėnesines .
03015027	O kas paliestų tuos daiktus , bus nešvarus , turės išsiskalbti drabužius , išsimaudyti vandenyje ir bus nešvarus ligi vakaro .
03015028	Iš savo kraujoplūdžio išgijusi , ji turi palaukti septynias dienas . Tada bus švari .
03015029	O aštuntą dieną ji pasiims du purplelius ar du balandžius ir nuneš juos kunigui prie įėjimo į Susitikimo Palapinę .
03015030	Kunigas paruoš juos , vieną — aukai už nuodėmę , o kitą — deginamajai aukai , ir atliks permaldavimą VIEŠPATIES akivaizdoje jos labui už nešvarų kraujoplūdį .
03015031	Taip atskirsite izraelitus nuo jų apeiginio nešvarumo , kad jie nemirtų būdami nešvarūs , išniekindami tarp jų esančią mano Padangtę .
03015032	Tokie tat yra nuostatai tiems , kurie patiria išsiliejimą : tam , kuris patiria sėklos išsiliejimą ir tampa nešvarus ,
03015033	ir tai , kuri negaluoja mėnesinėmis , kiekvienam — vyrui ir moteriai — turinčiam išsiliejimą , ir vyrui , kuris sugula su apeigoms nešvaria moterimi ! ’ “
03016001	Praėjus dviem dienoms po Aarono sūnų mirties , kai jiedu įsibrovė VIEŠPATIES akivaizdon ir numirė , VIEŠPATS kalbėjo Mozei .
03016002	VIEŠPATS tarė Mozei : „ Sakyk savo broliui Aaronui , kad jis neitų kada užsimanęs į šventyklą už uždangos priešais malonės sostą , esantį ant Skrynios , idant nenumirtų , nes aš pasirodysiu debesyje viršum malonės sosto .
03016003	Štai kaip Aaronas turi eiti į šventyklą — su jaučio iš bandos auka už nuodėmę ir su avino deginamąja auka .
03016004	Jis užsivilks šventąją lino tuniką , jo kūną dengs lino kelnaitės , jis susijuos lino diržu ir užsidės lino turbaną . Kadangi tai šventi drabužiai , apsirengs jais po to , kai išsimaudys vandenyje .
03016005	O iš izraelitų bendrijos jis paims du ožius aukai už nuodėmę ir vieną aviną deginamajai aukai .
03016006	Aaronas atnašaus savo paties jautį kaip auką už nuodėmę ir atliks permaldavimą už save ir savo namus .
03016007	Paėmęs abu ožius ir pastatęs juos prie įėjimo į Susitikimo Palapinę VIEŠPATIES akivaizdoje ,
03016008	Aaronas trauks burtus , kad patirtų , katras iš ožių yra VIEŠPAČIUI ir katras — Azazeliui .
03016009	Ožį , burtu paskirtą VIEŠPAČIUI , Aaronas atves ir atnašaus kaip auką už nuodėmę ,
03016010	o ožys , burtu paskirtas Azazeliui , bus paliktas gyvas stovėti VIEŠPATIES akivaizdoje , kad per jį būtų atliktas permaldavimas ir Azazelis išvarytas į dykumą .
03016011	Aaronas atnašaus savo jautį kaip auką už nuodėmę , atlikdamas permaldavimą už save ir savo namus . Jis papjaus jautį kaip auką už nuodėmę .
03016012	Paims nuo aukuro VIEŠPATIES akivaizdoje smilkytuvą , kupiną žarijų , rieškučias sutrintų kvapių smilkalų ir nusineš už uždangos .
03016013	Smilkalus užbers ant ugnies VIEŠPATIES akivaizdoje , kad smilkalų debesis uždengtų malonės sostą , esantį ant Sandoros Skrynios , antraip jis mirs .
03016014	Paims truputį jaučio kraujo ir pirštu pašlakstys malonės sosto rytinį šoną , o priešais malonės sostą pirštu pašlakstys kraują septynis kartus .
03016015	Tada jis papjaus žmonių aukos už nuodėmę ožį , nusineš jo kraujo už uždangos ir darys su jo krauju , kaip darė su jaučio krauju , šlakstydamas malonės sostą ir priešais malonės sostą .
03016016	Taip jis atliks permaldavimą už šventyklą , už izraelitų apeiginį nešvarumą ir už jų nusikaltimus bei visas nuodėmes . Tą pat padarys ir už Susitikimo Palapinę , stovinčią tarp jų , viduryje jų nešvarumų .
03016017	Nė vieno žmogaus neturi būti Susitikimo Palapinėje , kai jis įeina atlikti permaldavimo šventykloje už save , savo namus ir visą Izraelio bendriją .
03016018	Tada jis nueis prie aukuro , esančio VIEŠPATIES akivaizdoje , ir atliks permaldavimą . Paėmęs truputį jaučio kraujo ir ožio kraujo , pateps visus aukuro ragus .
03016019	Savo pirštu patepdamas krauju septynis kartus , apvalys jį nuo visų izraelitų apeiginių nešvarumų ir pašventins .
03016020	Kai bus atlikęs permaldavimą už šventyklą , Susitikimo Palapinę ir aukurą , jis atves gyvąjį ožį .
03016021	Tada Aaronas uždės gyvajam ožiui ant galvos abi rankas , išpažins virš jo visas izraelitų kaltes ir visus jų nusižengimus , visas jų nuodėmes sudėdamas ožiui ant galvos . O ožį per tam tikslui paskirtą žmogų išsiųs į dykumą .
03016022	Taip ožys išneš ant savęs visas jų kaltes į tyrus . Kai ožys bus paleistas dykumoje ,
03016023	Aaronas įeis į Susitikimo Palapinę , nusivilks lino drabužius , kuriuos apsivilko įeidamas į šventyklą , ir ten juos paliks .
03016024	Jis nuplaus savo kūną vandeniu šventoje vietoje ir apsivilks savo drabužius . Tada išeis ir atnašaus savo deginamąją auką ir žmonių deginamąją auką , atlikdamas permaldavimą už save ir už žmones .
03016025	Aukos už nuodėmę taukus pavers dūmais ant aukuro .
03016026	Žmogus , kuris paleidžia ožį Azazeliui , išsiskalbs drabužius ir nusiplaus kūną vandeniu . Tada jis gali pareiti į stovyklą .
03016027	Atnašos už nuodėmę jautis ir atnašos už nuodėmę ožys , kurių kraujo buvo atnešta permaldavimui šventykloje atlikti , bus išnešti už stovyklos . Jų oda , mėsa ir išmatos bus sudegintos ugnyje .
03016028	Žmogus , kuris juos degina , išsiskalbs drabužius ir nusiplaus kūną vandeniu . Tada jis gali sugrįžti į stovyklą .
03016029	Štai jums amžinas įstatymas . Septinto mėnesio dešimtą dieną jūs marinsite save , ir nei čiabuvis , nei ateivis , gyvenantis tarp jūsų , nesiims jokio darbo .
03016030	Tą dieną bus atliekamas permaldavimas jūsų labui , kad būtumėte apvalyti . Jūs tapsite švarūs nuo visų savo nuodėmių VIEŠPATIES akivaizdoje .
03016031	Tai bus jums visiško šabo poilsis , ir jūs turite marintis ; tai amžinas įstatymas .
03016032	Kunigas , kuris buvo pateptas ir pašventintas būti kunigu vietoj savo tėvo , atliks permaldavimą . Vilkėdamas lino drabužiais , šventuoju apdaru ,
03016033	jis atliks permaldavimą už šventyklą , atliks permaldavimą už Susitikimo Palapinę ir aukurą , atliks permaldavimą už kunigus ir visus bendrijos žmones .
03016034	Štai jums amžinas įstatymas : atlikti permaldavimą izraelitų labui už visas jų nuodėmes kartą per metus “ . Ir Mozė padarė , kaip VIEŠPATS buvo jam įsakęs .
03017001	VIEŠPATS kalbėjo Mozei , tardamas :
03017002	„ Kalbėk Aaronui , jo sūnums ir visai Izraelio tautai ir sakyk jiems : ‘ VIEŠPATS davė tokį įsakymą .
03017003	Jei kas nors iš Izraelio namų pjautų jautį ar avį , ar ožką stovykloje ar už stovyklos ,
03017004	neatvesdamas prie Susitikimo Palapinės įėjimo atnašauti jų kaip dovanos VIEŠPAČIUI priešais VIEŠPATIES Padangtę , tas žmogus bus kaltas kraujo kalte . Žmogus išliejo kraują , užtat jis bus pašalintas iš savo tautos .
03017005	Tai dėl to , kad izraelitai , užuot atnašavę savo aukas laukuose , kaip kad jie aukoja , atvestų aukas VIEŠPAČIUI pas kunigą prie Susitikimo Palapinės įėjimo ir paaukotų kaip bendravimo aukas VIEŠPAČIUI .
03017006	Kunigas išlies kraują ant VIEŠPATIES aukuro prie įėjimo į Susitikimo Palapinę ir pavers taukus dūmais kaip malonaus kvapo auką VIEŠPAČIUI ,
03017007	kad izraelitai nebeatnašautų savo aukų satyrams , kuriuos garbindami jie kekšauja . Tai bus jiems ir jų palikuonims amžinas įstatymas .
03017008	Be to , pasakyk jiems : jei kas nors iš Izraelio namų ar iš ateivių , gyvenančių tarp jūsų , atnašautų deginamąją atnašą ar kruviną auką ,
03017009	neatvedęs gyvulio prie Susitikimo Palapinės įėjimo paaukoti VIEŠPAČIUI , tas žmogus bus pašalintas iš savo tautos .
03017010	Jei kas nors iš Izraelio namų ar iš ateivių , gyvenančių tarp jūsų , valgytų bet kokį kraują , aš atgręšiu savo veidą į kraują valgantį žmogų ir pašalinsiu tą žmogų iš jo tautos ,
03017011	nes gyvūno gyvybė yra kraujyje . Daviau jums kraują , kad ant aukuro atliktumėte permaldavimą už savo gyvybę ; kraujas atlieka permaldavimą , nes jis yra gyvybė .
03017012	Todėl aš sakiau izraelitams : nė vienas iš jūsų nevalgys kraujo , net nė vienas iš ateivių , gyvenančių tarp jūsų , nevalgys kraujo .
03017013	Jei kas iš izraelitų ar iš ateivių , gyvenančių tarp jūsų , sumedžiotų gyvulį ar paukštį , kurį leista valgyti , turi išlieti jo kraują ir užkasti jį į žemę .
03017014	Juk kiekvienam gyvūnui gyvastis — kraujas — yra jo gyvybė . Todėl aš sakiau izraelitams : nevalgysite kraujo jokio gyvūno , nes kiekvieno gyvūno gyvybė yra jo kraujas ; kas valgytų kraują , bus pašalintas .
03017015	Kiekvienas žmogus , izraelitas ar ateivis , kuris valgytų , kas nugaišo ar buvo žvėries sudraskyta , turės išsiskalbti drabužius , apsiplauti vandeniu ir bus nešvarus ligi vakaro . Tada jis taps švarus .
03017016	Bet jeigu jis neišsiskalbia ir neapsiplauna vandeniu , turės pakelti savo kaltės padarinius ’ “ .
03018001	VIEŠPATS kalbėjo Mozei , tardamas :
03018002	„ Kalbėk izraelitams ir sakyk jiems : ‘ Aš esu VIEŠPATS , jūsų Dievas .
03018003	Nesielgsite , kaip elgiamasi Egipto žemėje , kur gyvenote , ir nesielgsite , kaip elgiamasi Kanaano krašte , į kurį jus vedu . Jūs negyvensite pagal jų įstatus .
03018004	Vykdysite tik mano įsakus ir ištikimai laikysitės mano įstatų ; aš esu VIEŠPATS , jūsų Dievas .
03018005	Laikysitės mano įstatų ir įsakų ; žmogus , stengdamasis juos vykdyti , yra gyvas ; aš esu VIEŠPATS .
03018006	Nė vienas jūsų nesueis su artima giminaite atidengti nuogumo ; aš esu VIEŠPATS .
03018007	Savo tėvo nuogumo — tai yra savo motinos nuogumo — neatidengsi ; ji tavo motina , jos nuogumo neatidengsi .
03018008	Neatidengsi savo tėvo žmonos nuogumo ; tai tavo tėvo nuogumas .
03018009	Neatidengsi nuogumo savo sesers , tavo tėvo dukters ar tavo motinos dukters , ar ji būtų gimusi šeimoje , ar kitur .
03018010	Neatidengsi nuogumo savo sūnaus dukters ar savo dukters dukters , nes jų nuogumas yra tavo paties nuogumas .
03018011	Neatidengsi nuogumo savo pamotės dukters , gimusios iš tavo tėvo , nes ji tavo sesuo .
03018012	Neatidengsi nuogumo savo tėvo sesers , nes ji tavo tėvo artima giminaitė .
03018013	Neatidengsi nuogumo savo motinos sesers , nes ji tavo motinos artima giminaitė .
03018014	Neatidengsi savo dėdės nuogumo , tai yra nesueisi su jo žmona , nes ji tavo dėdienė .
03018015	Neatidengsi nuogumo savo marčios , nes ji tavo sūnaus žmona ; neatidengsi jos nuogumo .
03018016	Neatidengsi nuogumo savo brolio žmonos , nes tai tavo brolio nuogumas .
03018017	Neatidengsi nuogumo moters ir jos dukters ; neimsi žmona jos sūnaus dukters ar jos dukters dukters ir neatidengsi jos nuogumo , nes jos tavo artimos giminaitės . Tai būtų ištvirkavimas .
03018018	Neimsi savo žmonos sesers antrine žmona , neatidengsi jos nuogumo , kol jos sesuo tebėra gyva .
03018019	Nesueisi su moterimi atidengti jos nuogumo mėnesinių nešvarumo metu .
03018020	Neturėsi lytinių santykių su savo artimo žmona ir savęs ja nesuterši .
03018021	Neleisi , kad kas nors iš tavo palikuonių būtų paaukotas Molechui , ir neišniekinsi savo Dievo vardo ; aš esu VIEŠPATS !
03018022	Nesugulsi su vyriškiu tarsi su moterimi ; tai pasibjaurėtina .
03018023	Neturėsi lytinių santykių su jokiu gyvuliu ir nesuterši savęs gyvuliu ; nei jokia moteris leisis gyvuliui turėti su ja lytinių santykių ; tai begėdiškas iškrypimas .
03018024	Nepasidarykite nešvarūs nė vienu šių papročių , nes tokiais papročiais susiteršusios tautos , kurias išvarau jūsų akyse .
03018025	Taip buvo suterštas kraštas , todėl nubaudžiau jį už jo kaltę , ir pats kraštas išvėmė savo gyventojus .
03018026	Jūs turite laikytis mano įstatų ir mano įsakų , ir jūs — nei pilietis , nei ateivis — negalite daryti šių pasibjaurėtinų dalykų ,
03018027	( nes prieš jus gyvenusieji krašto gyventojai darė visus šiuos pasibjaurėtinus dalykus , ir kraštas buvo suterštas ) ,
03018028	antraip kraštas išvems jus už suteršimą , kaip jis išvėmė prieš jus buvusią tautą .
03018029	Kas padaro vieną šių pasibjaurėtinų dalykų , bus pašalintas iš savo tautos .
03018030	Todėl laikykitės mano įpareigojimo nedaryti nė vieno iš šių pasibjaurėtinų dalykų , kaip darė prieš jus buvusieji , ir savęs jais nesuterškite ; aš esu VIEŠPATS , jūsų Dievas ’ “ .
03019001	VIEŠPATS kalbėjo Mozei , tardamas :
03019002	„ Kalbėk visai izraelitų bendrijai ir sakyk jiems : ‘ Būkite šventi , nes aš , VIEŠPATS , jūsų Dievas , esu šventas .
03019003	Kiekvienas gerbs savo motiną ir tėvą , švęs mano šabus ; aš esu VIEŠPATS , jūsų Dievas .
03019004	Nesikreipkite į stabus ir nedirbkite sau liedinamų dievų ; aš esu VIEŠPATS , jūsų Dievas .
03019005	Kai atnašaujate bendravimo auką VIEŠPAČIUI , atnašaukite taip , kad ji būtų maloni jūsų labui .
03019006	Ji bus suvalgoma tą pačią dieną , kai paaukojate , arba rytojaus dieną ; o kas liko ligi trečios dienos , turi būti sudeginta ugnyje .
03019007	Jeigu ji iš viso būtų valgoma trečią dieną , ji bus pasibjaurėtina . Ji nebus maloni .
03019008	Kas ją valgo , užsitraukia kaltę , nes išniekina tai , kas VIEŠPAČIUI šventa . Toks žmogus bus pašalintas iš savo tautos .
03019009	Kai pjaunate savo krašto derlių , nepjausi iki pat savo lauko pakraščių nei rinksi likusias derliaus varpas .
03019010	Savo vynuogyno plikai nenuskinsi ir savo vynuogyne nukritusių vynuogių nerankiosi , paliksi jas vargšui ir ateiviui ; aš esu VIEŠPATS , jūsų Dievas .
03019011	Nevogsite , nesielgsite apgaulingai ir vieni kitiems nemeluosite .
03019012	Neprisieksite apgaulingai mano vardu , išniekindami savo Dievo vardą ; aš esu VIEŠPATS .
03019013	Neengsi savo artimo , neapiplėši . Neužlaikysi darbininko atlygio ligi ryto .
03019014	Neužgausi nebylio , nepadėsi kliūties neregiui . Bijosi savo Dievo ; aš esu VIEŠPATS .
03019015	Nesielgsi neteisingai , darydamas sprendimą ; nebūsi šališkas vargšui ir nenusileisi didžiūnui , bet teisi savo artimą teisingai .
03019016	Nevaikštinėsi skleisdamas šmeižtus tarp savo giminių ; savo artimo gyvasties nestatysi į pavojų ; aš esu VIEŠPATS .
03019017	Nenešiosi širdyje neapykantos savo artimui . Nors tektų savo artimą ir pabarti , neužsitrauk per jį nuodėmės .
03019018	Nekeršysi ir nebūsi nusistatęs prieš tautiečius , bet mylėsi savo artimą kaip save patį ; aš esu VIEŠPATS .
03019019	Laikysitės mano įstatų . Nekergsi savo galvijų su kita rūšimi ; nesėsi savo dirvoje dviejų sėklų rūšių ; nenešiosi drabužio , pasiūto iš dvejopo audeklo .
03019020	Jei kuris nors vyras turėtų lytinių santykių su moterimi , kuri yra vergė , pažadėta kitam vyrui , bet neišpirkta ar dar negavusi laisvės , reikalas turės būti ištirtas . Mirtimi jiedu nebus nubausti , nes ji dar nebuvo išlaisvinta .
03019021	Bet jis turi atvesti prie įėjimo į Susitikimo Palapinę atnašos už kaltę aviną kaip savo auką už kaltę VIEŠPAČIUI .
03019022	Kunigas atliks permaldavimą atnašos už kaltę avinu VIEŠPATIES akivaizdoje jo labui už nuodėmę , kuria jis nusidėjo . Ir nuodėmė , kuria jis nusidėjo , bus jam atleista .
03019023	Kai ateisite į kraštą ir pasodinsite ten įvairių vaismedžių , iš pradžių laikysite jų vaisius esant tarsi neapipjaustytus . Trejus metus jie bus jums tarsi neapipjaustyti ir negali būti valgomi .
03019024	Ketvirtaisiais metais visi jų vaisiai bus pašvęsti VIEŠPAČIUI kaip padėkos atnaša .
03019025	Tik penktaisiais metais jų vaisius galite valgyti ; taip jų derlius bus jums gausesnis ; aš esu VIEŠPATS , jūsų Dievas .
03019026	Nevalgykite nieko su krauju . Neužsiimkite būrimu ar kerėjimu .
03019027	Nekirpsite plaukų ant savo smilkinių , netaršysite savo barzdos .
03019028	Savo kūno nežeisite įsipjovimais mirusiųjų labui , savo odos netatuiruosite jokiais ženklais ; aš esu VIEŠPATS .
03019029	Neišniekink savo dukters ir nepadaryk jos kekše , kad kraštas neįpultų į kekšystę ir neprisipildytų nedorumo .
03019030	Laikykitės mano šabų ir gerbkite mano šventyklą ; aš esu VIEŠPATS .
03019031	Nesikreipkite į dvasias ir kerėtojus ; jų patarimo neieškokite , kad nebūtumėte suteršti ; aš esu VIEŠPATS , jūsų Dievas .
03019032	Atsistosi prieš žilagalvį , pagerbsi seną žmogų ir bijosi savo Dievo ; aš esu VIEŠPATS .
03019033	Jei gyventų su jumis jūsų krašte ateivis , jo neskriausi .
03019034	Ateivis , gyvenantis su jumis , bus jums tarp jūsų kaip vietinis ; mylėsi jį kaip save patį , nes jūs buvote ateiviai Egipto žemėje ; aš esu VIEŠPATS , jūsų Dievas .
03019035	Nesielgsite nesąžiningai , matuodami dydį , svorį ir kiekį .
03019036	Turėsite teisingas svarstykles , teisingus svarsčius , teisingą efą ir teisingą hiną ; aš esu VIEŠPATS , jūsų Dievas , kuris išvedžiau jus iš Egipto žemės .
03019037	Laikysitės visų mano įstatų bei visų mano įsakų ir juos vykdysite ; aš esu VIEŠPATS ’ “ .
03020001	VIEŠPATS kalbėjo Mozei , tardamas :
03020002	„ Sakysi izraelitams : ‘ Jei kas iš izraelitų ar Izraelyje gyvenančių ateivių aukotų kurį nors iš savo vaikų Molechui , jis bus nubaustas mirtimi . Krašto žmonės turi užmušti jį akmenimis .
03020003	Aš pats atgręšiu savo veidą į tą žmogų ir pašalinsiu jį iš tautos , nes , aukodamas savo vaiką Molechui , jis suteršė mano šventyklą ir išniekino mano vardą .
03020004	Net jei krašto žmonės žiūrėtų pro pirštus į tą žmogų , kai jis aukoja savo vaiką Molechui , ir nenubaustų jo mirtimi ,
03020005	aš pats atgręšiu savo veidą į tą žmogų ir į jo giminę , pašalinsiu iš tautos jį ir visus , kurie seka jį , ištvirkaudami su Molechu .
03020006	Jei kas kreiptųsi į dvasias ir kerėtojus , ištvirkaudamas su jais , aš atgręšiu į jį savo veidą ir pašalinsiu iš tautos .
03020007	Taigi pašventinkite save ir būkite šventi , nes aš esu VIEŠPATS , jūsų Dievas .
03020008	Laikykitės mano įstatų ir vykdykite juos . Aš , VIEŠPATS , jus pašventinu .
03020009	Kas keiktų savo tėvą ar motiną , bus nubaustas mirtimi ; kadangi keikė savo tėvą ar motiną , jis užsitraukė kraujo kaltę .
03020010	Jei vyras svetimauja su ištekėjusia moterimi , nusikalsdamas svetimavimu su artimo žmona , abu — svetimautojas ir svetimautoja — bus nubausti mirtimi .
03020011	Jei vyras sugultų su savo tėvo žmona , jis atidengė savo tėvo nuogumą . Abu bus nubausti mirtimi ; jie užsitraukė kraujo kaltę .
03020012	Jei vyras sugultų su savo marčia , abu bus nubausti mirtimi . Jiedu nusikalto kraujomaiša ir užsitraukė kraujo kaltę .
03020013	Jei vyras sugultų su vyriškiu tarsi su moterimi , jiedu abu nusikalto bjauriu iškrypimu ir užsitraukė kraujo kaltę .
03020014	Jei vyras vestų moterį ir jos motiną , nusikalstų kraujomaiša . Jie — jis ir jos — turi būti sudeginti ugnyje , idant nebūtų tarp jūsų kraujomaišos .
03020015	Jei vyras turi lytinių santykių su gyvuliu , jis turi būti sudegintas , o gyvulį užmušite .
03020016	Jei moteris eina prie gyvulio turėti su juo lytinių santykių , užmuši tą moterį ir tą gyvulį ; jie turi būti nubausti mirtimi , nes užsitraukė kraujo kaltę .
03020017	Jei vyras vestų savo seserį — dukterį savo tėvo ar dukterį savo motinos , — pamatytų jos nuogumą ir ji pamatytų jo nuogumą ; tai būtų begėdiškas dalykas . Jiedu bus viešai pašalinti iš savo tautos . Jis atidengė savo sesers nuogumą ir užsitraukė kaltę .
03020018	Jei vyras sugultų su moterimi per jos mėnesines ir atidengtų jos nuogumą , jis atidengtų jos kraujo šaltinį , o ji atidengtų savo kraujo šaltinį . Abudu turi būti pašalinti iš tautos .
03020019	Neatidengsi nuogumo savo motinos sesers ar savo tėvo sesers , nes tai būtų kraujomaiša . Jiedu užsitrauks kaltę .
03020020	Jei vyras sugultų su savo dėdės žmona , jis atidengtų savo dėdės nuogumą . Jiedu užsitrauks kaltę ir mirs bevaikiai .
03020021	Jei vyras vestų savo brolio žmoną , bjauriai pasielgtų , nes atidengs savo brolio nuogumą . Jiedu mirs bevaikiai .
03020022	Laikysitės visų mano įstatų bei visų mano įsakų ir vykdysite juos , kad neišvemtų jūsų žemė , į kurią vedu jus įsikurti gyventi .
03020023	Neseksite papročiais tautos , kurią išvarau nuo jūsų kelio . Kadangi jie visus anuos dalykus darė , aš jais bjaurėjausi .
03020024	Bet jums sakiau : Jūs paveldėsite jų žemę , aš ją duosiu jums kaip nuosavybę — kraštą , tekantį pienu ir medumi . Aš esu VIEŠPATS , jūsų Dievas ; atskyriau jus nuo visų tautų .
03020025	Todėl jūs darysite skirtumą tarp švaraus ir nešvaraus gyvulio , tarp nešvaraus ir švaraus paukščio ; jūs nesuteršite savęs gyvuliu ar paukščiu , ar gyvūnais , knibždančiais žemėje , kuriuos jums prisakiau laikyti nešvariais .
03020026	Man būsite šventi , nes aš , VIEŠPATS , esu šventas ir atskyriau jus nuo kitų tautų , kad būtumėte mano .
03020027	Vyras ar moteris , iššaukiantys dvasias ar užsiimantys kerėjimu , bus nubausti mirtimi . Jie turi būti užmušti akmenimis ; jų kraujo kaltė kris ant jų pačių ’ “ .
03021001	VIEŠPATS tarė Mozei : „ Kalbėk kunigams , Aarono sūnums , ir sakyk jiems : ‘ Nė vienas tenesusiteršia numirėliu iš savo giminių ,
03021002	išskyrus artimiausius giminaičius — motiną , tėvą , sūnų , dukterį ir brolį .
03021003	Leista jam susiteršti ir seseria , kuri tebėra mergelė ir jam artima , nes dar nėra ištekėjusi .
03021004	Bet jis nesiterš artimaisiais , su kuriais susigiminiavo per vedybas ; jais jis nesiterš .
03021005	Jie plikai neskus savo viršugalvio , neapkirps žandenų ir nedarys savo kūne jokių įpjovimų .
03021006	Savo Dievui jie bus šventi ir Dievo vardo neišniekins , nes jie ugnyje aukoja VIEŠPAČIUI atnašas , savo Dievo maistą . Todėl jie turi būti šventi .
03021007	Žmona jie neims moters , suterštos kekšyste , ar moters , kuri buvo vyro atleista . Jie šventi savo Dievui .
03021008	Elgsiesi su jais kaip su šventais , nes jie atnašauja maistą tavo Dievo ; jie bus ir tau šventi , nes aš , juos pašventęs VIEŠPATS , esu šventas .
03021009	Jei kunigo duktė suterštų save kekšyste , ji išniekintų ir savo tėvą . Ji turi būti sudeginta ugnyje .
03021010	Kunigas , tarp savo brolių vyriausias , ant kurio galvos išlietas patepimo aliejus ir kuris pašventintas vilkėti šventuosius drabužius , netaršys savo plaukų , neplėšys savo drabužių .
03021011	Jis neprieis prie jokio numirėlio ; nesiterš nė savo tėvu ar motina .
03021012	Neišeis nė iš šventyklos , kad nesuterštų savo Dievo šventyklos , nes , pateptas aliejumi jis pašvęstas savo Dievui — man ; aš esu VIEŠPATS .
03021013	Žmona jis gali imti tik moterį , kuri yra mergelė .
03021014	Našlės ar vyro atleistos moters , ar kekšyste suterštos kekšės jis negali imti žmona . Jis turi imti žmona mergelę iš savo giminės ,
03021015	kad nesuterštų savo palikuonių savo giminėje , nes aš , VIEŠPATS , jį pašventinu ’ “ .
03021016	VIEŠPATS kalbėjo Mozei , tardamas :
03021017	„ Kalbėk Aaronui ir sakyk : ‘ Joks nesveikas vyras iš tavo palikuonių per visas jų kartas netiks atnašauti savo Dievui maistą .
03021018	Iš viso nė vienas nesveikas nebus tinkamas : joks aklas ar raišas vyras , joks vyras sužalotu veidu ar per ilga galūne ,
03021019	joks vyras nulaužta koja ar nulaužta ranka ,
03021020	ar kuprotas , ar neūžauga , ar su nesveika akimi , ar aptekęs niežais , ar nušašęs , ar sutraiškytomis sėklidėmis .
03021021	Joks kunigo Aarono palikuonis , būdamas nesveikas , nebus tinkamas atnašauti VIEŠPATIES ugninių aukų . Turėdamas trūkumą , jis nesiartins atnašauti savo Dievo maisto .
03021022	Savo Dievo maistą — ypač šventą ir šventąją dalį — jis gali valgyti .
03021023	Bet kadangi turi trūkumą , už uždangos neis ir prie aukuro nesiartins , kad nesuterštų mano šventų vietų , nes aš , VIEŠPATS , jas pašventinu ’ “ .
03021024	Taip kalbėjo Mozė Aaronui , jo sūnums ir visiems izraelitams .
03022001	VIEŠPATS kalbėjo Mozei , tardamas :
03022002	„ Pamokyk Aaroną ir jo sūnus , kad būtų rūpestingi su šventomis izraelitų aukomis , kurias man pašvenčia , idant neišniekintų mano švento vardo . Aš esu VIEŠPATS .
03022003	Sakyk jiems : ‘ Per visas jūsų kartas , jei kuris nors iš jūsų palikuonių , būdamas nešvarus , prisiartintų prie šventųjų aukų , kurias izraelitai pašvenčia VIEŠPAČIUI , tas žmogus bus pašalintas nuo mano Artumo . Aš esu VIEŠPATS .
03022004	Niekas iš Aarono palikuonių , sergantis raupsų liga ar sėklos išsiliejimu , negali valgyti šventųjų aukų , kol netampa švarus . Be to , jei kas paliestų ką nors nešvaraus , tapusio nešvariu per numirėlį ar žmogų , turėjusį sėklos išsiliejimą ,
03022005	ir jei kas paliestų kokį nors ropojantį gyvūną ir taip taptų nešvarus , ar kokį nors žmogų , nuo kurio palietimo taptų nešvarus — kad ir koks būtų jo nešvarumas , —
03022006	toks asmuo bus nešvarus ligi vakaro ir šventųjų aukų , nenuplovęs savo kūno vandeniu , nevalgys .
03022007	Saulei nusileidus , jis bus švarus . Tada galės valgyti šventųjų aukų , nes tai jo maistas .
03022008	Jis nevalgys nugaišusio ar žvėries sudraskyto gyvulio mėsos , kad per ją netaptų nešvarus . Aš esu VIEŠPATS .
03022009	Jie turi laikytis mano įpareigojimų , kad neužsitrauktų kaltės ir nenumirtų šventykloje už jos išniekinimą . Aš , VIEŠPATS , juos pašventinu .
03022010	Joks pašalietis nevalgys šventųjų aukų ; joks kunigo įnamis ar samdinys nevalgys šventųjų aukų .
03022011	Bet vergas , kuris yra pirkta kunigo nuosavybė , gali jas valgyti ; ir gimusieji jo namuose gali valgyti jo maistą .
03022012	Jei kunigo duktė ištekėtų už pašaliečio , ji nevalgys šventųjų aukų atnašos .
03022013	Bet jei kunigo duktė taptų našle ar būtų vyro atleista ir neturėtų palikuonių , ir sugrįžtų į tėvo namus , ji gali jas valgyti kaip savo jaunystėje . Joks pašalietis jų nevalgys .
03022014	Jei kas suvalgytų šventąją auką per neapsižiūrėjimą , jis turės atsilyginti kunigui už šventąją auką , pridėdamas penktadalį jos vertės .
03022015	Kunigai turi prižiūrėti , kad izraelitai neišniekintų šventųjų aukų , kurias atnašauja VIEŠPAČIUI ,
03022016	ir , valgydami savo šventąsias aukas , neužsitrauktų kaltės , kuri reikalauja atnašos už kaltę , nes aš , VIEŠPATS , juos pašventinu ’ “ .
03022017	VIEŠPATS kalbėjo Mozei , tardamas :
03022018	„ Kalbėk Aaronui , jo sūnums bei visiems izraelitams ir sakyk jiems : ‘ Kai žmogus iš Izraelio namų ar iš ateivių , gyvenančių Izraelyje , aukoja atnašą — ar tai būtų įžado , ar geros valios atnaša , — aukojamą VIEŠPAČIUI kaip deginamąją auką ,
03022019	kad ji būtų tinkama jūsų labui , turi būti sveikas patinėlis iš galvijų ar avių , ar ožkų kaimenės .
03022020	Nesveikos atnašos neaukosite , nes ji nebus tinkama jūsų labui .
03022021	Kai žmogus , vykdydamas įžadą , ar kaip savanorišką atnašą atnašauja bendravimo auką VIEŠPAČIUI iš galvijų bandos ar avių kaimenės , kad ji būtų maloni , gyvulys turi būti tobulas ; jis neturės jokių trūkumų .
03022022	Aklo ar sužaloto , suluošinto ar turinčio pūlinį , aptekusio niežais ar nušašusio — tokio gyvulio VIEŠPAČIUI neatnašausite , nė vieno jų nedėsite ant aukuro kaip ugninės atnašos VIEŠPAČIUI .
03022023	Jautį ar avį , turinčius per ilgas ar per trumpas galūnes , galite atnašauti kaip geros valios auką , tačiau jie nebus malonūs įžadui įvykdyti .
03022024	Neatnašausite VIEŠPAČIUI jokio gyvulio , kurio sėklidės sužeistos ar sutraiškytos , ar perplėštos , ar išpjautos . Tokio papročio savo krašte neturėsite
03022025	nei tokių gyvulių iš svetimtaučio rankos nepriimsite aukoti kaip maistą savo Dievui , nes jie sužaloti , nesveiki . Jūsų labui jie nebus tinkami ’ “ .
03022026	VIEŠPATS kalbėjo Mozei , tardamas :
03022027	„ Gimus veršiukui , ėriukui ar ožiukui , jie pasiliks septynias dienas prie savo motinos . Tik nuo aštuntos dienos jie bus malonūs VIEŠPAČIUI kaip ugninė atnaša .
03022028	Taip pat nepjausite iš galvijų bandos ar avių kaimenės gyvulio su jo jaunikliu tą pačią dieną .
03022029	Kai aukojate padėkos atnašą VIEŠPAČIUI , aukosite ją taip , kad ji būtų tinkama jūsų labui .
03022030	Ji bus suvalgyta tą pačią dieną ; nieko iš jos nepaliksite ligi kitos dienos ryto . Aš esu VIEŠPATS .
03022031	Taip laikysitės mano įsakymų ir vykdysite juos . Aš esu VIEŠPATS .
03022032	Mano švento vardo neišniekinkite , kad būčiau šventas tarp izraelitų . Aš esu VIEŠPATS . Aš jus pašventinu —
03022033	aš , kuris išvedžiau jus iš Egipto žemės , kad būčiau jūsų Dievas . Aš esu VIEŠPATS “ .
03023001	VIEŠPATS kalbėjo Mozei , tardamas :
03023002	„ Kalbėk izraelitams ir sakyk jiems : ‘ Štai VIEŠPATIES iškilmės , švenčių dienos , kurias paskelbsite kaip šventąsias sueigas , mano nustatytas iškilmes .
03023003	Šešias dienas bus dirbama , o septinta diena yra visiško poilsio šabas — šventoji sueiga . Nedirbsite jokio darbo ; tai šabas VIEŠPAČIUI visose jūsų gyvenvietėse .
03023004	Štai VIEŠPATIES nustatytos iškilmės , šventosios sueigos , kurias švęsite joms paskirtu metu .
03023005	Pirmo mėnesio keturioliktą dieną , temstant , bus Paschos atnaša VIEŠPAČIUI ,
03023006	o to paties mėnesio penkioliktą dieną — Neraugintosios duonos šventė VIEŠPAČIUI . Septynias dienas valgysite neraugintą duoną .
03023007	Pirmąją dieną turėsite šventą sueigą ir nedirbsite savo tarnybos darbo .
03023008	Septynias dienas atnašausite VIEŠPATIES ugnines atnašas ; septintąją dieną bus šventa sueiga ; nedirbsite savo tarnybos darbų ’ “ .
03023009	VIEŠPATS kalbėjo Mozei , tardamas :
03023010	„ Kalbėk izraelitams ir sakyk jiems : ‘ Kai ateisite į kraštą , kurį jums duodu , ir nuimsite jo derlių , atnešite jūsų pjūties pirmienų pėdą kunigui .
03023011	Jis pasiūbuos pėdą VIEŠPATIES akivaizdoje , kad būtumėte jam mieli . Dieną po šabo kunigas jį pasiūbuos .
03023012	Tą dieną , kai pasiūbuojate pėdą , atnašausite VIEŠPAČIUI sveiką mitulį avinėlį kaip deginamąją auką .
03023013	O javų atnaša prie jo bus du dešimtadaliai efos geriausių miltų su įmaišytu aliejumi — malonaus kvapo ugninė atnaša VIEŠPAČIUI ; jos liejamoji atnaša bus vynas — vienas ketvirtis hino .
03023014	Iki tos dienos , kol nebūsite atnešę savo Dievo atnašos , nevalgysite nei duonos , nei pagruzdintų ar šviežių grūdų . Tai amžinas įstatas jūsų kartoms visose jūsų gyvenvietėse ’ .
03023015	O nuo dienos po šabo , nuo dienos , kurią atnešėte savo siūbuojamosios atnašos pėdą , atskaičiuokite septynetą savaičių . Jos turi būti pilnos :
03023016	turite skaičiuoti ligi dienos po septintojo šabo — penkiasdešimt dienų . Tada atnešite VIEŠPAČIUI naujo derliaus javų atnašą .
03023017	Atnešite iš savo gyvenviečių kaip siūbuojamąją atnašą du duonos kepalus , kiekvieną iš dviejų dešimtadalių efos . Jie turi būti iš geriausių miltų , kepti su raugu kaip pirmienos VIEŠPAČIUI .
03023018	Drauge su duona atnašausi septynis sveikus mitulius avinėlius , vieną jautį iš bandos ir du avinus . Jie bus deginamoji auka VIEŠPAČIUI drauge su javų atnaša ir liejamosiomis atnašomis , malonaus kvapo ugninė atnaša VIEŠPAČIUI .
03023019	Paaukosite taip pat vieną ožį aukai už nuodėmę bei du mitulius avinėlius kaip bendravimo auką .
03023020	Kunigas pakylės juos — tuos du avinėlius — drauge su pirmienų duona kaip siūbuojamąją atnašą VIEŠPATIES akivaizdoje . Jie bus šventi VIEŠPAČIUI ir priklausys kunigui .
03023021	Tą pačią dieną paskelbsite iškilmę , švęsite sueigą ir nedirbsite savo tarnybos darbo . Tai amžinas įstatas visose jūsų gyvenvietėse visoms jūsų kartoms .
03023022	Kai pjaunate savo krašto derlių , nepjausi iki pat savo lauko pakraščių ir nerinksi savo derliaus lauke likusių varpų . Paliksi jas vargšui ir ateiviui ; aš esu VIEŠPATS , jūsų Dievas “ .
03023023	VIEŠPATS kalbėjo Mozei , tardamas :
03023024	„ Taip kalbėk izraelitams : ‘ Septinto mėnesio pirmą dieną švęsite visiško poilsio dieną šventa sueiga , pažymėta rago skardėjimu .
03023025	Nedirbsite savo tarnybos darbo , aukosite VIEŠPATIES ugninę atnašą ’ “ .
03023026	VIEŠPATS kalbėjo Mozei , tardamas :
03023027	„ Bet šio mėnesio dešimta diena yra Permaldavimo diena . Ji bus jums šventa sueiga ; pasninkausite ir aukosite VIEŠPATIES ugninę atnašą .
03023028	Tą dieną nedirbsite jokio darbo , nes tai Permaldavimo diena , kurią atliekamas permaldavimas jūsų labui VIEŠPATIES , jūsų Dievo , akivaizdoje .
03023029	Iš tikrųjų , kas tą dieną nepasninkautų , bus pašalintas iš savo tautos .
03023030	O kas tą dieną dirbtų kokį darbą , tą aš ištrinsiu iš tautos .
03023031	Nedirbkite jokio darbo ; tai amžinas įstatas visoms jūsų kartoms visose jūsų gyvenvietėse .
03023032	Ji bus jums visiško poilsio šabas , ir jūs turite pasninkauti . Mėnesio devintos dienos vakare , nuo vakaro ligi vakaro , švęsite šį jūsų šabą “ .
03023033	VIEŠPATS kalbėjo Mozei , tardamas :
03023034	„ Taip kalbėk izraelitams : ‘ Šio septinto mėnesio penkioliktą dieną VIEŠPAČIUI skirtos Palapinių iškilmės , kurios tęsis septynias dienas .
03023035	Pirmoji diena bus šventoji sueiga ; nedirbsite savo tarnybos darbo .
03023036	Septynias dienas aukosite VIEŠPAČIUI ugnines atnašas . Aštuntą dieną švęsite šventą sueigą ir aukosite VIEŠPAČIUI ugnines atnašas . Tai iškilmingas susirinkimas ; nedirbsite savo tarnybos darbo .
03023037	Štai VIEŠPATIES nustatytos iškilmės , kurias švęsite kaip šventųjų sueigų metą aukoti VIEŠPAČIUI ugnines atnašas — deginamąsias aukas ir javų atnašas , aukas ir liejamąsias atnašas , kiekvieną jai nustatytą dieną ,
03023038	neskaitant VIEŠPATIES šabų , neskaitant jūsų dovanų , neskaitant visų jūsų įžado aukų ir neskaitant visų jūsų geros valios atnašų , kurias duodate VIEŠPAČIUI .
03023039	Bet septinto mėnesio penkioliktą dieną , kai būsite nuėmę visą krašto derlių , švęsite VIEŠPATIES iškilmes , kurios tęsis septynias dienas . Pirmoji ir aštuntoji diena bus visiško poilsio dienos .
03023040	Pirmąją dieną paimsite hadaro medžio vaisių , palmės šakų , lapuočių šakelių bei paupio gluosnių ir linksminsitės VIEŠPATIES , jūsų Dievo , akivaizdoje septynias dienas .
03023041	Švęsite ją septintą mėnesį kasmet kaip VIEŠPATIES iškilmes septynias dienas , švęsite ją septintą mėnesį kaip amžiną įstatą per visas jūsų kartas .
03023042	Septynias dienas gyvensite palapinėse ; visi izraelitai turės gyventi palapinėse ,
03023043	idant jūsų kartos patirtų , kad aš , vesdamas izraelitus iš Egipto žemės , apgyvendinau juos palapinėse . Aš esu VIEŠPATS , jūsų Dievas ’ “ .
03023044	Taip Mozė paskelbė izraelitams VIEŠPATIES nustatytas iškilmes .
03024001	VIEŠPATS kalbėjo Mozei , tardamas :
03024002	„ Paliepk izraelitams atnešti tau gryno grūstų alyvų aliejaus žvakidei , kad žibintai būtų žibinami nuolat .
03024003	Aaronas pastatys ją Susitikimo Palapinėje , šiapus Sandoros uždangos , kad žibėtų nuolat nuo vakaro ligi ryto VIEŠPATIES akivaizdoje . Tai bus amžinas įstatas jūsų kartoms .
03024004	Pagal jį bus nuolat tvarkomi žibintai ant žvakidės iš gryno [ aukso ] VIEŠPATIES akivaizdoje .
03024005	Paimsi geriausių miltų ir iškepsi iš jų dvylika kepalų — kiekvieną iš dviejų dešimtadalių efos .
03024006	Sudėsi juos dviem eilėmis , po šešis kiekvienoje eilėje , ant stalo iš gryno [ aukso ] VIEŠPATIES akivaizdoje .
03024007	Kiekvieną eilę pabarstysi grynais smilkalais , kad jie būtų aiški atnaša duonai kaip ugninei atnašai VIEŠPAČIUI .
03024008	Nuolat , kiekvieną šabo dieną Aaronas sudės kepalus iš naujo VIEŠPATIES akivaizdoje kaip Izraelio tautos įsipareigojimą — amžiną Sandorą .
03024009	Duona priklausys Aaronui ir jo palikuonims ; suvalgys ją šventoje vietoje , nes ji jam ypač šventa , amžinas atlygis , dalis iš ugninių atnašų VIEŠPAČIUI “ .
03024010	Tarp izraelitų buvo vyras , kurio motina — izraelitė , o tėvas — egiptietis . Kartą stovykloje kilo muštynės tarp izraelitės sūnaus ir vieno izraelito .
03024011	Kadangi izraelitės sūnus viešai piktžodžiavo [ Dievo ] Vardui ir keikėsi , žmonės atvedė jį pas Mozę . ( Jo motina buvo Dibrio duktė iš Dano giminės , vardu Šelomita . )
03024012	Jis buvo uždarytas į kalėjimą , kol nebus duotas VIEŠPATIES nuosprendis .
03024013	VIEŠPATS kalbėjo Mozei , tardamas :
03024014	„ Išvesk už stovyklos piktžodžiautoją , teuždeda rankas jam ant galvos visi girdėjusieji ir teužmuša jį visa bendrija akmenimis .
03024015	O izraelitams kalbėk ir pasakyk : ‘ Kas keiktų Dievą , turės atsakyti už savo nuodėmę .
03024016	Kas piktžodžiautų VIEŠPATIES vardui , bus nubaustas mirtimi . Visa bendrija užmuš piktžodžiautoją akmenimis . Ateivis ar krašto gyventojas , piktžodžiaujantis [ Dievo ] Vardui , turi būti užmuštas ’ .
03024017	Kas užmuštų žmogų , bus nubaustas mirtimi .
03024018	Kas užmuštų gyvulį , turės atlyginti nuostolį : gyvybe už gyvybę .
03024019	Kas sužalotų artimą , tam bus padaryta , kaip jis padarė :
03024020	galūnė už galūnę , akis už akį , dantis už dantį . Kokią žaizdą jis padarė artimui , tokia ir jam bus padaryta .
03024021	Kas užmuštų gyvulį , turės atlyginti nuostolį , bet kas užmuštų žmogų , turės būti nubaustas mirtimi .
03024022	Vieną ir tą patį įstatymą turėsite ateiviui ir izraelitui , nes aš esu VIEŠPATS , jūsų Dievas “ .
03024023	Taip kalbėjo Mozė izraelitams . Tad jie išvedė piktžodžiautoją už stovyklos ir užmušė akmenimis . Izraelitai padarė taip , kaip Dievas buvo Mozei įsakęs .
03025001	VIEŠPATS kalbėjo Mozei ant Sinajaus kalno , tardamas :
03025002	„ Kalbėk izraelitams ir sakyk jiems : ‘ Kai ateisite į kraštą , kurį jums duodu , tas kraštas turės švęsti šabą VIEŠPAČIUI .
03025003	Šešerius metus sėsi savo lauką ir šešerius metus genėsi savo vynuogyną ir nuiminėsi derlių ,
03025004	bet septintaisiais metais turės būti žemei visiško poilsio šabas — šabas VIEŠPAČIUI : savo lauko nesėsi ir savo vynuogyno negenėsi .
03025005	Tada nepjausi jokių savaime išaugusių javų , nenuiminėsi vynuogių nuo neapgenėto vynmedžio ; septintieji bus žemei visiško poilsio metai .
03025006	Tačiau ką žemė išaugina per savo šabą , jūs galite valgyti — tu , tavo vergai ir vergės , tavo samdiniai ir įnamiai .
03025007	Ir tavo galvijams bei laukiniams krašto gyvuliams pašaras bus tai , ką žemė savaime išaugina .
03025008	Atskaičiuosi septynis septynetus , septyniskart septynerius metus taip , kad septynerių metų septynetai sudarytų keturiasdešimt devynerius metus .
03025009	Tada , septinto mėnesio dešimtą dieną , skardžiai pūsi ragą ; Permaldavimo dieną jūsų rago gaudesys teaidi visame jūsų krašte .
03025010	Švęsite penkiasdešimtuosius metus ir paskelbsite laisvę krašte visiems jo gyventojams . Tai bus jums jubiliejaus metai ; sugrįšite kiekvienas jūsų prie savo nuosavybės ir kiekvienas į savo šeimą .
03025011	Tie penkiasdešimtieji bus jums jubiliejaus metai : nesėsite , nepjausite jokių savaime išaugusių javų , nenurinksite vynuogių nuo neapgenėtų vynmedžių ,
03025012	nes tai jubiliejaus metai . Jums bus jie šventi ; galite valgyti tik tai , ką išaugina pati dirva .
03025013	Taigi šiais jubiliejaus metais sugrįšite kiekvienas jūsų į savo nuosavybę .
03025014	Parduodami nuosavybę artimui ar pirkdami ką iš artimo , nedarykite vienas kitam skriaudos .
03025015	Pirkdamas iš savo artimo , mokėsi tik už metus nuo praėjusio jubiliejaus ; parduodamas tau artimas prašys iš tavęs tik už likusius derliaus metus .
03025016	Juo daugiau tokių metų , juo didesnę kainą mokėsi ; juo mažiau tokių metų , juo mažesnė kaina , nes iš tikrųjų jis parduoda tau tik derlių skaičių .
03025017	Nedarykite vienas kitam skriaudos ; bijosi savo Dievo , nes aš , VIEŠPATS , esu jūsų Dievas .
03025018	Laikykitės mano įstatų ir vykdykite mano įsakus , kad galėtumėte krašte saugiai gyventi .
03025019	Žemė duos savo vaisių , būsite sotūs ir gyvensite be rūpesčio .
03025020	O jeigu klaustumėte : ‹ Ką valgysime septintaisiais metais , jei nesėsime ir nenuimsime derliaus ? › —
03025021	aš suteiksiu jums tokią palaimą šeštaisiais metais , kad jie duos derliaus trejiems metams .
03025022	Sėjos metu aštuntaisiais metais valgysite iš senojo derliaus . Net iki devintųjų metų iš senojo derliaus valgysite , kol bus nuimtas derlius .
03025023	Žemė nebus parduodama visam laikui , nes žemė yra mano , o jūs esate ateiviai , tapę mano įnamiais .
03025024	Todėl krašte , kurį valdote , turite leisti atpirkti žemę .
03025025	Jei kas nors iš tavo giminių patektų į skurdą ir parduotų savo nuosavybės dalį , tai jo artimiausias giminaitis turi ateiti ir atpirkti , ką giminaitis buvo pardavęs .
03025026	O jei žmogus neturėtų artimiausio giminaičio žemei atpirkti , bet vėliau pats prasigyventų ir turėtų iš ko tai padaryti ,
03025027	jis turi apskaičiuoti metus nuo jos pardavimo , sugrąžinti skirtumą žmogui , kuriam ji buvo parduota , ir susigrąžinti savo nuosavybę .
03025028	Tačiau jei jis neturi iš ko ją atgauti , kas buvo parduota , tas liks pirkėjo rankose iki jubiliejaus metų . Jubiliejaus metais nuosavybė turi būti perduota , ir jis sugrįš į savo nuosavybę .
03025029	Jei kas nors parduotų namus mieste su mūro sienomis , jie gali būti atpirkti , kol nepasibaigę metai nuo jų pardavimo ; atpirkimo teisė galios vienerius metus .
03025030	Jei jie nebūtų atpirkti iki vienerių metų pabaigos , namai mieste su mūro sienomis visam laikui priklausys pirkėjui ir jo palikuonims ir jubiliejaus metais nebus perduoti .
03025031	Bet namai kaimuose , kurių nesupa mūro sienos , bus laikomi kaip atviri laukai . Jie gali būti atpirkti ; jie turi būti perduoti jubiliejaus metais .
03025032	Levitų miestuose levitai amžinai turės atpirkimo teisę namų , esančių jų miestuose .
03025033	Kiekvieni levitų namai jų miestuose , buvę parduoti ir neatpirkti , bus perduoti savininkui jubiliejaus metais , nes namai levitų miestuose yra jų paveldima nuosavybė tarp izraelitų .
03025034	Bet dirvos aplink jų miestus negali būti parduodamos , nes jos yra jų amžina nuosavybė .
03025035	Jei kas nors iš tavo giminių patektų į skurdą ir taptų tavo išlaikytiniu , turėsi jį paremti . Tegyvena jis su tavimi kaip ateivis ar įnamis .
03025036	Iš anksto nereikalauk iš jo palūkanų už paskolą ir neišnaudok , bet bijok savo Dievo . Leisk jam gyventi tavo namuose kaip broliui .
03025037	Neskolinsi jam pinigų už palūkanas , neimsi iš jo brangiau už maistą .
03025038	Aš esu VIEŠPATS , jūsų Dievas , kuris išvedžiau jus iš Egipto žemės duoti jums Kanaano žemę ir būti jūsų Dievas .
03025039	Jei kas nors iš tavo išlaikytinių taip nuskurstų , kad parsiduotų tau , nepadaryk jo savo vergu .
03025040	Tebūna jis pas tave kaip samdinys ar įnamis . Jis dirbs pas tave tik iki jubiliejaus metų .
03025041	Tada paliks tave — jis ir jo vaikai — ir sugrįš į savo šeimą , ir atgaus savo protėvių nuosavybę ,
03025042	nes jie — mano tarnai , kuriuos aš išvedžiau iš Egipto žemės . Jie nebus parduodami , kaip parduodami vergai .
03025043	Nesielgsi su juo šiurkščiai , bet bijosi savo Dievo .
03025044	Vergą ar vergę gali laikyti tik jei pirksi vergus iš kaimyninių tautų .
03025045	Galite nusipirkti jų ir iš ateivių , gyvenančių su jumis , bei jų palikuonių , gimusių ir užaugusių jūsų krašte . Tokie vergai bus jūsų nuosavybė .
03025046	Galite juos palikti savo vaikams kaip paveldimą nuosavybę , padarydami juos amžinais vergais . Su jais galite elgtis kaip su vergais . Bet su savo tautiečiais izraelitais nė vienas nesielgs šiurkščiai .
03025047	Jei ateivis ar įnamis , gyvenantis su tavimi , praturtėtų , o kuris nors iš tavo tautiečių , būdamas skurde , taptų jo išlaikytiniu ir parsiduotų gyvenančiam su tavimi ateiviui ar ateivio šeimos palikuoniui ,
03025048	jis net po to , kai bus parsidavęs , turės atpirkimo teisę . Jį gali atpirkti bet kuris iš jo brolių ,
03025049	arba jo dėdė ar dėdės sūnus , arba bet kuris artimas giminaitis iš jo kilties , o jei jis praturtėtų , gali pats save atpirkti .
03025050	Su savo pirkėju apskaičiuos metų skaičių nuo tų metų , kai jis ateiviui parsidavė , iki jubiliejaus metų . Pirkimo kaina bus padalyta iš metų skaičiaus ; laikas , kurį jis praleido pas savininką , bus įkainotas pagal samdinio laiką .
03025051	Juo daugiau bus metų iki jubiliejaus , juo didesnę pirkimo kainą jis turės grąžinti kaip atpirkimą ;
03025052	o juo mažiau metų bus likę iki jubiliejaus , juo daugiau jis turės savo sąskaitoje ; už savo atpirkimą jis mokės pagal apskaičiuotą metų skaičių .
03025053	Ateivis elgsis su juo kaip su metams pasamdytu tarnu , ir su juo tavo akyse šiurkščiai nesielgs .
03025054	O jeigu nebūtų atpirktas nė vienu iš šių būdų , jubiliejaus metais jis ir jo vaikai bus išlaisvinti ,
03025055	nes izraelitai yra mano tarnai , kuriuos išvedžiau iš Egipto žemės . Aš , VIEŠPATS , esu jūsų Dievas .
03026001	Nedirbsite sau stabų . Nesistatysite statulų ar šventųjų stulpų , nesistatysite savo krašte akmenų su išraižytais [ stabais ] , kad juos garbintumėte , nes aš esu VIEŠPATS , jūsų Dievas .
03026002	Švęskite mano šabus ir laikykite pagarboje mano šventyklą : aš esu VIEŠPATS .
03026003	Jei elgsitės pagal mano įstatus , laikysitės mano įsakymų ir ištikimai vykdysite juos ,
03026004	laiku duosiu jums lietaus , kad žemė išaugintų savo derlių ir laukų medžiai atneštų vaisių .
03026005	Javus kulsite ligi vynuogių rinkimo meto , o vynuogių rinkimas pasivys sėją . Valgysite savo duonos iki soties ir savo krašte galėsite saugiai gyventi .
03026006	Sukursiu krašte ramybę , gulsitės miegoti , ir nebus kas jus gąsdintų ; leisiu kraštui atsikvėpti nuo plėšriųjų žvėrių . Per jūsų kraštą nežygiuos kalavijas .
03026007	Savo priešus priversite bėgti , ir jie kris nuo jūsų kalavijo .
03026008	Jūsiškių penketas privers bėgti šimtą , o jūsiškių šimtinė — dešimt tūkstančių . Jūsų priešai kris nuo jūsų kalavijo .
03026009	Žvelgsiu į jus maloniai , padarysiu jus vaisingus ir padauginsiu ; palaikysiu su jumis savo Sandorą .
03026010	Jūs dar tebevalgysite seniai nuimtą praėjusių metų derlių ir turėsite išmesti senąjį , kad padarytumėte vietos naujajam .
03026011	Tarp jūsų turėsiu savo Padangtę ir jūsų neatmesiu .
03026012	Visada būsiu arti jūsų ; aš būsiu jūsų Dievas , o jūs būsite mano tauta .
03026013	Aš esu VIEŠPATS , jūsų Dievas , kuris išvedžiau jus iš Egipto žemės , kad jiems daugiau nevergautumėte , sulaužiau jūsų jungą ir padariau , kad eitumėte iškelta galva .
03026014	Bet jei manęs neklausysite ir visų šių mano įsakymų nevykdysite ,
03026015	jei mano įstatus taip atmesite ir mano įsakus taip paniekinsite , kad nevykdysite visų mano įsakymų ir sulaužysite mano Sandorą ,
03026016	tai aš savo ruožtu šitaip su jumis pasielgsiu : ūmai ištiksiu jus baisiu siaubu — džiova ir karštlige , kurios aptraukia akis ir silpnina gyvastį . Veltui sėsite sėklą , nes jūsų priešai suris derlių .
03026017	Atsigręšiu veidu į jus , būsite priešų parblokšti , ir jus pavergs žmonės , kurie jūsų nekenčia . Jūs bėgsite , nors niekas jūsų ir nesivytų .
03026018	Ir jei , to nepaisydami , manęs neklausysite , padidinsiu bausmę už jūsų nuodėmes septyneriopai
03026019	ir palaušiu jūsų išdidžią jėgą . Geležimi paversiu dangaus skliautą viršum jūsų , variu jūsų žemę .
03026020	Niekais nueis jūsų pastangos , nes žemė neduos derliaus , medžiai laukuose neteiks vaisių .
03026021	Taigi jei jūs vis dar spirsitės prieš mane ir manęs neklausysite , aš ir toliau jus septyneriopai varginsiu už jūsų nuodėmes .
03026022	Paleisiu laukinius žvėris ant jūsų ; jie grobs jūsų vaikus , naikins jūsų gyvulius ir mažins jūsų skaičių tol , kol jūsų keliai taps tušti .
03026023	Jei , nepaisydami šių bausmių , nesugrįšite pas mane , bet vis dar spirsitės ,
03026024	spirsiuos ir aš toliau prieš jus : smogsiu jums septyneriopai už jūsų nuodėmes .
03026025	Pasiųsiu prieš jus kalaviją atkeršyti už sulaužytą Sandorą . Nors subėgtumėte į savo miestus , pasiųsiu jums marą , ir jūs būsite atiduoti į priešų rankas .
03026026	Kai atimsiu iš jūsų duonos išteklius , dešimčiai moterų užteks vienintelės krosnies duonai kepti . Atsvertą duoną jums išdalys ; nors ir valgysite , sotūs nebūsite .
03026027	Jei , to nepaisydami , manęs neklausysite , bet vis spirsitės prieš mane ,
03026028	spirsiuos ir aš ant jūsų įpykęs : nubausiu savo ruožtu jus septyneriopai už jūsų nuodėmes .
03026029	Valgysite kūnus savo sūnų , valgysite kūnus savo dukterų .
03026030	Sunaikinsiu jūsų aukštumų alkus ir nugriausiu jūsų smilkalų aukurus ; suversiu jūsų lavonus ant jūsų stabų lavonų . Atmesiu jus .
03026031	Jūsų miestus paversiu griuvėsiais , jūsų šventyklas išgriausiu ir maloniu jūsų kvapu nesimėgausiu .
03026032	Kraštą taip nusiaubsiu , kad jūsų priešai , atėję kurtis , matydami jį , bus apstulbinti .
03026033	Išblaškysiu jus po tautas ir išsitrauksiu prieš jus kalaviją . Jūsų kraštas bus nuniokotas , ir jūsų miestai pavirs griuvėsiais .
03026034	Kraštas , gulėdamas nuniokotas ir jums esant priešų šalyje , atgaus šabo poilsį . Tada žemė pailsės ir džiaugsis savo šabais .
03026035	Per visą laiką , kol jis gulės nuniokotas , kraštas švęs poilsį , kurio nešventė per jūsų šabų metus , kai jūs jame gyvenote .
03026036	O kas iš jūsų išliks , tų širdį pripildysiu bailumo priešų kraštuose . Net vėjo nešamo lapo šlamesys vers juos bėgti . Jie kris , bėgdami tarsi nuo kalavijo , nors niekas jų ir nesivys .
03026037	Niekam nesivejant , jie kniubs vieni ant kitų tarsi nuo kalavijo . Stoti į kovą su priešais jėgų neturėsite !
03026038	Žūsite svetimose tautose , jūsų priešų kraštas suris jus .
03026039	O kas iš jūsų išliks , už savo kaltes bus prislėgti priešų krašte , bus prislėgti ir už savo protėvių kaltes .
03026040	Tad jie išpažins savo kaltę ir savo protėvių kaltę , kad nusižengė man išdavyste , maža to , nesiliovė spirtis prieš mane .
03026041	Kai aš savo ruožtu eisiu prieš juos ir išvarysiu į priešų kraštą , jų neapipjaustyta širdis pagaliau pati nusižemins , ir jie atliks bausmę už savo kaltę .
03026042	Tada aš atsiminsiu savo Sandorą su Jokūbu , atsiminsiu savo Sandorą su Izaoku , atsiminsiu savo Sandorą su Abraomu , atsiminsiu ir kraštą .
03026043	Jų paliktas kraštas , gulėdamas nuniokotas , atgaus šabo poilsį , jiems atliekant bausmę už savo kaltę , nes jie išdrįso atmesti mano įsakus ir paniekino mano įstatus .
03026044	Tačiau , nepaisant viso to , net kai jie bus priešų šalyje , jų neatmesiu ir nepaniekinsiu , kad juos visiškai sunaikinčiau , sulaužydamas su jais sudarytą Sandorą , nes aš esu VIEŠPATS , jų Dievas .
03026045	Bet aš atsiminsiu jų labui Sandorą su jų protėviais , kuriuos išvedžiau iš Egipto žemės tautų akyse , kad būčiau jų Dievas ; aš esu VIEŠPATS ’ “ .
03026046	Tokie tat yra įstatai , įsakai ir nurodymai , kuriais VIEŠPATS susaistė save ir izraelitus per Mozę ant Sinajaus kalno .
03027001	VIEŠPATS kalbėjo Mozei , tardamas :
03027002	„ Kalbėk izraelitams ir sakyk jiems : ‘ Jei kas padaro ypatingą įžadą VIEŠPAČIUI paaukoti tolygią vertę už žmogų ir nori įvykdyti savo įžadą ,
03027003	vyras tarp dvidešimt ir šešiasdešimt metų bus įvertintas penkiasdešimt sidabrinių šekelių pagal šventyklos šekelį .
03027004	Jei tai būtų moteris , jos tolygi vertė yra trisdešimt šekelių .
03027005	Jei amžius būtų nuo penkerių ligi dvidešimt metų , tolygi vertė yra dvidešimt šekelių už berniuką ir dešimt šekelių už mergaitę .
03027006	Jei amžius būtų nuo vieno mėnesio ligi penkerių metų , tolygi vertė už berniuką yra penki sidabriniai šekeliai , o už mergaitę — trys sidabriniai šekeliai .
03027007	Jei tas asmuo yra šešiasdešimtmetis ar vyresnis , tolygi vertė už vyriškį bus penkiolika šekelių , o už moteriškę — dešimt šekelių .
03027008	Bet jei kas neišgali tolygios vertės sumokėti , jie bus nuvesti pas kunigą , ir kunigas nustatys . Kunigas nustatys pagal tai , ką kiekvienas , darantis įžadą , išgali .
03027009	Jei atnaša , pažadėta VIEŠPAČIUI , yra gyvulys , kuris turi būti paaukotas , kiekvienas toks gyvulys , pažadėtas VIEŠPAČIUI , bus laikomas šventu .
03027010	Jis negali būti iškeistas ar pakeistas , nei geresnis į menkesnį , nei menkesnis į geresnį ; jei gyvulys būtų pakeistas kitu , tuomet abu — pažadėtasis gyvulys ir jo pakaitalas — taps šventi .
03027011	Jei atnaša , pažadėta VIEŠPAČIUI , yra nešvarus gyvulys , kurio negalima paaukoti kaip atnašą VIEŠPAČIUI , gyvulys bus nuvestas pas kunigą .
03027012	Kunigas nustatys gyvulio vertę pagal jo geras ir blogas savybes . Kokią kainą kunigas nustatys , tokia ir bus .
03027013	Bet jei aukotojas norės gyvulį išpirkti , jis turi pridėti vieną penktadalį prie nustatytosios kainos .
03027014	Jei kas pašvenčia savo namus VIEŠPAČIUI , kunigas nustatys namų vertę pagal jų geras ir blogas savybes . Kokią kainą kunigas nustatys , tokia ir bus .
03027015	O jei žmogus , pašventęs namus VIEŠPAČIUI , norės juos išpirkti , turės pridėti vieną penktadalį prie nustatytos vertės , ir namai vėl jam priklausys .
03027016	Jei kas pašvenčia VIEŠPAČIUI savo paveldėtos žemės lauką , jo vertė bus nustatyta pagal kiekį sėklos , reikalingos jam apsėti : penkiasdešimt sidabrinių šekelių už vieną homerą miežių sėklos .
03027017	O jei kas pašvenčia lauką jubiliejaus metų pradžioje , jo vertė lieka ta pati ,
03027018	bet jei laukas pašvenčiamas po jubiliejaus metų , kunigas apskaičiuos jo vertę pagal skaičių metų , likusių ligi jubiliejaus metų , ir jo kaina bus sumažinta .
03027019	O jei žmogus , pašventęs lauką VIEŠPAČIUI , norės jį išpirkti , turės būti pridėtas vienas penktadalis prie jo nustatytos sumos , ir laukas pereis jam .
03027020	Bet jei laukas nebūtų išpirktas arba būtų parduotas kam kitam , tai jo niekada nebebus galima išpirkti .
03027021	Atėjus jubiliejaus metams , laukas taps laisvas . Jis bus šventas VIEŠPAČIUI kaip įžado laukas ; jis taps kunigo nuosavybe .
03027022	Jei žmogus pašvenčia VIEŠPAČIUI lauką , kuris buvo pirktas ir nepriklauso prie paveldėtos žemės nuosavybės ,
03027023	kunigas apskaičiuos jo kainą pagal metų skaičių ligi jubiliejaus metų . Nustatytoji kaina turi būti sumokėta tą pačią dieną kaip šventa dovana VIEŠPAČIUI .
03027024	Jubiliejaus metais žemė sugrįš tam , iš kurio buvo nupirkta , kurio nuosavybė yra ta žemė .
03027025	Visi vertės apskaičiavimai turi būti atlikti pagal šventyklos šekelį ; dvidešimt gerų sudaro šekelį .
03027026	Tačiau gyvulių pirmagimis — kadangi pirmagimis yra VIEŠPATIES , todėl niekas negali pašvęsti jo , ar tai būtų jautis , ar avis — priklauso VIEŠPAČIUI .
03027027	Jei pirmagimis yra iš nešvariųjų gyvulių , jis turi būti išpirktas pagal įkainotą vertę , pridedant vieną penktadalį . O jei nėra išperkamas , jis bus parduotas už nustatytą kainą .
03027028	Jokia žmogaus nuosavybė , kurią jis įžadu besąlygiškai pašvenčia VIEŠPAČIUI — ar tai būtų žmogus , ar gyvulys , ar paveldėtos nuosavybės laukas , — negali būti nei parduota , nei išpirkta . Kas įžadu besąlygiškai pašvęsta , tas ypač šventa VIEŠPAČIUI .
03027029	Joks žmogus , besąlygiškai įžadu pašvęstas VIEŠPAČIUI , negali būti išpirktas , bet turi būti užmuštas .
03027030	Visos žemės dešimtinės , ar tai būtų javai iš dirvos , ar medžių vaisiai , priklauso VIEŠPAČIUI . Jos šventos VIEŠPAČIUI .
03027031	Jei kas norėtų išpirkti kurią nors iš savo dešimtinių , turi pridėti prie jos vieną penktadalį .
03027032	Visos dešimtinės jaučių bandos ir avių kaimenės , kas dešimtas iš visų galvijų , praeinančių pro piemens lazdą , bus pašvęstas VIEŠPAČIUI .
03027033	Teneparenka nei gero , nei menko , tenepakeičia kitu . Jei kas pakeistų kitu , ir vienas , ir kitas gyvulys bus laikomi pašvęstais ir negalės būti išpirkti ’ “ .
03027034	Tokie tat yra įsakymai izraelitams , kuriuos VIEŠPATS davė Mozei ant Sinajaus kalno .
04001001	Antrųjų metų po išėjimo iš Egipto žemės antro mėnesio pirmą dieną VIEŠPATS kalbėjo Mozei Susitikimo Palapinėje , Sinajaus dykumoje , tardamas :
04001002	„ Surašykite visą izraelitų bendriją pagal kiltis ir protėvių namus , įrašydami visus vyrus vardais .
04001003	Tu ir Aaronas surašysite pagal jų gretas visus dvidešimt metų ir vyresnius Izraelio vyrus , tinkamus karinei tarnybai .
04001004	Gausite iš kiekvienos giminės po žmogų , jo protėvių namų galvą , jums padėti .
04001005	Vardai vyrų , kurie jums padės , yra šie : iš Rubeno — Šedeūro sūnus Elicūras ,
04001006	iš Simeono — Cūrišadajo sūnus Šelumielis ,
04001007	iš Judo — Aminadabo sūnus Nachšonas ,
04001008	iš Isacharo — Cuaro sūnus Netanelis ,
04001009	iš Zabulono — Helono sūnus Eliabas ;
04001010	tarp Juozapo sūnų : iš Efraimo — Amihudo sūnus Elišama , iš Manaso — Pedacūro sūnus Gamelielis ,
04001011	iš Benjamino — Gideonio sūnus Abidanas ,
04001012	iš Dano — Amišadajo sūnus Ahiezeras ,
04001013	iš Ašero — Ochrano sūnus Pagielis ,
04001014	iš Gado — Deuelio sūnus Eljasafas ,
04001015	iš Naftalio — Enano sūnus Ahyra “ .
04001016	Jie buvo bendrijos išrinkti savo protėvių giminių vadai ; jie buvo Izraelio tūkstančių galvos .
04001017	Tad Mozė ir Aaronas pasiėmė tuos išvardytus vyrus
04001018	ir antro mėnesio pirmą dieną surinko visą bendriją . Tada izraelitai buvo surašyti pagal savo protėvių namų kiltis , įrašant dvidešimt metų ir vyresnius vyrus vardais .
04001019	Kaip VIEŠPATS buvo Mozei įsakęs , taip jis ir surašė juos Sinajaus dykumoje .
04001020	Izraelio pirmagimio Rubeno palikuonių , pagal jų kilčių kilmę ir protėvių namus — visų vyrų nuo dvidešimt metų ir vyresnių , tinkamų karinei tarnybai , įrašytų vardais į sąrašą ,
04001021	— surašytų iš Rubeno giminės , buvo keturiasdešimt šeši tūkstančiai penki šimtai .
04001022	Simeono palikuonių , pagal jų kilčių kilmę ir protėvių namus — visų vyrų nuo dvidešimt metų ir vyresnių , tinkamų karinei tarnybai , įrašytų vardais į sąrašą ,
04001023	— surašytų iš Simeono giminės , buvo penkiasdešimt devyni tūkstančiai trys šimtai .
04001024	Gado palikuonių , pagal jų kilčių kilmę ir protėvių namus įrašytų į sąrašą vardais nuo dvidešimt metų ir vyresnių , tinkamų karinei tarnybai ,
04001025	— surašytų iš Gado giminės , buvo keturiasdešimt penki tūkstančiai šeši šimtai penkiasdešimt .
04001026	Judo palikuonių , pagal jų kilčių kilmę ir protėvių namus įrašytų į sąrašą vardais nuo dvidešimt metų ir vyresnių , tinkamų karinei tarnybai ,
04001027	— surašytų iš Judo giminės , buvo septyniasdešimt keturi tūkstančiai šeši šimtai .
04001028	Isacharo palikuonių , pagal jų kilčių kilmę ir protėvių namus įrašytų į sąrašą vardais nuo dvidešimt metų ir vyresnių , tinkamų karinei tarnybai ,
04001029	— surašytų iš Isacharo giminės , buvo penkiasdešimt keturi tūkstančiai keturi šimtai .
04001030	Zabulono palikuonių , pagal jų kilčių kilmę ir protėvių namus įrašytų į sąrašą vardais nuo dvidešimt metų ir vyresnių , tinkamų karinei tarnybai ,
04001031	— surašytų iš Zabulono giminės , buvo penkiasdešimt septyni tūkstančiai keturi šimtai .
04001032	Tarp Juozapo palikuonių — Efraimo palikuonių , pagal jų kilčių kilmę ir protėvių namus įrašytų į sąrašą vardais nuo dvidešimt metų ir vyresnių , tinkamų karinei tarnybai , —
04001033	surašytų iš Efraimo giminės , buvo keturiasdešimt tūkstančių penki šimtai .
04001034	Manaso palikuonių , pagal jų kilčių kilmę ir protėvių namus įrašytų į sąrašą vardais nuo dvidešimt metų ir vyresnių , tinkamų karinei tarnybai ,
04001035	— surašytų iš Manaso giminės , buvo trisdešimt du tūkstančiai ir du šimtai .
04001036	Benjamino palikuonių , pagal jų kilčių kilmę ir protėvių namus įrašytų į sąrašą vardais nuo dvidešimt metų ir vyresnių , tinkamų karinei tarnybai ,
04001037	— surašytų iš Benjamino giminės , buvo trisdešimt penki tūkstančiai keturi šimtai .
04001038	Dano palikuonių , pagal jų kilčių kilmę ir protėvių namus įrašytų į sąrašą vardais nuo dvidešimt metų ir vyresnių , tinkamų karinei tarnybai ,
04001039	— surašytų iš Dano giminės , buvo šešiasdešimt du tūkstančiai ir septyni šimtai .
04001040	Ašero palikuonių , pagal jų kilčių kilmę ir protėvių namus įrašytų į sąrašą vardais nuo dvidešimt metų ir vyresnių , tinkamų karinei tarnybai ,
04001041	— surašytų iš Ašero giminės , buvo keturiasdešimt vienas tūkstantis ir penki šimtai .
04001042	Naftalio palikuonių , pagal jų kilčių kilmę ir protėvių namus įrašytų į sąrašą vardais nuo dvidešimt metų ir vyresnių , tinkamų karinei tarnybai ,
04001043	— surašytų iš Naftalio giminės , buvo penkiasdešimt trys tūkstančiai keturi šimtai .
04001044	Tiek tat surašė Mozė ir Aaronas drauge su Izraelio vadais , kurių buvo dvylika , po vieną iš kiekvienų protėvių namų .
04001045	Taigi visų izraelitų , įrašytų pagal protėvių namus nuo dvidešimt metų ir vyresnių , tinkamų karinei tarnybai ,
04001046	iš viso buvo šeši šimtai trys tūkstančiai penki šimtai penkiasdešimt .
04001047	Tačiau levitai kartu su kitais nebuvo surašyti pagal jų protėvių giminę .
04001048	VIEŠPATS buvo Mozei kalbėjęs , tardamas :
04001049	„ Kartu su kitomis nesurašysi tik Levio giminės , jų surašymo kartu su kitomis giminėmis nedarysi .
04001050	Levitus įpareigosi rūpintis Sandoros Padangte , visais reikmenimis ir viskuo , kas jai priklauso . Jie turi nešti Padangtę ir visus jos reikmenis ; ją turės prižiūrėti ir aplink ją palapines statytis .
04001051	Kai Padangtė turės leistis į kelionę , levitai ją nuardys ; o kai Padangtė turės būti pastatyta , levitai ją statys . Kas iš pašaliečių prie jos artintųsi , bus nubaustas mirtimi .
04001052	Kiti izraelitai statysis palapines gretomis , kiekvienas savo dalinyje prie savo ženklo .
04001053	Bet levitai statysis palapines aplink Sandoros Padangtę , kad [ Dievo ] rūstybė neištiktų izraelitų bendrijos . Levitai eis Sandoros Padangtės sargybą “ .
04001054	Visa tai izraelitai įvykdė , kaip VIEŠPATS buvo Mozei įsakęs .
04002001	VIEŠPATS kalbėjo Mozei ir Aaronui , tardamas :
04002002	„ Izraelitai statysis palapines kiekvienas savo dalinyje , prie savo protėvių namų ženklo . Jie statysis palapines aplinkui Susitikimo Palapinę , atstu nuo jos .
04002003	Rytų pusėje , į saulėtekio pusę , bus Judo stovyklos ženklas ir greta prie gretos . Judo žmonių vadas bus Aminadabo sūnus Nachšonas .
04002004	Jo vyrų , pasak surašymo , buvo septyniasdešimt keturi tūkstančiai šeši šimtai .
04002005	Šalia jo statysis palapines Isacharo giminė . Isacharo žmonių vadas bus Cuaro sūnus Netanelis .
04002006	Jo vyrų , pasak surašymo , buvo penkiasdešimt keturi tūkstančiai keturi šimtai .
04002007	Toliau — Zabulono giminė . Zabulono žmonių vadas bus Helono sūnus Eliabas .
04002008	Jo vyrų , pasak surašymo , buvo penkiasdešimt septyni tūkstančiai keturi šimtai .
04002009	Iš viso įrašyta į sąrašą Judo stovykloje pagal jų gretas šimtas aštuoniasdešimt šeši tūkstančiai keturi šimtai . Jie pakils į kelionę pirmieji .
04002010	Pietų pusėje bus Rubeno stovyklos ženklas ir greta prie gretos . Rubeno giminės vadas bus Šedeūro sūnus Elicūras .
04002011	Jo vyrų , pasak surašymo , buvo keturiasdešimt šeši tūkstančiai penki šimtai .
04002012	Šalia jo statysis palapines Simeono giminė . Simeono žmonių vadas bus Cūrišadajo sūnus Šelumielis .
04002013	Jo vyrų , pasak surašymo , buvo penkiasdešimt devyni tūkstančiai trys šimtai .
04002014	Toliau — Gado giminė . Gado giminės vadas bus Reuelio sūnus Eljasafas .
04002015	Jo vyrų , pasak surašymo , buvo keturiasdešimt penki tūkstančiai šeši šimtai penkiasdešimt .
04002016	Iš viso įrašyta į sąrašą Rubeno stovykloje pagal jų gretas šimtas penkiasdešimt vienas tūkstantis keturi šimtai penkiasdešimt . Jie pakils į kelionę antrieji .
04002017	Tada Susitikimo Palapinė drauge su levitų stovykla pakils į kelionę viduryje tarp kitų stovyklų . Kaip jie gyveno palapinėse , taip ir keliaus , kiekvienas savo vietoje , prie savo ženklo .
04002018	Vakarų pusėje bus Efraimo stovyklos ženklas ir greta prie gretos . Efraimo žmonių vadas bus Amihudo sūnus Elišama .
04002019	Jo vyrų , pasak surašymo , buvo keturiasdešimt tūkstančių penki šimtai .
04002020	Šalia jo statysis palapines Manaso giminė . Manaso žmonių vadas bus Pedacūro sūnus Gamelielis .
04002021	Jo vyrų , pasak surašymo , buvo trisdešimt du tūkstančiai du šimtai .
04002022	Toliau — Benjamino giminė . Benjamino giminės vadas bus Gideonio sūnus Abidanas .
04002023	Jo vyrų , pasak surašymo , buvo trisdešimt penki tūkstančiai ir keturi šimtai .
04002024	Iš viso įrašyta į sąrašą Efraimo stovykloje pagal jų gretas šimtas aštuoni tūkstančiai ir vienas šimtas . Jie pakils į kelionę tretieji .
04002025	Šiaurės pusėje bus Dano stovykla , greta prie gretos . Dano žmonių vadas bus Amišadajo sūnus Ahiezeras .
04002026	Jo vyrų , pasak surašymo , buvo šešiasdešimt du tūkstančiai septyni šimtai .
04002027	Šalia jo statysis palapines Ašero giminė . Ašero žmonių vadas bus Ochrano sūnus Pagielis .
04002028	Jo vyrų , pasak surašymo , buvo keturiasdešimt vienas tūkstantis penki šimtai .
04002029	Toliau — Naftalio giminė . Naftalio žmonių vadas bus Enano sūnus Ahyra .
04002030	Jo vyrų , pasak surašymo , buvo penkiasdešimt trys tūkstančiai keturi šimtai .
04002031	Iš viso įrašyta į sąrašą Dano stovykloje šimtas penkiasdešimt septyni tūkstančiai šeši šimtai . Jie pakils į kelionę paskutiniai , greta po gretos . “
04002032	Tiek surašyta izraelitų pagal jų protėvių namus . Iš viso įrašyta pagal jų gretas stovyklose šeši šimtai trys tūkstančiai penki šimtai penkiasdešimt .
04002033	Tačiau levitai nebuvo įrašyti į sąrašą tarp kitų izraelitų , kaip VIEŠPATS ir buvo Mozei įsakęs .
04002034	Izraelitai visa darė , kaip VIEŠPATS buvo Mozei įsakęs . Statydamiesi palapines ir keliaudami , jie buvo su savo gretomis , kiekvienas pagal savo kiltį ir protėvių namus .
04003001	Štai Aarono ir Mozės palikuonys tuo metu , kai VIEŠPATS kalbėjosi su Moze ant Sinajaus kalno :
04003002	Aarono sūnus pirmagimis Nadabas ir Abihuvas , Eleazaras ir Itamaras .
04003003	Tokie tat yra vardai Aarono sūnų , pateptų būti kunigais , kuriuos jis pašventino eiti kunigo tarnybą .
04003004	Bet Nadabas ir Abihuvas mirė VIEŠPATIES akivaizdoje Sinajaus dykumoje , atnašaudami nešventintą ugnį VIEŠPATIES akivaizdoje . Vaikų jiedu neturėjo . Taigi Eleazaras ir Itamaras ėjo kunigo tarnybą per visą savo tėvo Aarono gyvenimą .
04003005	VIEŠPATS kalbėjo Mozei , tardamas :
04003006	„ Atvesk Levio giminę arčiau ir pristatyk juos padėti kunigui Aaronui .
04003007	Tarnaudami prie Padangtės , jie atliks pareigas už jį ir visą bendriją priešais Susitikimo Palapinę , tarnaudami prie Padangtės .
04003008	Tarnaudami prie Padangtės , jie turės prižiūrėti visus Susitikimo Palapinės reikmenis ir atlikti izraelitų pareigas .
04003009	Pavesi levitus Aaronui ir jo palikuonims ; jie iš izraelitų besąlygiškai jam pavesti .
04003010	O Aaroną ir jo palikuonis paskirsi eiti kunigystės pareigas . Kiekvienas pašalietis , drįstantis brautis , bus nubaustas mirtimi “ .
04003011	VIEŠPATS kalbėjo Mozei , tardamas :
04003012	„ Štai iš izraelitų vietoj motinų įsčias atvėrusių pirmagimių aš paimu levitus . Levitai bus mano ,
04003013	nes man priklauso visi pirmagimiai . Kai išmarinau visus pirmagimius Egipto žemėje , padariau sau šventus Izraelyje visus pirmagimius — ir žmonių , ir gyvulių pirmagimius . Jie yra mano . Aš esu VIEŠPATS “ .
04003014	VIEŠPATS kalbėjo Mozei Sinajaus dykumoje , tardamas :
04003015	„ Padaryk levitų sąrašą pagal protėvių namus ir kiltis . Įrašyk į sąrašą visus vyrus vieno mėnesio ir vyresnius “ .
04003016	Mozė padarė jų sąrašą , kaip jam buvo liepta pagal VIEŠPATIES žodį .
04003017	Levio sūnų vardai : Geršonas , Kehatas ir Meraris .
04003018	Štai Geršono sūnų vardai pagal jų kiltis : Libnis ir Šimėjas .
04003019	Kehato sūnūs pagal jų kiltis : Amramas , Iccharas , Hebronas ir Uzielis .
04003020	Merario sūnūs pagal jų kiltis : Machlis ir Mušis . Tokios tat buvo levitų kiltys pagal jų protėvių namus .
04003021	Geršonui priklausė libnių kiltis ir šimių kiltis . Tokios tat buvo geršonų kiltys .
04003022	Iš viso įrašyta į sąrašą , įskaitant visus vyrus vieno mėnesio ir vyresnius , septyni tūkstančiai penki šimtai .
04003023	Geršonų kiltys turėjo statytis palapines į vakarus už Padangtės .
04003024	Jų protėvių namų galva buvo Laelio sūnus Eljasafas .
04003025	Susitikimo Palapinėje Geršono žmonėms buvo pavesta rūpintis viskuo , kas priklausė Padangtės tarnybai , Palapine ir jos priedanga , užuolaida ant Susitikimo Palapinės įėjimo ,
04003026	kiemo dangomis , užuolaida ant įėjimo į kiemą , supantį Padangtę bei aukurą , ir dangų virvėmis .
04003027	Kehatui priklausė amramų kiltis , iccharų kiltis , hebronų kiltis ir uzielitų kiltis . Tokios tat buvo kehatų kiltys .
04003028	Skaičiuojant visus vyrus vieno mėnesio ir vyresnius , jų buvo aštuoni tūkstančiai trys šimtai , esančių šventyklos tarnyboje .
04003029	Kehatų kiltys turėjo statytis palapines į pietus nuo Padangtės .
04003030	Kehatų kilčių protėvių namų galva buvo Uzielio sūnus Elicafanas .
04003031	Jiems buvo pavesta rūpintis viskuo , kas susiję su Skrynia , stalu , žvakide , aukurais bei šventyklos reikmenimis , kurie naudojami apeigose , ir užuolaida .
04003032	Vyriausioji levitų galva buvo Aarono sūnus Eleazaras . Jam pavesta prižiūrėti tarnaujančiuosius šventykloje .
04003033	Merariui priklausė machlių kiltis ir mušių kiltis . Tokios tat buvo merarių kiltys .
04003034	Įrašytų į jų sąrašą , įskaitant visus vyrus vieno mėnesio ir vyresnius , buvo šeši tūkstančiai du šimtai .
04003035	Merarių kilčių protėvių namų galva buvo Abihailo sūnus Cūrielis . Jie turėjo statytis palapines į šiaurę nuo Padangtės .
04003036	Merario sūnums buvo pavesta rūpintis viskuo , kas susiję su Padangtės lentomis , kartimis , stulpais , pastovais ir visais reikmenimis ,
04003037	taip pat kiemą supančiais stulpais drauge su pastovais , kuoleliais ir virvėmis .
04003038	Į rytus nuo Padangtės , tai yra Susitikimo Palapinės priekyje , į saulėtekio pusę , buvo pastatytos Mozės ir Aarono bei jo sūnų palapinės . Jie atlikinėjo šventyklos tarnybą kaip pareigą izraelitų labui . Kiekvienas pašalietis , išdrįsęs įsibrauti , turėjo būti nubaustas mirtimi .
04003039	Visų į sąrašą įtrauktų levitų , kuriuos Mozė ir Aaronas , vykdydami VIEŠPATIES įsakymą , įtraukė pagal jų kiltis , visų vyrų vieno mėnesio ir vyresnių buvo dvidešimt du tūkstančiai .
04003040	Tada VIEŠPATS tarė Mozei : „ Įtrauk į sąrašą visus pirmagimius izraelitų vyrus , vieno mėnesio ir vyresnius , ir suskaityk jų vardus .
04003041	Tada paimsi man levitus , — aš esu VIEŠPATS — vietoj visų izraelitų pirmagimių , taip pat levitų galvijus vietoj visų izraelitų galvijų pirmagimių “ .
04003042	Tad Mozė įtraukė į sąrašą visus izraelitų pirmagimius , kaip VIEŠPATS buvo jam įsakęs .
04003043	Visų į sąrašą įtrauktų pirmagimių vyrų , vieno mėnesio ir vyresnių , pagal jų vardų skaičių buvo dvidešimt du tūkstančiai du šimtai septyniasdešimt trys .
04003044	Tada VIEŠPATS kalbėjo Mozei , tardamas :
04003045	„ Paimk levitus vietoj visų izraelitų pirmagimių ir levitų galvijus vietoj jų galvijų . Levitai priklausys man . Aš esu VIEŠPATS .
04003046	O už du šimtus septyniasdešimt tris izraelitų pirmagimius , viršijančius levitų skaičių , kaip išpirkimo kainą
04003047	už kiekvieną paimsi penkis šekelius pagal šventyklos šekelį , skaičiuodamas dvidešimt gerų viename šekelyje .
04003048	Atiduok Aaronui ir jo sūnums pinigus , kuriais buvo išpirkti viršijantys skaičių “ .
04003049	Tad Mozė paėmė išpirkimo pinigus iš tų , kurie viršijo levitų išpirktuosius ;
04003050	jis iš izraelitų paėmė pirmagimių pinigus — vieną tūkstantį tris šimtus šešiasdešimt šekelių , skaičiuojant pagal šventyklos šekelį .
04003051	Tada Mozė padavė išpirkimo pinigus Aaronui ir jo sūnums pagal VIEŠPATIES žodį , kaip VIEŠPATS buvo Mozei įsakęs .
04004001	VIEŠPATS kalbėjo Mozei ir Aaronui , tardamas :
04004002	„ Surašykite Kehato žmones atskirai nuo kitų levitų pagal jų protėvių namus ir kiltis ,
04004003	nuo trisdešimt metų ir vyresnius ligi penkiasdešimt metų , kurie privalo eiti tarnybą , atlikdami darbus Susitikimo Palapinėje .
04004004	Kehato žmonių tarnyba susijusi su Susitikimo Palapine ir švenčiausiais daiktais .
04004005	Perkeliant stovyklą , Aaronas ir jo sūnūs įeis , nuims skiriančiąją uždangą ir apdengs ja Sandoros Skrynią .
04004006	Ant jos užklos apdangalą iš tehašimo odos , užties skaisčiai mėlyną audinį ir sukiš kartis .
04004007	Ant padėtinės duonos stalo užties mėlyną skarą ; sudės ant jo lėkštes , smilkalų indus , liejamųjų atnašų dubenis ir ąsočius ; ant jo bus ir įprastinė duona .
04004008	Tada jie užties ant jų tamsiai raudonos spalvos audinį , apdengs jį apdangalu iš tehašimo odos ir sukiš kartis .
04004009	Paėmę mėlyną audinį , apdengs žvakidę su žibintais , žnyplėmis , padėklais ir visais aliejaus indais , kurie jai skirti ;
04004010	įvynioję ją drauge su visais reikmenimis į tehašimo odos apdangalą , užkels ant neštuvų .
04004011	Aukso aukurą apdengs mėlynu audiniu , užklos apdangalu iš tehašimo odos ir sukiš kartis .
04004012	Paėmę visus šventyklos tarnyboje naudojamus reikmenis , suvynios į mėlyną audinį , apdengs tehašimo odos apdangalu ir padės ant neštuvų .
04004013	Nuvalę pelenus nuo aukuro , apdengs jį violetiniu audiniu .
04004014	Ant jo sudės visus aukuro reikmenis , naudojamus tarnyboje : keptuves , šakes , kaušus ir dubenis — visus aukuro reikmenis ; apdengs jį tehašimo odos apdangalu ir sukiš kartis .
04004015	Tik Aaronui ir jo sūnums pabaigus vynioti šventyklą bei visus reikmenis ir stovyklai leidžiantis į kelionę , teateis Kehato žmonės jų gabenti , kad neprisiliestų prie šventųjų daiktų ir nenumirtų . Tokie tat yra Susitikimo Palapinės daiktai , kuriuos turi gabenti Kehato žmonės .
04004016	Kunigo Aarono sūnui Eleazarui bus pavesta rūpintis aliejumi žibintams , kvapiuoju smilkalu , įprastine javų atnaša ir patepimo aliejumi — priežiūra visos Padangtės ir visko , kas joje , šventykla ir jos reikmenimis “ .
04004017	Tada VIEŠPATS kalbėjo Mozei ir Aaronui , tardamas :
04004018	„ Neleiskite , kad kehatų kilčių šeima būtų išnaikinta tarp levitų .
04004019	Štai kaip turite elgtis , kad jie išliktų gyvi ir nenumirtų , artindamiesi prie švenčiausių daiktų : Aaronas ir jo sūnūs turi įeiti ir paskirti kiekvienam jo pareigą ir naštą .
04004020	Patys Kehato žmonės , kad nenumirtų , negali eiti į vidų pasižiūrėti į šventuosius daiktus nė akimirkos “ .
04004021	Tada VIEŠPATS kalbėjo Mozei , tardamas :
04004022	„ Taip pat surašyk Geršono žmones pagal jų protėvių namus ir kiltis .
04004023	Įtrauksi į sąrašą visus nuo trisdešimt metų ir vyresnius ligi penkiasdešimt metų , kurie privalo eiti tarnybą , atlikdami Susitikimo Palapinės tarnybą .
04004024	Geršono kilčių tarnyba apima darbą ir naštų gabenimą .
04004025	Jie neš Padangtės dangas , Susitikimo Palapinę su uždanga ir tehašimo odos priedangą , esančią ant jos , Susitikimo Palapinės įėjimo užuolaidą ,
04004026	kiemo dangas , kiemo aplink Padangtę ir aukurą vartų užuolaidą , virves ir visus reikmenis kiemo tarnybai . Jie atliks visa , ką reikia čia padaryti .
04004027	Visos Geršono žmonių pareigos — visas naštų gabenimas ir visa jų tarnyba — bus atliekamos Aaronui ir jo sūnums įsakius . Jiems pavesi rūpintis naštų gabenimu .
04004028	Tokia yra geršonų kilčių tarnyba Susitikimo Palapinei . Jie atliks savo pareigas kunigo Aarono sūnaus Itamaro prižiūrimi .
04004029	Merario žmones įtrauksi į sąrašą pagal jų kiltis ir protėvių namus
04004030	nuo trisdešimt metų ir vyresnius ligi penkiasdešimt metų , kurie privalo eiti tarnybą , atlikdami Susitikimo Palapinės darbus .
04004031	Jiems pavesta gabenti šiuos Susitikimo Palapinės reikmenis : Padangtės lentas , skersinius , stulpus ir pastovus ;
04004032	kiemą supančius stulpus su jų pastovais , kuolais bei virvėmis ir visus reikmenis jų tarnybai . Surašykite vardus gabenančių naštas , už kurias kiekvienas atsakingas .
04004033	Tokia tat yra Merario kilčių tarnyba ; visa jų tarnyba susijusi su Susitikimo Palapine , kunigo Aarono sūnaus Itamaro prižiūrima “ .
04004034	Taigi Mozė ir Aaronas bei bendrijos galvos įtraukė į sąrašą Kehato žmones pagal jų kiltis ir protėvių namus
04004035	nuo trisdešimt metų ir vyresnius ligi penkiasdešimt metų , kurie privalėjo eiti tarnybą , susijusią su Susitikimo Palapine .
04004036	Įtrauktųjų į sąrašą buvo du tūkstančiai septyni šimtai penkiasdešimt .
04004037	Tiek buvo sąraše įrašytų iš kehatų kilčių , ėjusių tarnybą Susitikimo Palapinėje . Mozė ir Aaronas įtraukė juos į sąrašą , vykdydami Mozei duotą VIEŠPATIES įsakymą .
04004038	Įtrauktųjų į sąrašą Geršono žmonių pagal jų kiltis ir protėvių namus
04004039	nuo trisdešimt metų ir vyresnių ligi penkiasdešimt metų , privalėjusių eiti tarnybą , susijusią su Susitikimo Palapine ,
04004040	sąraše įrašytų pagal jų kiltis ir protėvių namus , buvo du tūkstančiai šeši šimtai trisdešimt .
04004041	Tiek buvo įtrauktųjų į sąrašą Geršono žmonių , ėjusių tarnybą Susitikimo Palapinėje . Mozė ir Aaronas įtraukė juos į sąrašą , vykdydami VIEŠPATIES įsakymą .
04004042	Įtrauktųjų į sąrašą iš Merario kilčių pagal jų kiltis ir protėvių namus
04004043	nuo trisdešimt metų ir vyresnių ligi penkiasdešimt metų , privalėjusių eiti tarnybą Susitikimo Palapinėje ,
04004044	sąraše įrašytų pagal jų kiltis , buvo trys tūkstančiai du šimtai .
04004045	Tiek buvo įrašytųjų į sąrašą iš Merario kilčių , kuriuos Mozė ir Aaronas įrašė į sąrašą , vykdydami Mozei duotą VIEŠPATIES įsakymą .
04004046	Visų į sąrašą įtrauktųjų , kuriuos Mozė ir Aaronas bei Izraelio galvos surašė pagal jų kiltis ir protėvių namus
04004047	nuo trisdešimt metų ir vyresnius ligi penkiasdešimt metų , privalėjusius atlikti tarnybos ir gabenimo darbus , susijusius su Susitikimo Palapine ,
04004048	įrašytų į sąrašą buvo aštuoni tūkstančiai penki šimtai aštuoniasdešimt .
04004049	VIEŠPATIES įsakymu per Mozę buvo padarytas jų surašymas , ir kiekvienam nurodyta , kokį darbą turi atlikti ir kokią naštą gabenti . Taip jie buvo surašyti į sąrašą , kaip VIEŠPATS įsakė Mozei .
04005001	VIEŠPATS kalbėjo Mozei , tardamas :
04005002	„ Įsakyk izraelitams išvaryti iš stovyklos kiekvieną raupsuotąjį ar kenčiantį sėklos išsiliejimą ir kiekvieną , tapusį nešvarų dėl prisilietimo prie numirėlio .
04005003	Išvarykite tiek vyrus , tiek moteris . Išvarykite juos už stovyklos , kad neišniekintų stovyklos tų , tarp kurių aš gyvenu “ .
04005004	Izraelitai taip ir padarė , išvarydami juos už stovyklos . Kaip VIEŠPATS buvo Mozei kalbėjęs , taip izraelitai ir padarė .
04005005	VIEŠPATS kalbėjo Mozei , tardamas :
04005006	„ Kalbėk izraelitams : kai vyras ar moteris kuo nors nusikalsta artimui , užgaudamas VIEŠPATĮ , tas žmogus užsitraukia kaltę .
04005007	Jie turės išpažinti savo padarytą nuodėmę . Tas žmogus sugrąžins nuskriaustajam visą sumą , pridėdamas viršaus vieną penktadalį .
04005008	Jei nuskriaustasis neturėtų artimiausio giminaičio , kuriam būtų galima atsilyginti už skriaudą , atlyginimas už skriaudą eis VIEŠPATIES kunigui , išskyrus permaldavimo aviną , kuriuo kunigas atlieka permaldavimą už kaltąjį .
04005009	Panašiai kiekviena dovana iš šventųjų aukų , kurias izraelitai atneša kunigui , jam ir priklausys .
04005010	Žmogaus šventosios aukos priklauso jam pačiam , o ką žmogus duoda kunigui , priklauso kunigui “ .
04005011	VIEŠPATS kalbėjo Mozei , tardamas :
04005012	„ Kalbėk izraelitams ir sakyk jiems : jei kieno nors žmona nueina klaidingu keliu ir tampa neištikima ,
04005013	jei kitas vyras turėjo lytinių santykių su ja , nežinant jos vyrui , tačiau ji lieka nesusekta , nors ir susiteršusi , o liudytojų prieš ją nėra , nes svetimaujant nebuvo pagauta ,
04005014	bet jį apimtų pavyduliavimo dvasia ir imtų pavyduliauti savo žmonai , kuri save suteršė , arba jei jį apimtų pavyduliavimo dvasia ir imtų pavyduliauti savo žmonai , nors ji ir nėra savęs suteršusi ,
04005015	tai toks vyras atves savo žmoną pas kunigą . Jis atneš kaip atnašą už ją vieną dešimtadalį efos miežių miltų . Nepils ant jų aliejaus , nebers ant jų smilkalų , nes tai pavyduliavimo javų atnaša — priminimo javų atnaša , kuri primena kaltę .
04005016	Tada kunigas atves ją į priekį ir pastatys VIEŠPATIES akivaizdoje .
04005017	Kunigas įpils švento vandens į molinį indą ir , paėmęs nuo Padangtės aslos truputį dulkių , subers į vandenį .
04005018	Pastatęs moterį VIEŠPATIES akivaizdoje , kunigas sutaršys moters plaukus ir paduos jai į rankas priminimo javų atnašą , kuri yra pavyduliavimo javų atnaša . O savo paties rankoje kunigas laikys kartybės vandenį , nešantį prakeikimą .
04005019	Tada kunigas ją prisaikdins , tardamas : ‘ Jei joks svetimas vyras su tavimi negulėjo , jei tu nenuklydai į susiteršimą , būdama savo vyro žmona , būk apsaugota nuo šio kartybės vandens , nešančio prakeikimą .
04005020	Bet jei tu nuklydai , būdama savo vyro žmona , jei suteršei save , ir kitas žmogus , o ne tavo vyras , turėjo lytinių santykių su tavimi , —
04005021	teprisaikdina kunigas moterį prakeikimo priesaika ir tesako moteriai : — tepadaro tave VIEŠPATS prakeikimo ir priesaikos pavyzdžiu žmonėms , kai VIEŠPATS padarys , kad sunyktų tavo šlaunys ir išsipūstų tavo pilvas .
04005022	Tad tepatenka šis vanduo , nešantis prakeikimą , į tavo vidurius ir tepadaro , kad tavo pilvas išsipūstų ir šlaunys sunyktų ! ’ O moteris sakys : ‘ Amen ! Amen ! ’
04005023	Tada kunigas surašys šiuos prakeikimus ritinyje ir nuplaus juos kartybės vandeniu .
04005024	Pagirdys moterį kartybės vandeniu , nešančiu prakeikimą , kad prakeikimą nešantis vanduo patektų į ją ir sukeltų kartų skausmą .
04005025	Kunigas paims javų atnašą , pasiūbuos javų atnašą VIEŠPATIES akivaizdoje ir nuneš ją ant aukuro .
04005026	Pasėmęs iš javų atnašos javų saują kaip priminimo auką , kunigas pavers juos dūmais . Galop moterį pagirdys vandeniu .
04005027	Po to , kai bus pagirdęs vandeniu , jei ji iš tikro save suteršusi ir buvusi neištikima savo vyrui , prakeikimą nešantis vanduo pereis per ją ir sukels kartų skausmą ; jos pilvas išsipūs , ir jos šlaunys sunyks . Moteris taps prakeikimu tarp savųjų .
04005028	Bet jei moteris nėra savęs suteršusi ir yra nekalta , ji bus atspari ir galės gimdyti vaikus .
04005029	Tokios tat yra apeigos pavyduliavimo atvejais , kai moteris , būdama savo vyro žmona , nuklysta ir save suteršia
04005030	arba kai pavyduliavimo dvasia apima vyrą , ir jis ima pavyduliauti savo žmonai . Tada moteris bus pastatyta VIEŠPATIES akivaizdoje , ir kunigas pritaikys jai visas šias apeigas .
04005031	Vyras bus laisvas nuo kaltės , bet moteris užsitrauks kaltę “ .
04006001	VIEŠPATS kalbėjo Mozei , tardamas :
04006002	„ Kalbėk izraelitams , sakydamas : kai kas nors , vyras ar moteris , padaro ypatingą įžadą — nazyro įžadą — pasišvęsti VIEŠPAČIUI ,
04006003	toks žmogus turi susilaikyti nuo vyno ir kitų svaigalų , susilaikyti nuo acto iš vyno ar bet kokių kitų svaigalų , negerti jokios vynuogių sunkos ir nevalgyti nei šviežių , nei džiovintų vynuogių .
04006004	Visą laiką , kol yra nazyras , jis nevalgys nieko , kas gaunama iš vynmedžio , nevalgys net sėklų bei žievelių .
04006005	Per visas nazyrato įžado dienas skustuvas nepalies jo galvos ; kol nepasibaigs laikas , kuriam jis įžadu pasišventė VIEŠPAČIUI , jis bus pašvęstas , augins ilgus plaukus ir pins į kasas .
04006006	Per visas dienas , kuriomis pasišventė VIEŠPAČIUI , jis neįžengs į vietą , kur yra numirėlis .
04006007	Net jeigu numirtų jo tėvas ar motina , brolis ar sesuo , jis negali savęs suteršti , nes jo pasišventimas yra jam ant galvos .
04006008	Visą laiką , kol jis yra nazyras , jis pašvęstas VIEŠPAČIUI .
04006009	Jeigu kas nors labai staiga šalia jo numirtų , suteršdamas pašvęstą galvą , jis nusiskus galvą tą dieną , kai taps švarus ; septintą dieną jis nusiskus galvą .
04006010	Aštuntą dieną jis atneš du purplelius ar du jaunus balandžius kunigui prie įėjimo į Susitikimo Palapinę .
04006011	Kunigas paaukos vieną kaip auką už nuodėmę , o kitą — kaip deginamąją auką ir atliks permaldavimą už jį , nes jis užsitraukė kaltę per numirėlį . Tą pačią dieną jis vėl pašvęs savo galvą ,
04006012	vėl paskirs VIEŠPAČIUI nazyrato dienas ir atves metinį avinėlį kaip atnašą už nuodėmę . Ankstesnis laikas nebus įskaitytas , nes pašvęstoji galva buvo suteršta .
04006013	Tokios yra nazyro apeigos : tą dieną , kai jo pašventimo laikas baigiasi , jis turi būti atvestas prie Susitikimo Palapinės įėjimo .
04006014	Kaip savo dovaną VIEŠPAČIUI jis atves vieną sveiką mitulę avį kaip deginamąją auką , vieną sveiką mitulę avį kaip auką už nuodėmę , vieną sveiką aviną kaip bendravimo auką ,
04006015	atneš pintinę neraugintos duonos kepalų iš geriausių miltų , įmaišytų aliejumi , neraugintų , aliejumi apteptų plokštainių drauge su javų ir liejamosiomis atnašomis .
04006016	Visa kunigas atnašaus VIEŠPATIES akivaizdoje , paaukos jo auką už nuodėmę bei deginamąją auką ,
04006017	atnašaus aviną kaip bendravimo auką VIEŠPAČIUI drauge su neraugintos duonos pintine ; kunigas taip pat paaukos javų bei liejamąją atnašą .
04006018	Tada nazyras nusiskus pašvęstą galvą prie įėjimo į Susitikimo Palapinę ir , nunešęs plaukus nuo pašvęstos galvos , padės juos ant ugnies po bendravimo auka .
04006019	Tada , kai jis bus nusiskutęs savo pašvęstą galvą , kunigas paims išvirtą avino mentę , vieną neraugintą kepalą iš pintinės , vieną neraugintą plokštainį ir padės juos nazyrui ant delnų .
04006020	Paskui kunigas pakylės juos kaip siūbuojamąją atnašą VIEŠPATIES akivaizdoje . Jie bus kunigui šventa dalis drauge su siūbuojamosios atnašos krūtine ir dovanos atnašos mente . Po to nazyras gali gerti vyną .
04006021	Tokios tat yra įžadą darančio nazyro pareigos . Jo atnaša VIEŠPAČIUI turi būti pagal nazyrato įžadą , neskaitant to , ką dar jis išgali duoti . Pagal tai , kokį įžadą jis bus padaręs , taip jis turi ir elgtis , vykdydamas savo pašventimo nuostatus “ .
04006022	VIEŠPATS kalbėjo Mozei , tardamas :
04006023	„ Kalbėk Aaronui ir jo sūnums ir sakyk jiems : ‘ Taip laiminsite izraelitus . Sakykite jiems :
04006024	VIEŠPATS telaimina ir tesaugo tave !
04006025	VIEŠPATS tenušviečia tave savo veidu ir tebūna tau maloningas !
04006026	VIEŠPATS tepažvelgia į tave maloniai ir tesuteikia tau ramybę ! ’
04006027	Taip jie tars mano vardą izraelitams , ir aš juos palaiminsiu “ .
04007001	Tą dieną , kai Mozė baigė statyti Padangtę , patepė ir pašventė ją su visu jos apstatymu , patepė ir pašventė aukurą su visais jo reikmenimis ,
04007002	atnašas įteikė Izraelio vadai , būtent galvos jų protėvių namų , giminių vadai ir vadovavusieji surašytiesiems .
04007003	Atnašos , kurias jie atgabeno VIEŠPATIES akivaizdon , buvo šeši dengti vežimai ir dvylika jaučių — po vežimą nuo dviejų vadų ir po jautį nuo kiekvieno . Jos buvo įteiktos prie Padangtės .
04007004	Tada VIEŠPATS tarė Mozei :
04007005	„ Priimk jas iš jų Susitikimo Palapinės tarnybai ir atiduok levitams pagal jų tarnybą “ .
04007006	Mozė priėmė vežimus bei jaučius ir perdavė levitams .
04007007	Du vežimus ir keturis jaučius davė Geršono žmonėms pagal jų tarnybą ,
04007008	o keturis vežimus ir aštuonis jaučius — Merario žmonėms pagal jų tarnybą , kunigo Aarono sūnaus Itamaro prižiūrimą .
04007009	O Kehato žmonėms nedavė jokio vežimo , nes jiems buvo pavesta rūpintis šventaisiais daiktais , kurie turėjo būti nešami ant pečių .
04007010	Vadai davė atnašas ir aukurui pašvęsti tą dieną , kai jis buvo pateptas . Vadams prie aukuro įteikiant savo atnašas ,
04007011	VIEŠPATS tarė Mozei : „ Teduoda jie savo atnašas aukurui pašvęsti kasdien po vieną “ .
04007012	Pirmą dieną savo atnašą įteikė Aminadabo sūnus Nachšonas iš Judo giminės .
04007013	Jo atnaša buvo sidabro dubuo , sveriantis šimtą trisdešimt šekelių , sidabro taurė , sverianti septyniasdešimt šekelių pagal šventyklos šekelį , — abu pilni geriausių miltų , įmaišytų aliejumi , javų atnašai ,
04007014	aukso lėkštė , sverianti dešimt šekelių , pilna smilkalų ,
04007015	jautukas , avinas ir mitulis avinėlis deginamajai aukai ,
04007016	ožys aukai už nuodėmę
04007017	ir du jaučiai , penki avinai , penki ožiai bei penki mituliai avinėliai bendravimo aukai . Tokia buvo Aminadabo sūnaus Nachšono atnaša .
04007018	Antrą dieną atnašą įteikė Isacharo vadas Netanelio sūnus Cuaras . Jis įteikė kaip savo atnašą sidabro dubenį , sveriantį šimtą trisdešimt šekelių ,
04007019	sidabro taurę , sveriančią septyniasdešimt šekelių pagal šventyklos šekelį , — abu pilnus geriausių miltų , įmaišytų aliejumi , javų atnašai ,
04007020	aukso lėkštę , sveriančią dešimt šekelių , pilną smilkalų ,
04007021	jautuką , aviną ir mitulį avinėlį kaip deginamąją auką ,
04007022	ožį kaip auką už nuodėmę
04007023	ir du jaučius , penkis avinus , penkis ožius bei penkis mitulius avinėlius kaip bendravimo auką . Tokia buvo Netanelio sūnaus Cuaro atnaša .
04007024	Trečią dieną — Zabulono giminės vadas Helono sūnus Eliabas .
04007025	Jo atnaša buvo sidabro dubuo , sveriantis šimtą trisdešimt šekelių , sidabro taurė , sverianti septyniasdešimt šekelių pagal šventyklos šekelį , — abu pilni geriausių miltų , įmaišytų aliejumi , javų atnašai ,
04007026	aukso lėkštė , sverianti dešimt šekelių , pilna smilkalų ,
04007027	jautukas , avinas ir mitulis avinėlis deginamajai aukai ,
04007028	ožys aukai už nuodėmę
04007029	ir du jaučiai , penki avinai , penki ožiai bei penki mituliai avinėliai bendravimo aukai . Tokia buvo Helono sūnaus Eliabo atnaša .
04007030	Ketvirtą dieną — Rubeno giminės vadas Šedeūro sūnus Elicūras .
04007031	Jo atnaša buvo sidabro dubuo , sveriantis šimtą trisdešimt šekelių , sidabro taurė , sverianti septyniasdešimt šekelių pagal šventyklos šekelį , — abu pilni geriausių miltų , įmaišytų aliejumi , javų atnašai ,
04007032	aukso lėkštė , sverianti dešimt šekelių , pilna smilkalų ,
04007033	jautukas , avinas ir mitulis avinėlis deginamajai aukai ,
04007034	ožys aukai už nuodėmę
04007035	ir du jaučiai , penki avinai , penki ožiai bei penki mituliai avinėliai bendravimo aukai . Tokia buvo Šedeūro sūnaus Elicūro atnaša .
04007036	Penktą dieną — Simeono giminės vadas Cūrišadajo sūnus Šelumielis .
04007037	Jo atnaša buvo sidabro dubuo , sveriantis šimtą trisdešimt šekelių , sidabro taurė , sverianti septyniasdešimt šekelių pagal šventyklos šekelį , — abu pilni geriausių miltų , įmaišytų aliejumi , javų atnašai ,
04007038	aukso lėkštė , sverianti dešimt šekelių , pilna smilkalų ,
04007039	jautukas , avinas ir mitulis avinėlis deginamajai aukai ,
04007040	ožys aukai už nuodėmę
04007041	ir du jaučiai , penki avinai , penki ožiai bei penki mituliai avinėliai bendravimo aukai . Tokia buvo Cūrišadajo sūnaus Šelumielio atnaša .
04007042	Šeštą dieną — Gado giminės vadas Deuelio sūnus Eljasafas .
04007043	Jo atnaša buvo sidabro dubuo , sveriantis šimtą trisdešimt šekelių , sidabro taurė , sverianti septyniasdešimt šekelių pagal šventyklos šekelį , — abu pilni geriausių miltų , įmaišytų aliejumi , javų atnašai ,
04007044	aukso lėkštė , sverianti dešimt šekelių , pilna smilkalų ,
04007045	jautukas , avinas ir mitulis avinėlis deginamajai aukai ,
04007046	ožys aukai už nuodėmę
04007047	ir du jaučiai , penki avinai , penki ožiai bei penki mituliai avinėliai bendravimo aukai . Tokia buvo Deuelio sūnaus Eljasafo atnaša .
04007048	Septintą dieną — Efraimo giminės vadas Amihudo sūnus Elišama .
04007049	Jo atnaša buvo sidabro dubuo , sveriantis šimtą trisdešimt šekelių , sidabro taurė , sverianti septyniasdešimt šekelių pagal šventyklos šekelį , — abu pilni geriausių miltų , įmaišytų aliejumi , javų atnašai ,
04007050	aukso lėkštė , sverianti dešimt šekelių , pilna smilkalų ,
04007051	jautukas , avinas ir mitulis avinėlis deginamajai aukai ,
04007052	ožys aukai už nuodėmę
04007053	ir du jaučiai , penki avinai , penki ožiai bei penki mituliai avinėliai bendravimo aukai . Tokia buvo Amihudo sūnaus Elišamos atnaša .
04007054	Aštuntą dieną — Manaso giminės vadas Pedacūro sūnus Gamelielis .
04007055	Jo atnaša buvo sidabro dubuo , sveriantis šimtą trisdešimt šekelių , sidabro taurė , sverianti septyniasdešimt šekelių pagal šventyklos šekelį , — abu pilni geriausių miltų , įmaišytų aliejumi , javų atnašai ,
04007056	aukso lėkštė , sverianti dešimt šekelių , pilna smilkalų ,
04007057	jautukas , avinas ir mitulis avinėlis deginamajai aukai ,
04007058	ožys aukai už nuodėmę
04007059	ir du jaučiai , penki avinai , penki ožiai bei penki mituliai avinėliai bendravimo aukai . Tokia buvo Pedacūro sūnaus Gamelielio atnaša .
04007060	Devintą dieną — Benjamino giminės vadas Gideonio sūnus Abidanas .
04007061	Jo atnaša buvo sidabro dubuo , sveriantis šimtą trisdešimt šekelių , sidabro taurė , sverianti septyniasdešimt šekelių pagal šventyklos šekelį , — abu pilni geriausių miltų , įmaišytų aliejumi , javų atnašai ,
04007062	aukso lėkštė , sverianti dešimt šekelių , pilna smilkalų ,
04007063	jautukas , avinas ir mitulis avinėlis deginamajai aukai ,
04007064	ožys aukai už nuodėmę
04007065	ir du jaučiai , penki avinai , penki ožiai bei penki mituliai avinėliai bendravimo aukai . Tokia buvo Gideonio sūnaus Abidano atnaša .
04007066	Dešimtą dieną — Dano giminės vadas Amišadajo sūnus Ahiezeras .
04007067	Jo atnaša buvo sidabro dubuo , sveriantis šimtą trisdešimt šekelių , sidabro taurė , sverianti septyniasdešimt šekelių pagal šventyklos šekelį , — abu pilni geriausių miltų , įmaišytų aliejumi , javų atnašai ,
04007068	aukso lėkštė , sverianti dešimt šekelių , pilna smilkalų ,
04007069	jautukas , avinas ir mitulis avinėlis deginamajai aukai ,
04007070	ožys aukai už nuodėmę
04007071	ir du jaučiai , penki avinai , penki ožiai bei penki mituliai avinėliai bendravimo aukai . Tokia buvo Amišadajo sūnaus Ahiezero atnaša .
04007072	Vienuoliktą dieną — Ašero žmonių vadas Ochrano sūnus Pagielis .
04007073	Jo atnaša buvo sidabro dubuo , sveriantis šimtą trisdešimt šekelių , sidabro taurė , sverianti septyniasdešimt šekelių pagal šventyklos šekelį , — abu pilni geriausių miltų , įmaišytų aliejumi , javų atnašai ,
04007074	aukso lėkštė , sverianti dešimt šekelių , pilna smilkalų ,
04007075	jautukas , avinas ir mitulis avinėlis deginamajai aukai ,
04007076	ožys aukai už nuodėmę
04007077	ir du jaučiai , penki avinai , penki ožiai bei penki mituliai avinėliai bendravimo aukai .
04007078	Dvyliktą dieną — Naftalio žmonių vadas Enano sūnus Ahyra .
04007079	Jo atnaša buvo sidabro dubuo , sveriantis šimtą trisdešimt šekelių , sidabro taurė , sverianti septyniasdešimt šekelių pagal šventyklos šekelį , — abu pilni geriausių miltų , įmaišytų aliejumi , javų atnašai ,
04007080	aukso lėkštė , sverianti dešimt šekelių , pilna smilkalų ,
04007081	jautukas , avinas ir mitulis avinėlis deginamajai aukai ,
04007082	ožys aukai už nuodėmę
04007083	ir du jaučiai , penki avinai , penki ožiai bei penki mituliai avinėliai bendravimo aukai . Tokia buvo Enano sūnaus Ahyros atnaša .
04007084	Tokia tat buvo pašventimo atnaša aukurui iš Izraelio vadų tą dieną , kai jis buvo pateptas : dvylika sidabro dubenų , dvylika sidabro taurių ,
04007085	kiekvienas dubuo , sveriantis šimtą trisdešimt šekelių , o kiekviena taurė — septyniasdešimt , iš viso sidabro indų buvo du tūkstančiai keturi šimtai šekelių pagal šventyklos šekelį ;
04007086	dvylika aukso lėkščių , pilnų smilkalų , kiekviena sverianti dešimt šekelių pagal šventyklos šekelį , iš viso aukso lėkščių buvo šimtas dvidešimt šekelių ;
04007087	iš viso galvijų deginamajai aukai buvo dvylika jaučių , dvylika avinų , dvylika mitulių avinėlių drauge su jų javų atnaša ir dvylika ožių aukai už nuodėmę ;
04007088	iš viso bendravimo aukai galvijų buvo : dvidešimt keturi jaučiai , šešiasdešimt avinų , šešiasdešimt ožių ir šešiasdešimt mitulių avinėlių . Tokia buvo pašventimo atnaša aukurui po to , kai jis buvo pateptas .
04007089	Kada tik Mozė įeidavo į Susitikimo Palapinę kalbėtis su VIEŠPAČIU , jis girdėdavo jam kalbant balsą nuo malonės sosto , kuris buvo ant Sandoros Skrynios tarp dviejų kerubų . Taip jis kalbėdavo jam .
04008001	VIEŠPATS kalbėjo Mozei , tardamas :
04008002	„ Kalbėk Aaronui ir sakyk jam : ‘ Kai dėsi žibintus , teapšviečia septynetas žibintų vietą žvakidės priekyje ’ “ .
04008003	Aaronas taip ir padarė . Jis įdėjo žibintus , kad apšviestų vietą žvakidės priekyje , kaip VIEŠPATS buvo Mozei įsakęs .
04008004	O žvakidė buvo šitaip padirbta : ji buvo kalstyto aukso dirbinys , nukalta nuo pat koto ligi vainiklapio pagal pavyzdį , kurį VIEŠPATS parodė Mozei . Taip jis padirbo žvakidę .
04008005	VIEŠPATS kalbėjo Mozei , tardamas :
04008006	„ Paimk levitus iš izraelitų ir apvalyk juos .
04008007	Štai ką turėsi daryti , kad juos apvalytum . Apšlakstyk juos apvalymo vandeniu , tepereina visą savo kūną skustuvu , teišsiskalbia drabužius ir teapvalo save .
04008008	Tada jie tepaima jautuką ir geriausių miltų , įmaišytų aliejumi , javų atnašai , o tu paimsi kitą jautuką aukai už nuodėmę .
04008009	Atvesi levitus priešais Susitikimo Palapinę ir sušauksi visą izraelitų bendriją .
04008010	Tau atvedus levitus priešais VIEŠPATĮ , izraelitai uždės savo rankas ant levitų ,
04008011	o Aaronas paaukos levitus kaip siūbuojamąją atnašą nuo izraelitų , kad jie atliktų VIEŠPATIES tarnybą .
04008012	Dabar levitai uždės rankas jaučiams ant galvos , ir jis paaukos vieną kaip auką už nuodėmę , o kitą — kaip deginamąją auką permaldavimui už levitus .
04008013	Atvedęs levitus priešais Aaroną ir jo sūnus , paaukosi juos kaip siūbuojamąją atnašą VIEŠPAČIUI .
04008014	Taip atskirsi levitus nuo kitų izraelitų , kad jie būtų mano .
04008015	Paskui levitai gali įeiti atlikti tarnybą Susitikimo Palapinėje . Tu juos apvalei ir paaukojai kaip siūbuojamąją atnašą ,
04008016	nes jie iš izraelitų pašvęsti man besąlygiškai . Aš juos pasiėmiau vietoj visų , kurie atveria įsčias , visų izraelitų pirmagimių ,
04008017	nes visi izraelitų pirmagimiai — žmonių ir gyvulių pirmagimiai — yra mano . Aš juos pašvenčiau sau nuo tos dienos , kurią ištikau pirmagimius Egipto žemėje .
04008018	Aš pasiėmiau levitus vietoj visų izraelitų pirmagimių .
04008019	Be to , aš daviau levitus iš izraelitų kaip dovaną Aaronui ir jo sūnums , kad tarnautų už izraelitus prie Susitikimo Palapinės ir atliktų permaldavimą už izraelitus , idant neištiktų izraelitų kokia rykštė už ėjimą per arti prie šventyklos “ .
04008020	Mozė ir Aaronas bei visa izraelitų bendrija taip ir pasielgė su levitais . Izraelitai elgėsi su levitais , kaip VIEŠPATS buvo įsakęs .
04008021	Levitai apsivalė nuo nuodėmės ir išsiskalbė drabužius . Tada Aaronas paaukojo juos kaip siūbuojamąją atnašą VIEŠPATIES akivaizdoje ; Aaronas už juos atliko permaldavimą jiems apvalyti .
04008022	Po to levitai įėjo į Susitikimo Palapinę eiti savo tarnybos Aarono ir jo sūnų prižiūrimi . Kaip VIEŠPATS buvo Mozei dėl levitų įsakęs , taip jie ir padarė .
04008023	VIEŠPATS kalbėjo Mozei , tardamas :
04008024	„ Štai levitų nuostatai : nuo dvidešimt penkerių metų ir vyresni jie pradės atlikinėti pareigas Susitikimo Palapinės tarnyboje ;
04008025	sulaukę penkiasdešimt metų , pasitrauks iš tarnybos pareigų ir daugiau nebetarnaus .
04008026	Jie gali padėti savo broliams Susitikimo Palapinėje eiti pareigas , bet tarnybos nebeatliks . Taip elgsiesi su levitais , skirstydamas jiems pareigas “ .
04009001	VIEŠPATS kalbėjo Mozei Sinajaus dykumoje antrųjų metų pirmą mėnesį po jų išėjimo iš Egipto , tardamas :
04009002	„ Teatnašauja izraelitai Paschą nustatytu laiku .
04009003	Šio mėnesio keturioliktą dieną temstant atnašausite ją nustatytu laiku , atnašausite ją pagal visus įstatus ir apeigas “ .
04009004	Tad Mozė paliepė izraelitams atnašauti Paschą ,
04009005	ir jie atnašavo pirmo mėnesio keturioliktą dieną temstant Sinajaus dykumoje . Izraelitai visa padarė , kaip VIEŠPATS buvo Mozei įsakęs .
04009006	Atsitiko taip , kad buvo žmonių , kurie tapo nešvarūs dėl prisilietimo prie numirėlio ir negalėjo tą dieną atnašauti Paschos . Tą pačią dieną jie atskubėjo pas Mozę ir Aaroną
04009007	ir sakė jiems : „ Nors ir esame nešvarūs dėl prisilietimo prie numirėlio , kodėl gi mums turi būti neleidžiama aukoti nustatytu laiku VIEŠPATIES atnašą drauge su kitais izraelitais ? “
04009008	Mozė atsakė jiems : „ Palaukite , leiskite man išgirsti , ką VIEŠPATS įsakys “ .
04009009	VIEŠPATS kalbėjo Mozei , tardamas :
04009010	„ Kalbėk izraelitams , sakydamas : ‘ Jei kas nors iš jūsų ar iš jūsų palikuonių taptų nešvarus , paliesdamas numirėlį , ar būtų tolimoje kelionėje , vis dėlto galės atnašauti Paschą VIEŠPAČIUI .
04009011	Jie atnašaus ją antro mėnesio keturioliktą dieną , temstant ; jie valgys avinėlį su nerauginta duona ir karčiosiomis žolėmis .
04009012	Nieko iš jo nepaliks ligi ryto , nesulaužys jokio kaulo . Jie atnašaus jį pagal Paschos apeigas .
04009013	Bet jei kas nors , būdamas švarus ir ne kelionėje , susilaikytų atnašauti Paschą , jis bus atskirtas nuo tautos , nes neatnašavo VIEŠPAČIUI aukos nustatytu laiku . Tas žmogus turės pakelti savo nuodėmės padarinius .
04009014	Jei ateivis , gyvenantis tarp jūsų , norėtų atnašauti Paschą VIEŠPAČIUI , jis tai turi daryti pagal Paschos nuostatus ir apeigas . Abiem — ateiviui ir krašto piliečiui — apeigos bus tos pačios ’ “ .
04009015	Tą dieną , kai buvo pastatyta Padangtė , debesis apdengė Padangtę , Sandoros Palapinę . O nuo vakaro ligi ryto jis buvo viršum Padangtės tarsi ugnis .
04009016	Taip būdavo nuolat : dieną ją dengdavo debesis , o naktį pasidarydavo tarsi ugnis .
04009017	Kai tik debesis pakildavo nuo Padangtės , izraelitai leisdavosi kelionėn ir toje vietoje , kur debesis sustodavo , įsirengdavo stovyklą .
04009018	VIEŠPAČIUI įsakius , izraelitai iškeliaudavo ir , VIEŠPAČIUI įsakius , įsirengdavo stovyklą . Kol debesis laikydavosi viršum Padangtės , tol jie pasilikdavo stovykloje .
04009019	Net jeigu debesis pasilikdavo viršum Padangtės daug dienų , izraelitai paklusdavo VIEŠPAČIUI ir nekeliaudavo .
04009020	Tačiau kartais debesis pasilikdavo viršum Padangtės tik keletą dienų . VIEŠPATIES įsakymu jie statydavosi palapines ir VIEŠPATIES įsakymu iškeliaudavo .
04009021	Kartais debesis pasilikdavo tik nuo vakaro ligi ryto ; kai debesis pakildavo ryto metą , jie leisdavosi kelionėn . Dieną ar naktį , kai tik debesis pakildavo , jie iškeliaudavo .
04009022	Ar porą dienų , ar mėnesį , ar ilgesnį laiką debesis lūkuriuodavo viršum Padangtės , izraelitai pasilikdavo stovykloje ir neiškeliaudavo , bet kai tik jis pakildavo , jie leisdavosi į kelionę .
04009023	VIEŠPAČIUI įsakius , jie įsirengdavo stovyklą ir , VIEŠPAČIUI įsakius , leisdavosi į kelionę . Jie laikėsi VIEŠPATIES įsakymo , paklusdami VIEŠPAČIUI per Mozę .
04010001	VIEŠPATS kalbėjo Mozei , tardamas :
04010002	„ Pasidirbk du trimitus ; padirbsi juos iš kalstyto sidabro . Panaudosi juos bendrijai sušaukti ir stovyklų gretoms kelionei parengti .
04010003	Sugaudus abiem trimitams , visa bendrija rinksis pas tave prie Susitikimo Palapinės įėjimo .
04010004	Sugaudus tik vienam , pas tave rinksis vadai — Izraelio giminių galvos .
04010005	Kai pirmąkart sutrimituosite pavojų , pakils į kelionę stovyklų gretos rytų pusėje ;
04010006	kai antrąkart sutrimituosite pavojų , pakils į kelionę stovyklų gretos pietų pusėje . Pavojus turi būti skelbiamas , kai tik jie turi leistis į kelionę .
04010007	O kai turi būti sušaukta bendrija , trimituosite , bet pavojaus neskelbsite .
04010008	Aarono sūnūs , kunigai , pūs trimitus . Tai bus amžinas įstatas visoms jūsų kartoms .
04010009	Kai žygiuosite į karą savo krašte su jus engiančiu priešu , trimitais skelbsite pavojų , kad būtumėte prisiminti VIEŠPATIES , jūsų Dievo , ir išgelbėti nuo priešų .
04010010	Taip pat ir džiugesio dienomis — jūsų nustatytomis šventėmis , jaunaties dienomis — pūsite trimitus prie savo deginamųjų atnašų ir bendravimo aukų . Jie primins jus VIEŠPAČIUI , jūsų Dievui . Aš esu VIEŠPATS , jūsų Dievas “ .
04010011	Antrųjų metų antro mėnesio dvidešimtą dieną debesis pakilo nuo Sandoros Padangtės ,
04010012	ir izraelitai , tarpais sustodami , leidosi į kelionę iš Sinajaus dykumos . Debesis sustojo Parano dykumoje .
04010013	Pirmąkart jie leidosi į kelionę , vykdydami VIEŠPATIES įsakymą , duotą per Mozę .
04010014	Judo stovykla su savo ženklu greta po gretos pajudėjo pirmoji . Aminadabo sūnus Nachšonas vedė jos gretas .
04010015	Cuaro sūnus Netanelis vedė Isacharo giminės gretas ;
04010016	o Helono sūnus Eliabas — Zabulono giminės gretas .
04010017	Išardžius Padangtę , į kelionę leidosi Geršono ir Merario žmonės , Padangtės nešėjai .
04010018	Po to pajudėjo Rubeno stovykla su savo ženklu greta po gretos . Šedeūro sūnus Elicūras vedė jos gretas .
04010019	Cūrišadajo sūnus Šelumielis vedė Simeono giminės gretas ,
04010020	o Reuelio sūnus Eljasafas — Gado giminės gretas .
04010021	Tada leidosi į kelionę Kehato žmonės , šventųjų daiktų nešėjai . Dar jiems neatkeliavus , Padangtė vėl buvo pastatyta .
04010022	Po to pajudėjo Efraimo stovykla su savo ženklu greta po gretos . Amihudo sūnus Elišama vedė jos gretas .
04010023	Pedacūro sūnus Gamelielis vedė Manaso giminės gretas ,
04010024	o Gideonio sūnus Abidanas — Benjamino giminės gretas .
04010025	Galop kaip visų stovyklų užnugaris pajudėjo su savo ženklu greta po gretos Dano stovykla . Amišadajo sūnus Ahiezeras vedė jos gretas .
04010026	Ochrano sūnus Pagielis vedė Ašero giminės gretas ,
04010027	o Enano sūnus Ahyra — Naftalio giminės gretas .
04010028	Tokia buvo izraelitų žygio tvarka greta po gretos , kai jie leidosi į kelionę .
04010029	Mozė tarė Hobabui , savo uošvio Reuelio Midjaniečio sūnui : „ Keliaujame ton vieton , apie kurią VIEŠPATS yra pasakęs : ‘ Duosiu ją jums ’ . Eikš su mumis ! Mes būsime tau dosnūs , nes VIEŠPATS pažadėjo būti dosnus Izraeliui “ .
04010030	Bet šis atsakė : „ Ne , aš neisiu . Verčiau grįšiu į gimtąjį kraštą pas savo gimines “ .
04010031	Mozė tarė : „ Prašau mūsų nepalikti , nes tu žinai , kur dykumoje turėtume įsirengti stovyklą . Būsi mūsų akys !
04010032	Be to , jeigu eisi su mumis , ką gero VIEŠPATS mums daro , tą pat mes tau darysime “ .
04010033	Tad jie nužygiavo nuo VIEŠPATIES kalno trejeto dienų kelią . Sandoros Skrynia keliavo jų priekyje per tą trejeto dienų kelionę , ieškodama vietos sustoti poilsio .
04010034	Jiems iškeliavus , dieną VIEŠPATIES debesis buvo viršum jų .
04010035	Kai tik Sandoros Skrynia būdavo pakeliama kelionei , Mozė sakydavo : „ Pakilk , VIEŠPATIE ! Tebūna išsklaidyti tavo priešai , tebėga nuo tavo veido tie , kurie tavęs neapkenčia ! “
04010036	O kai tik ji būdavo padedama poilsio , jis sakydavo : „ Sugrįžk , VIEŠPATIE , prie nesuskaitomų Izraelio tūkstančių ! “
04011001	Atsitiko taip , kad žmonės pradėjo karčiai murmėti prieš VIEŠPATĮ dėl savo nelaimių . VIEŠPATS tai išgirdo ir užsidegė pykčiu . Tada VIEŠPATIES ugnis suliepsnojo prieš juos , sunaikindama stovyklos pakraščius .
04011002	Žmonės šaukėsi Mozės . Mozė meldėsi VIEŠPAČIUI , ir ugnis užgeso .
04011003	Ta vieta buvo pavadinta Tabera , nes ten VIEŠPATIES ugnis buvo užsidegusi prieš juos .
04011004	Tarp jų buvę valkatos buvo apimti godaus alkio . Ir izraelitai vėl ėmė verkti ir kalbėti : „ Kas duos mums mėsos pavalgyti ?
04011005	Atsimename žuvis , kurias Egipte dykai valgydavome , agurkus , melionus , porus , svogūnus ir česnakus .
04011006	Mūsų stemplės susitraukė ! Visiškai nieko nėra ! Vien maną temato mūsų akys “ .
04011007	Mana buvo panaši į koriandro sėklą , ir jos spalva buvo tarsi bdelio sakų .
04011008	Žmonės vaikščiodavo po apylinkę , rinkdavo ją , maldavo girnomis ar trindavo grūstuve , virdavo puode ir darydavo plokštainius . Jos skonis buvo panašus į plokštainių su aliejumi .
04011009	Naktį , krintant rasai , su ja iškrisdavo ir mana .
04011010	Mozė girdėjo žmones verkiant , šeimą po šeimos , visus prie savo palapinių angos . VIEŠPATS užsidegė pykčiu , o Mozė kamavosi .
04011011	„ Kodėl taip blogai elgiesi su savo tarnu ? — klausė Mozė VIEŠPATĮ . — Kodėl neradau malonės tavo akyse , kad užkrovei ant manęs visų šių žmonių naštą ?
04011012	Argi aš pradėjau visą šią tautą ? Nejau aš juos pagimdžiau , kad turėtum man sakyti : ‘ Nešk juos ant rankų , kaip kad žindyvė nešioja nenujunkytą kūdikį ’ , — į kraštą , kurį prisiekdamas pažadėjai jų protėviams ?
04011013	Iš kurgi imsiu mėsos visiems šiems žmonėms ? Juk jie pas mane eina , verkia ir sako : ‘ Duok mums mėsos pavalgyti ! ’
04011014	Aš vienas nepajėgiu nešti visų šių žmonių , nes jie man per sunkūs .
04011015	Jei tu taip su manimi elgsiesi , verčiau užmušk mane ; maldauju — jei radau malonę tavo akyse , — kad daugiau nebematyčiau savo nelaimės “ .
04011016	Tada VIEŠPATS tarė Mozei : „ Parink man septyniasdešimt Izraelio seniūnų — vyrų , kuriuos laikai žmonių seniūnais ir apskaitininkais , — ir atvesk juos prie Susitikimo Palapinės . Teužima jie ten savo vietą drauge su tavimi .
04011017	Aš nužengsiu ir su tavimi kalbėsiuosi , paimsiu tave gaubiančios dvasios ir suteiksiu jos jiems . Jie neš žmonių naštą su tavimi , kad tau nebereikėtų visą vienam nešti .
04011018	O žmonėms sakyk : ‘ Pašvęskite save rytojui ir turėsite mėsos valgyti , nes verkšlenote , VIEŠPAČIUI girdint , sakydami : ‹ Kas duos mums mėsos pavalgyti ? Egipte tikrai mums buvo geriau ! › Todėl VIEŠPATS duos jums mėsos valgyti .
04011019	Valgysite ne tik vieną ar dvi , ar penkias , ar dešimt , ar dvidešimt dienų ,
04011020	bet visą mėnesį , kol nebenorėsite nė pauostyti ir kol jums neįgris , nes atmetėte VIEŠPATĮ , esantį tarp jūsų , ir verkšlenote prieš jį , sakydami : ‹ Ak , kam mes išėjome iš Egipto ! › ’ “
04011021	Bet Mozė tarė : „ Tauta , kuri yra su manimi , turi šešis šimtus tūkstančių pėsčių vyrų , o tu sakai : ‘ Aš duosiu jiems pakankamai mėsos valgyti visą mėnesį ’ .
04011022	Argi yra tiek avių kaimenių ir galvijų bandų jiems paskersti ? Argi yra jūroje tiek žuvų jiems pagauti ? “
04011023	VIEŠPATS Mozei atsakė : „ Nejau VIEŠPATIES ranka tokia trumpa ? Tu tuojau pamatysi , ar mano žodis įvyks , ar ne “ .
04011024	Tad Mozė išėjo ir perdavė žmonėms VIEŠPATIES žodžius . Jis parinko septyniasdešimt seniūnų iš žmonių ir pastatė juos prie Padangtės .
04011025	Tada VIEŠPATS nužengė debesyje , kalbėjosi su juo , paėmė dalį jį gaubusios dvasios ir suteikė jos septyniasdešimčiai seniūnų . Dvasiai ant jų nusileidus ilsėtis , jie ėmė pranašauti . Bet vėliau jie daugiau nebepranašavo .
04011026	Du vyrai , vienas vardu Eldadas , kitas vardu Medadas , buvo pasilikę stovykloje , tačiau dvasia nusileido ant jų ilsėtis . Jie buvo tarp įrašytųjų į sąrašą , bet nebuvo nuėję prie Padangtės , užtat pranašavo stovykloje .
04011027	Kai vienas vaikinas , atbėgęs pas Mozę , pranešė : „ Eldadas ir Medadas pranašauja stovykloje “ ,
04011028	Nūno sūnus Jozuė , Mozės padėjėjas ir vienas jo rinktinių vyrų , tarė : „ Mano viešpatie Moze , uždrausk jiems ! “
04011029	Bet Mozė atsakė jam : „ Ar tu dėl manęs pavydi ? Tebūna visi VIEŠPATIES žmonės pranašai , tesuteikia VIEŠPATS savo dvasios visiems ! “
04011030	Tuomet Mozė ir Izraelio seniūnai sugrįžo į stovyklą .
04011031	Tuo tarpu pakilo VIEŠPATIES siųstas vėjas , atpūtė nuo jūros putpelių ir nubloškė jas šalia stovyklos , maždaug dienos kelionės nuotoliu vienoje pusėje ir dienos kelionės nuotoliu kitoje pusėje , visur aplinkui stovyklą , maždaug poros uolekčių sluoksniu ant žemės .
04011032	Žmonės buvo ant kojų visą tą dieną bei naktį ir rytojaus dieną , rinkdami putpeles . Net tas , kuris mažiausiai surinko , turėjo dešimt homerų . Tada jie išskleidė jas visur aplink stovyklą .
04011033	Bet mėsai tebesant jiems tarp dantų , net dar jos nesukramčius , įsiliepsnojo VIEŠPATIES pyktis ant žmonių , ir VIEŠPATS ištiko juos labai skaudžia rykšte .
04011034	Užtat ta vieta buvo pavadinta Kibrot Taava , nes ten buvo palaidoti žmonės , pasidavę godumui .
04011035	Nuo Kibrot Taavos žmonės nukeliavo į Hacerotus .
04012001	Jiems esant Hacerotuose , Mirjama ir Aaronas kalbėjo prieš Mozę dėl jo kušitės žmonos , kurią buvo vedęs , nes jis iš tikrųjų buvo vedęs kušitę .
04012002	Jie sakė : „ Argi VIEŠPATS tik per Mozę kalbėjo ? Argi jis nekalbėjo ir per mus ? “ VIEŠPATS tai išgirdo .
04012003	O Mozė buvo labai kuklus žmogus , kuklesnis už bet ką kitą visoje žemėje .
04012004	Ūmai VIEŠPATS pašaukė Mozę , Aaroną ir Mirjamą : „ Ateikite visi trys prie Susitikimo Palapinės “ . Jiems atėjus ,
04012005	VIEŠPATS nužengė debesies stulpe , sustojo prie Padangtės įėjimo ir sušuko : „ Aaronai ir Mirjama ! “ O kai jiedu prisiartino ,
04012006	jis tarė : „ Prašau klausytis mano žodžių ! Jei tarp jūsų būtų pranašas , aš apsireikščiau jam regėjime , aš kalbėčiau jam sapne .
04012007	Bet ne toks yra mano tarnas Mozė : jam patikėti visi mano namai .
04012008	Su juo aš kalbu tiesiogiai , aiškiai , ne mįslėmis . Jis mato patį VIEŠPATĮ . Tad kodėl nebijote kalbėti prieš mano tarną Mozę ? “
04012009	Vis dar pykčio ant jų apimtas , VIEŠPATS nuėjo .
04012010	Debesiui nuo Padangtės pasitraukus , Mirjama stovėjo balta kaip sniegas — raupsuota . Aaronas atsisuko į Mirjamą ir pamatė , kad ji susirgusi raupsais .
04012011	Jis tarė Mozei : „ Ak , mano viešpatie , prašyčiau nebausti mūsų už nuodėmę , kurią taip kvailai padarėme !
04012012	Neleisk jai tapti tarsi negyvu gemalu , išeinančiu iš motinos įsčių pusiau sunaikintu kūnu “ .
04012013	Mozė šaukėsi VIEŠPATIES , tardamas : „ O , Dieve , maldauju , išgydyk ją ! “
04012014	Bet VIEŠPATS atsakė Mozei : „ Jei jos tėvas būtų spjovęs jai į veidą , argi ji nebūtų turėjusi gėdytis septynetą dienų ? Tebūna ji uždaryta už stovyklos septynetą dienų . Tik tada ji galės būti sugrąžinta atgal “ .
04012015	Taigi Mirjama buvo uždaryta už stovyklos septynias dienas . Žmonės nesileido į kelionę , kol Mirjama nebuvo sugrąžinta atgal .
04012016	Paskui žmonės iškeliavo iš Hacerotų ir pasistatė stovyklą Parano dykumoje .
04013001	VIEŠPATS kalbėjo Mozei , tardamas :
04013002	„ Siųsk vyrus išžvalgyti Kanaano kraštą , kurį aš duodu izraelitams . Pasiųsk po vieną vyrą iš kiekvieno jų protėvių giminės ; kiekvienas jų turi būti giminės vadas . “
04013003	VIEŠPATIES įsakymu Mozė išsiuntė juos iš Parano dykumos . Visi jie buvo vadovaujantys vyrai tarp izraelitų .
04013004	Štai jų vardai : iš Rubeno giminės — Zakūro sūnus Šamūva ,
04013005	iš Simeono giminės — Horio sūnus Šafatas ,
04013006	iš Judo giminės — Jefunės sūnus Kalebas ,
04013007	iš Isacharo giminės — Juozapo sūnus Igalas ,
04013008	iš Efraimo giminės — Nūno sūnus Ozėjas ,
04013009	iš Benjamino giminės — Rafuvo sūnus Paltis ,
04013010	iš Zabulono giminės — Sodžio sūnus Gadielis ,
04013011	iš Juozapo giminės , tai yra Manaso giminės , — Susio sūnus Gadis ,
04013012	iš Dano giminės — Gemalio sūnus Amielis ,
04013013	iš Ašero giminės — Mykolo sūnus Setūras ,
04013014	iš Naftalio giminės — Vofsio sūnus Nachbis ,
04013015	iš Gado giminės — Machio sūnus Geuelis .
04013016	Tie buvo vardai vyrų , kuriuos Mozė siuntė išžvalgyti krašto . O Nūno sūnų Ozėją Mozė pavadino Jozue .
04013017	Siųsdamas juos išžvalgyti Kanaano krašto , Mozė tarė : „ Kilkite aukštyn į Negebą ir užkopkite į krašto aukštumas .
04013018	Apžiūrėkite kraštą , į ką jis panašus . Ar jame gyvenantys žmonės stiprūs , ar silpni , ar jų mažai , ar daug ?
04013019	Ar kraštas , kuriame jie gyvena , geras , ar blogas ? Ar miestai , kuriuose jie gyvena , neturi sienų , ar yra įtvirtinti ?
04013020	Ar žemė derlinga , ar skurdi , ar yra joje medžių , ar ne ? Būkite drąsūs ir parneškite šį tą iš krašto vaisių “ . Tuomet buvo ankstyvųjų vynuogių metas .
04013021	Jie iškeliavo ir išžvalgė kraštą nuo Cino dykumos ligi Rehobo prie Lebo Hamato .
04013022	Jie pakilo į Negebą ir nuėjo į Hebroną , kur gyveno anakiečiai Ahimanas , Šešajas ir Talmajas . ( Hebronas buvo įkurtas septyneriais metais anksčiau negu Coanas Egipte . )
04013023	Pasiekę Eškolo slėnį , nusikirto ten vynmedžio šaką su viena vynuogių keke , kurią ant karties nešė du vyrai . Jie nešėsi ir granatmedžio obuolių bei figų .
04013024	Ta vieta buvo pavadinta Eškolo slėniu pagal kekę , kurią izraelitai ten nusikirto .
04013025	Praslinkus keturiasdešimt dienų , jie sugrįžo iš krašto žvalgybos .
04013026	Atėję tiesiai pas Mozę ir Aaroną bei visą izraelitų bendriją į Kadešą Parano dykumoje , jie papasakojo jiems bei visai bendrijai ir parodė jiems krašto vaisius .
04013027	Jie papasakojo Mozei : „ Mes nuėjome į kraštą , į kurį mus siuntei . Tikrai jis pienu ir medumi teka . Štai jo vaisiai .
04013028	Tačiau žmonės , gyvenantys krašte , yra stiprūs , miestai įtvirtinti ir didžiuliai . Be to , mes matėme ten ir Anako palikuonis .
04013029	Amalekiečiai gyvena Negebo krašte ; hetitai , jebusiečiai ir amoritai gyvena krašto aukštumose , o kanaaniečiai gyvena prie jūros ir palei Jordaną “ .
04013030	Kalebas nutildė žmones , murmėjusius prieš Mozę , ir tarė : „ Keliaukime tučtuojau ir užimkime jį , nes tikrai galime juos nugalėti “ .
04013031	Tada vyrai , kurie buvo ėję su juo , sakė : „ Mes nepajėgsime tų žmonių pulti , nes jie už mus stipresni “ .
04013032	Taigi jie primelavo izraelitams apie kraštą , kurį buvo išžvalgę , sakydami : „ Kraštas , kurį perėjome ir išžvalgėme , yra kraštas , kuris suryja savo gyventojus . Visi žmonės , kuriuos ten matėme , yra aukštaūgiai .
04013033	Tenai matėme tikrų milžinų ( anakiečiai kilę iš milžinų ) , o mes jautėmės kaip žiogai . Taip mes jiems ir atrodėme “ .
04014001	Visa bendrija ėmė aimanuoti nesavais balsais ; žmonės nesiliovė verkę visą tą naktį .
04014002	Visi izraelitai murmėjo prieš Mozę ir Aaroną . „ Verčiau būtume mirę Egipto žemėje ! — sakė visa bendrija . — Arba verčiau mirtume šioje dykumoje !
04014003	Kodėl VIEŠPATS veda mus į tą kraštą žūti nuo kalavijo ? Mūsų žmonos ir mažyliai taps grobiu ! Argi nebūtų mums geriau eiti atgal į Egiptą ? “
04014004	Jie sakė vieni kitiems : „ Pasiskirkime vadą ir grįžkime į Egiptą “ .
04014005	Tuomet Mozė ir Aaronas puolė kniūbsti prieš visą susirinkusią izraelitų bendriją .
04014006	O Nūno sūnus Jozuė ir Jefunės sūnus Kalebas , buvę tarp žvalgiusiųjų kraštą , persiplėšė drabužius
04014007	ir kreipėsi į izraelitų bendriją : „ Kraštas , kurį mes perėjome ir išžvalgėme , yra nepaprastai gera šalis .
04014008	Jei VIEŠPATS bus mums malonus , jis mus nuves į tą kraštą ir duos mums žemę , tekančią pienu ir medumi .
04014009	Tik nemaištaukite prieš VIEŠPATĮ ! Nebijokite to krašto žmonių , nes jie mums yra tik duona ! Jų apsauga paliko juos , o VIEŠPATS yra su mumis . Nebijokite jų ! “
04014010	Visai bendrijai ėmus grasinti užmušti juos akmenimis , VIEŠPATIES šlovė pasirodė visiems izraelitams prie Susitikimo Palapinės .
04014011	VIEŠPATS Mozei tarė : „ Kiek ilgai ši tauta niekins mane ? Kiek ilgai , nepaisydama visų ženklų , kuriuos jiems padariau , atsisakinės pasitikėti manimi ?
04014012	Ištiksiu juos maru ir išsižadėsiu jų . Padarysiu iš tavęs tautą gausesnę ir galingesnę negu jie “ .
04014013	Bet Mozė tarė VIEŠPAČIUI : „ Kai egiptiečiai , iš kurių išvedei šią tautą savo galybe , apie tai išgirs ,
04014014	jie papasakos šio krašto gyventojams . Jie girdėjo , kad tu , VIEŠPATIE , esi šioje tautoje , nes tu , VIEŠPATIE , esi regimas veidu į veidą , kai tavo debesis ilsisi viršum jų , kai tu eini pirma jų debesies stulpe dieną ir ugnies stulpe naktį .
04014015	Jei išžudytum visus šiuos žmones iki vieno , tautos , girdėjusios apie tave , sakytų :
04014016	‘ Dėl to , kad nepajėgė nuvesti šios tautos į kraštą , kurį buvo prisiekęs jiems duoti , VIEŠPATS išžudė juos dykumoje ’ .
04014017	Todėl maldauju — tebūna mano Viešpaties galybė tokia didinga , kaip pareiškei , tardamas :
04014018	‘ VIEŠPATS yra lėtas pykti , gausus gerumo , atleidžiantis kaltę ir nusižengimą , tačiau nepaliekantis kaltųjų be bausmės ir baudžiantis vaikus už tėvų kaltę ligi trečios ir ketvirtos kartos ’ .
04014019	Atleisk , maldauju , šios tautos kaltę dėl savo ištikimos meilės didybės , kaip atleidai šiai tautai nuo Egipto iki čia “ .
04014020	Tada VIEŠPATS tarė : „ Aš atleidžiu , kaip tu prašai .
04014021	Kaip aš gyvas ir kaip visa žemė pilna VIEŠPATIES šlovės ,
04014022	nė vienas tų žmonių , kurie matė mano šlovę ir ženklus , padarytus Egipte bei dykumoje , ir vis dėlto mane bandė šiuos dešimt kartų ir neklausė mano balso ,
04014023	nematys krašto , kurį aš prisiekiau duoti jų protėviams . Nė vienas tų , kurie mane paniekino , jo nematys .
04014024	Bet savo tarną Kalebą , kadangi jis buvo įkvėptas kitokios dvasios ir liko man ištikimas , aš įvesiu į kraštą , į kurį jis buvo nuėjęs , ir jo palikuonys jį paveldės .
04014025	Dabar amalekiečiai ir kanaaniečiai gyvena slėniuose . Tad pakilkite rytoj ir leiskitės į kelionę per dykumą Nendrių jūros keliu “ .
04014026	VIEŠPATS dar kalbėjo Mozei ir Aaronui , tardamas :
04014027	„ Kiek ilgai ši nedora bendrija murmės prieš mane ? Aš atkreipiau dėmesį į izraelitų murmėjimus prieš mane .
04014028	Sakyk jiems : ‘ Kaip aš gyvas , — sako VIEŠPATS , — padarysiu jums , ką girdėjau jus sakant .
04014029	Jūsų lavonai supus šioje dykumoje . Iš visų jūsų , kurie buvote įskaityti surašyme , nuo dvidešimt metų ir vyresnių , murmėjusių prieš mane ,
04014030	nė vienas neįžengs į kraštą , kuriame prisiekiau jus apgyvendinti , išskyrus Jefunės sūnų Kalebą ir Nūno sūnų Jozuę .
04014031	Tačiau jūsų mažylius , kurie , jūs sakėte , bus pagrobti , aš nuvesiu ; jie pažins kraštą , kurį jūs paniekinote .
04014032	O jūsų lavonai supus šioje dykumoje .
04014033	Jūsų vaikai klajos po dykumą keturiasdešimt metų ir kentės dėl jūsų neištikimumo , kol jūs visi ligi vieno neatgulsite negyvi dykumoje .
04014034	Keturiasdešimt dienų praleidote žvalgydami kraštą , keturiasdešimt metų kentėsite už savo kaltę : metus už kiekvieną dieną . Taip jūs pažinsite mano apmaudą ’ .
04014035	Aš , VIEŠPATS , kalbu ! Tikrai taip padarysiu visai šiai nedorai bendrijai , susimokiusiai prieš mane . Šioje dykumoje visi ligi vieno ras galą , čia jie išmirs “ .
04014036	Taigi vyrai , kuriuos Mozė buvo pasiuntęs išžvalgyti krašto ir kurie , meluodami apie kraštą , padarė , kad visa bendrija murmėtų prieš jį ,
04014037	tie vyrai , kurie paskleidė melus apie kraštą , mirė nuo maro VIEŠPATIES akivaizdoje .
04014038	Tik Nūno sūnus Jozuė ir Jefunės sūnus Kalebas išliko gyvi iš tų , kurie ėjo išžvalgyti krašto .
04014039	Kai Mozė pakartojo šiuos žodžius visiems izraelitams , žmonės buvo širdgėlos apimti .
04014040	Atsikėlę anksti rytą , jie leidosi krašto kalnagūbrių link , sakydami : „ Mes čia ! Esame pasirengę eiti į vietą , apie kurią VIEŠPATS kalbėjo , nes iš tikrųjų nusidėjome “ .
04014041	Bet Mozė sakė : „ Kodėl norite vėl nusižengti VIEŠPATIES įsakymui ? Žygis nebus sėkmingas .
04014042	Neikite , nes VIEŠPATS ne su jumis . Jei eisite , būsite priešų sumušti .
04014043	Juk amalekiečiai ir kanaaniečiai pastos ten jums kelią , ir krisite nuo kalavijo . Kadangi nusigręžėte nuo VIEŠPATIES , VIEŠPATS nebus su jumis “ .
04014044	Bet jie , pasitikėdami savimi , žygiavo į krašto aukštumų gūbrius , nors VIEŠPATIES Sandoros Skrynia ir Mozė nebuvo pasijudinę iš stovyklos .
04014045	Kalnų aukštumose gyvenę amalekiečiai ir kanaaniečiai nusileido iš aukštumų ir sumušė juos , vydamiesi net ligi Hormos .
04015001	VIEŠPATS kalbėjo Mozei , tardamas :
04015002	„ Kalbėk izraelitams ir sakyk : ‘ Kai įžengsite į kraštą , kurį jums duodu gyventi ,
04015003	ir duosite ugninę atnašą VIEŠPAČIUI iš jaučių bandos ar avių kaimenės , deginamąją ar kitokią auką , vykdydami įžadą ar kaip geros valios atnašą , ar per jūsų nustatytas šventes , norėdami pateikti malonų kvapą VIEŠPAČIUI ,
04015004	duodantis tokią atnašą VIEŠPAČIUI turės duoti ir javų atnašą — vieną dešimtadalį efos geriausių miltų , įmaišytų ketvirtadaliu hino aliejaus .
04015005	Be to , su deginamąja ar kitokia auka atnašausi ketvirtadalį hino vyno kaip liejamąją atnašą su kiekviena avimi .
04015006	Su avinu atnašausi javų atnašą : du dešimtadalius efos geriausių miltų , įmaišytų trečdaliu hino aliejaus ,
04015007	ir trečdalį hino vyno kaip malonaus kvapo liejamąją atnašą VIEŠPAČIUI .
04015008	Jei atnašautum jautį kaip deginamąją auką ar kaip kitokią auką , vykdydamas įžadą ar kaip bendravimo auką VIEŠPAČIUI ,
04015009	duosi su jaučiu javų atnašą — tris dešimtadalius efos geriausių miltų , įmaišytų puse hino aliejaus ,
04015010	taip pat duosi kaip liejamąją atnašą pusę hino vyno , malonaus kvapo ugnines atnašas VIEŠPAČIUI .
04015011	Taip bus daroma su kiekvienu jaučiu , avinu , avinėliu ar ožiu .
04015012	Koks skaičius šių atnašų , toks turi būti ir skaičius javų bei liejamųjų atnašų .
04015013	Kiekvienas namiškis izraelitas , aukodamas ugnines malonaus kvapo atnašas VIEŠPAČIUI , aukos jas taip .
04015014	Jei ateivis , gyvenantis su jumis ar jūsų palikuonimis norėtų paaukoti malonaus kvapo ugninę atnašą VIEŠPAČIUI , kaip jūs darote , taip ir jis tedaro .
04015015	Visai bendruomenei bus vienas įstatas , jums ir apsigyvenusiam ateiviui , amžinas įstatas per jūsų kartas . VIEŠPATIES akivaizdoje jūs ir ateivis būsite vienodi .
04015016	Jūs ir ateivis , gyvenantis su jumis , turės tas pačias apeigas ir tą patį įstatą ’ “ .
04015017	VIEŠPATS kalbėjo Mozei , tardamas :
04015018	„ Kalbėk izraelitams ir sakyk : ‘ Įėję į kraštą , į kurį jus vedu ,
04015019	kada tik valgysite krašto duoną , atidėkite atnašą VIEŠPAČIUI .
04015020	Iš pirmienų tešlos duosite kepalą kaip atnašą , atidėsite jį kaip atnašą , kaip atidedate atnašą nuo klojimo aslos .
04015021	Per visas kartas duosite VIEŠPAČIUI dalį savo pirmienų tešlos ’ “ .
04015022	„ Jei netyčiomis neįvykdysite kurio nors iš įsakymų , VIEŠPATIES paskelbtų per Mozę ,
04015023	viso to , ką VIEŠPATS įsakė jums per Mozę nuo tos dienos , kai VIEŠPATS davė įsakymą , ir vėliau per visas jūsų kartas ,
04015024	jei tai būtų padaryta netyčiomis per bendrijos neapsižiūrėjimą , visa bendrija atnašaus jautuką deginamajai aukai dėl malonaus kvapo VIEŠPAČIUI drauge su javų atnaša bei jos liejamąja atnaša pagal įsaką ir ožį aukai už nuodėmę .
04015025	Kunigas atliks permaldavimą už visą izraelitų bendriją , ir jiems bus atleista , nes tai buvo neapsižiūrėjimas , ir už savo klaidą jie atnašavo auką — ugninę atnašą VIEŠPAČIUI bei atnašą už nuodėmę VIEŠPATIES akivaizdoje .
04015026	Ne tik izraelitų bendrijai , bet ir ateiviams tarp jūsų bus atleista , nes neapsižiūrėjimo kaltė palietė visus žmones .
04015027	Jei pavienis žmogus nusidėtų per neapsižiūrėjimą , jis atnašaus vienerių metų ožką aukai už nuodėmę .
04015028	Kunigas atliks permaldavimą VIEŠPATIES akivaizdoje už padariusįjį klaidą , nes jis padarė ją per neapsižiūrėjimą . Atlikus už jį permaldavimą , jam bus atleista .
04015029	Tiek vietiniam izraelitui , tiek tarp jų gyvenančiam ateiviui turėsite tas pačias apeigas bet kam iš jų , nusidėjusiam per neapsižiūrėjimą .
04015030	Bet jei kas nors , elgdamasis savavališkai , vietinis ar ateivis , užgautų VIEŠPATĮ , toks žmogus bus pašalintas iš tautos .
04015031	Dėl to , kad paniekino VIEŠPATIES žodį ir sulaužė jo įsakymą , toks žmogus turi būti pašalintas . Kaltinti jis gali tik pats save “ .
04015032	Būdami dykumoje , izraelitai užtiko žmogų , renkantį malkas šabo dieną .
04015033	Užtikusieji renkantį malkas atvedė pas Mozę , Aaroną ir visą bendriją .
04015034	Jis buvo uždarytas į kalėjimą , nes nebuvo aišku , ką su juo reikėtų daryti .
04015035	Tada VIEŠPATS tarė Mozei : „ Tas žmogus turi būti nubaustas mirtimi . Visa bendrija turi užmušti jį akmenimis už stovyklos “ .
04015036	Visa bendrija išvedė jį už stovyklos ir užmušė akmenimis , kaip VIEŠPATS buvo Mozei įsakęs .
04015037	VIEŠPATS tarė Mozei :
04015038	„ Kalbėk izraelitams ir liepk pasidaryti kutus drabužių kampuose per visas kartas . Teprisiriša mėlyną virvelę prie kuto kiekviename kampe .
04015039	Jūs turėsite kutą , kad , žvelgdami į jį , atsimintumėte visus mano įsakymus ir vykdytumėte juos , nenuklysdami paskui savo širdies ir akių užgaidas .
04015040	Taigi jūs atsiminsite ir vykdysite visus mano įsakymus , būsite šventi savo Dievui .
04015041	Aš esu VIEŠPATS , jūsų Dievas , kuris išvedžiau iš Egipto žemės , kad būčiau jūsų Dievas . Aš esu VIEŠPATS , jūsų Dievas ! “
04016001	Levio sūnaus Kehato sūnaus Iccharo sūnus Korachas drauge su Eliabo sūnumis Datanu ir Abiramu bei Peleto sūnumi Onu , Rubeno palikuonimis , pasiėmė
04016002	du šimtus penkiasdešimt izraelitų — bendrijos vadų , tarybos narių , žymių vyrų — ir sukilo prieš Mozę .
04016003	Jie susibūrė prieš Mozę ir Aaroną , sakydami : „ Per toli nuėjote ! Juk visa bendrija , visi iki vieno yra šventi , ir VIEŠPATS yra tarp jų . Tad kodėl keliate save aukščiau už VIEŠPATIES bendriją ? “
04016004	Tai išgirdęs , Mozė puolė kniūbsčias .
04016005	Jis kalbėjo Korachui ir visai jo draugei : „ Rytoj rytą VIEŠPATS parodys , kas jam priklauso , kas yra šventas ir kam bus leista prie jo artintis ! Ką jis bus išsirinkęs , tam jis ir leis prie savęs artintis .
04016006	Štai ką jūs turite daryti . Tu , Korachai , ir visa tavo draugė paimkite smilkytuvus ,
04016007	įdėkite rytoj į juos ugnies ir užberkite smilkalų VIEŠPATIES akivaizdoje . Vyras , kurį VIEŠPATS bus išsirinkęs , bus šventas . Levitai , jūs per toli nuėjote ! “
04016008	Tada Mozė tarė Korachui : „ Jūs , levitai , klausykitės manęs !
04016009	Argi jums per maža , kad Izraelio Dievas išskyrė jus iš Izraelio bendrijos , leisdamas jums artintis prie savęs , atlikti tarnybą VIEŠPATIES Padangtėje ir būti pasiruošusiems padėti bendrijai ir jai tarnauti ?
04016010	Argi dėl to , kad jis leido tau ir visiems tavo broliams levitams su tavimi artintis prie savęs , jūs reikalaujate ir kunigystės ?
04016011	Iš tikrųjų prieš VIEŠPATĮ tu ir tavo draugė susibūrėte ! O Aaronas , kas jis toks , kad prieš jį murmate ? “
04016012	Mozė pasiuntė pašaukti Eliabo sūnus Dataną ir Abiramą , bet jie atsakė : „ Mes neisime !
04016013	Argi neužtenka , kad išvedei mus iš krašto , tekančio pienu ir medumi , užmušti dykumoje , bet dar nori ir mus valdyti ?
04016014	Aišku kaip dieną , kad tu neatvedei mūsų į kraštą , tekantį pienu ir medumi , ir nedavei mums laukų ir vynuogynų paveldo . Nejau norėtum šiems vyrams akis išlupti ? Mes neisime ! “
04016015	Mozė labai supyko ir tarė VIEŠPAČIUI : „ Nežiūrėk į jų atnašą . Jokio asilo iš jų nepaėmiau , nė vieno nenuskriaudžiau “ .
04016016	O Korachui Mozė tarė : „ Rytoj tu ir visa tavo draugė būkite VIEŠPATIES akivaizdoje — ir tu , ir jie , ir Aaronas .
04016017	Paimkite kiekvienas savo smilkytuvą , įberkite į jį smilkalų , ir kiekvienas teatnašauja savo smilkytuvą VIEŠPATIES akivaizdoje , du šimtus penkiasdešimt smilkytuvų , ir tu , ir Aaronas , kiekvienas su savo smilkytuvu “ .
04016018	Taigi visi vyrai pasiėmė savo smilkytuvus , įdėjo į juos ugnies , užbėrė smilkalų ir atsistojo prie Susitikimo Palapinės įėjimo drauge su Moze ir Aaronu .
04016019	Kai Korachas surinko priešais juos prie Susitikimo Palapinės įėjimo visą bendriją , tada VIEŠPATIES šlovė pasirodė visai bendrijai .
04016020	Tada VIEŠPATS kalbėjo Mozei ir Aaronui , tardamas :
04016021	„ Pasitraukite nuo šios bendrijos , kad galėčiau viena akimirka juos sunaikinti “ .
04016022	Parpuolę kniūbsti , jie tarė : „ O Dieve , visos žmonijos alsavimo šaltini ! Argi vienam žmogui nusidėjus , tu ant visos bendrijos pyksi ? “
04016023	O VIEŠPATS kalbėjo Mozei , tardamas :
04016024	„ Kalbėk bendrijai ir sakyk : ‘ Pasitraukite nuo Koracho , Datano ir Abiramo buveinių ’ “ .
04016025	Mozė pakilo ir nuėjo pas Dataną ir Abiramą ; Izraelio seniūnai sekė paskui jį .
04016026	Jis kreipėsi į bendriją , tardamas : „ Eikite šalin nuo palapinių šių nedorų vyrų , nelieskite nieko , kas jiems priklauso , kad nebūtumėte sunaikinti už visas jų nuodėmes “ .
04016027	Jie pasitraukė nuo Koracho , Datano ir Abiramo buveinių . O Datanas ir Abiramas buvo išėję ir stovėjo prie savo palapinių įėjimo drauge su savo žmonomis , vaikais ir mažyliais .
04016028	Mozė tarė : „ Šitaip jūs sužinosite , kad VIEŠPATS mane siuntė atlikti visus šiuos darbus . Tai nebuvo mano sumanymas .
04016029	Jei šie vyrai mirs , kaip miršta žmonės , jei jų likimas bus kaip visų žmonių , tai VIEŠPATS nebus manęs siuntęs .
04016030	Bet jei VIEŠPATS padarys ką nors negirdėta , jei žemė pravers savo burną ir praris juos su viskuo , kas jiems priklauso , ir jie gyvi nužengs į Šeolą , jūs žinosite , kad šie vyrai neklausė VIEŠPATIES “ .
04016031	Vos jam ištarus šiuos žodžius , žemė prasivėrė po jų kojomis .
04016032	Žemė pravėrė savo burną ir prarijo juos drauge su šeimomis — visa , kas priklausė Korachui , ir jų nuosavybę .
04016033	Su viskuo , kas jiems priklausė , jie nugrimzdo gyvi į Šeolą . Žemė apdengė juos , ir jie pražuvo iš bendrijos .
04016034	Visi izraelitai , stovėję aplink , jiems klykiant , išbėgiojo , nes manė : „ Žemė praris ir mus ! “
04016035	VIEŠPATIES ugnis prasiveržė ir sunaikino anuos du šimtus penkiasdešimt vyrų , atnašavusių smilkalus .
04016036	Tada VIEŠPATS kalbėjo Mozei , tardamas :
04016037	„ Paliepk kunigo Aarono sūnui Eleazarui išrinkti smilkytuvus iš žarijų ir išžarstyk ugnį toli į visas puses .
04016038	Juk šių nusidėjėlių smilkytuvai tapo šventi jų mirties kaina . Tebūna jie perkalti į skardą aukurui apdengti , nes , panaudoti VIEŠPAČIUI atnašauti , jie tapo šventi . Tebūna jie izraelitams įspėjimo ženklas “ .
04016039	Kunigas Eleazaras surinko atnašos metu sudegusius vario smilkytuvus ir perkalė juos į skardą aukurui apdengti ,
04016040	kaip VIEŠPATS buvo paliepęs per Mozę . Tai turėjo būti priminimas izraelitams , kad joks pašalietis , kuris nėra iš Aarono palikuonių , nesiartintų atnašauti smilkalų VIEŠPATIES akivaizdoje ir nenukentėtų kaip Korachas ir jo draugė .
04016041	Tačiau rytojaus dieną visa izraelitų bendrija murmėjo prieš Mozę ir Aaroną , sakydami : „ Jūs užmušėte VIEŠPATIES žmones “ .
04016042	Bendrijai susibūrus prieš juos , Mozė ir Aaronas pasuko Susitikimo Palapinės link . Žiūri , ją dengia debesis , ir pasirodo VIEŠPATIES šlovė .
04016043	Kai Mozė ir Aaronas priėjo prie Susitikimo Palapinės priekio ,
04016044	VIEŠPATS kalbėjo Mozei , tardamas :
04016045	„ Pasitraukite iš šios bendrijos , kad galėčiau juos tuojau pat sunaikinti “ . Jiedu parpuolė kniūbsti .
04016046	Mozė tarė Aaronui : „ Paimk savo smilkytuvą , įdėk į jį ugnies nuo aukuro , užberk smilkalų , skubėk pas bendriją ir atlik už juos permaldavimą . VIEŠPATIES pyktis atėjo , maras jau siaučia “ .
04016047	Aaronas paėmė smilkytuvą , kaip Mozė buvo jam paliepęs , ir nubėgo į susibūrusiųjų vidurį , kur jau siautė maras . Užbėręs smilkalų , jis atliko permaldavimą už žmones
04016048	ir atsistojo tarp gyvųjų ir mirusiųjų . Maras buvo sutramdytas .
04016049	Numirusių maru buvo keturiolika tūkstančių septyni šimtai , neskaitant tų , kurie mirė su Korachu .
04016050	Kai maras buvo sutramdytas , Aaronas sugrįžo pas Mozę prie Susitikimo Palapinės įėjimo .
04017001	VIEŠPATS kalbėjo Mozei , tardamas :
04017002	„ Kalbėk izraelitams ir gauk iš jų dvylika lazdų , iš visų jų protėvių namų vadų po vieną kiekvieniems protėvių namams . Įrašyk kiekvieno vyro vardą ant jo lazdos .
04017003	Aarono vardą įrašyk ant Levio lazdos , nes ir Levio protėvių namų galva turės lazdą .
04017004	Padėsi jas Susitikimo Palapinėje priešais Sandoros Įsakymus , kur aš susitinku su tavimi .
04017005	Lazda vyro , kurį išsirinkau , išskleis pumpurus . Taip sustabdysiu izraelitų murmėjimus , su kuriais jie nuolat kyla prieš jus “ .
04017006	Mozė tai persakė izraelitams . Jų vadai davė jam po lazdą kiekvienam protėvių namų vadui , iš viso dvylika lazdų . Tarp jų buvo ir Aarono lazda .
04017007	Mozė padėjo lazdas priešais VIEŠPATĮ Sandoros Įsakymų palapinėje .
04017008	Rytojaus dieną įėjęs į Sandoros Įsakymų palapinę , Mozė žiūri : Levio namų Aarono lazda išsprogusi , ne tik išskleidusi pumpurus , bet ir pražydusi , net su prinokusiais migdolais .
04017009	Tada Mozė išnešė visas lazdas iš VIEŠPATIES akivaizdos visiems izraelitams . Jie apžiūrėjo , ir visi vyrai pasiėmė savo lazdas .
04017010	O VIEŠPATS tarė Mozei : „ Aarono lazdą vėl padėk priešais Sandoros Įsakymus , kad būtų laikoma kaip pamoka maištininkams , kad jie liautųsi murmėję prieš mane ir nenumirtų “ .
04017011	Taip Mozė ir padarė . Kaip VIEŠPATS įsakė Mozei , taip jis ir padarė .
04017012	O izraelitai sakė Mozei : „ Žiūrėk , mes žūstame ! Mes žuvę , visi mes žuvę !
04017013	Kas tik drįsta prieiti prie VIEŠPATIES Padangtės , miršta . Argi turėsime visi žūti ? “
04018001	VIEŠPATS tarė Aaronui : „ Tu ir tavo sūnūs drauge su savo protėvių namais būsite atsakingi už bet kokią kaltę , susijusią su šventykla , o atsakomybė už kaltes , susijusias su kunigyste , kris ant tavęs ir tavo sūnų .
04018002	Tad priimsi savo brolius iš Levio — savo protėvių — giminės , kad būtų su tavimi ir tau tarnautų , o tu ir tavo sūnūs tarnausite Sandoros Įsakymų Palapinės priekyje .
04018003	Jie tetarnauja jums ir tesirūpina visa Palapine , tačiau tenesiartina nei prie šventyklos reikmenų , nei prie aukuro , kad jūs ir jie nenumirtumėte .
04018004	Jie pajungti tau , kad atliktų darbus Susitikimo Palapinėje , eitų visą Palapinės tarnybą . Bet joks pašalietis tenesibrauna į jūsų tarpą .
04018005	Tik jūs atliksite darbus , susijusius su šventykla ir aukuru , kad rūstybė niekada daugiau nebeištiktų izraelitų .
04018006	Štai aš paimu tavo brolius levitus iš izraelitų tarpo . Jie yra dovana jums , pašvęsti VIEŠPAČIUI eiti Susitikimo Palapinės tarnybą .
04018007	Tuo tarpu tu ir tavo sūnūs su tavimi stropiai eis visas aukuro ir vietos už uždangos kunigiškas pareigas . Aš duodu jūsų kunigystės tarnybą kaip dovaną . Bet koks pašalietis , kuris braunasi , turi būti nubaustas mirtimi “ .
04018008	VIEŠPATS kalbėjo Aaronui : „ Štai aš tau pavedžiau visas man duodamas atnašas , visas šventas izraelitų dovanas . Amžinu įstatu daviau jas tau ir tavo sūnums kaip kunigiškąją dalį .
04018009	Turėsi teisę į dalį ypač šventų aukų — ugninių atnašų : kiekviena atnaša , kurią jie man teikia kaip švenčiausią atnašą , ar tai būtų javų atnaša , ar auka už nuodėmę , ar atnaša už kaltę , priklausys tau ir tavo sūnums .
04018010	Valgysi jas kaip ypač šventas atnašas ; vien vyrai jas valgys , tau jos bus šventos .
04018011	Tau priklausys ir tai , kas atidedama į šalį iš visų izraelitų siūbuojamųjų atnašų aukų . Amžinu įstatu tai daviau tau , tavo sūnums ir tavo dukterims . Kas tik švarus tavo namuose , gali jas valgyti .
04018012	Kas geriausia iš šviežio aliejaus , kas geriausia iš naujo vyno ir javų — geriausią derlių , kurį jie atnašauja VIEŠPAČIUI , daviau tau .
04018013	Visos krašto pirmienos , kurias jie atneša VIEŠPAČIUI , bus tavo . Kas tik švarus tavo namuose , gali jas valgyti .
04018014	Visa , kas yra Izraelyje įžadu pašvęsta [ VIEŠPAČIUI ] , bus tavo .
04018015	Kas pirmas atveria įsčias tarp visų gyvūnų — ar žmonių , ar gyvulių , — kas atnašaujama VIEŠPAČIUI , bus tavo . Tačiau privalai leisti išpirkti žmonių pirmagimį ; leisi išpirkti ir nešvaraus gyvulio pirmagimį .
04018016	Vienam mėnesiui praslinkus , nustatysi jų išpirkimo kainą : penkis sidabrinius šekelius pagal šventyklos šekelį , tai yra dvidešimt gerų .
04018017	Bet karvės pirmagimis ar avies pirmagimis , ar ožkos pirmagimis negali būti išpirktas . Jie pašvęsti . Jų kraują turi išlieti ant aukuro , o jų taukus paversi dūmais kaip malonaus kvapo ugninę atnašą VIEŠPAČIUI ,
04018018	o jų mėsa priklausys tau , lygiai kaip tavo yra siūbuojamosios atnašos krūtinė ir dešinioji koja .
04018019	Visas šventąsias atnašas , kurias izraelitai atideda VIEŠPAČIUI , daviau tau ir tavo sūnums , ir tavo dukterims , esantiems su tavimi , kaip amžiną duoklę . Tai amžina druskos sandora VIEŠPATIES akivaizdoje tau ir tavo palikuonims “ .
04018020	Tada VIEŠPATS tarė Aaronui : „ Neturėsi žemės paveldo jų krašte , tarp jų neturėsi dalies . Aš būsiu tavo dalis ir paveldas Izraelyje .
04018021	Levitams daviau visas dešimtines Izraelyje kaip dalį už tarnybą , kurią jie atlieka , tarnybą Susitikimo Palapinėje .
04018022	Taigi izraelitai daugiau nebesiartins prie Susitikimo Palapinės , kad neužsitrauktų kaltės ir nenumirtų .
04018023	Tik levitai vykdys Susitikimo Palapinės tarnybą ir bus atsakingi už savo pačių kaltes . Tai bus amžinas įstatas izraelitams per visas kartas . Bet tarp izraelitų jie neturės žemės paveldo ,
04018024	nes kaip dalį levitams daviau izraelitų dešimtinę , kurią jie atideda kaip atnašą VIEŠPAČIUI . Užtat apie juos ir pasakiau : ‘ Jie neturės žemės paveldo Izraelyje ’ “ .
04018025	Tada VIEŠPATS kalbėjo Mozei :
04018026	„ Kalbėk levitams ir sakyk : ‘ Kai paimate iš izraelitų dešimtinę , mano duotą jums kaip dalį , turite atidėti iš jos atnašą VIEŠPAČIUI — dešimtinę nuo dešimtinės .
04018027	Ji bus įskaityta jums kaip dovana , kaip švieži javai nuo klojimo aslos ar naujas vynas iš vyninės .
04018028	Taigi ir jūs atidėsite atnašą VIEŠPAČIUI iš visų dešimtinių , kurias paimate iš izraelitų ; iš jų duosite VIEŠPATIES atnašą kunigui Aaronui .
04018029	Atidėsite visas atnašas , kurios priklauso VIEŠPAČIUI , nuo visko , kas jums dovanota . Iš jų visų atidėsite , kas geriausia — šventąją dalį ’ .
04018030	Be to , pasakyk jiems : ‘ Kai būsite atidėję geriausią dešimtinės dalį , likusi dešimtinė levitams bus kaip klojimo aslos ar vyninės derlius .
04018031	Tu ir tavo namai galite jį valgyti bet kokioje vietoje , nes tai atlygis už jūsų tarnybą Susitikimo Palapinėje .
04018032	Todėl kaltės neužsitrauksite , jei atnašavote iš jų , kas geriausia . Neišniekinkite izraelitų šventųjų dovanų , kad nenumirtumėte ’ “ .
04019001	VIEŠPATS kalbėjo Mozei ir Aaronui , tardamas :
04019002	„ Štai VIEŠPATIES duoti įstatai apeigoms . Paliepk izraelitams atvesti žalą telyčią , sveiką ir be trūkumų , dar nebuvusią po jungu .
04019003	Perduosite ją kunigui Eleazarui . Ji bus išvesta už stovyklos ir jo akivaizdoje papjauta .
04019004	Padažęs pirštą jos kraujyje , kunigas Eleazaras pašlakstys juo septynis kartus Susitikimo Palapinės priekio link .
04019005	Tada , jam matant , telyčia bus sudeginta — oda , mėsa , kraujas drauge su atmatomis .
04019006	Kunigas paims kedro malkų , yzopo , tamsiai raudonos spalvos siūlų ir įmes juos į ugnį , kurioje dega telyčia .
04019007	Po to kunigas išsiskalbs drabužius ir apsiplaus vandeniu . Tada jis gali grįžti į stovyklą , bet bus nešvarus iki vakaro .
04019008	Panašiai ir tas , kuris sudegino telyčią , išsiskalbs drabužius vandenyje ir apsiplaus kūną vandeniu . Jis bus nešvarus iki vakaro .
04019009	Tada kas nors , kas yra švarus , susems telyčios pelenus ir supils juos švarioje vietoje už stovyklos . Jie bus laikomi vandeniui izraelitų bendrijai apvalyti . Tai auka už nuodėmę .
04019010	Tas , kuris susemia telyčios pelenus , išsiskalbs drabužius ir bus nešvarus iki vakaro . Tai amžinas įstatas ir izraelitams , ir tarp jų gyvenantiems ateiviams “ .
04019011	„ Kas paliečia bet kokio žmogaus lavoną , bus nešvarus septynias dienas .
04019012	Jis apsivalys vandeniu trečią dieną bei septintą dieną ir bus švarus . Bet jei neapsivalo trečią dieną ir septintą dieną , jis netaps švarus .
04019013	Kas paliečia lavoną , numirėlio kūną , ir neapsivalo , išniekina VIEŠPATIES Padangtę . Toks žmogus bus pašalintas iš Izraelio . Kadangi nebuvo apšlakstytas apvalymo vandeniu , jis yra nešvarus ; jo nešvarumas pasilieka ant jo .
04019014	Štai apeigos , kai kas nors numiršta palapinėje : visi , kurie įeina į palapinę , ir visi , kurie yra palapinėje , bus nešvarūs septynias dienas .
04019015	Panašiai ir kiekvienas atviras ar neuždengtas antvožu indas bus nešvarus .
04019016	Kas atvirame lauke prisiliestų prie žmogaus , nužudyto kalaviju ar mirusio sava mirtimi , ar prie žmogaus kaulų , ar kapo , bus nešvarus septynias dienas .
04019017	Nešvariajam žmogui turi būti paimta sudegintos apvalymo atnašos pelenų ir įpilta tekančio vandens į indą ;
04019018	tuomet švarus asmuo paims yzopą , pamirkys vandenyje ir pašlakstys palapinę , visą apstatymą , ten esančius žmones ir kiekvieną prisilietusįjį prie kaulų , nužudyto žmogaus lavono ar prie kapo .
04019019	Švarusis pašlakstys nešvarųjį trečią dieną ir septintą dieną . Taip apvalytas , septintą dieną jis išsiskalbs drabužius , apsiplaus vandeniu ir vakare bus vėl švarus .
04019020	Jei kas nors , tapęs nešvarus , neapsivalo , bus atskirtas nuo bendrijos , nes jis išniekino VIEŠPATIES šventyklą . Kadangi apvalymo vandeniu nebuvo apšlakstytas , jis yra nešvarus .
04019021	Tai bus jiems amžinas įstatas . Be to , kas pašlakstė apvalymo vandeniu , išsiskalbs drabužius , o kas paliečia apvalymo vandenį , bus nešvarus iki vakaro .
04019022	Ką tik nešvarusis paliečia , taps nešvarus , ir kas jį paliečia , bus nešvarus iki vakaro “ .
04020001	Pirmą mėnesį izraelitai — visa bendrija — atėjo į Cino dykumą . Žmonės apsistojo Kadeše . Ten numirė ir buvo palaidota Mirjama .
04020002	Bendrija neturėjo vandens . Todėl jie susibūrė prieš Mozę ir Aaroną .
04020003	Žmonės ginčijosi su Moze , sakydami : „ Verčiau būtume žuvę , kai mūsų giminės žuvo VIEŠPATIES akivaizdoje !
04020004	Kodėl atvedėte VIEŠPATIES bendriją į šią dykumą mums ir mūsų galvijams numirti ?
04020005	Kodėl išvedėte mus iš Egipto , kad atvestumėte į šią baisią vietą , kur nėra nei grūdų , nei figų , nei vynmedžių , nei granatmedžių ? Nėra net vandens atsigerti ! “
04020006	Paėjėję nuo bendrijos prie įėjimo į Susitikimo Palapinę , Mozė ir Aaronas parpuolė kniūbsti . Jiems pasirodė VIEŠPATIES šlovė .
04020007	VIEŠPATS kalbėjo Mozei , tardamas :
04020008	„ Paimk lazdą , surink bendriją tu ir tavo brolis Aaronas , ir , jiems matant , įsakykite uolai duoti vandens . Taip jūs duosite jiems vandens iš uolos ir pagirdysite bendriją bei galvijus “ .
04020009	Mozė paėmė lazdą , buvusią VIEŠPATIES akivaizdoje , kaip jis buvo jam įsakęs .
04020010	Mozė ir Aaronas surinko bendriją ties uola ir tarė jiems : „ Klausykitės , jūs maištininkai ! Ar išgausime jums vandens iš šios uolos ? “
04020011	Tada Mozė pakėlė ranką ir sudavė du kartus lazda į uolą . Pasipylė vandens srautas , atsigėrė bendrija ir jų galvijai .
04020012	Bet VIEŠPATS tarė Mozei ir Aaronui : „ Kadangi netikėjote , kad aš galiu patvirtinti savo šventumą izraelitų akyse , judu neįvesite šios bendrijos į kraštą , kurį jiems daviau “ .
04020013	Tai buvo vanduo Meribos , kur izraelitai barėsi su VIEŠPAČIU , ir per kurį VIEŠPATS patvirtino savo šventumą .
04020014	Mozė išsiuntė iš Kadešo pasiuntinius pas Edomo karalių : „ Taip sako tavo brolis Izraelis : ‘ Tu žinai apie visas nelaimes , kurios mus ištiko .
04020015	Mūsų protėviai nuėjo į Egiptą , mes gyvenome Egipte ilgą laiką , ir egiptiečiai engė mus bei mūsų protėvius .
04020016	Mes šaukėmės VIEŠPATIES , jis išgirdo mūsų balsą , pasiuntė angelą ir išvedė mus iš Egipto . Štai dabar mes Kadeše , mieste prie tavo žemės pakraščio .
04020017	Prašom leisti mums pereiti per tavo kraštą . Mes neisime per laukus ar vynuogynus ir negersime vandens iš šulinių . Mes eisime Karaliaus vieškeliu , nesukdami nei į dešinę , nei į kairę , kol nepereisime per tavo žemę ’ “ .
04020018	Bet Edomas atsakė : „ Neisi per čia ! Jei bandysi , prieš tave žygiuosiu su kalaviju “ . —
04020019	„ Mes laikysimės vieškelio , — sakė izraelitai , — jei gertume tavo vandens mes ir mūsų galvijai , už jį atsilyginsime . Tai tik mažmožis . Mes prašome tik leisti pereiti pėsčiomis “ .
04020020	Bet jis atsakė : „ Neisi ! “ Ir Edomas išėjo prieš juos su didele ir gerai ginkluota kariuomene .
04020021	Edomui atsisakius leisti izraelitams pereiti per savo žemę , Izraelis pasitraukė .
04020022	Pakilę iš Kadešo , izraelitai atkeliavo prie Horo kalno .
04020023	Prie Horo kalno , ant Edomo krašto ribos , VIEŠPATS tarė Mozei ir Aaronui :
04020024	„ Jau laikas Aaronui eiti pas savo protėvius . Jis neįžengs į kraštą , kurį daviau izraelitams , nes judu abu maištavote prieš mane prie Meribos vandens .
04020025	Tad paimk Aaroną ir jo sūnų Eleazarą , užvesk juos ant Horo kalno ,
04020026	nuvilk nuo Aarono drabužius ir apvilk jais jo sūnų Eleazarą . Ten Aaronas bus paimtas pas savo protėvius , ten jis mirs “ .
04020027	Mozė padarė , kaip VIEŠPATS buvo jam įsakęs . Jie užkopė visos bendrijos akyse ant Horo kalno .
04020028	Mozė nuvilko Aaronui drabužius ir apvilko jais jo sūnų Eleazarą . Aaronas mirė ten , ant kalno viršūnės , o Mozė ir Eleazaras nusileido nuo kalno .
04020029	Visa bendrija , matydama , kad Aaronas miręs , visi Izraelio namai raudojo Aarono trisdešimt dienų .
04021001	Išgirdęs , kad Izraelis ateina per Atarimus , Negebe gyvenęs kanaanietis Arado karalius išėjo kovoti su Izraeliu ir paėmė kai kuriuos jų į nelaisvę .
04021002	Tada Izraelis padarė šį įžadą VIEŠPAČIUI : „ Jei atiduosi šią tautą į mūsų rankas , mes visiškai sunaikinsime jų miestus “ .
04021003	VIEŠPATS išklausė Izraelio maldą ir atidavė kanaaniečius . Izraelitai visiškai sunaikino juos ir jų miestus . Todėl ta vieta buvo pavadinta Horma .
04021004	Nuo Horo kalno jie leidosi į kelionę Nendrių jūros keliu , norėdami apeiti Edomo kraštą . Bet pakeliui žmonės neteko kantrybės .
04021005	Jie kalbėjo prieš Dievą ir Mozę : „ Kodėl išvedei mus iš Egipto numirti dykumoje ? Juk čia nėra nei maisto , nei vandens : mes bjaurimės tuo niekam tikusiu maistu “ .
04021006	Tada VIEŠPATS pasiuntė žmonėms ugningus žalčius . Jie gėlė žmones , ir nuo to daug izraelitų mirė .
04021007	Žmonės ėjo pas Mozę ir sakė : „ Nusidėjome , nes kalbėjome prieš VIEŠPATĮ ir prieš tave . Užtark VIEŠPAČIUI , kad atimtų nuo mūsų žalčius “ . Mozė meldėsi už žmones .
04021008	VIEŠPATS tarė Mozei : „ Pasidirbk ugningą žaltį ir pridėk jį prie stulpo . Kiekvienas , kuris yra įgeltas , pažvelgs į jį ir išliks gyvas “ .
04021009	Mozė tada padirbo vario žaltį ir pridėjo jį prie stulpo . Kai tik žaltys ką nors įgeldavo , tas žmogus pažvelgdavo į vario žaltį ir likdavo gyvas .
04021010	Izraelitai keliavo toliau ir pasistatė stovyklą prie Obotų .
04021011	Iškeliavę iš Obotų , jie pasistatė stovyklą prie Ije Abarimų , dykumoje į rytus nuo Moabo .
04021012	Pakilę iš ten , jie statėsi palapines Zeredo tarpeklyje .
04021013	Iš ten nukeliavo ir pasistatė stovyklą anapus Arnono , tai yra dykumoje , kuri driekiasi nuo amoritų žemės , nes Arnonas yra riba tarp Moabo ir amoritų .
04021014	Todėl ir sakoma VIEŠPATIES Karų knygoje : „ Vahebas Sufoje ir tarpekliai , Arnonas
04021015	ir tarpeklių šlaitai , besidriekiantys Aro buveinės link ir besišliejantys palei Moabo ribą “ .
04021016	Iš ten jie keliavo Beero link , tai yra prie to šulinio , apie kurį VIEŠPATS kalbėjo Mozei : „ Sušauk žmones , duosiu aš jiems vandens “ .
04021017	Izraelitai giedojo giesmę : „ Prasiveržk , šuliny ! — giedokite jam ! —
04021018	Šulinys , kurį iškasė vadai , kurį išrausė tautos didžiūnai skeptru , savo lazdomis “ . Iš Midbaro jie nukeliavo į Mataną ,
04021019	iš Matanos į Nahalielį , iš Nahalielio į Bamotus ,
04021020	o iš Bamotų į slėnį , kuris yra Moabo šalyje prie Pisgos viršūnės , žvelgiančios žemyn į Ješimoną .
04021021	Tada Izraelis išsiuntė pasiuntinius pas amoritų karalių Sihoną , tardamas :
04021022	„ Leisk man pereiti per tavo kraštą . Mes nepasuksime į laukus ar vynuogynus ir negersime vandens iš tavo šulinių . Eisime Karaliaus vieškeliu , kol pereisime tavo žemę “ .
04021023	Sihonas nesutiko leisti Izraeliui pereiti per savo žemę , bet , subūręs visas savo pajėgas , išėjo į dykumą prieš Izraelį ir , atžygiavęs į Jahacą , kovojo su Izraeliu .
04021024	Izraelis sumušė jį aštriu kalaviju ir užėmė jo kraštą nuo Arnono iki Jaboko — iki pat Amono krašto , nes Amono riba buvo įtvirtinta .
04021025	Izraelis paėmė visus tuos miestus . Izraelis apsigyveno visuose amoritų miestuose , Hešbone ir visose jam pavaldžiose gyvenvietėse .
04021026	O Hešbonas buvo sostinė amoritų karaliaus Sihono , kuris buvo kariavęs su ankstesniu Moabo karaliumi ir paėmęs visą jo kraštą iki pat Arnono .
04021027	Todėl dainiai sako : „ Ateikite į Hešboną , tebūna jis atstatytas ; tebūna Sihono sostinė tvirtai atkurta .
04021028	Juk ugnis išėjo iš Hešbono , liepsna iš Sihono miesto . Ji sunaikino Moabo Arą ir prarijo Arnono aukštumas .
04021029	Vargas tau , Moabai ! Esi žuvusi , Kemošo tauta ! Jis leido jo sūnums tapti bėgliais , jo dukterims būti paimtoms į nelaisvę pas amoritų karalių Sihoną .
04021030	Žuvo jų palikuonys nuo Hešbono iki Dibono ; niokojome , kol ugnis pasiekė Medebą “ .
04021031	Taip Izraelis apsigyveno amoritų krašte .
04021032	Tada Mozė išsiuntė išžvalgyti Jazero . Užėmę jo gyvenvietes , jie išvarė ten gyvenusius amoritus .
04021033	Tada jie pasuko ir nuėjo keliu į Bašaną . Bašano karalius Ogas , jis ir visi jo žmonės , išėjo į mūšį su izraelitais prie Edrėjo .
04021034	Bet VIEŠPATS tarė Mozei : „ Nebijok jo , nes aš duodu tau į rankas jį , visą jo tautą ir visą jo kraštą . Padarysi jam , ką padarei Sihonui , Hešbone gyvenusiam amoritų karaliui “ .
04021035	Jie užmušė jį , jo sūnus ir visus žmones — visus iki vieno , o kraštą paėmė savo nuosavybėn .
04022001	Tada izraelitai leidosi į kelionę ir pasistatė stovyklą Moabo lygumose , Užjordanėje , priešais Jerichą .
04022002	Ciporo sūnus Balakas matė visa , ką Izraelis padarė amoritams .
04022003	Moabas nerimo iš baimės dėl tos tautos , nes izraelitai buvo labai gausūs . Moabas drebėjo , bijodamas izraelitų .
04022004	Moabas sakė Midjano seniūnams : „ Juk ši gauja nuės švariai visa , kas aplink mus , kaip kad jautis nuėda lauko žolę “ . Ciporo sūnus Balakas tuo metu buvo Moabo karalius .
04022005	Jis išsiuntė pasiuntinius pas Beoro sūnų Bileamą į Petorą , kuris yra giminaičių krašte prie Upės , pakviesti jį , tardamas : „ Štai išėjo iš Egipto tauta , ji apdengė visą žemę ir įsikūrė šalia manęs !
04022006	Maldauju , ateik ir prakeik tą tautą , nes ji stipresnė už mane . Galbūt aš pajėgsiu ją nugalėti ir išvaryti iš šio krašto , nes žinau , kad ką tu palaimini , tas tikrai palaimintas , o ką prakeiki , tas tikrai prakeiktas “ .
04022007	Tad Moabo seniūnai ir Midjano seniūnai išvyko su užmokesčiu rankose už būrimą . Atvykę pas Bileamą , perdavė jam Balako žodžius .
04022008	Šis tarė jiems : „ Pasilikite čia šią naktį , duosiu atsakymą , kaip VIEŠPATS man palieps “ . Moabo didžiūnai apsistojo pas Bileamą .
04022009	Atėjęs pas Bileamą , Dievas tarė : „ Kas tie vyrai , kurie apsistojo pas tave ? “
04022010	Bileamas atsakė Dievui : „ Moabo karalius Balakas , Ciporo sūnus , atsiuntė man tokį žodį :
04022011	‘ Štai atėjo iš Egipto tauta ir apdengė visą žemę . Tad ateik ir prakeik juos . Galbūt aš pajėgsiu ją nugalėti ir išvaryti ’ “ .
04022012	Dievas tarė Bileamui : „ Neisi su jais , tos tautos neprakeiksi , nes ji palaiminta “ .
04022013	Atsikėlęs kitą rytą , Bileamas pasakė Balako didžiūnams : „ Grįžkite į savo kraštą , nes VIEŠPATS atsisakė leisti man eiti su jumis “ .
04022014	Moabo didžiūnai iškeliavo ir , sugrįžę pas Balaką , pasakė jam : „ Bileamas atsisakė eiti su mumis “ .
04022015	Balakas vėl pasiuntė didžiūnus , daugiau ir garbingesnius negu pirmieji .
04022016	Atvykę pas Bileamą , jie tarė : „ Taip kalbėjo Ciporo sūnus Balakas : ‘ Prašyčiau neatsisakyti pas mane ateiti .
04022017	Aš tave didžiai pagerbsiu , ką tik sakysi , tą darysiu . Ateik , maldauju , prakeik tą tautą ’ “ .
04022018	Bet Bileamas atsakė Balako pareigūnams : „ Nors Balakas atiduotų man sidabro ir aukso pilnus namus , negalėčiau padaryti nieko — nei mažo , nei didelio dalyko , — kas priešinga VIEŠPATIES , mano Dievo , įsakymui .
04022019	Prašyčiau ir jus pasilikti čia per naktį , kad galėčiau sužinoti , ką daugiau VIEŠPATS man pasakys “ .
04022020	Tą naktį Dievas atėjo pas Bileamą ir tarė jam : „ Jei tie vyrai atėjo tavęs pasišaukti , kelkis ir eik su jais , bet daryk tik tai , ką sakysiu daryti “ .
04022021	Ryto metą Bileamas atsikėlė ir , pasibalnojęs savo asilą , iškeliavo su Moabo didžiūnais .
04022022	Bet jo kelionė sukėlė Dievo pyktį , ir VIEŠPATIES angelas atsistojo ant kelio jam sutrukdyti . O jis , dviejų tarnų lydimas , jojo ant asilės .
04022023	Pamačiusi ant kelio stovintį angelą su ištrauktu iš makšties kalaviju rankoje , asilė pasuko iš kelio ir nuėjo į laukus . Bileamas turėjo ją mušti , kad ji grįžtų į kelią .
04022024	Tada VIEŠPATIES angelas atsistojo skersai siauro tako tarp vynuogynų su sienomis iš abiejų pusių .
04022025	Pamačiusi VIEŠPATIES angelą , asilė šliejosi prie sienos ir nudrėskė į sieną Bileamui koją . O šis vėl ją mušė .
04022026	Tada VIEŠPATIES angelas paėjėjo pirmyn ir atsistojo tokioje siauroje vietoje , kur nebebuvo įmanoma pasukti nei į dešinę , nei į kairę .
04022027	Pamačiusi VIEŠPATIES angelą , asilė susmuko po Bileamu . Bileamas įniršo ir mušė asilę lazda .
04022028	Tada VIEŠPATS atvėrė asilės burną , ir ji tarė Bileamui : „ Ką tau padariau , kad mane mušei tuos tris kartus ? “
04022029	Bileamas atsakė asilei : „ Kad tu mane pajuokei ! O kad turėčiau rankoje kalaviją ! Tuojau pat tave užmuščiau ! “
04022030	Tačiau asilė tarė Bileamui : „ Bet ar aš nesu tavo asilė , ant kurios jodinėjai visą savo gyvenimą ligi šios dienos ? Argi esu taip pasielgusi su tavimi kada nors anksčiau ? “ — „ Ne “ , — atsakė jis .
04022031	Tada VIEŠPATS atvėrė Bileamui akis . Ir jis pamatė VIEŠPATIES angelą , stovintį ant kelio su ištrauktu iš makšties kalaviju rankoje . Jis nusilenkė ir parpuolė kniūbsčias .
04022032	VIEŠPATIES angelas tarė jam : „ Kodėl mušei savo asilę tuos tris kartus ? Štai aš atėjau sutrukdyti , nes tavo kelionė man nepatinka .
04022033	Asilė , mane matydama , metėsi į šalį nuo manęs tuos tris kartus . Jei ji nebūtų metusis į šalį , tave būčiau užmušęs , o ją gyvą palikęs “ .
04022034	Tada Bileamas tarė VIEŠPATIES angelui : „ Nusidėjau , nes nežinojau , kad stovėjai ant kelio man pasipriešinti . Todėl dabar , jei tau tai nepatinka , grįšiu namo “ .
04022035	VIEŠPATIES angelas tarė Bileamui : „ Eik su tais vyrais . Bet kalbėk tik tai , ką sakysiu kalbėti “ . Bileamas tada keliavo toliau su Balako didžiūnais .
04022036	Išgirdęs , kad atvyko Bileamas , Balakas išėjo jo pasitikti prie Ir Moabo , esančio prie Arnono ribos , pačiame šalies pakraštyje .
04022037	Balakas tarė Bileamui : „ Argi nesiunčiau pasiuntinių tavęs pakviesti ? Kodėl tada neatėjai pas mane ? Argi iš tikrųjų nepajėgsiu tavęs pagerbti ? “
04022038	Bileamas atsakė Balakui : „ Štai atėjau pas tave , bet ar tikrai turiu galios ką nors kalbėti ? Aš galiu tarti tik žodį , kurį Dievas įdeda man į lūpas “ .
04022039	Tada Bileamas keliavo drauge su Balaku ir atvyko į Kirjat Hucotus .
04022040	Čia Balakas , paaukojęs jaučių ir avių , patiekė jų Bileamui ir su juo buvusiems didžiūnams .
04022041	Kitą dieną Balakas paėmė Bileamą ir užvedė jį ant Bamot Baalo . Iš ten jis galėjo matyti dalį tautos .
04023001	Bileamas tarė Balakui : „ Pastatyk man čia septynis aukurus ir parūpink septynis jaučius bei septynis avinus “ .
04023002	Balakas padarė , kaip Bileamas buvo paliepęs . Balakas ir Bileamas paaukojo ant kiekvieno aukuro po jautį ir aviną .
04023003	Tada Bileamas tarė Balakui : „ Stovėk čia , prie savo deginamosios aukos , kol aš grįšiu . Gal ateis VIEŠPATS manęs pasitikti . Ką jis man apreikš , tau pasakysiu “ . Ir jis palypėjo ant plikos kalvos .
04023004	Dievas pasitiko Bileamą . „ Parengiau anuos septynis aukurus ir paaukojau ant kiekvieno aukuro po jautį ir aviną “ , — pasakė jam Bileamas .
04023005	VIEŠPATS , įdėjęs žodį Bileamui į lūpas , tarė : „ Grįžk pas Balaką ir taip jam kalbėk “ .
04023006	Jis sugrįžo pas Balaką ir žiūri : tas tebestovi prie savo deginamosios aukos drauge su visais Moabo didžiūnais .
04023007	Tada Bileamas ėmė pranašauti , sakydamas : „ Balakas atvedė mane iš Aramo , Moabo karalius iš Rytų kalnų : ‘ Ateik , prakeik man Jokūbą ; ateik , pasmerk Izraelį ! ’
04023008	Kaip aš galiu prakeikti , ko Dievas neprakeikė ? Kaip aš galiu pasmerkti tuos , kurių VIEŠPATS nepasmerkė ?
04023009	Net nuo uolų viršūnės aš juos matau , nuo kalvų juos stebiu . Štai tauta , atskirai gyvenanti , ji atokiai laikosi nuo kitų tautų !
04023010	Kas gali suskaityti Jokūbo dulkes ir žinoti vėjo nešamų Izraelio dulkelių skaičių ? Tebūna man leista mirti teisiųjų mirtimi , tebūna , kad mano galas būtų panašus į jo ! “
04023011	Tada Balakas tarė Bileamui : „ Ką tu padarei ? Aš atvedžiau tave prakeikti mano priešus , o tu juos laiminte palaiminai ! “ —
04023012	„ Argi ne tai , ką VIEŠPATS deda man į burną , aš turiu ištikimai pakartoti ? “
04023013	Balakas tarė : „ Prašyčiau eiti su manimi į kitą vietą , iš kur galėsi juos matyti . Matysi tik dalį , visų jų nematysi . Tada iš ten juos prakeik “ .
04023014	Tada užvedė jį į Cofimo lauką ant Pisgos viršūnės ir , pastatęs septynis aukurus , paaukojo ant kiekvieno aukuro po jautį ir aviną .
04023015	Bileamas tarė Balakui : „ Stovėk čia prie savo deginamosios aukos , kol aš ten sutiksiu VIEŠPATĮ “ .
04023016	VIEŠPATS sutiko Bileamą ir , įdėjęs žodį jam į lūpas , tarė : „ Grįžk pas Balaką ir taip jam kalbėk “ .
04023017	Bileamas sugrįžo pas jį ir žiūri : jis tebestovi prie savo deginamosios aukos drauge su Moabo didžiūnais . „ Ką pasakė VIEŠPATS ? “ — paklausė Balakas .
04023018	Tada Bileamas ėmė pranašauti , sakydamas : „ Atsistok , Balakai , ir klausykis ; palenk ausį mano liudijimui , Ciporo sūnau .
04023019	Dievas nėra žmogus , kad meluotų , ar mirtingasis , kad keistų savo mintį . Tai argi jis neįvykdys , ką pažadėjo ? Argi jis nepadarys , ką pasakė ?
04023020	Žiūrėk , aš gavau įsakymą palaiminti : kai jis palaimina , aš negaliu to pakeisti .
04023021	Negresia pavojus Jokūbui , nematyti nelaimės Izraelyje . VIEŠPATS , jų Dievas , yra su jais ; su jais jų Karaliaus pergalė .
04023022	Dievas , vedantis juos iš Egipto , jiems tarsi laukinio jaučio ragų galia .
04023023	Žiūrėk ! Tikrai nėra kerų prieš Jokūbą , nėra burtų prieš Izraelį . Nūnai bus sakoma apie Jokūbą ir Izraelį : ‘ Žiūrėk , ką padarė Dievas ! ’
04023024	Tai tauta , besikelianti tarsi liūtė , pašokanti tarsi liūtas ! Ji negula , kol nesuėda grobio ir neišgeria užmuštųjų kraujo “ .
04023025	„ Jei negali jų prakeikti , — Balakas tarė Bileamui , — tai bent nelaimink ! “
04023026	Bet Bileamas atsakė Balakui : „ Argi aš tau nesakiau : ‘ Ką VIEŠPATS sako , tai aš turiu sakyti ’ ? “
04023027	Tada Balakas tarė Bileamui : „ Prašom eiti , nuvesiu tave į kitą vietą . Galbūt Dievui patiks , kad prakeiktumei juos iš ten “ .
04023028	Balakas užvedė Bileamą ant Peoro viršūnės , žvelgiančios žemyn į Ješimoną .
04023029	Bileamas tarė Balakui : „ Pastatyk čia septynis aukurus ir parūpink septynis jaučius ir septynis avinus “ .
04023030	Balakas padarė , kaip Bileamas buvo paliepęs , ir paaukojo ant kiekvieno aukuro po jautį ir aviną .
04024001	O Bileamas , matydamas , kad VIEŠPAČIUI malonu laiminti Izraelį , nebėjo kaip anksčiau ieškoti ženklų , bet atgręžė veidą dykumos link .
04024002	Pakėlęs akis , Bileamas matė Izraelį , gyvenantį stovykloje giminė prie giminės . Tada , Dievo dvasios apimtas ,
04024003	jis ėmė pranašauti , sakydamas : „ Beoro sūnaus Bileamo žodis , žodis žmogaus , turinčio teisingą akį ,
04024004	žodis girdinčio Dievo žodžius , matančio regėjimą iš Visagalio , parpuolusio kniūbsčio , bet atmerktomis akimis .
04024005	Kokios puikios tavo palapinės , Jokūbai , tavo buveinės , Izraeli !
04024006	Tarsi toli besitęsiantys palmių miškeliai , tarsi sodai prie upės , tarsi VIEŠPATIES pasodintas alavijas , tarsi kedrai prie vandens !
04024007	Vanduo liesis iš jo kibirų , sėklą jis sės drėgnuose laukuose ; jo karalius bus iškilesnis už Agagą , bus išaukštinta jo karalystė .
04024008	Dievas , vedantis jį iš Egipto , jam tarsi laukinio jaučio ragų galia . Jis suris sau priešingas tautas , sutrupindamas jų kaulus , perverdamas juos savo strėlėmis .
04024009	Pritūpęs jis guli tarsi liūtas ir liūtė . Kas išdrįs jį prikelti ? Palaimintas , kas tave laimina , prakeiktas , kas tave keikia “ .
04024010	Tada Balakas , įniršęs ant Bileamo , suplojo delnais ir tarė Bileamui : „ Aš pasišaukiau tave prakeikti mano priešų , o tu juos palaiminai jau tris kartus .
04024011	Pradink iš čia ! Eik namo ! Sakiau gausiai tau atlyginsiąs , tačiau VIEŠPATS neleido tau jokio atlygio duoti “ .
04024012	Bileamas atsakė Balakui : „ Argi neįspėjau tavo pasiuntinių , siųstų pas mane :
04024013	‘ Nors Balakas man duotų ir namus , pilnus sidabro bei aukso , negalėčiau savo ruožtu , eidamas prieš VIEŠPATIES žodį , padaryti nei gero , nei blogo . Ką VIEŠPATS sako , tai turiu pakartoti ’ ? “
04024014	„ O dabar , kai aš grįžtu pas savo tautą , leisk man įspėti tave , ką ši tauta padarys tavo tautai ateinančiomis dienomis “ .
04024015	Tada jis ėmė pranašauti , sakydamas : „ Žodis Beoro sūnaus Bileamo , žodis žmogaus , turinčio teisingą akį ,
04024016	žodis , girdinčio Dievo žodžius , gaunančio žinojimą iš Aukščiausiojo , matančio regėjimą iš Visagalio , parpuolusio kniūbsčio , bet atmerktomis akimis .
04024017	Matau jį , bet ne dabartyje , stebiu , bet ne iš arti : žvaigždė patekės iš Jokūbo , skeptras pakils iš Izraelio , kuris nualins Moabo pasienio sritis ir visų Seto vaikų žemę .
04024018	Edomas taps pavaldus , Seyras — jo priešų nuosavybė , o Izraelis bus pergalingas .
04024019	Iš Jokūbo kils valdovas ir sunaikins išlikusius Ire “ .
04024020	Išvydęs Amaleką , ėmė pranašauti , sakydamas : „ Amalekas — tautų pirmasis , bet jo likimas — amžina pražūtis “ .
04024021	Išvydęs kainitus , ėmė pranašauti , sakydamas : „ Nors tavo buveinė ir saugi , o tavo lizdas sukrautas uoloje ,
04024022	Kainas bus sunaikintas , kai Ašūras paims tave į nelaisvę “ .
04024023	Vėl jis ėmė pranašauti , sakydamas : „ Deja ! Kas liks gyvas , kai šitai padarys Dievas ?
04024024	Atplauks laivai iš Kitimų ir pavergs Ašūrą ir Eberą . Jis irgi žus amžinai “ .
04024025	Tada Bileamas pakilo ir sugrįžo į savo vietą . Ir Balakas nuėjo savo keliu .
04025001	Izraeliui gyvenant Šitimuose , žmonės pradėjo žeminti save , kekšaudami su Moabo moterimis .
04025002	O jos kviesdavosi žmones prie aukų savo dievui . Žmonės dalydavosi valgiu ir garbindavo tą dievą .
04025003	Izraeliui prijunkus prie Peoro Baalo , VIEŠPATS įniršo ant Izraelio .
04025004	VIEŠPATS tarė Mozei : „ Paimk visus tautos vadus ir viešai pasmeik juos ant baslio VIEŠPATIES akivaizdoje , kad VIEŠPATIES pykčio įniršis būtų nugręžtas nuo Izraelio “ .
04025005	Mozė tarė Izraelio teisėjams : „ Kiekvienas jūsų turi užmušti visus tuos savo žmones , kurie prijunko prie Peoro Baalo “ .
04025006	Kaip tik tuo metu vienas izraelitas atėjo ir atsivedė į savo šeimą midjanietę moterį , matant Mozei ir visai izraelitų bendrijai , beverkiančiai prie įėjimo į Susitikimo Palapinę .
04025007	Tai pamatęs , kunigo Aarono sūnaus Eleazaro sūnus Finehas atsikėlė ir nuėjo nuo bendrijos . Pasiėmęs į ranką ietį ,
04025008	jis nusekė izraelitą į palapinę ir perdūrė per pilvą abu — izraelitą ir moterį . Tad maras tarp izraelitų buvo sutramdytas .
04025009	O vis dėlto maru mirė dvidešimt keturi tūkstančiai .
04025010	Tada VIEŠPATS kalbėjo Mozei , tardamas :
04025011	„ Kunigo Aarono sūnaus Eleazaro sūnus Finehas nukreipė mano pyktį nuo izraelitų , parodydamas tokį atsidavimą man , kad aš savo įšėlimu nebesunaikinau izraelitų .
04025012	Todėl pasakyk : ‘ Aš suteikiu jam draugystės Sandorą .
04025013	Ji bus jam ir jo palikuonims po jo amžinos kunigystės sandora , nes jis , atlikdamas permaldavimą už izraelitus , elgėsi atsiduodamas savo Dievui ’ “ .
04025014	Užmuštasis izraelitas , užmuštas drauge su midjaniete , buvo Saluvo sūnus Zimris , Simeono giminei priklausančių protėvių namų galva ,
04025015	o užmuštoji midjanietė — Cūro , kuris buvo vienos kilties , tai yra vienų protėvių namų Midjane galva , duktė Kozbė .
04025016	VIEŠPATS tarė Mozei :
04025017	„ Neduok midjaniečiams ramybės ir nugalėk juos ,
04025018	nes jie nedavė jums ramybės apgaule , kuria apgavo jus per Peorą ir per Midjano vado dukterį Kozbę , savo seserį . Ji buvo užmušta tą dieną , kai dėl Peoro jus ištiko maras “ .
04026001	Po maro VIEŠPATS kalbėjo Mozei ir kunigo Aarono sūnui Eleazarui :
04026002	„ Surašykite visą izraelitų bendriją nuo dvidešimt metų ir vyresnius pagal jų protėvių namus , visus tinkamus karinei tarnybai Izraelyje “ .
04026003	Mozė ir kunigas Eleazaras taip paaiškino jiems Moabo lygumose prie Jordano , priešais Jerichą , tardami :
04026004	„ [ surašysime žmones ] nuo dvidešimt metų ir vyresnius “ , kaip VIEŠPATS buvo Mozei įsakęs . Štai izraelitai , išėję iš Egipto žemės :
04026005	Izraelio pirmagimis Rubenas . Rubeno palikuonys : iš Henocho — henochų kiltis , iš Paluvo — paluvų kiltis ,
04026006	iš Hecrono — hecronų kiltis , iš Karmio — karmių kiltis .
04026007	Tokios tat yra rubenų kiltys . Įtrauktųjų į sąrašą buvo keturiasdešimt trys tūkstančiai septyni šimtai trisdešimt .
04026008	Paluvo palikuonis — Eliabas .
04026009	Eliabo palikuonys : Nemuelis , Datanas ir Abiramas . Tai tie patys sueigoje išrinkti Datanas ir Abiramas , kurie sukilo prieš Mozę ir Aaroną kartu su Korachu , maištaudami prieš VIEŠPATĮ .
04026010	Tada žemė , pravėrusi savo burną , prarijo juos drauge su Korachu , kai toji draugė žuvo , ir ugnis sunaikino du šimtus penkiasdešimt vyrų . Jie buvo įspėjimo ženklas .
04026011	Tačiau Koracho palikuonys neišmirė .
04026012	Simeono palikuonys pagal jų kiltis : iš Nemuelio — nemuelitų kiltis , iš Jamino — jaminų kiltis , iš Jachino — jachinų kiltis ,
04026013	iš Zeracho — zerachų kiltis , iš Sauliaus — saulių kiltis .
04026014	Tokios tat yra simeonų kiltys , iš viso dvidešimt du tūkstančiai du šimtai .
04026015	Gado palikuonys pagal jų kiltis : iš Cefono — cefonų kiltis , iš Hagio — hagių kiltis , iš Šūnio — šūnių kiltis ,
04026016	iš Oznio — oznių kiltis , iš Erio — erių kiltis ,
04026017	iš Arodo — arodų kiltis , iš Arelio — arelitų kiltis .
04026018	Tokios tat yra Gado kiltys . Įtrauktųjų į sąrašą buvo keturiasdešimt tūkstančių penki šimtai .
04026019	Judo sūnūs : Eras ir Onanas ; Eras ir Onanas numirė Kanaano krašte .
04026020	Judo palikuonys pagal jų kiltis : iš Šelos — šelų kiltis , iš Pereco — perecų kiltis , iš Zeracho — zerachų kiltis .
04026021	Pereco palikuonys : iš Hecrono — hecronų kiltis , iš Hamulo — hamulų kiltis .
04026022	Tokios tat yra Judo kiltys . Įtrauktųjų į sąrašą buvo septyniasdešimt šeši tūkstančiai penki šimtai .
04026023	Isacharo palikuonys pagal jų kiltis : iš Tolos — tolų kiltis , iš Pūvos — pūvų kiltis ,
04026024	iš Jašubo — jašubų kiltis , iš Šimrono — šimronų kiltis .
04026025	Tokios tat yra Isacharo kiltys . Įtrauktųjų į sąrašą buvo šešiasdešimt keturi tūkstančiai trys šimtai .
04026026	Zabulono palikuonys pagal jų kiltis : iš Seredo — seredų kiltis , iš Elono — elonų kiltis , iš Jachleelio — jachleelitų kiltis .
04026027	Tokios tat yra zabulonų kiltys . Įtrauktųjų į sąrašą buvo šešiasdešimt tūkstančių penki šimtai .
04026028	Juozapo palikuonys pagal jų kiltis : Manasas ir Efraimas .
04026029	Manaso palikuonys : iš Machyro — machyrų kiltis . Machyras buvo Gileado tėvas , o iš Gileado kilo gileadiečių kiltys .
04026030	Gileado palikuonys : iš Jezero — jezerų kiltis , iš Heleko — helekų kiltis ,
04026031	iš Asrielio — asrielitų kiltis , iš Šechemo — šechemų kiltis ,
04026032	iš Šemidos — šemidų kiltis , iš Hefero — heferų kiltis .
04026033	Hefero sūnus Celofhadas sūnų neturėjo , tik dukteris . Dukterų vardai : Machla , Noja , Hogla , Milka ir Tirca .
04026034	Tokios tat yra Manaso kiltys . Įtrauktųjų į sąrašą buvo penkiasdešimt du tūkstančiai septyni šimtai .
04026035	Štai Efraimo palikuonys pagal jų kiltis : iš Šutelacho — šutelachų kiltis , iš Bechero — becherų kiltis , iš Tahano — tahanų kiltis .
04026036	Šutelacho palikuonys : iš Erano — eranų kiltis .
04026037	Tokios tat yra Efraimo kiltys . Įtrauktųjų į sąrašą buvo trisdešimt du tūkstančiai penki šimtai . Tokie tat yra Juozapo palikuonys pagal jų kiltis .
04026038	Benjamino palikuonys pagal jų kiltis : iš Belos — belų kiltis , iš Ašbelio — ašbelitų kiltis , iš Ahiramo — ahiramų kiltis ,
04026039	iš Šefufamo — šefufamų kiltis , iš Hufamo — hufamų kiltis .
04026040	Belos sūnūs : Ardas ir Naamanas . Iš Ardo — ardų kiltis , iš Naamano — naamanų kiltis .
04026041	Tokie tat yra Benjamino palikuonys pagal jų kiltis . Įtrauktųjų į sąrašą buvo keturiasdešimt penki tūkstančiai šeši šimtai .
04026042	Štai Dano palikuonys pagal jų kiltis : iš Šuhamo — šuhamų kiltis . Tokie tat yra Dano palikuonys pagal jų kiltis .
04026043	Iš visų Šuhamo kilčių įtrauktųjų į sąrašą buvo šešiasdešimt keturi tūkstančiai keturi šimtai .
04026044	Ašero palikuonys pagal jų kiltis : iš Imnos — imnų kiltis , iš Išvio — išvių kiltis , iš Berijos — berijų kiltis .
04026045	Berijos palikuonys : iš Hebero — heberų kiltis , iš Malkielio — malkielitų kiltis .
04026046	Ašero dukters vardas buvo Seracha .
04026047	Tokios tat yra Ašero kiltys . Įtrauktųjų į sąrašą buvo penkiasdešimt trys tūkstančiai keturi šimtai .
04026048	Naftalio palikuonys pagal jų kiltis : iš Jachceelio — jachceelitų kiltis , iš Gūnio — gūnių kiltis ,
04026049	iš Jecero — jecerų kiltis , iš Šilemo — šilemų kiltis .
04026050	Tokios tat yra Naftalio kiltys , kiltis po kilties . Įtrauktųjų į sąrašą buvo keturiasdešimt penki tūkstančiai keturi šimtai .
04026051	Įtrauktųjų į sąrašą izraelitų buvo šeši šimtai ir vienas tūkstantis septyni šimtai trisdešimt .
04026052	VIEŠPATS kalbėjo Mozei , tardamas :
04026053	„ Tai jiems pagal vardų skaičių kraštas bus padalytas kaip paveldas .
04026054	Didelei kilčiai — didelis paveldas , mažai kilčiai — mažas paveldas . Kiekvienai giminei paveldas bus duotas pagal įtrauktųjų į sąrašą skaičių .
04026055	Be to , kraštas turi būti padalytas metant burtus ; jie gaus paveldą pagal savo protėvių giminių skaičių .
04026056	Jų paveldas bus paskirstytas burtais ir didelei , ir mažai [ giminei ] “ .
04026057	Levitai , įtraukti į sąrašą pagal jų kiltis : iš Geršono kilo geršonų kiltis , iš Kehato — kehatų kiltis , iš Merario — merarių kiltis .
04026058	Štai Levio kiltys : libnių kiltis , hebronų kiltis , machlių kiltis , mušių kiltis , korachų kiltis . Kehatui gimė Amramas .
04026059	Amramo žmona buvo Jochebeda , Levio duktė , gimusi Leviui Egipte . Ji pagimdė Amramui Aaroną , Mozę ir jų seserį Mirjamą .
04026060	Aaronui gimė Nadabas , Abihuvas , Eleazaras ir Itamaras .
04026061	Tačiau Nadabas ir Abihuvas mirė , atnašaudami nešventą ugnį VIEŠPATIES akivaizdoje .
04026062	Įtrauktųjų į sąrašą buvo dvidešimt trys tūkstančiai , įskaitant visus vieno mėnesio ir vyresnius vyriškius . Jie nebuvo įtraukti į sąrašą tarp izraelitų , nes jiems nebuvo paskirtos dalies tarp izraelitų .
04026063	Taigi tokie buvo Mozės ir kunigo Eleazaro įrašytieji į sąrašą , surašant izraelitus Moabo lygumose prie Jordano , priešais Jerichą .
04026064	Tarp jų nebuvo nė vieno iš tų , kuriuos Mozė ir Aaronas buvo įtraukę į sąrašą , surašydami izraelitus Sinajaus dykumoje ,
04026065	nes VIEŠPATS apie juos buvo pasakęs : „ Jie mirs dykumoje ! “ Nė vienas jų neišliko , išskyrus Jefunės sūnų Kalebą ir Nūno sūnų Jozuę .
04027001	Tada išėjo į priekį Celofhado dukterys . Celofhadas buvo Manaso sūnaus Machyro sūnaus Gileado sūnaus Hefero sūnus ; jis priklausė vienai iš Juozapo sūnaus Manaso kilčių . Dukterų vardai buvo Machla , Noja , Hogla , Milka ir Tirca .
04027002	Jos atsistojo priešais Mozę , kunigą Eleazarą , vadus bei visą bendriją prie įėjimo į Susitikimo Palapinę ir pasakė :
04027003	„ Mūsų tėvas mirė dykumoje . Jis nebuvo tarp susibūrusiųjų prieš VIEŠPATĮ Koracho draugėje , bet numirė už savo paties nuodėmę . O sūnų jis nepaliko .
04027004	Kodėl mūsų tėvo vardas turėtų dingti iš jo kilties dėl to , kad jis neturi sūnaus ? Duokite mums nuosavybę tarp mūsų tėvo brolių “ .
04027005	Mozė pateikė jų atvejį VIEŠPAČIUI .
04027006	VIEŠPATS kalbėjo jam , tardamas :
04027007	„ Celofhado dukterys teisingai kalba . Tu tikrai turi duoti joms paveldimą nuosavybę tarp jų tėvo brolių . Pervesk joms jų tėvo paveldą .
04027008	Be to , izraelitams kalbėk ir sakyk : ‘ Jei miršta vyras , neturėdamas sūnaus , jo paveldą pervesite jo dukteriai .
04027009	Jei jis neturi dukters , atiduosite jo paveldą broliams .
04027010	Jei jis neturi brolių , atiduosite jo paveldą jo tėvo broliams .
04027011	O jei jo tėvas neturi brolių , atiduosite jo paveldą artimiausiam jo kilties giminaičiui , ir jis paveldės jį . Tai bus izraelitams įstatas ir įsakas , kaip VIEŠPATS įsakė Mozei ’ “ .
04027012	VIEŠPATS kalbėjo Mozei , tardamas : „ Užkopk į šį Abarimų virtinės kalną ir pamatyk kraštą , kurį duodu izraelitams .
04027013	Kai būsi jį pamatęs , ir tu būsi paimtas pas savo giminę , kaip buvo paimtas tavo brolis ,
04027014	nes judu priešinotės mano žodžiui Cino dykumoje , kai bendrija maištavo . Judu nepatvirtinote mano šventumo jų akyse prie vandens “ . ( Tai Meribat Kadešo vanduo Cino dykumoje . )
04027015	Mozė kalbėjo VIEŠPAČIUI , tardamas :
04027016	„ Tepaskiria VIEŠPATS , kiekvieno žmogaus dvasios Dievas , bendrijai vesti žmogų ,
04027017	kuris eitų jų priekyje , išeitų ir nueitų , išvestų ir įvestų juos , kad VIEŠPATIES bendrija nebūtų kaip avys be piemens “ .
04027018	VIEŠPATS atsakė Mozei : „ Paimk Nūno sūnų Jozuę , dvasios vyrą , ir uždėk ant jo savo ranką .
04027019	Pastatyk jį priešais kunigą Eleazarą bei visą bendriją ir įgaliok jį visų akyse .
04027020	Suteik jam savo prakilnumo , kad paklustų visa izraelitų bendrija .
04027021	Jis remsis kunigu Eleazaru , kuris Urimais ieškos nuosprendžio jo labui VIEŠPATIES akivaizdoje . Jo įsakymu jie išeis ir jo įsakymu įeis , jis ir drauge su juo visi izraelitai — visa bendrija “ .
04027022	Mozė darė , kaip VIEŠPATS jam įsakė . Paėmęs Jozuę , liepė jam stotis priešais kunigą Eleazarą ir visą bendriją .
04027023	Tada uždėjo ant jo rankas ir įgaliojo jį , kaip VIEŠPATS buvo per Mozę kalbėjęs .
04028001	VIEŠPATS kalbėjo Mozei , tardamas :
04028002	„ Įsakyk izraelitams ir sakyk jiems : ‘ Mano atnašą — maistą malonaus kvapo ugninėms atnašoms — rūpinkitės atnašauti nustatytu laiku ’ .
04028003	Sakysi jiems : ‘ Štai ugninė auka , kurią turite aukoti VIEŠPAČIUI : kasdien du sveikus metinius avinėlius kaip nuolatinę deginamąją auką .
04028004	Vieną avinėlį atnašausite rytą , o kitą avinėlį — vakare ,
04028005	kiekvieną su dešimtadaliu efos geriausių miltų javų atnašai , įmaišytų su ketvirtadaliu hino grūstų alyvų aliejaus .
04028006	Tai nuolatinė deginamoji auka , prie Sinajaus kalno nustatyta malonaus kvapo ugninei atnašai VIEŠPAČIUI .
04028007	Jo liejamoji auka bus ketvirtis hino kiekvienam avinėliui ; stipraus gėrimo liejamąją atnašą VIEŠPAČIUI išliesite šventykloje .
04028008	O kitą avinėlį atnašausite vakare su tokia pat javų atnaša ir tokia pat liejamąja atnaša , kaip rytą ; atnašausite ją kaip ugninę atnašą dėl malonaus kvapo VIEŠPAČIUI .
04028009	Šabo dieną aukosite du sveikus metinius avinėlius ir du dešimtadalius efos geriausių miltų javų atnašai , įmaišytų aliejumi , ir jos liejamąją atnašą .
04028010	Tokia yra kiekvieno šabo deginamoji auka , neskaitant nuolatinės deginamosios aukos ir jos liejamosios atnašos .
04028011	Kiekvieną jaunatį atnašausite deginamąją auką VIEŠPAČIUI : du jautukus , vieną aviną ir septynis sveikus mitulius avinėlius ,
04028012	tris dešimtadalius efos geriausių miltų , įmaišytų aliejumi , javų atnašai prie kiekvieno jaučio , du dešimtadalius geriausių miltų , įmaišytų aliejumi , javų atnašai prie avino
04028013	ir dešimtadalį geriausių miltų , įmaišytų aliejumi , javų atnašai prie kiekvieno avinėlio — deginamąją auką , malonaus kvapo ugninę atnašą VIEŠPAČIUI .
04028014	O jų liejamosios atnašos bus pusė hino vyno prie jaučio , trečdalis hino prie avino ir ketvirtadalis hino prie avinėlio . Tokia yra mėnesinė deginamoji auka per visas metų jaunatis .
04028015	Be to , bus paaukotas ir ožys kaip auka už nuodėmę VIEŠPAČIUI , neskaitant nuolatinės deginamosios aukos ir jos liejamosios atnašos .
04028016	Pirmo mėnesio keturioliktą dieną bus Pascha VIEŠPAČIUI ,
04028017	o to mėnesio penkioliktą dieną — iškilmės . Septynias dienas bus valgoma nerauginta duona .
04028018	Pirmąją dieną bus šventa sueiga : nedirbsite jokio savo tarnybos darbo .
04028019	Atnašausite ugninę auką — deginamąją auką VIEŠPAČIUI : du jautukus , vieną aviną ir septynis metinius avinėlius . Žiūrėk , kad jie būtų sveiki .
04028020	Jų javų atnaša bus geriausių miltų , įmaišytų aliejumi : tris dešimtadalius efos atnašausite su jaučiu ir du dešimtadalius su avinu ,
04028021	o su kiekvienu iš septynių avinėlių atnašausite dešimtadalį .
04028022	Be to , vieną ožį atnašausite už nuodėmę atlikti permaldavimui jūsų labui .
04028023	Atnašausite tai , neskaitant ryto deginamosios aukos , kuri priklauso nuolatinei deginamajai aukai .
04028024	Atnašausite tą pat kasdien septynias dienas — maistą ugninės atnašos dėl malonaus kvapo VIEŠPAČIUI . Tai bus atnašaujama , neskaitant nuolatinės deginamosios aukos ir jos liejamosios atnašos .
04028025	O septintą dieną turėsite šventą sueigą : nedirbsite jokio savo tarnybos darbo .
04028026	Pirmienų dieną , kai atnašausite šviežių javų atnašą VIEŠPAČIUI per Savaičių šventę , bus jums šventa sueiga : nedirbsite jokio savo tarnybos darbo .
04028027	Atnašausite deginamąją malonaus kvapo auką VIEŠPAČIUI : du jautukus , vieną aviną , septynis metinius avinėlius .
04028028	Jų javų atnaša bus iš geriausių miltų , įmaišytų aliejumi : trys dešimtadaliai efos su kiekvienu jaučiu , du dešimtadaliai su avinu
04028029	ir dešimtadalis prie kiekvieno iš septynių avinėlių ,
04028030	be to , ožys atlikti permaldavimą jūsų labui .
04028031	Atnašausite juos — žiūrėk , kad būtų sveiki — ir jų liejamąją atnašą , neskaitant nuolatinės deginamosios aukos su jos liejamąja auka .
04029001	Septinto mėnesio pirmą dieną turėsite šventą sueigą : nedirbsite jokio savo tarnybos darbo . Ji turi jums būti rago gausmo diena .
04029002	Atnašausite deginamąją auką dėl malonaus kvapo VIEŠPAČIUI : jautuką , aviną , septynis sveikus mitulius avinėlius .
04029003	Jų javų atnaša bus geriausi miltai , įmaišyti aliejumi : trys dešimtadaliai efos prie jaučio , du dešimtadaliai prie avino
04029004	ir dešimtadalis prie kiekvieno septynių avinėlių .
04029005	Be to , ožys bus atnašaujamas už nuodėmę atlikti permaldavimui jūsų labui .
04029006	Tai turi būti atnašaujama , neskaitant jaunaties deginamosios aukos ir jos javų atnašos , nuolatinės deginamosios aukos ir jos atnašos , kiekviena jų su savo liejamąja atnaša pagal įsaką kaip malonaus kvapo ugninė atnaša VIEŠPAČIUI .
04029007	Šio septinto mėnesio dešimtą dieną turėsite šventą sueigą ir pasninkausite . Nedirbsite jokio darbo .
04029008	Atnašausite VIEŠPAČIUI malonaus kvapo deginamąją auką : jautuką , aviną , septynis mitulius avinėlius . Jie turi būti sveiki .
04029009	Jų javų atnaša bus geriausi miltai , įmaišyti aliejumi : trys dešimtadaliai efos prie jaučio , du dešimtadaliai prie avino ,
04029010	ir vienas dešimtadalis prie kiekvieno septynių avinėlių .
04029011	Be to , ožys bus atnašaujamas už nuodėmę , neskaitant permaldavimo už nuodėmę atnašos ir nuolatinės deginamosios aukos , jos javų atnašos ir liejamosios atnašos .
04029012	Septinto mėnesio penkioliktą dieną jums bus šventa sueiga : nedirbsite jokio savo tarnybos darbo . Septynias dienas švęsite iškilmes VIEŠPAČIUI .
04029013	Atnašausite deginamąją auką dėl malonaus kvapo VIEŠPAČIUI : trylika jautukų , du avinus , keturiolika mitulių avinėlių . Jie turi būti sveiki .
04029014	Prie jų javų atnaša bus geriausi miltai , įmaišyti aliejumi : trys dešimtadaliai efos prie kiekvieno iš trylikos jaučių , du dešimtadaliai prie kiekvieno iš dviejų avinų
04029015	ir dešimtadalis prie kiekvieno iš keturiolikos avinėlių .
04029016	Be to , ožys bus atnašaujamas už nuodėmę , neskaitant nuolatinės deginamosios aukos , jos javų atnašos ir liejamosios atnašos .
04029017	Antrą dieną — dvylika jautukų , du avinus , keturiolika sveikų mitulių avinėlių
04029018	su javų atnaša ir liejamosiomis atnašomis prie jaučių , avinų ir avinėlių , kaip įsakyta pagal jų skaičių ,
04029019	be to , ožys bus atnašaujamas už nuodėmę , neskaitant nuolatinės deginamosios aukos , jos javų atnašos ir jų liejamųjų atnašų .
04029020	Trečią dieną — vienuolika jaučių , du avinus , keturiolika sveikų mitulių avinėlių
04029021	su javų atnaša ir liejamosiomis atnašomis prie jaučių , prie avinų ir prie avinėlių , kaip įsakyta pagal jų skaičių .
04029022	Be to , ožys bus atnašaujamas už nuodėmę , neskaitant deginamosios aukos , jos javų atnašos ir liejamosios atnašos .
04029023	Ketvirtą dieną — dešimt jaučių , du avinus , keturiolika sveikų mitulių avinėlių
04029024	su javų atnaša ir liejamosiomis atnašomis prie jaučių , prie avinų ir avinėlių , kaip įsakyta pagal jų skaičių .
04029025	Be to , ožys bus atnašaujamas už nuodėmę , neskaitant nuolatinės deginamosios aukos , jos javų atnašos ir liejamosios atnašos .
04029026	Penktą dieną — devynis jaučius , du avinus , keturiolika sveikų mitulių avinėlių
04029027	su javų atnaša ir liejamosiomis atnašomis prie jaučių , avinų ir avinėlių , kaip įsakyta pagal jų skaičių .
04029028	Be to , ožys bus atnašaujamas už nuodėmę , neskaitant nuolatinės deginamosios aukos , jos javų atnašos ir liejamosios atnašos .
04029029	Šeštą dieną — aštuonis jaučius , du avinus , keturiolika sveikų mitulių avinėlių
04029030	su javų atnaša ir liejamosiomis atnašomis prie jaučių , prie avinų ir prie avinėlių , kaip įsakyta pagal jų skaičių .
04029031	Be to , ožys bus atnašaujamas už nuodėmę , neskaitant nuolatinės deginamosios aukos , jos javų atnašos ir liejamosios atnašos .
04029032	Septintą dieną — septynis jaučius , du avinus , keturiolika sveikų mitulių avinėlių
04029033	su javų atnaša ir liejamosiomis atnašomis prie jaučių , prie avinų ir prie avinėlių , kaip įsakyta pagal jų skaičių .
04029034	Be to , ožys bus atnašaujamas už nuodėmę , neskaitant nuolatinės deginamosios aukos , jos javų atnašos ir liejamosios atnašos .
04029035	Aštuntą dieną jums bus iškilminga sueiga ; nedirbsite jokio tarnybos darbo .
04029036	Atnašausite deginamąją auką , malonaus kvapo atnašą , sudeginamą VIEŠPAČIUI : jautį , aviną , septynis sveikus metinius avinėlius
04029037	su javų atnaša ir liejamosiomis atnašomis prie jaučio , prie avino ir prie avinėlių , kaip įsakyta pagal jų skaičių .
04029038	Be to , ožys bus atnašaujamas už nuodėmę , neskaitant nuolatinės deginamosios aukos , jos javų atnašos ir liejamosios atnašos .
04029039	Visa tai atnašausite VIEŠPAČIUI savo iškilmingose šventėse , neskaitant jūsų įžado ir geros valios aukų , ar tai būtų deginamosios aukos , ar javų , liejamosios bei bendravimo aukos ’ “ .
04029040	Mozė persakė visa izraelitams , kaip VIEŠPATS buvo Mozei įsakęs .
04030001	Tada Mozė kalbėjo izraelitų giminių galvoms , tardamas : „ Štai ką VIEŠPATS įsakė :
04030002	‘ Kai žmogus padaro įžadą VIEŠPAČIUI ar priesaika įsipareigoja įvykdyti pažadą , savo žodžio nelaužys . Jis įvykdys visa , kas išėjo iš jo lūpų .
04030003	Kai moteris padaro įžadą VIEŠPAČIUI ar įsipareigoja pažadu , būdama jaunutė dar savo tėvo namuose ,
04030004	ir jos tėvas nugirsta apie jos įžadą ar pažadą , kuriuo ji įsipareigojo , bet nieko jai nesako , visi jos įžadai ir bet koks pažadas , kuriuo ji įsipareigojo , galioja .
04030005	Bet jei tėvas pareiškia nepritarimą tą dieną , kai apie tai išgirdo , joks jos įžadas ir joks pažadas , kuriuo ji įsipareigojo , negalios . VIEŠPATS jai atleis , nes jos tėvas buvo pareiškęs nepritarimą .
04030006	Jei ji ištekėtų , galiojant jos įžadams ar bet kokiam neapgalvotam žodžiui , kuriuo ji įsipareigojo ,
04030007	ir jos vyras apie tai nugirstų , bet nieko jai nesakytų tą dieną , kai apie tai išgirdo , jos įžadai galioja ir visi jos pažadai , kuriais ji įsipareigojo , galioja .
04030008	Bet jei tą dieną , kai jos vyras apie tai išgirdo , pareiškia nepritarimą , kartu jis panaikins jos įžadą , kuriuo ji buvo saistoma , ar neapgalvotą pažadą , kuriuo ji buvo įsipareigojusi .
04030009	Tačiau našlės ar išsiskyrusios moters kiekvienas įžadas , kuriuo ji yra įsipareigojusi , bus galiojantis .
04030010	Jei moteris padarytų įžadą , būdama savo vyro namuose , ar įsipareigotų prisiekdama pažadu ,
04030011	ir jos vyras , apie tai išgirdęs , nieko jai nesakytų ir nepritarimo nepareikštų , visi jos įžadai galios ir bet koks pažadas , kuriuo ji įsipareigojo , galios .
04030012	Bet jei vyras panaikina juos tą dieną , kai apie juos sužino , visi iš jos lūpų išėję įžadai ar padaryti pažadai negalios . Jos vyras juos panaikino ; VIEŠPATS jai atleis .
04030013	Bet kokį jos įžadą ar bet kokią priesaiką susitramdyti vyras gali patvirtinti ar panaikinti .
04030014	Bet jei jos vyras dieną kitą jai nieko nesako , jis patvirtina visus jos įžadus ar pažadus , kuriais ji yra įsipareigojusi : jis patvirtino juos , nes nesakė jai nieko tą dieną , kai apie tai sužinojo .
04030015	O jei panaikins juos po tos dienos , kurią apie juos sužinojo , jis užsitrauks kaltę ’ “ .
04030016	Tokie tat yra įstatai , kuriuos VIEŠPATS įsakė per Mozę , dėl vyro ir žmonos , dėl tėvo ir dukters , kuri tebėra jaunutė ir tebegyvena tėvo namuose .
04031001	VIEŠPATS kalbėjo Mozei , tardamas :
04031002	„ Atkeršyk midjaniečiams už izraelitus ; po to tu būsi paimtas pas savo giminę “ .
04031003	Todėl Mozė kalbėjo žmonėms : „ Tebūna iš jūsų išrinkti ir apginkluoti vyrai žygiui , težygiuoja jie prieš midjaniečius išlieti VIEŠPATIES keršto Midjane .
04031004	Pasiųskite į žygį po tūkstantį vyrų iš kiekvienos Izraelio giminės “ .
04031005	Taigi iš Izraelio tūkstančių buvo pašaukti į karo tarnybą po tūkstantį iš kiekvienos giminės — dvylika tūkstančių , ginkluotų mūšiui .
04031006	Mozė išsiuntė juos į žygį po tūkstantį iš kiekvienos giminės drauge su kunigo Eleazaro sūnumi Finehu , kuris nešėsi šventyklos reikmenis ir trimitus pavojaus ženklui duoti .
04031007	Jie išžygiavo į mūšį prieš Midjaną , kaip VIEŠPATS buvo Mozei įsakęs , ir išžudė visus vyrus .
04031008	Be užmuštųjų mūšyje , jie nužudė ir Midjano karalius : Evį , Rekemą , Cūrą , Hūrą ir Rebą — penkis Midjano karalius . Jie užmušė kalaviju ir Beoro sūnų Bileamą .
04031009	Midjano moteris drauge su jų mažyliais izraelitai paėmė į nelaisvę . Jie pasiėmė kaip grobį ir visus jų galvijus , kaimenes bei visą turtą .
04031010	Visus miestus , kur jie buvo įsikūrę , ir jų stovyklas jie sudegino .
04031011	Tada , pasiėmę visą karo grobį ir laimikį — žmones ir gyvulius ,
04031012	jie atgabeno belaisvius , karo grobį ir laimikį pas Mozę , kunigą Eleazarą ir izraelitų bendriją į stovyklą Moabo lygumose prie Jordano netoli Jericho .
04031013	Mozė , kunigas Eleazaras ir visi bendrijos vadai išėjo jų pasitikti už stovyklos .
04031014	Mozė įniršo ant kariuomenės vadų , tūkstantininkų ir šimtininkų , sugrįžusių iš karo žygio .
04031015	„ Palikote gyvas visas šias moteris ? — tarė jis jiems . —
04031016	Juk šios moterys , Bileamo patariamos , paskatino izraelitus taip nusižengti VIEŠPAČIUI Peoro reikalu , kad VIEŠPATIES bendriją ištiko maras .
04031017	Užtat dabar nužudykite visus mažus berniukus , nužudykite ir visas moteris , pažinusias vyrą ,
04031018	o jaunas mergaites , nepažinusias vyro , pasilikite sau gyvas .
04031019	Be to , turite išbūti septynias dienas už stovyklos , o kas iš jūsų užmušė žmogų ar palietė lavoną , turite apsivalyti trečią ir septintą dieną .
04031020	Turite apvalyti ir kiekvieną drabužį , kiekvieną odinį daiktą , kas tik išausta iš ožkos vilnų , ir kiekvieną medinį daiktą “ .
04031021	Kunigas Eleazaras sugrįžusiems iš mūšio kareiviams tarė : „ Toks yra apeiginis įstatas , kurį VIEŠPATS davė per Mozę .
04031022	Auksas , sidabras , varis , geležis , alavas ir švinas —
04031023	visa , kas gali atsispirti ugniai — turi būti apvalyta ugnimi ir bus apvalyta . Nepaisant to , jie turi būti apvalyti ir apvalymo vandeniu . O kas negali atsispirti ugniai , turi būti nuplauta vandeniu .
04031024	Išsiskalbsite savo drabužius septintą dieną ir būsite švarūs . Po to galėsite įeiti į stovyklą “ .
04031025	VIEŠPATS kalbėjo Mozei , tardamas :
04031026	„ Tu , kunigas Eleazaras ir bendrijos protėvių namų galvos surašykite paimtą grobį — ir žmones , ir galvijus .
04031027	Tada grobį padalykite lygiai į dvi dalis : kareiviams , žygiavusiems į mūšį , ir visai bendrijai .
04031028	Iš žygiavusių į mūšį kareivių dalies atidėk kaip duoklę VIEŠPAČIUI po vieną iš kiekvieno penketo šimtų žmonių , jaučių , asilų , avių ar ožkų .
04031029	Paimk tai iš jų pusės ir atiduok kunigui Eleazarui kaip atnašą VIEŠPAČIUI .
04031030	O iš izraelitų pusės paimsi po vieną iš kiekvieno penkiasdešimt žmonių , jaučių , asilų , avių ar ožkų — visų gyvulių — ir atiduosi juos levitams , atliekantiems tarnybą VIEŠPATIES Padangtėje “ .
04031031	Mozė ir Eleazaras padarė , kaip VIEŠPATS buvo Mozei įsakęs .
04031032	Grobio kiekis , neskaitant kareivių pasigrobto karo laimikio , iš viso buvo šeši šimtai septyniasdešimt penki tūkstančiai avių ,
04031033	septyniasdešimt du tūkstančiai jaučių ,
04031034	šešiasdešimt vienas tūkstantis asilų ,
04031035	trisdešimt du tūkstančiai žmonių , būtent moterų , kurios dar nebuvo pažinusios vyro .
04031036	Taigi pusė — dalis , tekusi ėjusiems į karo žygį — buvo trys šimtai trisdešimt septyni tūkstančiai avių ir ožkų ,
04031037	o VIEŠPATIES avių ir ožkų duoklė — šeši šimtai septyniasdešimt penkios .
04031038	Jaučių buvo trisdešimt šeši tūkstančiai , iš jų septyniasdešimt du — duoklė VIEŠPAČIUI .
04031039	Asilų buvo trisdešimt tūkstančių penki šimtai , iš jų šešiasdešimt vienas — duoklė VIEŠPAČIUI .
04031040	Žmonių buvo šešiolika tūkstančių , iš jų trisdešimt du — duoklė VIEŠPAČIUI .
04031041	Mozė duoklę — atnašą VIEŠPAČIUI — atidavė kunigui Eleazarui , kaip VIEŠPATS buvo Mozei įsakęs .
04031042	O izraelitų pusė — Mozės atidėtoji nuo ėjusių į karo žygį vyrų , —
04031043	ta bendrijos pusė buvo trys šimtai trisdešimt septyni tūkstančiai avių ir ožkų ,
04031044	trisdešimt šeši tūkstančiai jaučių ,
04031045	trisdešimt tūkstančių penki šimtai asilų
04031046	ir šešiolika tūkstančių žmonių .
04031047	Iš izraelitų pusės Mozė paėmė po vieną iš kiekvieno penkiasdešimt žmonių bei gyvulių ir atidavė juos levitams , atliekantiems tarnybą VIEŠPATIES Padangtėje , kaip VIEŠPATS buvo Mozei įsakęs .
04031048	Tada atėjo pas Mozę vadai , vedę kariuomenės tūkstančius , tūkstantininkai ir šimtininkai .
04031049	„ Mes , tavo tarnai , — tarė jie Mozei , — suskaičiavome mums pavestus kareivius , nė vieno iš mūsiškių netrūksta .
04031050	Todėl atnešėme VIEŠPATIES atnašą , ką kiekvienas mūsų aptiko — auksinius daiktus , antrankovius ir apyrankes , antspaudų žiedus , auskarus ir karolius , — kad būtų atliktas permaldavimas už mus VIEŠPATIES akivaizdoje “ .
04031051	Mozė ir kunigas Eleazaras priėmė iš jų auksą ir visokius dirbinius .
04031052	Viso jų paaukoto atnašos aukso buvo šešiolika tūkstančių septyni šimtai penkiasdešimt šekelių .
04031053	O žygyje dalyvavusieji kareiviai karo laimikį pasilaikė sau .
04031054	Mozė ir kunigas Eleazaras priėmė auksą iš pareigūnų , [ vedusių ] tūkstančius ir šimtus , ir įnešė jį į Susitikimo Palapinę kaip priminimo auką izraelitų labui VIEŠPATIES akivaizdoje .
04032001	Rubeno giminės žmonės ir Gado giminės žmonės turėjo labai dideles galvijų bandas . Pamatę , kad Jazero kraštas bei Gileado kraštas tinkami galvijams ,
04032002	Gado ir Rubeno žmonės atėjo pas Mozę , kunigą Eleazarą ir bendrijos vadus , sakydami :
04032003	„ Atarotai , Dibonas , Jazeras , Nimra , Hešbonas , Elealė , Sebamas , Nebojas ir Beonas —
04032004	žemė , kurią VIEŠPATS užkariavo Izraelio bendrijai — yra galvijų kraštas . O jūsų tarnai turi galvijų .
04032005	Jei radome malonę tavo akyse , — tęsė jie , — tebūna šis kraštas duotas mums , tavo tarnams , kaip nuosavybė . Neversk mūsų keltis per Jordaną “ .
04032006	Mozė atsakė Gado ir Rubeno žmonėms : „ Argi jūsų broliai eis į karą , o jūs čia sėdėsite ?
04032007	Kodėl norite pakirsti izraelitų ryžtą eiti į kraštą , kurį jiems VIEŠPATS yra davęs ?
04032008	Jūsų tėvai tai padarė , kai iš Kadeš Barnėjos siunčiau juos krašto išžvalgyti .
04032009	Nukeliavę iki Eškolo slėnio ir pamatę tą kraštą , jie pakirto izraelitų ryžtą eiti į kraštą , kurį VIEŠPATS buvo jiems davęs .
04032010	Tą dieną pyktis apėmė VIEŠPATĮ , ir jis prisiekė , tardamas :
04032011	‘ Nė vienas iš žmonių , kurie išėjo iš Egipto , nuo dvidešimt metų ir vyresnių , nematys krašto , kurį prisiekiau duoti Abraomui , Izaokui ir Jokūbui , nes jie ištikimai manęs nesekė ;
04032012	nė vienas , išskyrus kenizą Jefunės sūnų Kalebą ir Nūno sūnų Jozuę , nes jiedu ištikimai sekė VIEŠPATĮ ’ .
04032013	Pyktis ant Izraelio apėmė VIEŠPATĮ , ir jis vedžiojo juos po dykumą keturiasdešimt metų , kol pradingo visa karta , padariusi pikta VIEŠPATIES akyse .
04032014	Vadinasi , dabar jūs , nusidėjėlių išperos , pakeitėte savo tėvus , didindami VIEŠPATIES pykčio ant Izraelio įniršį !
04032015	Jei jūs atsisakote jį sekti , jis vėl paliks juos dykumoje ; jūs sunaikinsite šią visą tautą “ .
04032016	O jie , priėję arčiau , tarė : „ Pastatysime čia aptvarus savo kaimenėms ir miestus mūsų mažyliams ,
04032017	bet patys imsimės ginklų , žygiuodami pirma izraelitų , kol nuvesime juos į vietą . Tuo tarpu mūsų mažyliai gali pasilikti įtvirtintuose miestuose , apsaugoti nuo vietos gyventojų .
04032018	Negrįšime į savo namus , kol visi izraelitai nebus užėmę savo paveldo .
04032019	Dalies su jais kitoje pusėje , Užjordanėje , neturėsime , nes savo paveldą jau turime rytinėje Jordano pusėje “ .
04032020	Mozė jiems atsakė : „ Jei darote , kaip sakote , jei imatės ginklų , žygiuodami į karą kaip VIEŠPATIES priekinė sauga ,
04032021	ir visi , tinkami karinei tarnybai , pereinate Jordaną VIEŠPAČIUI reikalaujant , kolei jis nenuvarys sau iš kelio priešų
04032022	ir kolei kraštas netaps pavaldus VIEŠPATIES akivaizdoje , galite sugrįžti ir būsite nenusikaltę VIEŠPAČIUI ir Izraeliui . O šis kraštas bus jūsų nuosavybė VIEŠPATIES akivaizdoje .
04032023	Bet jei taip nedarysite , tikėkite manimi , būsite nusidėję VIEŠPAČIUI . Galite būti tikri , kad jūsų nuodėmė jus pasivys .
04032024	Tad statykite miestus savo mažyliams ir aptvarus savo kaimenėms , bet vykdykite , ką esate pažadėję “ .
04032025	Tada Gado ir Rubeno žmonės tarė Mozei : „ Tavo tarnai elgsis kaip tu , mūsų viešpats , įsakai .
04032026	Mūsų mažyliai , mūsų žmonos , mūsų kaimenės ir visi kiti mūsų galvijai pasiliks Gileado miestuose ,
04032027	tuo tarpu tavo tarnai , kiekvienas apsiginklavęs kariauti , persikels ir kovos už VIEŠPATĮ , kaip tu , mūsų viešpatie , įsakai “ .
04032028	Mozė davė dėl jų įsakymą kunigui Eleazarui , Nūno sūnui Jozuei ir izraelitų protėvių namų galvoms .
04032029	Mozė tarė jiems : „ Jei Gado ir Rubeno žmonės , visi apsiginklavę kariauti VIEŠPATIES akivaizdoje , persikels su jumis per Jordaną ir kraštas pasidarys jums pavaldus , atiduosite jiems Gileado kraštą kaip nuosavybę .
04032030	Bet jei ginkluoti jie nepersikels su jumis , jie turės nuosavybę tarp jūsų Kanaano krašte “ .
04032031	Gado ir Rubeno žmonės atsakė : „ Ką VIEŠPATS yra pasakęs apie tavo tarnus , tą mes ir darysime .
04032032	Mes kelsimės apsiginklavę VIEŠPATIES akivaizdoje į Kanaano kraštą , bet mūsų paveldo nuosavybė bus šioje Jordano pusėje “ .
04032033	Mozė davė jiems — Gado ir Rubeno giminei bei pusei Juozapo sūnaus Manaso giminės — amoritų karaliaus Sihono karalystę ir Bašano karaliaus Ogo karalystę , kraštą bei miestus su aplinkinių miestų valdomis .
04032034	Gado žmonės atstatė Diboną , Atarotus , Aroerą ,
04032035	Atrot Šofaną , Jazerą , Jogbohą ,
04032036	Bet Nimrą ir Bet Haraną , įtvirtino miestus ir aptvarus avims .
04032037	O Rubeno žmonės atstatė Hešboną , Elealę , Kirjataimus ,
04032038	Neboją , Baal Meoną , pakeisdami kai kurių vardus , ir Sibmą . Atstatytiems miestams jie davė savo pačių vardus .
04032039	Manaso sūnaus Machyro palikuonys patraukė į Gileadą ir , išvarę ten gyvenusius amoritus , užėmė jį .
04032040	Mozė atidavė Gileadą Manaso sūnui Machyrui , ir šis ten įsikūrė .
04032041	O Manaso sūnus Jayras patraukė , užėmė jų kaimus ir pavadino juos Havot Jayru .
04032042	Nobachas kovojo prieš Kenatą , užėmė jį bei jo kaimus ir pavadino Nobachu — savo vardu .
04033001	Štai izraelitų sustojimo vietos , per kurias , vedami Mozės ir Aarono , jie išėjo greta po gretos iš Egipto žemės .
04033002	VIEŠPAČIUI įsakius , Mozė surašė vietas , per kurias jie ėjo , sustojimo vietą po sustojimo vietos . Štai jų sustojimo vietos pagal vietoves , per kurias jie ėjo .
04033003	Jie iškeliavo iš Ramzio pirmo mėnesio penkioliktą dieną . Dieną po Paschos izraelitai išėjo drąsiai , visam Egiptui matant .
04033004	Egiptiečiai tuo tarpu laidojo VIEŠPATIES ištiktus savo pirmagimius . VIEŠPATS net jų dievus nuteisė !
04033005	Izraelitai iškeliavo iš Ramzio ir pasistatė stovyklą prie Sukoto .
04033006	Iškeliavę iš Sukoto , pasistatė stovyklą prie Etamo , kuris yra dykumos pakraštyje .
04033007	Iškeliavę iš Etamo , pasuko atgal į Pi Hahirotą , priešais Baal Cefoną ir pasistatė stovyklą priešais Migdolą .
04033008	Iškeliavę iš Hahiroto , perėjo per jūrą į dykumą , tris dienas keliavo per Etamo dykumą ir pasistatė stovyklą prie Maros .
04033009	Iškeliavę iš Maros , atėjo į Elimus . Elimuose buvo dvylika vandens šaltinių ir septyniasdešimt palmių . Ten jie pasistatė stovyklą .
04033010	Iškeliavę iš Elimų , pasistatė stovyklą prie Nendrių jūros .
04033011	Iškeliavę nuo Nendrių jūros , sustojo Sino dykumoje .
04033012	Iškeliavę iš Sino dykumos , pasistatė stovyklą prie Dofkos .
04033013	Iškeliavę iš Dofkos , pasistatė stovyklą Aluše .
04033014	Iškeliavę iš Alušo , pasistatė stovyklą prie Refidimų . Ten vandens žmonėms gerti nebuvo .
04033015	Iškeliavę iš Refidimų , pasistatė stovyklą Sinajaus dykumoje .
04033016	Iškeliavę iš Sinajaus dykumos , jie pasistatė stovyklą prie Kibrot Taavos .
04033017	Iškeliavę iš Kibrot Taavos , pasistatė stovyklą prie Hacerotų .
04033018	Iškeliavę iš Hacerotų , pasistatė stovyklą prie Ritmos .
04033019	Iškeliavę iš Ritmos , pasistatė stovyklą prie Rimon Pereco .
04033020	Iškeliavę iš Rimon Pereco , pasistatė stovyklą prie Libnos .
04033021	Iškeliavę iš Libnos , pasistatė stovyklą prie Risos .
04033022	Iškeliavę iš Risos , pasistatė stovyklą prie Kehelatos .
04033023	Iškeliavę iš Kehelatos , pasistatė stovyklą prie Šefero kalno .
04033024	Iškeliavę nuo Šefero kalno , pasistatė stovyklą prie Harados .
04033025	Iškeliavę iš Harados , pasistatė stovyklą prie Makhelotų .
04033026	Iškeliavę iš Makhelotų , pasistatė stovyklą prie Tahato .
04033027	Iškeliavę iš Tahato , pasistatė palapines prie Teracho .
04033028	Iškeliavę iš Teracho , pasistatė stovyklą prie Mitkos .
04033029	Iškeliavę iš Mitkos , pasistatė stovyklą prie Hašmonos .
04033030	Iškeliavę iš Hašmonos , pasistatė stovyklą prie Moserotų .
04033031	Iškeliavę iš Moserotų , pasistatė stovyklą prie Bene Jaakano .
04033032	Iškeliavę iš Bene Jaakano , pasistatė stovyklą prie Hor Gidgado .
04033033	Iškeliavę iš Hor Gidgado , pasistatė stovyklą prie Jotbatos .
04033034	Iškeliavę iš Jotbatos , pasistatė stovyklą prie Abronos .
04033035	Iškeliavę iš Abronos , pasistatė stovyklą prie Ecjon Gebero .
04033036	Iškeliavę iš Ecjon Gebero , pasistatė stovyklą Cino dykumoje , tai yra Kadeše .
04033037	Iškeliavę iš Kadešo , pasistatė stovyklą prie Horo kalno , ties pat Edomo krašto riba .
04033038	VIEŠPAČIUI įsakius , kunigas Aaronas užkopė ant Horo kalno ir ten mirė penkto mėnesio pirmą dieną keturiasdešimt metų po izraelitų išėjimo iš Egipto žemės .
04033039	Aaronas buvo šimto dvidešimt metų , kai mirė ant Horo kalno .
04033040	Kanaanietis Arado karalius , gyvenantis Negebe , Kanaano krašte , sužinojo apie izraelitų atėjimą .
04033041	Iškeliavę nuo Horo kalno , jie pasistatė stovyklą prie Calmonos .
04033042	Iškeliavę iš Calmonos , pasistatė stovyklą prie Punono .
04033043	Iškeliavę iš Punono , pasistatė stovyklą prie Obotų .
04033044	Iškeliavę iš Obotų , pasistatė stovyklą prie Ije Abarimų Moabo žemėje .
04033045	Iškeliavę iš Ijimų , pasistatė stovyklą prie Dibon Gado .
04033046	Iškeliavę iš Dibon Gado , pasistatė stovyklą prie Almon Diblataimos .
04033047	Iškeliavę iš Almon Diblataimos , pasistatė stovyklą Abarimų kalnuose , priešais Nebojo kalną .
04033048	Iškeliavę nuo Abarimų kalnų , pasistatė stovyklą Moabo lygumose palei Jordaną prie Jericho .
04033049	Jie statėsi stovyklą Moabo lygumose palei Jordaną nuo Bet Ješimotų ligi pat Abel Šitimų .
04033050	Moabo lygumose palei Jordaną prie Jericho VIEŠPATS kalbėjo Mozei , tardamas :
04033051	„ Kalbėk izraelitams ir sakyk : ‘ Kai persikelsite per Jordaną į Kanaano kraštą ,
04033052	išvarysite visus krašto gyventojus , sunaikinsite visas jų statulas , sunaikinsite visus liedintus atvaizdus , išgriausite visas jų šventas vietas aukštumose .
04033053	Užimsite kraštą ir jame įsikursite , nes aš jums daviau tą kraštą paveldėti .
04033054	Padalysite kraštą burtų keliu savo kiltims , — dideliam duosite didesnį paveldą , o mažesniam — mažesnį ; paveldas priklausys tam asmeniui , kuriam lems burtai ; gausite dalis pagal savo protėvių gimines .
04033055	Bet jei neišvarysite krašto gyventojų , tie , kuriems leisite pasilikti , bus spygliai jūsų akyse ir dygliai jūsų šonuose . Jie kamuos jus krašte , kuriame gyvenate .
04033056	Atsitiks taip , kad pasielgsiu su jumis , kaip buvau užsimojęs su jais pasielgti ’ “ .
04034001	VIEŠPATS kalbėjo Mozei , tardamas :
04034002	„ Duok izraelitams šį įsakymą . Sakyk jiems : ‘ Kai būsite įėję į Kanaano kraštą — tai žemė , kuri teks jums kaip paveldas , visas Kanaano kraštas , —
04034003	jūsų pietinė dalis drieksis nuo Cino dykumos palei Edomo pakraštį . Taigi jūsų pietinė riba rytuose prasidės prie Druskos jūros galo .
04034004	Tuomet jūsų riba pasuks į pietus nuo Akrabimų perėjos , eis per Ciną , nusidrieks į pietus nuo Kadeš Barnėjos , pasiekdama Hacar Adarą , ir nueis į Acmoną .
04034005	Nuo Acmono riba pasisuks Egipto upės link ir baigsis prie Jūros .
04034006	Vakarų siena jums bus Didžioji jūra ir jos krantai . Tai bus jūsų vakarinė riba .
04034007	O štai jūsų šiaurinė riba . Nuo Didžiosios jūros nubrėžkite liniją ligi Horo kalno ;
04034008	nuo Horo kalno nubrėžkite liniją ligi Lebo Hamato . Riba tepasiekia Cedadą .
04034009	Tada riba nusidrieks iki Zifrono ir baigsis prie Hacar Enano . Tai bus jūsų šiaurinė riba .
04034010	Pažymėsite savo rytinę ribą nuo Hacar Enano ligi Šefamo .
04034011	Nuo Šefamo riba nusileis į Riblą rytiniame Aino pakraštyje ; iš ten vėl nusileis ir atsimuš į rytinį Kinereto jūros šlaitą ;
04034012	iš čia riba nusileis Jordano link ir baigsis prie Druskos jūros . Tai bus jūsų kraštas , nustatytas tomis ribomis ’ “ .
04034013	Mozė nurodė izraelitams , tardamas : „ Tai kraštas , kurį jūs gausite burtų keliu kaip savo paveldą . VIEŠPATS įsakė , kad jis būtų duotas devynioms giminėms ir pusei giminės ;
04034014	mat Rubeno giminė pagal jos protėvių namus ir Gado giminė pagal jų protėvių namus jau yra pasiėmusios savo paveldą , taip pat ir pusė Manaso giminės .
04034015	Anos dvi giminės ir ana pusė giminės jau pasiėmė savo paveldą Užjordanėje priešais Jerichą , rytų pakraštyje “ .
04034016	VIEŠPATS kalbėjo Mozei , tardamas :
04034017	„ Štai vardai vyrų , kurie padalys jums kraštą paveldui : kunigas Eleazaras ir Nūno sūnus Jozuė .
04034018	Be to , paimsite po vieną vadą iš kiekvienos giminės kraštui kaip paveldui padalyti .
04034019	Štai vyrų vardai : iš Judo giminės — Jefunės sūnus Kalebas ,
04034020	iš Simeono giminės — Amihudo sūnus Samuelis ,
04034021	iš Benjamino giminės — Kislono sūnus Elidadas ,
04034022	iš Dano giminės — vadas Joglio sūnus Bukis ,
04034023	iš Juozapo sūnų , iš Manaso giminės — vadas Efodo sūnus Hanielis ,
04034024	iš Efraimo giminės — vadas Šiftano sūnus Kemuelis ,
04034025	iš Zabulono giminės — vadas Parnacho sūnus Elicafanas ,
04034026	iš Isacharo giminės — vadas Azano sūnus Paltielis ,
04034027	iš Ašero giminės — vadas Šelomio sūnus Ahihudas ,
04034028	iš Naftalio giminės — vadas Amihudo sūnus Pedahelis “ .
04034029	Tokie tat buvo žmonės , kuriems VIEŠPATS įsakė padalyti paveldą izraelitams Kanaano krašte .
04035001	VIEŠPATS kalbėjo Mozei Moabo lygumose prie Jordano netoli Jericho , tardamas :
04035002	„ Įsakyk izraelitams duoti iš jiems paskirto nuosavybės paveldo miestus levitams gyventi ; duoti levitams ir ganyklų aplinkui jų miestus .
04035003	Miestai bus jiems gyventi , o miestų ganyklos bus jų gyvuliams — galvijams ir visiems kitiems gyvuliams .
04035004	Miestų ganyklos , kurias duosite levitams , tęsis nuo miesto sienos per tūkstantį uolekčių aplinkui .
04035005	Atmatuosite du tūkstančius uolekčių už miesto palei rytinį pakraštį , du tūkstančius uolekčių palei pietinį , du tūkstančius uolekčių palei vakarinį ir du tūkstančius uolekčių palei šiaurinį , miestą palikdami viduryje . Tai priklausys jiems kaip ganyklos jų miestams .
04035006	Tarp miestų , kuriuos paskirsite levitams , turės būti šeši prieglaudos miestai , į kuriuos leisite pabėgti žudikui . Be šių , duosite dar keturiasdešimt du .
04035007	Taigi skaičius miestų , kuriuos turite duoti levitams , bus keturiasdešimt aštuoni su ganyklomis .
04035008	Skirdami miestus iš izraelitų nuosavybės , imkite iš didesnių giminių daugiau , o iš mažesnių giminių — mažiau . Kiekviena duos levitams iš savo miestų pagal gautą paveldą “ .
04035009	VIEŠPATS kalbėjo Mozei , tardamas :
04035010	„ Kalbėk izraelitams ir sakyk : ‘ Kai būsite perėję per Jordaną į Kanaano kraštą ,
04035011	atrinkite miestus — prieglaudos miestus , kad žudikas , netyčiomis užmušęs žmogų , galėtų ten pabėgti .
04035012	Tie miestai bus prieglauda nuo keršytojo už kraują , kad žudikas nemirtų , kol nebus teistas bendrijos akivaizdoje .
04035013	Miestai , kuriuos paskirsite prieglaudos miestais , turi būti šeši :
04035014	prieglaudos miestais paskirsite tris Užjordanėje ir tris Kanaano krašte .
04035015	Tie šeši miestai bus prieglauda ne tik izraelitams , bet ir ateiviams , kurie nuolat ar laikinai tarp jų gyvena , kad bet kas , netyčia užmušęs žmogų , galėtų ten pabėgti ’ “ .
04035016	„ Bet jei kas nors taip smogia kitam geležiniu daiktu , kad tas žmogus miršta , jis yra žmogžudys . Žmogžudys turi būti nubaustas mirtimi .
04035017	Arba jei kas nors smogia kitam akmeniniu įrankiu , galinčiu būti mirties priežastimi , ir tas žmogus miršta , jis yra žmogžudys . Žmogžudys turi būti nubaustas mirtimi .
04035018	Arba jei kas nors smogia kitam mediniu ginklu , galinčiu būti mirties priežastimi , ir tas žmogus miršta , jis yra žmogžudys . Žmogžudys turi būti nubaustas mirtimi .
04035019	Jį sutikęs keršytojas už kraują nubaus žmogžudį mirtimi .
04035020	Panašiai , jei kas užgauna kitą iš pykčio ar patykojęs sviedžia ką nors į kitą , ir šį ištinka mirtis ,
04035021	ar , būdamas nesantaikoje , smogia kitam ranka , ir šį ištinka mirtis , užgavėjas turi būti nubaustas mirtimi . Jis yra žmogžudys . Jį sutikęs keršytojas už kraują nubaus mirtimi .
04035022	Bet jei kas kitą pastumia staiga , nebūdamas nesantaikoje , ar netykodamas sviedžia kokį daiktą ,
04035023	ar , mesdamas akmenį , galintį būti mirties priežastimi , netyčiomis pataiko į žmogų , ir šį ištinka mirtis , nors jis nebuvo jo priešas ir nenorėjo jo užgauti ,
04035024	bendrija turės išspręsti bylą tarp žudiko ir keršytojo už kraują pagal šiuos įsakus .
04035025	Bendrija turi išgelbėti žudiką iš keršytojo už kraują rankų ir sugrąžinti į prieglaudos miestą , į kurį šis buvo pabėgęs . Žudikas turi jame gyventi iki vyriausiojo kunigo , patepto aliejumi , mirties .
04035026	Bet jei žudikas išeitų savo noru bet kada iš prieglaudos miesto , į kurį buvo pabėgęs ,
04035027	o keršytojas už kraują , atradęs jį už prieglaudos miesto ribų , užmuštų , jam nebūtų kraujo kaltės .
04035028	Žudikas turi išbūti prieglaudos mieste ligi vyriausiojo kunigo mirties . Tik po vyriausiojo kunigo mirties žudikas gali grįžti namo .
04035029	Tokie tat bus įstatai ir įsakai per visas jūsų kartas ir visose jūsų gyvenvietėse .
04035030	Jei kas užmuša žmogų , gali būti nubaustas mirtimi tik liudytojų parodymu . Vieno liudytojo parodymo neužtenka nubausti žmogų mirtimi .
04035031	Be to , neimsite išpirkimo už gyvybę žmogžudžio , nuteisto mirties bausme . Žmogžudys turi būti nubaustas mirtimi .
04035032	Neimsite išpirkimo nei už nubėgusįjį į prieglaudos miestą , duodantį galimybę bėgliui sugrįžti gyventi kur nors krašte prieš vyriausiojo kunigo mirtį .
04035033	Nesuterškite krašto , kuriame gyvenate . Kadangi kraujo praliejimas suteršia kraštą , permaldavimą už kraštą dėl jame pralieto kraujo galima atlikti tik krauju to , kuris praliejo kraują .
04035034	Neišniekinkite krašto , kuriame gyvenate , kur ir aš pats esu , nes aš , VIEŠPATS , esu tarp izraelitų “ .
04036001	Tada kilties , kilusios iš Manaso sūnaus Machyro sūnaus Gileado , vienos iš Juozapo giminės kilčių , protėvių šeimų galvos išėjo į priekį ir kreipėsi į Mozę ir vadus bei izraelitų protėvių šeimų galvas .
04036002	Jie sakė : „ Tau , mūsų viešpatie , VIEŠPATS įsakė padalyti kraštą kaip izraelitų paveldą burtų keliu . Mūsų viešpačiui buvo VIEŠPATIES įsakyta atiduoti mūsų brolio Celofhado paveldą jo dukterims .
04036003	Bet jei jos nuteka į kitą izraelitų giminę , jų paveldas bus paimtas iš mūsų protėvių ir pridėtas prie paveldo giminės , į kurią jos nuteka . Taigi jis bus atimtas iš paveldo dalies , kuri mums priklauso .
04036004	Atėjus izraelitų jubiliejaus metams , jų paveldas bus pridėtas prie paveldo giminės , į kurią jos bus nutekėjusios . Taigi jų paveldas bus atimtas iš mūsų protėvių giminės paveldo “ .
04036005	Tada Mozė įsakė izraelitams pagal VIEŠPATIES žodį , tardamas : „ Teisingai kalba Juozapo giminės palikuonys .
04036006	Štai ką VIEŠPATS įsako dėl Celofhado dukterų : ‘ Teteka jos už to , kas joms patinka , bet su sąlyga , kad nutekės į savo tėvo giminės kiltis .
04036007	Joks izraelitų paveldas nebus perkeltas iš vienos giminės į kitą , nes visi izraelitai turi išlaikyti savo protėvių giminių paveldą .
04036008	Todėl kiekviena duktė su paveldu bet kurioje izraelitų giminėje turi tekėti už vyro iš savo tėvo giminės kilties , kad izraelitai neprarastų savo protėvių paveldo .
04036009	Taigi joks paveldas nebus perkeltas iš vienos giminės į kitą , nes kiekviena izraelitų giminė turi išlaikyti savo paveldą ’ “ .
04036010	Celofhado dukterys padarė , kaip VIEŠPATS buvo Mozei įsakęs .
04036011	Celofhado dukterys Machla , Tirca , Hogla , Milka ir Noja ištekėjo už savo tėvo brolių sūnų .
04036012	Jos ištekėjo į Juozapo sūnaus Manaso palikuonių kiltis , ir jų paveldas pasiliko jų tėvo kilties giminėje .
04036013	Tokie tat yra įsakymai ir įsakai , kuriuos VIEŠPATS davė izraelitams per Mozę Moabo lygumose prie Jordano netoli Jericho .
05001001	Štai žodžiai , kuriais Mozė kreipėsi į visą Izraelį dykumoje Užjordanėje — Araboje priešais Sufą , tarp Parano ir Tofelio , Labano , Hacerotų ir Di Zahabo .
05001002	Nuo Horebo iki Kadeš Barnėjos per Seyro kalnus yra vienuolika dienų kelio .
05001003	Keturiasdešimtų metų vienuolikto mėnesio pirmą dieną Mozė kalbėjo izraelitams , kaip VIEŠPATS jam buvo įsakęs kalbėti .
05001004	Tai buvo po to , kai jis buvo nugalėjęs amoritų karalių Sihoną , valdžiusį Hešbone , ir Bašano karalių Ogą , valdžiusį Aštarote ir Edrėjyje .
05001005	Užjordanėje , Moabo krašte , jis ėmėsi aiškinti šį Įstatymą . Jis sakė :
05001006	„ VIEŠPATS , mūsų Dievas , kalbėjo mums prie Horebo , tardamas : ‘ Jau gana ilgai išbuvote prie šio kalno .
05001007	Leiskitės vėl į kelionę ir eikite į amoritų ir visų jų kaimynų aukštumų kraštą Araboje , kalnuose , Šefeloje , Negebe ir pajūryje , į kanaaniečių kraštą ir Libaną iki pat Didžiosios upės , Eufrato upės .
05001008	Žiūrėkit ! Tą kraštą atidaviau jums . Įženkite ir užimkite kraštą , kurį VIEŠPATS prisiekė duoti jūsų protėviams — Abraomui , Izaokui ir Jokūbui , jiems ir jų palikuonims po jų ’ .
05001009	Tada jums sakiau : ‘ Vienas aš neįstengiu jūsų panešti .
05001010	VIEŠPATS taip jus padaugino , kad esate gausūs kaip žvaigždės dangaus skliaute .
05001011	Tepadaugina jus VIEŠPATS , mūsų protėvių Dievas , tūkstantį kartų ir telaimina jus , kaip yra jums pažadėjęs !
05001012	Bet kaip aš vienui vienas galiu nešti jūsų bėdas , jūsų naštą ir jūsų vaidus ?
05001013	Išrinkite išmintingus , sumanius bei patyrusius vyrus iš kiekvienos giminės , ir paskirsiu juos jums seniūnais ’ .
05001014	Jūs man atsakėte : ‘ Ką siūlai padaryti , gerai sumanyta ’ .
05001015	Tad paėmiau ir padariau jūsų giminių galvas , išmintingus ir patyrusius vyrus , jūsų vadais — tūkstantininkais , šimtininkais , penkiasdešimtininkais , dešimtininkais ir apskaitininkais jūsų giminėms .
05001016	Be to , įsakiau jūsų teisėjams : ‘ Išklausykite savųjų skundus ir teisumu abudu teiskite — vieną ir kitą , nesvarbu ar jis būtų izraelitas , ar ateivis .
05001017	Teisdami negalite būti šališki : išklausykite varguolį lygiai taip , kaip ir didžiūną . Nesibaiminkite dėl žmonių , nes teismas yra Dievo . O jei koks reikalas būtų jums per sunkus , perduokite man , ir aš jį išspręsiu ’ .
05001018	Tad taip anuomet nurodžiau jums visa , ką privalote daryti .
05001019	Tada , kaip VIEŠPATS , mūsų Dievas , buvo mums įsakęs , mes leidomės į kelionę nuo Horebo ir keliavome per visą tą plačią ir siaubingą dykumą , kaip patys matėte , keliu į amoritų aukštumų kraštą . Atėjus į Kadešą ,
05001020	sakiau jums : ‘ Atėjote prie amoritų aukštumų krašto , kurį VIEŠPATS , mūsų Dievas , duoda mums .
05001021	Žiūrėk , VIEŠPATS , tavo Dievas , atidavė tau šį kraštą . Eik ir užimk jį , kaip VIEŠPATS , tavo protėvių Dievas , yra tau pažadėjęs . Nebijok ir neprarask drąsos ! ’
05001022	Tada atėjote jūs visi pas mane ir sakėte : ‘ Pirma pasiųskime vyrus , kad išžvalgytų tą kraštą ir parneštų mums žodį apie kelią , kuriuo turėtume eiti , ir apie miestus , kuriuos pasieksime ’ .
05001023	Sutikau su jūsų pasiūlymu ir parinkau iš jūsų dvylika — po vieną iš kiekvienos giminės .
05001024	Jie leidosi į kelionę ir nukeliavo į aukštumų kraštą . Pasiekę Eškolo slėnį , jie išžvalgė jį
05001025	ir , paėmę šį tą iš krašto derliaus , parnešė mums . Jie parnešė mums ir žinią , sakydami : ‘ Kraštas , kurį VIEŠPATS , mūsų Dievas , duoda mums , yra geras ’ .
05001026	Tačiau eiti jūs atsisakėte . Jūs maištavote prieš VIEŠPATIES , savo Dievo , įsakymą .
05001027	Savo palapinėse murmėdami sakėte : ‘ VIEŠPATS mūsų nekenčia , išvedė mus iš Egipto žemės , kad atiduotų į amoritų rankas ir sunaikintų .
05001028	Į kokią vietą mes einame ? Mūsų broliai atėmė mums drąsą , sakydami : žmonės ten stipresni ir aukštesni negu mes , o miestai — didžiuliai ir su sienomis ligi padangių ! Be to , ten net anakiečių palikuonių matėme ! ’
05001029	Aš sakiau jums : ‘ Nenusigąskite ir nebijokite jų .
05001030	VIEŠPATS , jūsų Dievas , eina pirma jūsų , jis pats kovos už jus , kaip matėte jį darant dėl jūsų Egipte
05001031	ir dykumoje . Ten matei , kaip VIEŠPATS , tavo Dievas , nešė tave , kaip žmogus neša savo sūnų , visą kelią , kurį keliavote , kol atėjote iki šios vietos .
05001032	Tačiau , viso to nepaisydami , jūs netikite VIEŠPAČIU , savo Dievu ,
05001033	kuris eina jūsų kelionėje pirma jūsų išžvalgyti jums vietos , kur statyti palapines , naktį ugnyje ir dieną debesyje rodydamas kelią , kuriuo turite eiti ’ .
05001034	Išgirdęs jūsų garsų šauksmą , VIEŠPATS supyko ir prisiekė :
05001035	‘ Nė vienas iš šių žmonių , nė vienas iš šios nedoros kartos nepamatys gerojo krašto , kurį prisiekiau duoti jūsų protėviams ,
05001036	nė vienas , išskyrus Jefunės sūnų Kalebą . Jis matys jį , jam ir jo palikuonims duosiu kraštą , į kurį jis įkėlė koją , nes jis liko besąlygiškai ištikimas VIEŠPAČIUI ’ .
05001037	Per jus VIEŠPATS supyko net ant manęs , tardamas : ‘ Nė tu į ten neįžengsi .
05001038	Nūno sūnus Jozuė , tavo padėjėjas , ten įžengs . Padrąsink jį , nes jis turės duoti Izraeliui jo paveldą .
05001039	Be to , jūsų mažyliai , apie kuriuos sakėte , kad bus pagrobti , jūsų vaikai , kurie nūdien dar nežino skirtumo tarp gera ir pikta , ten įžengs . Jiems atiduosiu jį , jie jį paveldės .
05001040	O jūs apsigręžkite ir keliaukite į dykumą Nendrių jūros keliu ’ .
05001041	Atsakydami man tarėte : ‘ Mes kalti VIEŠPAČIUI ! Esame pasirengę eiti ir taip kovoti , kaip VIEŠPATS , mūsų Dievas , mums įsakė ’ . Taigi visi apsijuosėte ginklais ir manėte , kad bus lengva kilti į aukštumų kraštą .
05001042	Bet VIEŠPATS man tarė : ‘ Įspėk juos ! Neikite ir nekovokite , kad nebūtumėte savo priešų sutriuškinti , nes aš nesu su jumis ’ .
05001043	Nors aš jums ir kalbėjau , jūs manęs neklausėte . Jūs maištavote prieš VIEŠPATIES įsakymą ir įžūliai pasitikėdami keliavote į aukštumų kraštą .
05001044	Tada amoritai , gyvenę tame aukštumų krašte , išėjo prieš jus ir kaip bitės vijosi jus . Jie nugalėjo jus prie Hormos Seyre .
05001045	Kai sugrįžote ir verkėte VIEŠPATIES akivaizdoje , VIEŠPATS nei klausėsi jūsų balso , nei kreipė į jus dėmesį .
05001046	Užtat turėjote išbūti Kadeše tokį ilgą laiką .
05002001	Apsigręžę ir leidęsi į kelionę Nendrių jūros keliu , kaip VIEŠPATS buvo įsakęs , ilgą laiką ėjome palei Seyro kalnus .
05002002	Galop VIEŠPATS tarė man :
05002003	‘ Gana jums eiti palei šį aukštumų kraštą . Sukite dabar į šiaurę .
05002004	Duok žmonėms tokį įsakymą : turėsite pereiti per kraštą savo giminių , Ezavo palikuonių , gyvenančių Seyre . Nors jie jūsų ir bijos , būkite atsargūs ,
05002005	nekovokite su jais , nes iš jų žemės neduosiu jums nė vienos pėdos . Seyro kalną atidaviau Ezavui kaip paveldą .
05002006	Už pinigus pirksite iš jų maisto pavalgyti ; už pinigus pirksite iš jų net vandens atsigerti .
05002007	Iš tikrųjų VIEŠPATS laimino tave visame , ką tik darei ; jis žino apie tavo kelionę per šią plačią dykumą . Per tuos keturiasdešimt metų VIEŠPATS , tavo Dievas , buvo su tavimi , ir nieko tau netrūko ’ .
05002008	Tad ėjome tolyn nuo savo giminių , Ezavo palikuonių , gyvenančių Seyre , sukome nuo kelio per Arabą , Elatą ir Ecjon Geberą . Mums pasukus eiti Moabo dykumos kryptimi ,
05002009	VIEŠPATS man tarė : ‘ Neužpulk Moabo , nekovok su juo , nes iš jo žemės neduosiu tau paveldo . Arą atidaviau Loto palikuonims kaip paveldą ’ .
05002010	( Emai , galinga ir gausi tauta , aukšti kaip anakiečiai , seniau ten gyveno .
05002011	Panašiai kaip anakiečiai , jie paprastai buvo laikomi refajais , nors moabitai juos vadina emais .
05002012	Be to , Seyre seniau buvo gyvenę horai , bet Ezavo palikuonys juos išvarė , sunaikino ir apsigyveno jų vietoje , kaip Izraelis padarė krašte , kurį VIEŠPATS jiems davė kaip paveldą . )
05002013	‘ Pasiruoškite pereiti Zeredo upokšnį ’ . Taigi mes perėjome Zeredo upokšnį .
05002014	Laiko tarpas , kurį praleidome kelionėje nuo Kadeš Barnėjos iki perėjome Zeredo upokšnį , buvo trisdešimt aštuoneri metai . Tuo tarpu visa karta karių išmirė stovykloje , kaip VIEŠPATS buvo dėl jų prisiekęs .
05002015	Iš tikrųjų paties VIEŠPATIES ranka buvo nukreipta rauti juos iš stovyklos ir rovė , kol visi pradingo .
05002016	Vos išmirus visiems kariams ,
05002017	VIEŠPATS man kalbėjo , tardamas :
05002018	‘ Šiandien pereisi Moabo sieną prie Aro .
05002019	Kai prieisi Amono pasienį , nepulk jų ir nekovok , nes neduosiu tau Amono krašto kaip paveldo . Atidaviau jį kaip paveldą Loto palikuonims ’ .
05002020	( Šis taip pat paprastai laikomas refajų kraštu . Seniau jame gyveno refajai , nors amonitai juos vadina zamzumais , —
05002021	stipri ir gausi tauta , tokio pat ūgio kaip anakiečiai . Bet VIEŠPATS nušlavė juos nuo kelio amonitams , šie išvarė juos ir apsigyveno jų vietoje .
05002022	Tą pat jis padarė ir Ezavo palikuonims , gyvenantiems Seyre , taip nušluodamas horus jiems nuo kelio , kad jie galėjo užimti jų kraštą ir gyventi jų vietoje ligi pat šios dienos .
05002023	O avus , gyvenusius kaimuose Gazos kaimynystėje , sunaikino iš Kaftoro atsikėlę kaftoriečiai , apsigyvenę jų vietoje . )
05002024	‘ Pirmyn ! Pereikite Arnono slėnį ! Žiūrėk , atidaviau tau į rankas amoritą Hešbono karalių Sihoną ir jo kraštą . Imk ir užvaldyk paveldą , leiskis į mūšį su juo !
05002025	Šią dieną pradedu judinti visas tautas po dangumi jūsų siaubu ir baime ; jos , jūsų vardą girdėdamos , drebės ir per jus kęs sielvartą ’ .
05002026	Tad pasiunčiau iš Kedemotų dykumos pasiuntinius pas Hešbono karalių Sihoną su šitokiu taikos pasiūlymu :
05002027	‘ Leisk man pereiti per tavo kraštą vieškeliu . Aš eisiu tik vieškeliu , nesukdamas nei į dešinę , nei į kairę .
05002028	Maisto pavalgyti man parduosi už pinigus , vandens atsigerti man parūpinsi už pinigus . Tik leisk man pereiti pėsčiomis ,
05002029	kaip Ezavo palikuonys , gyvenantys Seyre , ir moabitai , gyvenantys Are , man padarė , kol galėsiu persikelti per Jordaną į kraštą , kurį VIEŠPATS , mūsų Dievas , mums duoda ’ .
05002030	Tačiau Hešbono karalius Sihonas nenorėjo leisti mums pereiti , nes VIEŠPATS , tavo Dievas , buvo sukietinęs jo dvasią ir padaręs jo širdį atkaklią , kad atiduotų jį tau į rankas , ką jis jau ir yra padaręs .
05002031	VIEŠPATS tarė man : ‘ Žiūrėk , aš atiduodu tau Sihoną ir jo kraštą . Dabar pradėk užiminėti jo kraštą savo paveldui ’ .
05002032	Užtat , kai išėjo prieš mus Sihonas , jis ir visi jo kariai į mūšį prie Jahcos ,
05002033	VIEŠPATS , mūsų Dievas , atidavė jį mums . Nugalėjome jį drauge su jo sūnumis ir visais kariais .
05002034	Tuo metu , paėmę visus jo miestus , kiekviename mieste paskyrėme sunaikinti vyrus , moteris ir vaikus , nepalikdami nė vieno gyvo .
05002035	Tik galvijus pasigrobėme ir grobį iš paimtųjų miestų pasiėmėme .
05002036	Nuo Aroero , esančio ant Arnono slėnio šlaito , įskaitant miestą , esantį pačiame slėnyje , iki pat Gileado nebuvo miesto , kurio mūrai būtų buvę mums per aukšti . VIEŠPATS , mūsų Dievas , mums visa atidavė !
05002037	Tačiau į amonitų kraštą nesiveržei , vengdamas viso Jaboko slėnio aukštupio ir aukštumų krašto miestų , kaip VIEŠPATS , mūsų Dievas , buvo įsakęs .
05003001	Mums pasukus eiti vieškeliu Bašano link , Bašano karalius Ogas , jis ir visi jo žmonės , išėjo į mūšį prieš mus prie Edrėjo .
05003002	VIEŠPATS man tarė : ‘ Nebijok jo , nes atidaviau jį tau į rankas drauge su žmonėmis ir kraštu . Pasielk su juo , kaip pasielgei su amoritų karaliumi Sihonu , viešpatavusiu Hešbone ’ .
05003003	Taigi VIEŠPATS atidavė į mūsų rankas ir Bašano karalių Ogą drauge su visais žmonėmis . Mes jį nugalėjome , nepalikdami nė vieno gyvo .
05003004	Tuo metu užėmėme visus miestus — neliko nė vieno miesto , kurio nebūtume užėmę , — šešiasdešimt miestų , visą Argobo sritį — Ogo karalystę Bašane .
05003005	Tie visi miestai buvo tvirtovės su aukštais mūrais , dvigubais vartais ir velkėmis , neskaitant didelio skaičiaus miestų be mūrų .
05003006	Juos paskyrėme sunaikinti , kaip buvome pasielgę su Hešbono karaliumi Sihonu , sunaikindami kiekviename mieste vyrus , moteris ir vaikus .
05003007	Bet galvijus ir miestų grobį pasilikome sau kaip karo grobį .
05003008	Taigi tuo metu mes paėmėme iš tų dviejų amoritų karalių Užjordanės žemę nuo Arnono slėnio iki Hermono kalno —
05003009	sidoniečiai Hermoną vadina Sirjonu , o amoritai — Senyru , —
05003010	visus plokščiakalnio miestus , visą Gileadą ir visą Bašaną iki pat Salchos ir Edrėjo , Ogo karalystės miestų Bašane .
05003011	( Vien karalius Ogas buvo išlikęs gyvas iš refajų . Nūnai jo lova , geležinė lova , tebėra Amono Raboje . Matuojant įprasta uolektimi , ji yra devynių uolekčių ilgio ir keturių uolekčių pločio . )
05003012	Iš krašto , kurį tuo metu paėmėme kaip paveldą , Rubeno ir Gado žmonėms paskyriau žemę į šiaurę nuo Aroero , palei Arnono slėnį , ir pusę Gileado aukštumų krašto su jo miestais .
05003013	O likusią Gileado dalį ir visą Bašaną , Ogo karalystę , paskyriau Manaso giminės pusei . ( Visa Argobo sritis su visu Bašanu kadaise buvo vadinama refajų kraštu .
05003014	Manaso sūnus Jayras gavo visą Argobo sritį , tai yra Bašaną , iki pat gešūriečių bei maakų ribos ir pavadino ją savo paties vardu — Havot Jayru , kaip ji tebevadinama ir dabar . )
05003015	Machyrui paskyriau Gileadą .
05003016	Rubeno ir Gado žmonėms paskyriau žemę nuo Gileado iki Arnono slėnio — riba eis slėnio viduriu — ir iki Jaboko upės , kuri yra Amono riba ,
05003017	taip pat Arabą su Jordanu ir jo krantais nuo Kinereto iki Arabos jūros , Druskos jūros , su Pisgos kalno papėdėmis rytų pusėje .
05003018	Tuo metu įsakiau jums , tardamas : ‘ Nors VIEŠPATS , jūsų Dievas , ir davė jums paveldėti šį kraštą , visos jūsų ginkluotos gretos turės persikelti kaip priekinė izraelitų — jūsų giminių — sauga .
05003019	Vien jūsų žmonos , vaikai ir galvijai — aš žinau , kad turite daug galvijų — bus palikti miestuose , kuriuos jums paskyriau ,
05003020	kolei VIEŠPATS nesuteiks ramybės jūsų giminėms , kaip ir jums , kolei ir jie nebus paveldėję krašto , kurį VIEŠPATS jiems duoda Užjordanėje . Tada galėsite kiekvienas sugrįžti į nuosavybę , kurią kiekvienam paskyriau ’ .
05003021	Tuo metu ir Jozuei įsakiau , tardamas : ‘ Savo akimis matei visa , ką padarė VIEŠPATS , jūsų Dievas , tiems dviem karaliams . Taip Dievas padarys visoms karalystėms , kurias ten anapus pereisi .
05003022	Nebijok jų , nes jis — VIEŠPATS , jūsų Dievas — kovoja už jus ’ .
05003023	Tuo metu aš maldavau VIEŠPATĮ , tardamas :
05003024	‘ O Viešpatie DIEVE ! Tu leidai savo tarnui pamatyti tik pirmuosius savo didybės ir galingos rankos darbus ! Joks dievas danguje ar žemėje negali prilygti tau darbais ir galingais veiksmais !
05003025	Leisk man , maldauju , pereiti Užjordanę ir pamatyti puikųjį kraštą , tą puikųjį aukštumų kraštą ir Libaną ’ .
05003026	Bet VIEŠPATS dėl jūsų buvo ant manęs supykęs ir neišklausė . VIEŠPATS tarė man : ‘ Gana ! Niekada daugiau man apie tai nekalbėk !
05003027	Užkopk ant Pisgos viršūnės ir pakelk akis į vakarus , šiaurę , pietus ir rytus . Gerai pasižvalgyk , nes per Jordaną tu nepereisi .
05003028	Duok Jozuei nurodymus , padrąsink jį ir pastiprink , nes jis turės pereiti , vesdamas šią tautą , ir padalyti jiems kraštą , į kurį tu gali tik pasižiūrėti ’ .
05003029	Tuomet mes buvome apsistoję slėnyje priešais Bet Peorą .
05004001	Tad dabar , Izraeli , klausyk įstatų ir įsakų , kurių aš jus mokau laikytis , kad išliktumėte gyvi įžengti ir paveldėti kraštą , kurį VIEŠPATS , jūsų protėvių Dievas , jums duoda .
05004002	Nepridėkite nieko prie to , ką įsakau jums , ir neatimkite nieko , bet laikykitės VIEŠPATIES , jūsų Dievo , įsakymų , kuriuos jums nustatau .
05004003	Jūs matėte savo akimis , ką VIEŠPATS padarė prie Peoro . VIEŠPATS , tavo Dievas , sunaikino iš tavo tarpo kiekvieną , sekusį Peoro Baalą ,
05004004	tuo tarpu jūs , kurie ištikimai laikėtės VIEŠPATIES , savo Dievo , šiandien esate visi gyvi .
05004005	Žiūrėkite , kaip man VIEŠPATS yra įsakęs , mokau dabar jus laikytis įstatų ir įsakų krašte , į kurį esate pasirengę įžengti ir jį paveldėti .
05004006	Laikykitės jų ir vykdykite juos , nes tai parodys tautoms jūsų išmintį ir protingumą . Girdėdami apie visus šiuos įstatus , jie sakys : ‘ Iš tikrųjų išmintingi ir protingi yra žmonės šios didelės tautos ! ’
05004007	Kokia kita didelė tauta turi taip arti savęs esantį dievą , kaip yra VIEŠPATS , mūsų Dievas , kai tik mes jo šaukiamės ?
05004008	Ir kokia kita didelė tauta turi įstatus ir įsakus , tokius teisius , kaip šis Įstatymas , kurį jums duodu ?
05004009	Tačiau būk atidus ir nuoširdžiai saugokis , kad neužmirštum dalykų , kuriuos matei savo akimis , ir kad neleistum jiems išslysti iš savo širdies per visas gyvenimo dienas . Mokyk jų savo vaikus ir vaikų vaikus .
05004010	Tą dieną prie Horebo tu stovėjai VIEŠPATIES , savo Dievo , akivaizdoje , kai VIEŠPATS man tarė : ‘ Surink pas mane žmones , kad paskelbčiau jiems savo žodžius , idant jie išmoktų manęs bijoti visas savo gyvenimo dienas žemėje ir mokytų savo vaikus ’ .
05004011	Jūs atėjote ir stovėjote prie kalno papėdės . Kalnas liepsnojo ugnimi iki pat dangaus ; jį gaubė tirštas tamsus debesis .
05004012	Tada VIEŠPATS kalbėjo jums iš ugnies . Girdėjote jo žodžių garsą , bet pavidalo nematėte , buvo vien balsas .
05004013	Jis paskelbė jums savo Sandorą , kurios įsakė laikytis , tai yra Dešimt Įsakymų , ir užrašė juos ant dviejų akmens plokščių .
05004014	Ir man tuo metu jis įsakė išmokyti jus įstatų ir įsakų laikytis krašte , į kurį esate pasirengę įžengti ir jį paveldėti .
05004015	Kadangi jūs nematėte jokio pavidalo , kai VIEŠPATS kalbėjo iš ugnies prie Horebo , būkite atidūs ir nuoširdžiai saugokitės ,
05004016	kad nesielgtumėte nedorai , dirbdamiesi sau bet kokios išvaizdos stabą , ar į vyrą , ar į moterį panašų ,
05004017	ar panašų į bet kokį gyvulį žemėje , ar į bet kokį paukštį , skraidantį padangėse ,
05004018	ar į bet kokį gyvūną , šliaužiojantį žeme , ar į bet kokią žuvį , plaukiojančią vandenyse po žeme ,
05004019	ar kad kartais , pakėlęs akis į dangų ir stebėdamas saulę , mėnulį , žvaigždes bei dangaus galybę , nebūtum sugundytas juos garbinti ir jiems tarnauti . Juos VIEŠPATS , tavo Dievas , davė visoms tautoms , esančioms visur po dangumi .
05004020	Bet jus VIEŠPATS paėmė ir išvedė iš Egipto , tos geležies lydyklos , kad būtumėte jo brangiausia tauta , kokia šiandien ir esate .
05004021	VIEŠPATS supyko ant manęs dėl jūsų ir prisiekė , kad aš nepereisiu per Jordaną ir neįžengsiu į tą puikųjį kraštą , kurį VIEŠPATS , tavo Dievas , duoda tau kaip paveldą .
05004022	Aš , neperėjęs Jordano , turiu mirti šiame krašte , bet jūs pereisite ir paveldėsite tą puikųjį kraštą .
05004023	Todėl būkite atidūs ir neužmirškite Sandoros , kurią VIEŠPATS , jūsų Dievas , yra su jumis sudaręs , nesidirbkite sau bet kokios išvaizdos stabo , kaip VIEŠPATS , tavo Dievas , yra uždraudęs ,
05004024	nes VIEŠPATS , tavo Dievas , yra deginanti ugnis , pavydulingas Dievas .
05004025	Kai būsite pagimdę vaikus bei vaikų vaikus ir būsite seniai įsikūrę tame krašte , jei tada nedorai elgsitės , pasidirbdami sau bet kokios išvaizdos stabą , darydami tai , kas pikta VIEŠPATIES , jūsų Dievo , akyse , ir jį pykdydami ,
05004026	šią dieną aš šaukiu dangų ir žemę liudyti , kad jūs veikiai dingsite iš krašto , kurį , perėję Jordaną , paveldėsite . Jame ilgai negyvensite , nes būsite visiškai išnaikinti .
05004027	VIEŠPATS išblaškys jus tautose , liks iš jūsų tik saujelė tautose , pas kurias VIEŠPATS jus išvarys .
05004028	Tarnausite ten žmonių rankomis padirbtiems dievams , medžio ir akmens dirbiniams , kurie nemato , negirdi , nevalgo , neužuodžia .
05004029	Tačiau ieškosi ten VIEŠPATIES , savo Dievo , ir rasi jį , jei ieškosi visa širdimi ir visa siela .
05004030	Su nerimu , kai ateityje visa tai bus tave ištikę , sugrįši pas VIEŠPATĮ , savo Dievą , ir jo klausysi .
05004031	Kadangi VIEŠPATS , tavo Dievas , yra gailestingas Dievas , jis tavęs nepaliks ir nesunaikins , neužmirš Sandoros , kurią jis prisiekė tavo protėviams .
05004032	Dabar prašyčiau pasiklausti apie praeities amžius , seniai prieš tave praėjusius , nuo tos dienos , kai Dievas sukūrė žmones žemėje , pasiteirauti nuo vieno dangaus krašto iki kito , ar įvyko kada nors toks didingas įvykis , kaip šis , ar kada nors kas nors panašaus buvo girdėta ?
05004033	Ar girdėjo kokia nors tauta balsą Dievo , kalbančio iš ugnies , kaip kad tu girdėjai , ir ar yra išlikusi gyva ?
05004034	Ar koks nors dievas kada nors bandė eiti ir pasiimti sau tautą iš kitos tautos rykštėmis , ženklais ir stebuklais , karu , galingai pakelta ranka ir siaubą keliančiais darbais , kaip kad VIEŠPATS , jūsų Dievas , padarė tau matant dėl jūsų Egipte ?
05004035	Tau tai buvo parodyta , kad žinotumei , jog VIEŠPATS yra Dievas ir šalia jo nėra kito .
05004036	Tau pamokyti jis leido tau išgirsti savo balsą iš dangaus . Žemėje jis leido tau pamatyti savo didžią ugnį , kai iš tos ugnies girdėjai jo žodžius .
05004037	Kadangi mylėjo tavo protėvius , po jų jis išrinko jų palikuonis . Jis pats vedė tave iš Egipto savo didžia galia ,
05004038	kad nuvarytų tau nuo kelio už tave didesnes ir galingesnes tautas ir įvestų tave į jų kraštą , duodamas jį tau kaip paveldą , kaip šiandien ir yra .
05004039	Tad žinok šiandien ir dėkis į širdį , kad VIEŠPATS yra Dievas ir aukštai , danguje , ir čia , žemėje , nėra kito .
05004040	Laikykis jo įstatų ir įsakymų , kuriuos duodu tau šiandien tavo labui ir tavo palikuonims po tavęs , idant ilgai gyventumei žemėje , kurią VIEŠPATS , tavo Dievas , duoda tau visam laikui “ .
05004041	Tada Mozė Užjordanėje atskyrė tris miestus ,
05004042	į kuriuos galėtų pabėgti žmogžudys , kuris netyčia užmuštų kitą žmogų , niekada nebuvusį su juo nesantaikoje ; jis galėtų pabėgti į šiuos miestus ir likti gyvas :
05004043	Becerą dykumoje ant plokščiakalnio , priklausantį Rubeno žmonėms , Ramot Gileadą , priklausantį Gado žmonėms , ir Golaną Bašane , priklausantį Manaso žmonėms .
05004044	Štai Įstatymas , kurį Mozė pateikė izraelitams .
05004045	Štai įstatai ir įsakai , kuriuos po to , kai jie išėjo iš Egipto , Mozė paskelbė izraelitams
05004046	Užjordanėje , slėnyje priešais Bet Peorą , krašte amoritų karaliaus Sihono , viešpatavusio Hešbone , kurį Mozė ir izraelitai , išėję iš Egipto , nugalėjo .
05004047	Jie buvo užėmę jo kraštą ir Bašano karaliaus Ogo kraštą , dviejų amoritų karalių žemes Užjordanėje
05004048	nuo Aroero , kuris yra ant Arnono slėnio šlaito , iki pat Siono kalno , tai yra Hermono ,
05004049	drauge su visa Araba rytinėje Jordano pusėje iki pat Arabos jūros Pisgos šlaitų papėdėje .
05005001	Mozė sušaukė visą Izraelį ir tarė : „ Klausykis , Izraeli , įstatų ir įsakų , kuriuos skelbiu jums šiandien ! Mokykitės ir ištikimai jų laikykitės !
05005002	VIEŠPATS , mūsų Dievas , sudarė Sandorą su mumis prie Horebo .
05005003	Ne su mūsų protėviais sudarė VIEŠPATS šią Sandorą , bet su mumis , su kiekvienu mūsų , kurie čia šiandien esame .
05005004	Veidu į veidą VIEŠPATS kalbėjosi su jumis prie kalno iš ugnies .
05005005	Aš stovėjau tuo metu tarp VIEŠPATIES ir jūsų , kad perduočiau jums VIEŠPATIES žodžius , nes jūs bijojote ugnies ir nekopėte į kalną . Jis sakė :
05005006	‘ Aš esu VIEŠPATS , tavo Dievas , kuris išvedžiau tave iš Egipto žemės , iš vergijos namų .
05005007	Neturėsi kitų dievų , tiktai mane .
05005008	Nedirbsi sau drožinio nei jokio paveikslo , panašaus į tai , kas yra aukštai danguje , čia žemėje ir vandenyse po žeme .
05005009	Nesilenksi jiems ir negarbinsi jų , nes aš , VIEŠPATS , tavo Dievas , esu pavydulingas Dievas , skiriantis bausmę už tėvų kaltę vaikams iki trečios ir ketvirtos kartos tų , kurie mane atmeta ,
05005010	bet rodantis ištikimą meilę iki tūkstantosios kartos tiems , kurie mane myli ir laikosi mano įsakymų .
05005011	Nenaudosi piktam VIEŠPATIES , savo Dievo , vardo , nes VIEŠPATS nepaliks nenubausto to , kuris naudoja piktam jo vardą .
05005012	Laikysiesi šabo ir švęsi jį , kaip VIEŠPATS , tavo Dievas , tau yra įsakęs .
05005013	Šešias dienas triūsi ir dirbsi visus savo darbus ,
05005014	bet septintoji diena yra VIEŠPATIES , tavo Dievo , šabas : nedirbsi jokio darbo nei tu , nei tavo sūnus ar duktė , nei tavo vergas ar vergė , nei tavo jautis ar asilas , nei tavo galvijai , nei ateivis , gyvenąs tavo gyvenvietėse , idant tavo vergas ir vergė galėtų ilsėtis kaip tu .
05005015	Atsimink , kad tu esi buvęs vergas Egipto žemėje , kad išvedė tave iš ten VIEŠPATS , tavo Dievas , galingai pakelta ranka . Todėl VIEŠPATS , tavo Dievas , ir įsakė tau švęsti šabo dieną .
05005016	Gerbk savo tėvą ir motiną , kaip VIEŠPATS , tavo Dievas , yra tau įsakęs , kad ilgai gyventumei ir tau sektųsi žemėje , kurią VIEŠPATS , tavo Dievas , tau skiria .
05005017	Nežudysi .
05005018	Nesvetimausi .
05005019	Nevogsi .
05005020	Neliudysi melagingai prieš savo artimą .
05005021	Negeisi savo artimo žmonos . Netrokši savo artimo namų ar lauko , ar vergo bei vergės , ar jaučio bei asilo , ar bet ko , kas priklauso tavo artimui ’ .
05005022	Šiuos žodžius — šiuos ir nieko daugiau — VIEŠPATS galingu balsu tarė visai jūsų bendrijai prie kalno iš ugnies ir iš tamsaus debesies . Jis užrašė juos ant dviejų akmens plokščių ir davė jas man .
05005023	Girdėdami tą balsą iš tamsumos , kalnui skendint ugnyje , jūs atėjote pas mane , — visi jūsų giminių vadai ir visi jūsų seniūnai , —
05005024	ir sakėte : ‘ Štai VIEŠPATS , mūsų Dievas , ką tik mums parodė savo šlovę ir didybę , ir mes girdėjome jo balsą iš ugnies . Šiandien patyrėme , kad žmogus gali išlikti gyvas , nors jam yra kalbėjęs Dievas .
05005025	Tad kodėl turėtume dabar mirti ? Juk suris mus ši baisi ugnis ! Mes turėsime mirti , jei ilgiau klausysimės VIEŠPATIES , mūsų Dievo , balso .
05005026	Juk koks mirtingasis kada nors girdėjo gyvojo Dievo balsą iš ugnies , kaip kad mes girdėjome , ir išliko gyvas ?
05005027	Verčiau tu prieik arčiau ir išgirsk visa , ką VIEŠPATS , mūsų Dievas , sakys . Tada pasakyk mums visa , ką VIEŠPATS , mūsų Dievas , bus tau sakęs , o mes klausysimės ir vykdysime ’ .
05005028	VIEŠPATS girdėjo jūsų žodžius , kai jūs man kalbėjote , ir tarė man : ‘ Girdėjau šių žmonių tau pasakytus žodžius . Visa , ką jie pasakė , gerai pasakyta .
05005029	O kad jie visada turėtų tokią širdį manęs bijoti ir laikytis visų mano įsakymų ! Tada jiems ir jų vaikams sektųsi amžinai !
05005030	Eik ir sakyk jiems : ‹ Grįžkite į savo palapines › .
05005031	Bet pats pasilik čia su manimi , tau paskelbsiu visus įsakymus — įstatus ir įsakus , — kad tu išmokytum juos tai vykdyti krašte , kurį duodu jiems paveldėti ’ .
05005032	Todėl stenkitės elgtis , kaip VIEŠPATS yra jums įsakęs . Nenukrypkite nei į dešinę , nei į kairę .
05005033	Tiksliai sekite visą kelią , kurį VIEŠPATS , jūsų Dievas , jums įsakė , kad klestėtumėte ir jums sektųsi , kad ilgai gyventumėte krašte , kurį paveldėsite .
05006001	Štai tas įsakymas , tie įstatai ir įsakai , kurių VIEŠPATS , jūsų Dievas , įsakė man jus mokyti , kad vykdytumėte juos krašte , kurio einate paveldėti ,
05006002	idant tu , tavo vaikai ir vaikų vaikai pagarbiai bijotų VIEŠPATIES , savo Dievo , visas dienas ir laikytųsi visų jo įstatų ir įsakymų , kuriuos tau įsakau , ir ilgai išsilaikytumei .
05006003	Klausykis , Izraeli , laikykis jų ištikimai , kad tau gerai sektųsi ir didžiai daugintumeisi krašte , tekančiame pienu ir medumi , kaip VIEŠPATS , tavo protėvių Dievas , yra tau pažadėjęs .
05006004	Klausykis , Izraeli ! VIEŠPATS yra mūsų Dievas , vien tik VIEŠPATS .
05006005	Mylėsi Viešpatį , savo Dievą , visa širdimi , visa siela ir visomis jėgomis .
05006006	Paimk į širdį šiuos žodžius , kuriuos tau šiandien įsakau .
05006007	Įdiek juos savo vaikams . Kartok juos , kai esi namie ir kai keliauji , kai guliesi ir kai keliesi .
05006008	Prisirišk juos kaip ženklą ant rankos . Tebūna jie kaip žymė tau ant kaktos .
05006009	Užsirašyk juos ant durų staktos savo namuose ir ant vartų .
05006010	Kai VIEŠPATS , tavo Dievas , bus įvedęs tave į kraštą , kurį jis prisiekė duoti tavo protėviams Abraomui , Izaokui ir Jokūbui , kraštą su turtingais ir dideliais miestais , kurių tu nestatei ,
05006011	su namais , pilnais visokiausių gėrybių , kurių tu nekrovei , su iškirstomis vandens talpyklomis , kurių tu nekirtai , su vynuogynais bei alyvmedžių miškeliais , kurių tu nesodinai ; kai būsi sočiai pavalgęs ,
05006012	rūpinkis neužmiršti VIEŠPATIES , išvedusio tave iš Egipto žemės , iš vergijos namų .
05006013	Bijosi tik VIEŠPATIES , savo Dievo , jam tarnausi ir tik jo vardu prisieksi .
05006014	Neisite paskui kitus dievus , paskui savo kaimynystės tautų dievus ,
05006015	nes VIEŠPATS , tavo Dievas , esantis su tavimi , yra pavydulingas Dievas , kad neužsidegtų ant tavęs įniršis VIEŠPATIES , tavo Dievo , ir nenušluotų tavęs nuo žemės paviršiaus .
05006016	Negundykite VIEŠPATIES , savo Dievo , kaip gundėte prie Masos .
05006017	Stenkitės ištikimai laikytis VIEŠPATIES , jūsų Dievo , duotų įsakymų , taisyklių ir įstatų .
05006018	Daryk , kas teisu ir gera VIEŠPATIES akyse , idant tau sektųsi , kad įžengtumei ir paveldėtumei puikųjį kraštą , kurį VIEŠPATS tavo protėviams prisiekė duoti ,
05006019	nuvydamas tau nuo kelio visus tavo priešus , kaip VIEŠPATS yra tau pažadėjęs .
05006020	Kai tavo vaikai ateityje klaus , tardami : ‘ Ką reiškia tos taisyklės , tie įsakai ir įstatai , kuriuos VIEŠPATS , mūsų Dievas , jums įsakė ? ’ —
05006021	savo vaikams atsakysi : ‘ Mes buvome faraono vergai Egipte , bet VIEŠPATS galinga ranka išvedė iš Egipto .
05006022	Mūsų akyse VIEŠPATS padarė ženklų ir nuostabių bei baisių darbų prieš faraoną ir jo dvarą Egipte .
05006023	Iš ten mus išvedė , idant įvestų ir duotų mums kraštą , priesaika pažadėtą mūsų protėviams .
05006024	Tada VIEŠPATS mums įsakė vykdyti visus šiuos įstatus , bijoti VIEŠPATIES amžinam mūsų labui , idant išliktume gyvi , kaip šiandien ir yra .
05006025	Jei stengsimės ištikimai vykdyti visą šį įsakymą VIEŠPATIES , mūsų Dievo , akivaizdoje , kaip jis mums yra įsakęs , būsime teisūs ’ .
05007001	Kai VIEŠPATS , tavo Dievas , bus tave įvedęs į kraštą , kurio paveldėti eini , ir bus išvaręs daug tautų — hetitus , girgašus , amoritus , kanaaniečius , perizus , hivus ir jebusiečius , septynias tautas , daug galingesnes už tave , —
05007002	kai VIEŠPATS , tavo Dievas , bus tau juos atidavęs , ir tu juos nugalėsi , turėsi juos skirti sunaikinti . Nesudaryk su jais sandoros ir nepasigailėk jų .
05007003	Nesimaišyk su jais vedybomis , atiduodamas savo dukteris jų sūnums ar imdamas jų dukteris savo sūnums ,
05007004	nes tai nugręš tavo vaikus nuo manęs tarnauti kitiems dievams . Tuomet VIEŠPATIES įniršis suliepsnos ant tavęs , ir jis nedelsdamas tave sunaikins .
05007005	Jūs turite su jais šitaip pasielgti : sugriaukite jų aukurus , sudaužykite jų šventuosius akmenis , iškirskite jų stulpus ir sudeginkite jų stabus ugnyje ,
05007006	nes tu esi VIEŠPAČIUI , savo Dievui , pašvęsta tauta . VIEŠPATS , tavo Dievas , išsirinko tave iš visų žemės tautų būti jo branginama tauta .
05007007	Ne dėl to , kad būtumėte buvę gausesni už bet kokią kitą tautą , VIEŠPATS pamilo jus ir išsirinko , nes jūs buvote skaičiumi mažiausi iš visų tautų .
05007008	VIEŠPATS mylėjo jus ir laikėsi priesaikos , kurią buvo davęs tavo protėviams , VIEŠPATS išvedė jus galinga ranka ir atpirko tave iš vergijos namų , iš faraono , Egipto karaliaus , rankos .
05007009	Todėl žinok , kad VIEŠPATS , tavo Dievas , yra Dievas — ištikimas Dievas , kuris ištikimai laikosi Sandoros su jį mylinčiais ir vykdančiais jo įsakymus ligi tūkstantosios kartos ,
05007010	bet nedelsia atlyginti sunaikinimu to , kuris jį atmeta . Su tokiu jis nedelsia ir tuojau pat jam atlygina .
05007011	Tad laikykis uoliai įsakymo — įstatų ir įsakų , kuriuos šiandien įsakau tau vykdyti .
05007012	Jei laikysitės šių įsakų , ištikimai juos vykdydami , VIEŠPATS , tavo Dievas , ištikimai laikysis su tavimi sudarytos Sandoros , kurią prisiekė tavo protėviams .
05007013	Mylės tave , laimins tave ir padaugins tave . Laimins tavo įsčių vaisių ir tavo žemės derlių , tavo grūdus , naują vyną ir aliejų , tavo galvijų prieauglį ir avių jauniklius krašte , kurį tavo protėviams prisiekė tau duoti .
05007014	Tu būsi palaimintas labiau negu visos kitos tautos : nebus nei bevaisio , nei bevaisės tarp jūsų ar tarp jūsų galvijų .
05007015	VIEŠPATS atitolins nuo tavęs visas ligas . Jokiomis piktomis Egipto negaliomis , apie kurias tu žinai , jis tavęs nevargins , bet kirs jomis visiems , kurie tavęs nekenčia .
05007016	Nerodydamas gailesčio , sunaikinsi visas tautas , kurias VIEŠPATS , tavo Dievas , tau atiduoda . Kitiems dievams netarnausi , nes tau tai būtų žabangos .
05007017	Jei sakytumei širdyje : ‘ Anos tautos gausesnės už mane , kaip aš galiu jas išvaryti ? ’ —
05007018	nebijok jų ! Tik atsimink , ką VIEŠPATS , tavo Dievas , padarė faraonui ir visam Egiptui ,
05007019	tas didžiąsias rykštes , kurias matei savo akimis , ženklus bei nuostabius darbus ir galingai pakeltą ranką , kuria VIEŠPATS , tavo Dievas , tave išvedė . VIEŠPATS , tavo Dievas , padarys tą pat ir visoms tautoms , kurių baiminiesi .
05007020	Be to , VIEŠPATS , tavo Dievas , siųs jiems marą , kolei net išlikusieji ir bėgliai bus sunaikinti .
05007021	Tenebūna tau jų baisu , nes VIEŠPATS , tavo Dievas , esantis su tavimi , yra didis ir baisus Dievas .
05007022	VIEŠPATS , tavo Dievas , išvarys tas tautas pamažu . Jų pribaigti iš karto tu negali , kad kartais nepadaugėtų laukinių žvėrių tavo nelaimei .
05007023	Bet VIEŠPATS , tavo Dievas , juos tau atiduos ir glumins klaiku , kol jie bus išnaikinti .
05007024	Jų karalius jis įduos tau į rankas , išdildysi jų vardus po dangumi ; niekas nepajėgs tau priešintis , kol juos sunaikinsi .
05007025	Sumesi į ugnį jų stabus . Negeisi ant jų esančio sidabro ar aukso ir neimsi , kad nebūtumei jo įviliotas į žabangas , nes tai bjaurus dalykas VIEŠPAČIUI , tavo Dievui .
05007026	Nenešk jokio bjauraus daikto į savo namus , nes ir tu , kaip jis , būsi atiduotas sunaikinti . Turi juo šlykštėtis ir bjaurėtis , nes tai atiduota sunaikinti .
05008001	Viso šio įsakymo , kurį šiandien tau duodu , turite ištikimai laikytis , kad klestėtumėte ir daugėtumėte bei pajėgtumėte įžengti ir paveldėti kraštą , kurį VIEŠPATS priesaika pažadėjo jūsų protėviams .
05008002	Atsimink tą ilgą kelią , kuriuo tave vedė VIEŠPATS , tavo Dievas , per tuos keturiasdešimt metų dykumoje , idant padarytų tave nuolankų , bandydamas sužinoti , kas tavo širdyje , ar tu laikysiesi jo įsakymų , ar ne .
05008003	Jis darė tave nuolankų , leisdamas tau paalkti , paskui maitindamas tave mana , kurios nei jūs , nei jūsų protėviai nežinojote , idant tave pamokytų , kad žmogus gyvas ne vien duona , bet gyvena kiekvienu žodžiu , išeinančiu iš VIEŠPATIES lūpų .
05008004	Per tuos keturiasdešimt metų drabužiai ant tavo nugaros nesusinešiojo ir tavo kojos nesutino .
05008005	Tad žinok savo širdyje , kad VIEŠPATS , tavo Dievas , baudžia tave , kaip žmogus baudžia savo sūnų .
05008006	Todėl laikykis VIEŠPATIES , savo Dievo , įsakymų , eidamas jo keliais ir pagarbiai bijodamas jo ,
05008007	nes VIEŠPATS , tavo Dievas , veda tave į puikų kraštą — kraštą upelių , šaltinių ir vandens , trykštančio slėniuose ir kalvose ,
05008008	kraštą kviečių ir miežių , vynmedžių , figmedžių ir granatmedžių , kraštą alyvmedžių ir medaus ,
05008009	kraštą , kur galėsi valgyti duonos nestokodamas , kur jums nieko netrūks , kraštą su rūdingomis uolomis , iš kurio kalvų galėsi išgauti vario .
05008010	Kai būsi ligi soties privalgęs , šlovink VIEŠPATĮ , savo Dievą , už puikųjį kraštą , kurį jis tau yra davęs .
05008011	Žiūrėk , kad neužmirštum VIEŠPATIES , savo Dievo , ir laikykis jo įsakymų , įsakų ir įstatų , kuriuos aš tau šiandien įsakau .
05008012	Kai būsi sočiai pavalgęs , pasistatęs gerus namus ir juose gyvensi ,
05008013	kai tavo galvijų bandų ir avių kaimenių bus padaugėję , tavo sidabro ir aukso pagausėję , ir visa , kas tau priklauso , bus suklestėję ,
05008014	saugokis , kad tavo širdis neišpuiktų ir neužmirštų VIEŠPATIES , savo Dievo , išvedusio tave iš Egipto žemės , iš vergijos namų ,
05008015	vedusio per plačią ir baisią dykumą su jos ugningais žalčiais ir skorpionais , per išdegusią ir be jokio vandens žemę , davusio tau vandens iš titnago uolos
05008016	ir maitinusio tave mana , tavo protėviams nežinomu maistu , idant padarytų tave nuolankų ir išbandytų tik tavo ateities labui .
05008017	Nesakyk sau širdyje : ‘ Mano paties galybe ir mano paties rankų jėgomis sukrauti šie turtai ’ .
05008018	Atsimink , kad VIEŠPATS , tavo Dievas , yra tas , kuris tau duoda galybę būti turtingam , idant patvirtintų savo Sandorą , kurią prisiekė tavo protėviams , kaip jis šiandien ir daro .
05008019	Bet jei tu , užmiršęs VIEŠPATĮ , savo Dievą , eisi paskui kitus dievus jiems tarnauti ir jų garbinti , šiandien įspėju jus , kad tikrai pražūsite .
05008020	Jūs žūsite kaip tautos , kurias VIEŠPATS naikina jūsų akivaizdoje , nes neklausėte VIEŠPATIES , savo Dievo , balso .
05009001	Klausykis , Izraeli ! Šiandien tu pereini Jordaną , kad įžengtum ir paveldėtum tautas , gausesnes ir galingesnes už save , didelius miestus , įtvirtintus mūrais iki padangių ,
05009002	stiprią ir aukštaūgę tautą , Anako palikuonis , kuriuos pažįsti . Girdėjai , kas apie juos sakoma : ‘ Kas gali priešintis anakiečiams ? ’
05009003	Tad žinok šiandien , kad VIEŠPATS , tavo Dievas , praeina pirma tavęs kaip naikinanti ugnis ; jis juos nugalės . Jis paklupdys juos tavo akivaizdoje , idant galėtumei juos paveldėti ir greitai sunaikinti , kaip VIEŠPATS yra tau pažadėjęs .
05009004	Kai VIEŠPATS , tavo Dievas , bus nuvijęs juos tau nuo kelio , nesakyk sau širdyje : ‘ Dėl mano teisumo VIEŠPATS atvedė mane paveldėti šio krašto ’ , nes iš tikrųjų dėl tų tautų nedorumo VIEŠPATS išvaro juos tavo akivaizdoje .
05009005	Ne dėl savo teisumo ar savo širdies sąžiningumo įžengi paveldėti jų krašto , bet dėl jų nedorumo VIEŠPATS išvaro juos tavo akivaizdoje , idant įvykdytų pažadą , kurį davė prisiekdamas tavo protėviams — Abraomui , Izaokui ir Jokūbui .
05009006	Tad žinok , kad VIEŠPATS , tavo Dievas , duoda tau šį kraštą paveldėti ne dėl tavo teisumo , nes esi kietasprandė tauta .
05009007	Atsimink ir neužmiršk , kaip supykdei VIEŠPATĮ , savo Dievą , dykumoje . Nuo tos dienos , kai išėjai iš Egipto žemės , iki atėjote į šią vietą , maištavote prieš VIEŠPATĮ .
05009008	Net prie Horebo supykdėte VIEŠPATĮ , ir VIEŠPATS taip įniršo , jog buvo pasirengęs jus sunaikinti .
05009009	Užkopęs ant kalno paimti akmens plokščių , plokščių Sandoros , kurią VIEŠPATS sudarė su jumis , išbuvau ant kalno keturiasdešimt dienų ir keturiasdešimt naktų , nevalgydamas duonos ir negerdamas vandens .
05009010	VIEŠPATS davė man dvi akmens plokštes , rašytas Dievo pirštu , su tais pačiais žodžiais , kuriuos buvo pasakęs jums iš ugnies prie kalno sueigos dieną .
05009011	Praėjus keturiasdešimt dienų ir keturiasdešimt naktų , VIEŠPATS davė man dvi akmens plokštes — Sandoros plokštes .
05009012	Tada VIEŠPATS tarė man : ‘ Skubėk , tuojau pat leiskis iš čia žemyn , nes tavo žmonės , kuriuos išvedei iš Egipto , nedorai elgiasi . Jie veikiai suskubo pasukti iš kelio , kuriuo eiti buvau jiems įsakęs , ir pasidarė sau nuliedintą stabą ’ .
05009013	Be to , VIEŠPATS pridūrė : ‘ Dabar matau , kad ši tauta tikrai yra kietasprandė tauta .
05009014	Tad palik dabar mane vieną , kad galėčiau juos sunaikinti , ištrindamas jų vardą po dangumi . Iš tavęs padarysiu galingesnę ir gausesnę už juos tautą ’ .
05009015	Apsisukau ir leidausi žemyn nuo kalno . Kalnas liepsnojo ugnyje . Abiem rankomis laikiau dvi Sandoros plokštes .
05009016	Tada pamačiau , kad jūs iš tikrųjų nusidėjote VIEŠPAČIUI , savo Dievui , nusiliedindami veršio atvaizdą . Jūs buvote veikiai suskubę pasukti iš kelio , kuriuo eiti VIEŠPATS buvo jums įsakęs .
05009017	Paėmęs abi plokštes , sviedžiau jas abiem rankomis nuo savęs ir sudaužiau jūsų akyse .
05009018	Tada gulėjau kniūbsčias prieš VIEŠPATĮ keturiasdešimt dienų ir keturiasdešimt naktų , kaip anksčiau , nevalgydamas duonos ir negerdamas vandens , dėl sunkios jūsų nuodėmės , kuria buvote nusidėję , darydami , kas nedora VIEŠPATIES akyse , ir jį pykdydami .
05009019	Man buvo baisu dėl VIEŠPATIES degančio pykčio jums , skatinusio jį sunaikinti jus . Bet VIEŠPATS išklausė manęs ir šį kartą .
05009020	Be to , VIEŠPATS buvo taip supykęs ant Aarono , kad buvo pasirengęs jį sunaikinti , bet aš užtariau ir jį tuo metu .
05009021	Tada , paėmęs jūsų nuodėmės darbą — tą veršį , sudeginau jį ugnyje , sutrupinau į šipulius ir sutrynęs į smulkiausias dulkes išbarsčiau dulkes į upelį , tekantį nuo kalno .
05009022	Ir prie Taberos , ir prie Masos , ir prie Kibrot Taavos pykdėte VIEŠPATĮ .
05009023	O kai VIEŠPATS siuntė jus iš Kadeš Barnėjos , sakydamas : ‘ Keliaukite ir paveldėkite kraštą , kurį esu jums davęs ’ , jūs maištavote prieš VIEŠPATIES , savo Dievo , įsakymą , nepasitikėdami juo ir nepaklusdami jam .
05009024	Jūs esate maištavę prieš VIEŠPATĮ nuo tos dienos , kai jis jus pažino .
05009025	Todėl anas keturiasdešimt dienų ir keturiasdešimt naktų aš gulėjau kniūbsčias prieš VIEŠPATĮ ; gulėjau kniūbsčias , nes VIEŠPATS ketino jus sunaikinti .
05009026	Meldžiausi VIEŠPAČIUI ir sakiau : ‘ Viešpatie DIEVE , nesunaikink savo tautos , kurią atpirkai savo didybe ir išvedei iš Egipto galinga ranka .
05009027	Prisimink savo tarnus — Abraomą , Izaoką ir Jokūbą ir nepaisyk , kad ši tauta yra kietasprandė , nedora ir nuodėminga .
05009028	Antraip žmonės krašte , iš kurio mus išvedei , sakys : ‹ Dėl to , kad VIEŠPATS buvo bejėgis įvesti juos į pažadėtą kraštą , ir dėl to , kad jų nekentė , jis išvedė juos , kad išmirtų dykumoje › .
05009029	Juk jie galų gale yra tavo tauta , kurią išvedei savo didinga jėga ir pakelta ranka ’ .
05010001	Tada VIEŠPATS tarė man : ‘ Nusitašyk iš akmens dvi plokštes , tokias kaip pirmąsias , ir užkopk pas mane ant kalno ; padirbk ir medžio skrynią .
05010002	Aš įrašysiu ant plokščių žodžius , buvusius ant pirmųjų plokščių , kurias sudaužei , ir tu įdėsi jas į skrynią ’ .
05010003	Padirbau skrynią iš akacijos medžio , nusitašiau dvi akmens plokštes , tokias kaip pirmąsias , ir užkopiau ant kalno su dviem plokštėmis rankose .
05010004	Tada jis parašė ant plokščių , kaip anksčiau buvo parašęs , tuos pačius žodžius — Dešimt Įsakymų , kuriuos VIEŠPATS buvo paskelbęs jums iš ugnies ant kalno sueigos dieną , ir padavė jas man .
05010005	Apsisukęs nusileidau nuo kalno ir įdėjau plokštes į skrynią , kurią buvau padirbęs . Ir ten jos tebėra , kaip VIEŠPATS man įsakė .
05010006	Izraelitai keliavo iš Beeroto Bene Jaakano į Moserą . Ten mirė Aaronas , ten buvo ir palaidotas ; jo sūnus Eleazaras tapo kunigu vietoj jo .
05010007	Iš čia jie keliavo į Gudgodą , o iš Gudgodos į Jotbatą — kraštą su tekančiais upeliais .
05010008	Tuo metu VIEŠPATS atskyrė Levio giminę VIEŠPATIES Sandoros Skryniai nešti , būti VIEŠPATIES akivaizdoje bei jam tarnauti ir laiminti jo vardu , kaip šiandien ir daroma .
05010009	Todėl Levis neturi dalies ar paveldo su savo broliais . Pats VIEŠPATS yra jo paveldas , kaip VIEŠPATS , tavo Dievas , yra apie juos kalbėjęs .
05010010	Išbuvau ant kalno keturiasdešimt dienų ir keturiasdešimt naktų . Dar kartą VIEŠPATS išklausė mane ir sutiko tavęs nesunaikinti .
05010011	VIEŠPATS tarė man : ‘ Stokis ! Leiskis kelionėn priekyje žmonių , kad jie įžengtų ir paveldėtų kraštą , kurį jų protėviams prisiekiau jiems duoti ’ .
05010012	O dabar , Izraeli , ko gi reikalauja iš tavęs VIEŠPATS , tavo Dievas ? Vien pagarbiai bijoti VIEŠPATIES , savo Dievo , eiti visais jo keliais , mylėti jį , tarnauti VIEŠPAČIUI , savo Dievui , visa savo širdimi ir visa siela
05010013	ir laikytis visų VIEŠPATIES , tavo Dievo , įsakymų bei įstatų , kuriuos įsakau tau šiandien tavo paties labui .
05010014	Žiūrėk ! VIEŠPAČIUI , tavo Dievui , priklauso dangus bei dangaus aukštybės , žemė ir visa , kas joje ,
05010015	tačiau tik tavo protėvius VIEŠPATS pamilo ir išrinko jus , jų palikuonis , iš visų tautų , kaip šiandien ir yra .
05010016	Tad apipjaustykite savo surambėjusias širdis ir nebebūkite daugiau kietasprandžiai .
05010017	Juk VIEŠPATS , jūsų Dievas , yra dievų Dievas ir viešpačių Viešpats — didingas , galingas ir baisus Dievas , nesantis šališkas ir neimantis kyšio ,
05010018	ginantis našlaičio ir našlės bylą , mylintis ateivį , parūpinantis jiems maisto ir drabužių .
05010019	Tad ir jūs mylėsite ateivį , nes patys buvote ateiviai Egipto žemėje .
05010020	Bijosi VIEŠPATIES , savo Dievo , tik jį garbinsi , jam atsiduosi ir jo vardu prisieksi .
05010021	Jis tavo gyrius . Jis tavo Dievas , padaręs šiuos nuostabius ir baisius darbus , kuriuos matei savo akimis .
05010022	Tavo protėvių buvo septyniasdešimt , kai jie nuėjo į Egiptą , o dabar VIEŠPATS , tavo Dievas , yra padaręs tave tokį gausų kaip dangaus žvaigždes .
05011001	Tad mylėk VIEŠPATĮ , savo Dievą , ir visada laikykis įpareigojimo — jo įstatų , įsakų ir įsakymų .
05011002	Atsiminkite šiandien , kad ne jūsų vaikai , kurie nei patyrė , nei matė VIEŠPATIES , jūsų Dievo , pamokos , bet jūs patys turite pripažinti jo didybę , galingai pakeltą ranką ,
05011003	ženklus ir darbus , padarytus Egipte faraonui , Egipto karaliui , ir visai jo žemei :
05011004	ką jis padarė egiptiečių kariuomenei , žirgams ir vežimams , kai jie vijosi iš paskos , užliedamas juos Nendrių jūros vandenimis ir visiškai sunaikindamas ,
05011005	ką jis padarė jums dykumoje , kol atėjote į šią vietą ,
05011006	ir ką padarė Datanui ir Abiramui , Rubeno sūnaus Eliabo sūnums , kai viso Izraelio akyse žemė pravėrė savo burną ir prarijo juos drauge su šeimomis , palapinėmis bei visa kuo , kas gyva tarp jų ,
05011007	nes jūs savo akimis matėte visus šiuos nuostabius darbus .
05011008	Tad laikykitės visų įsakymų , kuriuos šiandien jums duodu , kad būtumėte stiprūs , įžengtumėte ir paveldėtumėte kraštą , kurį keliaujate paveldėti ,
05011009	kad ilgai gyventumėte krašte , kurį VIEŠPATS prisiekė duoti jūsų protėviams ir jų palikuonims , krašte , tekančiame pienu ir medumi .
05011010	Kraštas , kurį keliaujate paveldėti , ne toks , kaip Egipto žemė , iš kurios atėjote . Ten javai , kuriuos sėjai , turėjo būti laistomi tavo paties triūsu tartum darže .
05011011	O kraštas , kurį keliaujate paveldėti , yra kalvų ir slėnių šalis , laistoma iš dangaus lietumi .
05011012	Tai šalis , kuria VIEŠPATS , tavo Dievas , pasirūpina , kurią VIEŠPATS , tavo Dievas , prižiūri visada — nuo metų pradžios ligi metų galo .
05011013	Tad jei tikrai paklusite jo įsakymams , kuriuos jums duodu šiandien , mylėdami VIEŠPATĮ , savo Dievą , ir tarnaudami jam visa širdimi ir visa siela ,
05011014	tai jis laiku duos tavo žemei lietaus — ir ankstyvuosius , ir vėlyvuosius lietus ; tada jūs nuimsite savo derlių : grūdų , vyno ir aliejaus ;
05011015	jis duos žolės laukuose jūsų galvijams , ir jūs būsite pavalgę iki soties .
05011016	Bet saugokitės , kad jūsų širdis nesusiviliotų tarnauti kitiems dievams ir juos garbinti ,
05011017	nes tuomet VIEŠPATS įnirš ant jūsų ir uždarys dangaus skliautą , kad nebelytų lietus ir žemė nebeduotų derliaus . Tada jūs veikiai pražūsite puikiajame krašte , kurį VIEŠPATS jums duoda .
05011018	Įsidėkite šiuos mano žodžius į savo širdis ir sielas , prisiriškite kaip ženklą prie rankos ir prisitvirtinkite kaip žymę ant kaktos .
05011019	Mokykite jų savo vaikus , kalbėdami apie juos , kai esi namie ir kai keliauji , kai guliesi ir kai keliesi .
05011020	Užrašyk juos ant savo namų durų staktos ir ant savo vartų ,
05011021	kad jūsų ir jūsų vaikų dienos būtų padaugintos krašte , kurį VIEŠPATS prisiekė jūsų protėviams duoti , kolei dangaus skliautas yra viršum žemės .
05011022	Tad jei jūs ištikimai laikysitės viso šio įsakymo , kurį jums duodu , mylėdami VIEŠPATĮ , savo Dievą , eidami visais jo keliais ir laikydamiesi jo ,
05011023	VIEŠPATS išvarys visas šias tautas pirma jūsų , ir paveldėsite už save didesnes ir galingesnes tautas .
05011024	Kiekviena vieta , į kurią įkelsite koją , jums priklausys ; jūsų žemė drieksis nuo dykumos ligi Libano ir nuo Eufrato upės ligi Vakarų jūros .
05011025	Niekas nepajėgs jums priešintis : jūsų baimę ir siaubą VIEŠPATS , jūsų Dievas , sukels visame krašte , į kurį įkelsite koją , kaip jis pažadėjo .
05011026	Žiūrėkite ! Šiandien padedu prieš jus palaiminimą ir prakeikimą .
05011027	Palaiminimą , jei paklusite VIEŠPATIES , savo Dievo , įsakymams , kuriuos šiandien jums duodu ,
05011028	ir prakeikimą , jei nepaklusite VIEŠPATIES , savo Dievo , įsakymams , bet trauksitės iš kelio , kurį šiandien jums duodu , eidami paskui kitus dievus , kurių nepažinojote .
05011029	Kai VIEŠPATS , tavo Dievas , bus tave įvedęs į kraštą , į kurį tu įžengi jo paveldėti , ištarsi palaiminimą ant Garizimo kalno ir prakeikimą ant Ebalo kalno .
05011030	Kaip žinai , jie yra Užjordanėje , už vakarų kelio , esančio krašte kanaaniečių , gyvenančių Araboje priešais Gilgalą , prie Morės ąžuolų .
05011031	Juk pereisite Jordaną , kad įžengtumėte paveldėti krašto , kurį VIEŠPATS , jūsų Dievas , duoda jums , ir kai jį paveldėsite , ir kai jame gyvensite ,
05011032	turite ištikimai laikytis visų įstatų ir įsakų , kuriuos išdėsčiau jums šiandien .
05012001	Štai įstatai ir įsakai ; turite ištikimai jų laikytis krašte , kurį VIEŠPATS , tavo protėvių Dievas , yra davęs tau paveldėti , kol tik būsite gyvi žemėje .
05012002	Sugriaukite iš pamatų visus alkus , kur tautos , kurias jūs išvarote , ant kalvų ir po kiekvienu lapuočiu medžiu garbino savo dievus .
05012003	Išardykite jų aukurus , sudaužykite šventuosius akmenis , sudeginkite stulpus , iškirskite jų dievų stabus , išdildykite jų vardą iš tokių vietų .
05012004	Taip , kaip jie , VIEŠPATIES , savo Dievo , negarbinsite .
05012005	Jūs žvelgsite į vietą , kurią VIEŠPATS , jūsų Dievas , išrinks iš visų jūsų giminių kaip buveinę savo vardui įkurdinti . Jūs eisite ten ,
05012006	nešdami savo deginamąsias atnašas ir aukas , savo dešimtines ir asmeniškas aukas , savo įžadų aukas ir geros valios atnašas ir savo galvijų bandų bei avių kaimenių pirmienas .
05012007	Ten VIEŠPATIES , savo Dievo , akivaizdoje , valgysite drauge su savo šeimomis , džiaugdamiesi visais atliktais darbais , kuriais VIEŠPATS , jūsų Dievas , bus jus palaiminęs .
05012008	Nesielgsite , kaip mes elgiamės čia šiandien , kiekvienas mūsų darydamas , kas jam atrodo gera ,
05012009	nes dar nesate atėję į ramybės vietą — į paveldą , kurį VIEŠPATS , jūsų Dievas , jums duoda .
05012010	Kai būsite perėję Jordaną ir apsigyvenę krašte , kurį VIEŠPATS , jūsų Dievas , skiria jums , ir kai jis bus suteikęs jums ramybę nuo jūsų aplinkinių priešų , kad galėtumėte saugiai gyventi ,
05012011	nešite visa , ką jums įsakau , į tą vietą , kurią VIEŠPATS , jūsų Dievas , išrinks kaip buveinę savo vardui : deginamąsias atnašas ir kitas aukas , dešimtines ir dovanas , visas rinktines įžadų aukas , kurias pažadate VIEŠPAČIUI .
05012012	VIEŠPATIES , savo Dievo , akivaizdoje džiaugsitės drauge su savo sūnumis ir dukterimis , vergais bei vergėmis ir levitais , gyvenančiais jūsų miestuose , nes jie patys neturi , kaip jūs , dalies ar paveldo .
05012013	Žiūrėk , kad neatnašautum deginamųjų aukų , kur tik tavo akims patinka .
05012014	Tik toje vietoje , kurią VIEŠPATS išrinks vienoje iš tavo giminių , ten atnašausi deginamąsias aukas ir ten atliksi visa , ką tau įsakau .
05012015	Tačiau , kur tik nori , gali skersti ir valgyti mėsą bet kurioje iš savo gyvenviečių pagal palaiminimą , kurį VIEŠPATS , tavo Dievas , yra tau davęs . Ir nešvarūs , ir švarūs gali ją valgyti , kaip gazelės ar stirnos mėsą .
05012016	Bet kraujo nevalgysite ; jį išliesite ant žemės kaip vandenį .
05012017	Nevalgysi savo gyvenvietėse nei savo grūdų , vyno ir aliejaus dešimtinių , nei savo galvijų bandos ir avių kaimenės pirmienų , nei įžadų aukų , kurias pažadi , geros valios atnašų ir asmeniškų aukų .
05012018	Jas turi valgyti VIEŠPATIES , savo Dievo , akivaizdoje , toje vietoje , kurią VIEŠPATS , tavo Dievas , išsirinks , drauge su sūnumis ir dukterimis , vergais ir vergėmis bei levitais , gyvenančiais tavo gyvenvietėse , džiaugdamiesi VIEŠPATIES , savo Dievo , akivaizdoje visais savo rankų laimėjimais .
05012019	Žiūrėk , kad neužmirštum levito , kol tik gyvensi savo krašte .
05012020	Kai VIEŠPATS , tavo Dievas , bus išplėtęs tavo žemę , kaip yra tau pažadėjęs , ir tu sakysi : ‘ Valgysiu mėsos ’ , nes jausi norą valgyti mėsos , galėsi valgyti mėsos , kada tik nori .
05012021	Jei vieta , kurią VIEŠPATS , tavo Dievas , išsirinks savo vardui įkurdinti , bus tau per toli , ir tu pjausi , kaip tau esu įsakęs , galviją iš bandos ar avį iš kaimenės , kuriuos tau VIEŠPATS yra davęs , kada tik norėsi , galėsi valgyti mėsą .
05012022	Iš tikrųjų kaip gazelė ar stirna yra valgoma , taip galite valgyti ir ją . Ir nešvarūs , ir švarūs gali ją valgyti , kaip gazelės ar stirnos mėsą .
05012023	Bet pasisaugok , kad nevalgytum kraujo , nes kraujas yra gyvybė ; gyvybės su mėsa nevalgysi .
05012024	Jo nevalgysite , išpilsite jį ant žemės kaip vandenį .
05012025	Susilaikykite nuo jo , kad tau ir tavo vaikams po tavęs būtų gera , nes darai , kas teisu VIEŠPATIES akyse .
05012026	Bet tau privalomas šventąsias atnašas ir įžadų aukas nuneši į vietą , kurią VIEŠPATS išrinks .
05012027	Atnašausi savo deginamąsias aukas , mėsą ir kraują , ant VIEŠPATIES , savo Dievo , aukuro ; kitų tavo aukų kraujas iš tikrųjų bus išlietas prie VIEŠPATIES , tavo Dievo , aukuro , bet mėsą gali valgyti .
05012028	Rūpinkis paklusti visiems šiems žodžiams , kuriuos tau įsakau šiandien , idant gerai sektųsi tau ir tavo vaikams po tavęs amžinai , nes darysi , kas gera ir teisu VIEŠPATIES , savo Dievo , akyse .
05012029	Kai VIEŠPATS , tavo Dievas , bus pakirtęs prieš tave tautas , kurias eini išvaryti , kai būsi jas išvaręs ir gyvensi jų krašte ,
05012030	saugokis , kad nebūtumei suviliotas sekti jas po to , kai jos buvo sunaikintos tavo akivaizdoje ! Nesiteirauk apie jų dievus , sakydamas : ‘ Kaip garbino tos tautos savo dievus ? Ir aš noriu sekti tomis apeigomis ’ .
05012031	Taip VIEŠPATIES , savo Dievo , negarbink , nes visa , kas pasibjaurėtina , ko VIEŠPATS nekenčia , jie darė savo dievams . Net savo sūnus ir dukteris jie degino ugnyje , atnašaudami savo dievams !
05012032	Žiūrėk , kad uoliai vykdytumėte visa , ką jums įsakau . Nieko prie to nepridėsi ir nieko neatimsi .
05013001	Jei pasirodytų tarp jūsų pranašas ar sapnuotojas , duotų tau kokį ženklą ar padarytų stebuklą
05013002	ir sakytų : ‘ Sekime kitus dievus , — kurių jūs nebuvote pažinę , — ir jiems tarnaukime ’ , nors tau paskelbtasis ženklas ar stebuklas ir įvyktų ,
05013003	neklausyk to pranašo ar sapnuotojo žodžių , nes VIEŠPATS , jūsų Dievas , bando jus , kad sužinotų , ar jūs iš tikrųjų mylite VIEŠPATĮ , savo Dievą , visa savo širdimi ir siela .
05013004	VIEŠPATĮ , savo Dievą , seksite , tik jo bijosite , tik jo įsakymų laikysitės , tik jo balsui paklusite , tik jam vienam tarnausite ir tik prie jo ištikimai glausitės .
05013005	Bet anas pranašas ar sapnuotojas bus nubaustas mirtimi , nes skelbė išdavystę VIEŠPATIES , jūsų Dievo , išvedusio tave iš Egipto žemės ir atpirkusio tave iš vergijos namų , skelbė norėdamas nuvesti tave nuo kelio , kuriuo eiti tau įsakė VIEŠPATS , tavo Dievas . Taip tu pašalinsi pikta iš jūsų .
05013006	Jei tave gundytų kas nors , net jei tai būtų tavo brolis ar tavo motinos sūnus , net jei tai būtų tavo paties sūnus ar duktė , ar žmona , kurią myli , ar artimiausias bičiulis , sakydamas : ‘ Eime ir garbinkime kitus dievus ’ , kurių nei tu , nei tavo protėviai nesate pažinoję ,
05013007	kurį nors iš aplinkinių tautų dievų , ar tai būtų arti , ar toli nuo jūsų , bet kur — nuo vieno žemės galo ligi kito , —
05013008	nesutik su tokiu ir neklausyk jo . Jam nei gailesčio , nei užuojautos neparodyk ir jo kaltės nenuslėpk .
05013009	Užmuškite jį . Tebūna tavo ranka pirmoji pakelta prieš jį , baudžiant jį mirtimi , o po tavęs ir visų kitų žmonių rankos .
05013010	Užmušk jį akmenimis , nes jis stengiasi nuvilioti tave nuo VIEŠPATIES , tavo Dievo , kuris išvedė tave iš Egipto žemės , iš vergijos namų .
05013011	Tada visas Izraelis išgirs ir bijos ; daugiau tokia nedorybė nebus daroma tarp jūsų .
05013012	Jei kuriame iš miestų , VIEŠPATIES , tavo Dievo , duotų tau gyventi , išgirsi ,
05013013	kad atsirado nedorėlių , kurie suvedžiojo miesto gyventojus , sakydami : ‘ Eime ir garbinkime kitus dievus ’ , kurių jūs nepažinojote ,
05013014	tu nuodugniai išsiteirausi , ištirsi , išklausinėsi . Jei tiesa , kad toks pasibjaurėtinas dalykas buvo jūsų padarytas ,
05013015	tu išžudysi to miesto gyventojus kalaviju , visiškai sunaikinsi miestą ir visa , kas jame ; net galvijus išžudysi kalaviju .
05013016	Sukrauk visą grobį miesto aikštėje ir sudegink ugnyje miestą ir visą jo grobį kaip pilnutinę deginamąją auką VIEŠPAČIUI , savo Dievui . Jis liks amžina griuvėsių krūva ; niekada jis neturi būti atstatytas .
05013017	Teneprilimpa prie tavo rankų niekas , kas skirta sunaikinti , idant VIEŠPATS , nusigręžęs nuo degančio įniršio , pasigailėtų tavęs ir pasigailėjęs padaugintų tave , kaip prisiekė tavo protėviams
05013018	su sąlyga , kad klausysi VIEŠPATIES , savo Dievo , balso , vykdydamas visus jo įsakymus , kuriuos aš tau duodu šiandien , darydamas tai , kas teisu VIEŠPATIES , tavo Dievo , akyse .
05014001	Jūs esate VIEŠPATIES , savo Dievo , vaikai . Neraižykite savęs ir neskuskite sau plaukų viršum kaktos dėl mirusiojo ,
05014002	nes esi tauta , pašvęsta VIEŠPAČIUI , savo Dievui . Tave VIEŠPATS išsirinko iš visų kitų tautų žemėje būti jo tauta .
05014003	Nevalgysi , kas pasibjaurėtina .
05014004	Štai gyvuliai , kuriuos galite valgyti : jautis , avis , ožka ,
05014005	stirna , gazelė , danielius , laukinė ožka , kalnų ožys , antilopė ir kalnų avis .
05014006	Iš gyvulių galite valgyti kiekvieną gyvulį , kuris turi nagą , skeltą į dvi dalis , ir atrajoja .
05014007	Tačiau iš tų , kurie atrajoja ar yra skeltanagiai , nevalgysite kupranugario , kiškio ir opšraus , nes jie , nors ir atrajoja , bet skeltų nagų neturi . Jie jums nešvarūs .
05014008	Ir kiaulė jums nešvarus gyvulys , nes ji , nors ir turi skeltus nagus , bet neatrajoja . Nei šių gyvulių mėsos valgysite , nei jų dvėsenos liesite .
05014009	Iš visų vandens gyvūnų galite valgyti tuos , kurie turi pelekus ir žvynus ; tokius galite valgyti .
05014010	Kas pelekų ir žvynų neturi , to negalite valgyti . Tie gyvūnai jums nešvarūs .
05014011	Galite valgyti visus švarius paukščius .
05014012	Bet yra tokių , kurių nevalgysite : erelis , avėdra , jūrų erelis ,
05014013	lingė , grifas , įvairių rūšių sakalai ,
05014014	visos varnų rūšys ,
05014015	strutis , pelėda , žuvėdra , įvairių rūšių vanagai ,
05014016	apuokas , ūbaujanti pelėda , baltoji pelėda ,
05014017	pelikanas , palšasis grifas , kormoranas ,
05014018	gandras , įvairių rūšių garniai , kukutis ir šikšnosparnis .
05014019	Visi sparnuotieji vabzdžiai jums nešvarūs , jie nebus valgomi .
05014020	Galite valgyti visus švarius sparnuotus gyvūnus .
05014021	Kas nugaišęs , to nevalgysite . Gaišeną valgyti gali duoti ateiviui , gyvenančiam tavo mieste , ar parduoti svetimšaliui , nes tu esi tauta , pašvęsta VIEŠPAČIUI , savo Dievui . Nevirsi ožiuko jo motinos piene .
05014022	Kasmet atskirsi dešimtą dalį viso savo pasėlių derliaus , užderėjusio dirvoje .
05014023	Valgysi dešimtinę savo grūdų , vyno bei aliejaus ir savo bandų bei kaimenių pirmagimius VIEŠPATIES , savo Dievo , akivaizdoje toje vietoje , kurią jis išsirinks kaip savo vardo buveinę , kad išmoktumei visad pagarbiai bijoti VIEŠPATIES , savo Dievo .
05014024	Bet jei , VIEŠPAČIUI , tavo Dievui , tave gausiai palaiminus , nuotoliui esant tokiam dideliam , kad tu dešimtinės nepajėgi nugabenti , nes vieta , kurią VIEŠPATS išsirinks savo vardui įkurdinti , per toli nuo tavęs ,
05014025	gali dešimtinę pakeisti į pinigus . Su pinigais rankoje saugiai nueik į vietą , kurią VIEŠPATS , tavo Dievas , bus išsirinkęs .
05014026	Panaudosi pinigus nupirkti , ką norėsi — jaučių , avių , vyno , stipraus gėrimo ir ko tik trokši . Ten , VIEŠPATIES , savo Dievo , akivaizdoje , valgysi tu ir tavo namiškiai drauge džiaugdamiesi .
05014027	Ir levito , gyvenančio tavo mieste , nepalik tuščiomis , nes jis neturi nei dalies , nei paveldo kaip tu .
05014028	Kas treti metai atneši visą tų metų savo derliaus dešimtinę ir atiduosi ją į miesto svirną .
05014029	Levitas , kadangi jis neturi nei dalies , nei paveldo su tavimi , taip pat ateivis , našlaitis ir našlė , esantys tavo mieste , galės ateiti ir pavalgyti iki soties , idant VIEŠPATS , tavo Dievas , laimintų tave ir kiekvieną tavo darbą , prie kurio pridedi ranką .
05015001	Kas septinti metai švęsi skolų atleidimą .
05015002	Šitokia yra atleidimo esmė : kiekvienas skolintojas atleis skolą , kurią buvo paskolinęs savo artimui , — nebereikalaus jos iš savo artimo ar giminaičio , nes buvo paskelbtas VIEŠPATIES atleidimas .
05015003	Iš svetimtaučio gali jos reikalauti , bet turi atleisti visa , ką tau skolingas tavo giminaitis .
05015004	Tarp jūsų neturi būti elgetų , nes VIEŠPATS tikrai laimins tave krašte , kurį VIEŠPATS , tavo Dievas , duoda tau paveldėti kaip nuosavybę ,
05015005	jei tik paklausysi VIEŠPATIES , savo Dievo , balso , uoliai vykdydamas visą įsakymą , kurį tau skelbiu šiandien .
05015006	Kai VIEŠPATS bus tave palaiminęs , kaip jis pažadėjo , tu skolinsi daugeliui tautų , bet nesiskolinsi , tu valdysi daug tautų , bet jos tavęs nevaldys .
05015007	Tačiau jei būtų tarp jūsų elgeta , vienas giminaičių , bet kuriame tavo miestų tame krašte , kurį VIEŠPATS , tavo Dievas , tau duoda , nebūk kietaširdis ar šykštus beturčiui artimui .
05015008	Verčiau ištiesk ranką ir noriai jam skolink , ko tik jis stokoja .
05015009	Saugokis , kad nepuoselėtum širdyje klastingos minties , sakydamas : ‘ Septintieji metai , skolų atleidimo metai , artinasi ’ , ir , rūsčiai į savo nuskurdusį artimą pasižiūrėjęs , nieko jam neduotum . Prieš tave jis šauksis VIEŠPATIES , ir tu užsitrauksi kaltę .
05015010	Tad duok jam dosniai ir neapgailestauk širdimi , tai darydamas , nes VIEŠPATS , tavo Dievas , už tai laimins visus tavo darbus ir visus tavo siekius .
05015011	Kadangi krašte beturčių niekada netrūks , įsakau tau : ‘ Ištiesk ranką vargšui ir beturčiui artimui savo krašte ’ .
05015012	Jei tavo bendruomenės narys , hebrajas ar hebrajė , parsiduoda tau , jis turi tarnauti šešerius metus , bet septintaisiais metais privalai jį paleisti laisvą .
05015013	Paleisdamas vergą laisvą , neišsiųsk jo tuščiomis rankomis .
05015014	Aprūpink jį dosniai iš savo avių kaimenės , iš kluono , iš vynuogių spaudyklos , duodamas iš dosnumo , kuriuo VIEŠPATS , tavo Dievas , yra tave palaiminęs .
05015015	Atsimink , kad buvai vergas Egipto žemėje , ir VIEŠPATS , tavo Dievas , tave atpirko . Užtat aš ir duodu tau šiandien šį įsakymą .
05015016	Bet jei jis tau sakytų : ‘ Aš neisiu iš tavo namų ’ , dėl to , kad myli tave ir tavo šeimyną , nes jam gera pas tave ,
05015017	tai , paėmęs ylą , perdursi jo ausies lezgelį , priglaustą prie durų , ir jis amžinai bus tavo vergas . Panašiai pasielgsi ir su savo verge .
05015018	Nesijausk nuskriaustas , kai paleidi jį laisvą , nes tarnyba , kurią jis tau yra atlikęs per tuos šešerius metus , verta dvigubos samdinių algos . Be to , VIEŠPATS , tavo Dievas , laimins visa , ką darai .
05015019	Visus pirmagimius iš savo galvijų bandos ar avių kaimenės pašvęsi VIEŠPAČIUI , savo Dievui ; savo pirmagimiu jaučiu nedirbsi , avių kaimenės pirmagimio nekirpsi .
05015020	Suvalgysite jį — tu drauge su savo šeimyna — VIEŠPATIES , savo Dievo , akivaizdoje kasmet toje vietoje , kurią VIEŠPATS išsirinks .
05015021	Bet jei jis turėtų trūkumą , kokį nors didelį trūkumą , būtų raišas ar aklas , jo VIEŠPAČIUI , savo Dievui , neaukosite .
05015022	Galite jį valgyti savo gyvenvietėse , nešvarūs ir švarūs gali jį valgyti , kaip valgoma gazelė ir stirna .
05015023	Tik jo kraujo negali valgyti , bet išliesi jį kaip vandenį ant žemės .
05016001	Švęsk abibo mėnesį , atnašaudamas Paschos auką VIEŠPAČIUI , savo Dievui , nes abibo mėnesį , naktį , VIEŠPATS , tavo Dievas , išvedė tave iš Egipto .
05016002	Atnašausi Paschą VIEŠPAČIUI , savo Dievui , iš galvijų bandos ir avių kaimenės toje vietoje , kurią VIEŠPATS išrinks kaip buveinę savo vardui .
05016003	Nieko rauginto su ja nevalgysi . Septynias dienas valgysi neraugintą duoną — vargo duoną , idant atsimintumei per visas gyvenimo dienas savo išėjimą iš Egipto žemės , nes iš Egipto žemės išėjai labai skubėdamas .
05016004	Per septynias dienas joks raugas tenesirodo visoje tavo žemėje ; tenebūna palikta ligi ryto nieko iš mėsos , kurią aukojai pirmosios dienos vakarą .
05016005	Paschos negali atnašauti nė viename iš savo miestų , kuriuos VIEŠPATS , tavo Dievas , tau duoda .
05016006	Tik toje vietoje , kurią jis išrinks kaip buveinę savo vardui , tik ten atnašausi Paschą vakare , saulei leidžiantis , būtent tuo metu , kai išėjai iš Egipto .
05016007	Virsi ir valgysi toje vietoje , kurią VIEŠPATS , tavo Dievas , išrinks ; kitą rytą gali leistis kelionėn atgal į savo palapines .
05016008	Šešias dienas valgęs neraugintą duoną , septintą dieną švęsi iškilmingą sueigą VIEŠPAČIUI , savo Dievui . Tą dieną nedirbsi jokio darbo .
05016009	Atskaitysi septynias savaites , pradėdamas skaičiuoti nuo to laiko , kai pjautuvas pirmąkart paliečia nepjautus javus .
05016010	Tada tu švęsi Savaičių iškilmes , VIEŠPATIES , savo Dievo , garbei atnašaudamas geros valios atnašą pagal derlių , kuriuo VIEŠPATS , tavo Dievas , bus tave palaiminęs .
05016011	Džiūgausi VIEŠPATIES , savo Dievo , akivaizdoje tu ir tavo sūnūs bei dukterys , tavo vergai ir vergės , levitai , gyvenantys tavo miestuose , bei ateiviai , našlaičiai ir našlės , esantys su tavimi toje vietoje , kurią VIEŠPATS , tavo Dievas , išsirinks kaip buveinę savo vardui .
05016012	Atsimink , kad buvai vergas Egipte , ir ištikimai laikykis šių įstatų .
05016013	Suvalęs klojimo ir vynuogių spaudyklos derlių , septynias dienas švęsi Palapinių šventę .
05016014	Džiūgausi šventės dienomis tu ir tavo sūnūs bei dukterys , tavo vergai bei vergės ir levitai , ateiviai , našlaičiai bei našlės , gyvenantys tavo miestuose .
05016015	Septynias dienas švęsi šias iškilmes VIEŠPATIES , savo Dievo , garbei toje vietoje , kurią VIEŠPATS išrinks . Kadangi VIEŠPATS , tavo Dievas , laimins visą tavo derlių ir visus tavo laimėjimus , tu tikrai džiūgausi .
05016016	Tris kartus per metus — Neraugintosios duonos šventėje , Savaičių šventėje ir Palapinių šventėje — visi tavo vyriškiai pasirodys VIEŠPATIES , tavo Dievo , akivaizdoje toje vietoje , kurią VIEŠPATS išrinks . Tenepasirodo niekas VIEŠPATIES akivaizdoje tuščiomis rankomis .
05016017	Kiekvienas atnašaus , kiek išgali , pagal VIEŠPATIES , savo Dievo , palaiminimą , kurį jis bus tau suteikęs .
05016018	Paskirsi teisėjus ir apskaitininkus visur giminėse , visose savo gyvenvietėse , kurias VIEŠPATS , tavo Dievas , tau duoda . Jie teis žmones teisingu teismu .
05016019	Neiškraipyk teisingumo , nerodyk šališkumo , neimk kyšio , nes kyšis aptemdo išmintingųjų akis ir iškraipo teisiųjų bylą .
05016020	Tik to , kas teisu , teisingai tesieksi , idant tarptumei ir paveldėtumei kraštą , kurį VIEŠPATS , tavo Dievas , tau duoda .
05016021	Nestatysi sau jokio šventojo stulpo — medžio šalia aukuro , kurį padirbsi VIEŠPAČIUI , savo Dievui ,
05016022	nei šventojo akmens ; jų VIEŠPATS , tavo Dievas , nekenčia .
05017001	Neaukosi VIEŠPAČIUI , savo Dievui , nesveiko jaučio ar nesveikos avies — su bet kokiu trūkumu , — nes tai pasibjaurėtina VIEŠPAČIUI , tavo Dievui .
05017002	Jei pas tave , vienoje gyvenviečių , kurias tau duoda VIEŠPATS , būtų rasta vyras ar moteris , kurie daro pikta VIEŠPATIES , tavo Dievo , akyse ir nusižengia jo Sandorai ,
05017003	eidami tarnauti kitiems dievams ir garbindami juos , ar tai būtų saulė , ar mėnulis , ar kuri nors iš dangaus galybių , — ką aš esu uždraudęs ,
05017004	ir jei apie tai tau būtų pranešta ar tu pats sužinotumei , turi reikalą rūpestingai ištirti . Jei tiesa , kad toks pasibjaurėtinas dalykas yra įvykęs Izraelyje ,
05017005	išvesi už savo miesto vartų vyrą ar moterį , padariusius tokį nedorą dalyką , ir užmušite tą vyrą ar moterį akmenimis .
05017006	Žmogus gali būti nubaustas mirtimi tik dviejų ar trijų liudytojų liudijimu ; niekas neturi būti nubaustas mirtimi , prieš jį liudijant tik vienam liudytojui .
05017007	Vykdant mirties bausmę , liudytojų rankos tebūna pakeltos pirmos prieš jį , o po to turi prisidėti visi žmonės . Taip pašalinsi pikta iš jūsų .
05017008	Jei išspręsti bylą tau per sunku , ar tai būtų ginčas dėl žmogžudystės , ar įstatyminės teisės , ar dėl asmens užpuolimo — bet kokia ginčą kelianti byla tavo vartuose , — skubėk nueiti į vietą , kurią VIEŠPATS , tavo Dievas , išrinks .
05017009	Atėjęs pasitarsi su kunigais iš Levio giminės ir teisėju , kuris tomis dienomis yra atsakingas . Jie tau paskelbs bylos nuosprendį .
05017010	Vykdyk tiksliai nuosprendį , paskelbtą iš vietos , kurią VIEŠPATS išrinks , ištikimai laikydamasis visko , ką jie tau nurodė .
05017011	Turi elgtis pagal visus duotus nurodymus ir paskelbtą nuosprendį ; nenukrypk nuo paskelbto nuosprendžio nei į dešinę , nei į kairę .
05017012	Jei kas įžūliai savimi pasitikėdamas drįstų nepaklusti kunigui , paskirtam ten tarnauti VIEŠPAČIUI , tavo Dievui , ar teisėjui , tas žmogus mirs . Taip pašalinsi pikta iš Izraelio .
05017013	Visi žmonės , tai girdėdami , bijos ir savimi pasitikėdami įžūliai daugiau nebesielgs .
05017014	Kai būsi atėjęs į kraštą , kurį VIEŠPATS , tavo Dievas , duoda tau , ir paveldėjęs jį bei įsikūręs jame , nuspręsi : ‘ Pasiskirsiu sau karalių , kaip kad visur daro aplinkinės tautos ’ ,
05017015	iš tikrųjų gali pasiskirti karaliumi tą , kurį VIEŠPATS , tavo Dievas , išrinks . Tik žiūrėk , kad karaliumi pasiskirtum vieną iš savo giminaičių ; kokio nors svetimtaučio — žmogaus , kuris nėra tavo giminaitis — karaliumi negali pasiskirti .
05017016	Tačiau jis nelaikys daug arklių ir nesiųs savo žmonių į Egiptą daugiau arklių įsigyti , nes VIEŠPATS yra jums pasakęs : ‘ Tuo keliu niekada atgal negrįžkite ’ .
05017017	Jis neims nei ves vis daugiau ir daugiau žmonų , kad jo širdis nenutoltų ; nei kaups sidabro ir aukso daugiau , negu reikia .
05017018	Įsodintas į savo karalystės sostą , jis turės įsakyti , kad šio įstatymo nuorašas būtų jam padarytas ant ritinio Levio giminės kunigų akivaizdoje .
05017019	Tepasilieka jis su juo , teskaito jį visas savo gyvenimo dienas , idant , ištikimai laikydamasis šio įstatymo žodžių ir šių įstatų , išmoktų pagarbiai bijoti VIEŠPATIES , savo Dievo .
05017020	Teneišpuiksta jo širdis prieš kitus brolius , tenenukrypsta nei į dešinę , nei į kairę , idant jis ir jo palikuonys ilgai karaliautų Izraelyje .
05018001	Visa Levio kunigų giminė neturės dalies ar paveldo Izraelyje . Jie gyvens tik iš VIEŠPATIES ugninių atnašų kaip jų dalies ,
05018002	bet neturės jokios dalies tarp savo broliškų giminių . VIEŠPATS yra jų paveldas , kaip jis jiems pažadėjo .
05018003	Kunigai turės teisę iš žmonių , atnašaujančių jautį ar avį , gauti mentę , abu žandikaulius ir skrandį .
05018004	Savo grūdų , vyno bei aliejaus pirmienas ir pirmąsias savo avių vilnas duosi jam ,
05018005	nes VIEŠPATS , tavo Dievas , išrinko Levį — jį ir jo sūnus — būti ir tarnauti VIEŠPATIES vardu visam laikui .
05018006	Jei levitas norėtų eiti iš bet kurios tavo gyvenvietės Izraelyje , kad ir kur jis gyventų , į vietą , kurią VIEŠPATS išrinks , jis gali tai padaryti , kada jam patinka .
05018007	Ten jis gali tarnauti VIEŠPATIES , savo Dievo , vardu , kaip ir visi jo broliai levitai , ten esantys ir tarnaujantys VIEŠPATIES akivaizdoje .
05018008	Jie gaus tokias pat dalis valgyti kaip kiti , nepaisant jų asmeniškų dovanų ar palikimo .
05018009	Kai būsi įėjęs į kraštą , kurį VIEŠPATS , tavo Dievas , tau duoda , nesimokysi pamėgdžioti tų tautų bjaurių darbų .
05018010	Tenebūna rasta tarp jūsų nė vieno , kuris aukoja sudegindamas savo sūnų ar dukterį arba užsiima būrimu , arba yra žynys , ar burtininkas , ar raganius ,
05018011	ar kerėtojas , arba tariasi su vaiduokliais bei dvasiomis , arba teiraujasi mirusiųjų .
05018012	Juk kas tik tokius dalykus daro , tas pasibjaurėtinas VIEŠPAČIUI ; už tokius bjaurius darbus VIEŠPATS pašalina tautas tau iš kelio .
05018013	Tad tu turi būti nuoširdžiai ištikimas VIEŠPAČIUI , savo Dievui .
05018014	Nors tos tautos , kurias tu eini išvaryti , iš tikrųjų klauso žynių ir užsiimančiųjų būrimu , VIEŠPATS , tavo Dievas , tau to daryti neleis .
05018015	VIEŠPATS , tavo Dievas , išugdys tau pranašą kaip mane iš tavo giminių . Jo turėsite klausyti .
05018016	VIEŠPATIES , savo Dievo , prašei sueigos dieną prie Horebo , sakydamas : ‘ Neleisk man ilgiau klausytis VIEŠPATIES , mano Dievo , balso ar vėl kada regėti šią baisią ugnį , kad nenumirčiau ’ .
05018017	Tada VIEŠPATS man atsakė : ‘ Taip kalbėdami , jie gerai daro .
05018018	Išugdysiu jiems pranašą kaip tave iš jų giminių ir įdėsiu savo žodžius į pranašo lūpas . Jis pasakys jiems visa , ką būsiu jam įsakęs .
05018019	Jei kas nors neklausys žodžių , kuriuos pranašas kalbės mano vardu , aš pats pašauksiu jį už tai atsakyti .
05018020	O pranašas , drįstantis tarti mano vardu pranašavimą , kurio aš jam neįsakiau tarti , ar kalbantis kitų dievų vardu , turi mirti ’ .
05018021	Galbūt tu klausi : ‘ Kaip galima žinoti , kad tas pranašavimas nėra VIEŠPATIES ištartas ? ’
05018022	Jeigu pranašas kalba VIEŠPATIES vardu , bet pranašavimas neišsipildo ar nepasitvirtina , to pranašavimo VIEŠPATS nėra ištaręs . Pranašas bus kalbėjęs , įžūliai savimi pasitikėdamas , todėl dėl jo nenuogąstauk .
05019001	Kai VIEŠPATS , tavo Dievas , bus sunaikinęs tautas , kurių kraštą VIEŠPATS , tavo Dievas , tau duoda , ir tu būsi jį paveldėjęs bei įsikūręs jų miestuose ir namuose ,
05019002	tu atskirsi tris miestus krašte , kurį VIEŠPATS , tavo Dievas , tau duoda paveldėti .
05019003	Apskaičiuosi nuotolius ir padalysi į tris sritis kraštą , kurį VIEŠPATS , tavo Dievas , duoda tau kaip paveldą , idant kiekvienas žmogžudys galėtų į vieną iš jų pabėgti .
05019004	Štai kokiu atveju žmogžudys gali ten pabėgti ir savo gyvybę išgelbėti : kai netyčiomis yra užmušęs savo artimą , kuriam niekada nėra buvęs priešas .
05019005	Tarkime , nueina kas nors su artimu į mišką malkų pasikirsti , ir jam , pakėlus kirvį medžiui kirsti , kirvis nuslysta nuo koto ir mirtinai užgauna artimą . Toks žmogus gali bėgti į vieną iš tų miestų ir išgelbėti savo gyvybę .
05019006	Jei nuotolis būtų per didelis , keršytojas už kraują , vydamasis pykčio įkarštyje , galėtų pasivyti žmogžudį ir jį užmušti , nors mirties bausmės jis nebuvo užsitraukęs , nes niekada nebuvo buvęs savo artimo priešu .
05019007	Todėl aš tau ir įsakau atskirti tris miestus .
05019008	Kai VIEŠPATS , tavo Dievas , bus išplėtęs tavo žemę , kaip yra prisiekęs tavo protėviams , kai atiduos tau visą kraštą , kurį tavo protėviams pažadėjo jums duoti ,
05019009	jei ištikimai laikysies viso šio įsakymo , kurį tau šiandien duodu , mylėdamas VIEŠPATĮ , savo Dievą , ir visada eidamas jo keliais , pridėsi dar tris miestus prie anų trijų .
05019010	Taip nebus pralietas nekalto žmogaus kraujas , užtraukdamas tau kraujo kaltę krašte , kurį VIEŠPATS , tavo Dievas , duoda tau kaip paveldą .
05019011	Tačiau jei kas nors , būdamas nesantaikoje su artimu , patykojęs užpultų jį ir , atėmęs jo gyvybę , pabėgtų į vieną šių miestų ,
05019012	žmogžudžio miesto seniūnai parsigabens jį iš ten ir perduos keršytojui už kraują nubausti mirties bausme .
05019013	Nerodysi jam jokio gailesčio , bet pašalinsi nekalto kraujo kaltę iš Izraelio , idant tu klestėtumei .
05019014	Nepajudinsi savo artimo ežiaženklio , pastatyto pirmųjų kartų ant tavo paveldo , skirto krašte , kurį VIEŠPATS , tavo Dievas , duoda tau paveldėti .
05019015	Vieno liudytojo nepakanka nuteisti žmogų už bet kokį nusikaltimą ar bet kokią skriaudą . Kad ir koks būtų nusižengimas , kaltinimas gali būti įrodytas tik dviejų ar trijų liudytojų liudijimu .
05019016	Jei nedoras liudytojas stoja prieš žmogų ir apkaltina jį neištikimybe įstatymui ,
05019017	abi šalys turės pasirodyti prieš VIEŠPATĮ akivaizdoje kunigų ir teisėjų , turinčių tomis dienomis atsakomybę .
05019018	Teisėjai tada reikalą nuodugniai ištirs . Jei liudytojas yra neteisingas , melagingai liudijęs prieš savo artimą ,
05019019	turite su juo taip pasielgti , kaip jis buvo norėjęs elgtis su artimu . Taip pašalinsi pikta iš jūsų .
05019020	Kiti , apie tai išgirdę , bijos , ir toks nusikaltimas niekada daugiau nebebus daromas tarp jūsų .
05019021	Nerodysi jokio gailesčio : gyvybė už gyvybę , dantis už dantį , ranka už ranką , koja už koją !
05020001	Kai , eidamas į karo žygį prieš savo priešus , pamatysi žirgus ir vežimus , didesnę kariuomenę negu tavo , nebijok jų , nes VIEŠPATS , tavo Dievas , kuris išvedė tave iš Egipto žemės , yra su tavimi .
05020002	Prieš prasidedant mūšiui kunigas išeis į priekį ir pasakys kariams kalbą .
05020003	Jis sakys : ‘ Klausykis , Izraeli ! Šiandien jūs einate į mūšį su savo priešais . Nebūkite nusiminę ! Nebijokite jų , nedrebėkite ir nepasiduokite siaubui ,
05020004	nes pats VIEŠPATS , jūsų Dievas , žygiuoja su jumis į mūšį kovoti už jus prieš jūsų priešus ir suteikti jums pergalę ’ .
05020005	Tada apskaitininkai kreipsis į kareivius , sakydami : ‘ Ar yra kas nors , kas pasistatė naujus namus , bet dar nešventė įkurtuvių ? Teeina jis namo , kad kartais nežūtų mūšyje , ir kitas nešvęstų jo įkurtuvių .
05020006	Ar yra kas nors , kas įsiveisė vynuogyną , bet dar nesidžiaugė jo vaisiais ? Teeina jis namo , kad kartais nežūtų mūšyje , ir kitas nesidžiaugtų jo vaisiais .
05020007	Ar yra kas nors , kas susižadėjo su moterimi , bet dar nėra jos vedęs ? Teeina jis namo , kad kartais nežūtų mūšyje , ir kitas jos nevestų ’ .
05020008	Apskaitininkai , toliau kalbėdami kariams , sakys : ‘ Ar yra kas nors išsigandęs ir nusiminęs ? Teeina jis namo , kad per jį brolių drąsa neišblėstų ’ .
05020009	Apskaitininkams baigus kalbėti kariams , kariuomenės didžiūnai ims vadovauti gretoms .
05020010	Prisiartinęs prie miesto jo pulti , pasiūlyk jam taikos sąlygas .
05020011	Jeigu jis tavo taikos sąlygas priima ir pasiduoda , visi jame esantys žmonės turės tau eiti lažą .
05020012	O jeigu jis tau taikiai nepasiduoda , bet kariauja , tu jį apgulsi .
05020013	VIEŠPAČIUI , tavo Dievui , atidavus jį tau į rankas , išžudysi jame visus vyrus kalaviju .
05020014	Tačiau kaip grobį gali pasiimti moteris , vaikus , galvijus bei visa kita , kas mieste , visą karo grobį , ir maitintis iš savo priešų paimto karo grobio , kurį VIEŠPATS , tavo Dievas , bus tau davęs .
05020015	Taip elgsiesi su visais miestais , kurie labai toli nuo tavęs , su tais miestais , kurie nepriklauso arti esančioms tautoms .
05020016	Tačiau tų tautų miestuose , kuriuos VIEŠPATS , tavo Dievas , duoda tau kaip paveldą , nepaliksi gyvo nė vieno , kas kvėpuoja .
05020017	Sunaikinsi juos — hetitus ir amoritus , kanaaniečius ir perizus , hivus ir jebusiečius , kaip VIEŠPATS , tavo Dievas , yra tau įsakęs ,
05020018	kad jie neišmokytų tavęs visų tų pasibjaurėtinų dalykų , kuriuos daro savo dievams , ir nenusidėtumėte VIEŠPAČIUI , savo Dievui .
05020019	Kai būsi apgulęs miestą ilgą laiką , kariausi prieš jį , norėdamas paimti , nesunaikink jo medžių , pakeldamas prieš juos kirvį . Jų vaisius gali valgyti , bet neturi jų kirsti . Argi laukų medžiai yra žmonės , kad ir jie turėtų būti įtraukti į tavo apgulą ?
05020020	Tik medžius , kuriuos žinai nesant vaismedžius , gali naikinti ir kirsti su tavimi kariaujančio miesto apgulos pylimų statybai , kol miestas kris .
05021001	Jei žemėje , kurią VIEŠPATS , tavo Dievas , duoda tau paveldėti , būtų rastas užmuštas žmogus , gulintis atvirame lauke , ir nebūtų žinoma , kas jį užmušė ,
05021002	tavo seniūnai ir teisėjai nuėję išmatuos atstumą tarp miestų , esančių arti lavono .
05021003	Tada arčiausiai lavono esančio miesto seniūnai paims iš bandos telyčią , kuri dar nėra buvusi pajungta darbui ir jungo niekada netraukė .
05021004	To miesto seniūnai nuves telyčią į slėnį su nuolat tekančiu upeliu , prie vietos , kuri nėra suarta ar apsėta , ir ten , slėnyje , nusuks telyčiai sprandą .
05021005	Ateis kunigai , Levio sūnūs , nes VIEŠPATS , tavo Dievas , juos išrinko jam tarnauti ir laiminti VIEŠPATIES vardu . Jų žodžiu bus išspręsti visi ginčai ir visi užpuoliai .
05021006	Tada visi arčiausiai lavono esančio miesto seniūnai , nusiplovę rankas virš telyčios , kuriai slėnyje buvo nusuktas sprandas ,
05021007	pareikš : ‘ Mūsų rankos šio kraujo nepraliejo nei mūsų akys tai matė .
05021008	Atleisk , VIEŠPATIE , savo tautai Izraeliui , kurį atpirkai . Tenepasilieka nekalto kraujo kaltė Izraelyje , tavo tautoje ! ’ Ir kraujo kaltė bus jiems atleista .
05021009	Taip tu pašalinsi nekalto kraujo kaltę iš jūsų , nes darysi , kas teisu VIEŠPATIES akyse .
05021010	Kai eisi kariauti su savo priešais , ir VIEŠPATS , tavo Dievas , atiduos juos tau į rankas , o tu paimsi juos į nelaisvę ,
05021011	tarkime , jog pamatysi tarp belaisvių gražią moterį , kurios geistum ir norėtum ją imti sau žmona .
05021012	Parsivesi ją į namus , ji pasikirps plaukus , apsikarpys nagus
05021013	ir nusivilks belaisvės apdarą . Ji praleis visą mėnesį tavo namuose , apraudodama savo tėvą ir motiną . Tada gali sueiti su ja ir būti jos vyru , o ji bus tavo žmona .
05021014	Tačiau jeigu vėliau nebūsi ja patenkintas , turėsi duoti jai laisvę . Už pinigus jos parduoti negalėsi . Neturi elgtis su ja kaip su verge , nes ją išnaudojai .
05021015	Jei vyras turėtų dvi žmonas , vieną mylimą ir kitą nemėgstamą , ir jos abi — mylimoji ir nemėgstamoji — pagimdytų jam sūnus , bet pirmagimis būtų nemėgstamosios sūnus ,
05021016	tą dieną , kai dalys savo nuosavybę sūnums , jis negalės laikyti savo pirmagimiu mylimosios žmonos sūnaus vietoj nemėgstamosios žmonos sūnaus , kuris yra pirmagimis .
05021017	Jis turi pripažinti pirmagimiu sūnų tos , kurios nemėgsta , ir duoti jam dvigubą dalį visko , ką turi , nes jis yra pirmasis jo vyriškumo vaisius , ir pirmagimio teisė priklauso jam .
05021018	Jei žmogus turėtų neklaužadą ir maištingą sūnų , neklausantį tėvo ir motinos balso , nepaklūstantį jiems , nors jie ir baustų jį ,
05021019	jo tėvas ir motina pačiups jį ir nuves pas miesto seniūnus prie tos vietovės vartų .
05021020	Jie pareikš miesto seniūnams : ‘ Šis mūsų sūnus yra neklaužada ir maištingas . Mūsų jis neklauso . Jis yra besotis ir girtuoklis ’ .
05021021	Tada visi miesto vyrai užmuš jį akmenimis . Taip pašalinsi pikta iš jūsų ; visas Izraelis , apie tai girdėdamas , bijos .
05021022	Jei žmogus bus padaręs nusikaltimą , vertą mirties bausmės , ir , bausmę įvykdžius , pakabinsi jo lavoną ant medžio ,
05021023	kūnas neturi likti ant medžio visą naktį . Palaidosi jį tą pačią dieną , nes tas , kuris kabo ant medžio , yra Dievo prakeiktas . Tu neturi teršti žemės , kurią VIEŠPATS , tavo Dievas , duoda tau paveldėti .
05022001	Pamatęs klaidžiojantį savo artimo jautį ar avį , nepraeik pro šalį ; turi nuvesti juos atgal pas savo artimą .
05022002	Jei tas artimas negyvena arti tavęs ar tu nežinai , kas yra gyvulio savininkas , parsivesi jį į namus . Jis bus pas tave , kol savininkas atsišauks ; tada sugrąžinsi jam .
05022003	Taip pat elgsiesi su artimo asilu ; taip pat elgsiesi su artimo drabužiu ; taip pat elgsiesi su kiekvienu kitu daiktu , kurį tavo artimas pamestų , o tu rastum . Negali praeiti pro šalį nepagelbėjęs .
05022004	Matydamas parkritusį ant kelio savo artimo asilą ar jautį , nepraeisi pro šalį , bet turi jam padėti parkritusį pakelti ant kojų .
05022005	Moteris nevilkės vyriško apdaro nei vyras rengsis moteriškais drabužiais , nes , kas taip daro , kelia pasibjaurėjimą VIEŠPAČIUI , tavo Dievui .
05022006	Jei , einant keliu , pasitaikytų užtikti paukščio lizdą bet kur medyje ar ant žemės su jaunikliais ar kiaušiniais , su tupinčia motina ant jauniklių ar kiaušinių , motinos drauge su jaunikliais nepaimsi .
05022007	Leisk motinai nuskristi ir pasiimk tik jauniklius , idant tau gerai sektųsi ir ilgai gyventumei .
05022008	Statydamas naujus namus , padirbsi savo stogui turėklus , idant neužsitrauktumei kraujo kaltės ant savo namų , jei kas nuo jo žemėn nupultų .
05022009	Neapsėsi savo vynuogyno dviem skirtingomis sėklomis . Jei taip darytum , visas jo derlius — sėkla , kurią pasėjai , ir vynuogyno derlius — negali būti naudojami .
05022010	Nearsi poron įkinkytais jaučiu ir asilu .
05022011	Nesirengsi drabužiais , pasiūtais iš drauge suaustų vilnų ir linų .
05022012	Pasidarysi kutus keturiuose kampuose apsiausto , kuriuo apsisiauti .
05022013	Tarkime , vyras veda žmoną ir , suėjęs su ja , ima jos neapkęsti ,
05022014	prasimano kaltinimų ir šmeiždamas sako : ‘ Vedžiau šią moterį , bet , suėjęs su ja , neradau įrodymo , kad ji būtų mergelė ’ .
05022015	Tokiu atveju merginos tėvas ir motina pateiks merginos mergystės ženklus seniūnams miesto vartuose .
05022016	Merginos tėvas pareikš seniūnams : ‘ Aš daviau savo dukterį žmona šiam vyrui , bet jis neapkenčia jos .
05022017	Prasimanė net kaltinimų , sakydamas : ‹ Neradau įrodymo , kad tavo duktė būtų mergelė › . Betgi štai mano dukters mergystės ženklai ’ . Tada jiedu išskleis drabužį miesto seniūnų akivaizdoje .
05022018	To miesto seniūnai paims tą vyrą ir nuplaks .
05022019	Be to , jie nubaus jį šimto sidabrinių šekelių bauda ir atiduos juos merginos tėvui , nes vyras apšmeižė mergelę Izraelyje . O ji pasiliks jo žmona ; jis niekada neturės teisės su ja išsiskirti .
05022020	Tačiau jei šis kaltinimas yra tiesa , jei buvo rasta , kad mergina nebuvo mergelė ,
05022021	mergina bus atvesta prie jos tėvo namų durų , ir miesto vyrai užmuš ją akmenimis , nes ji padarė gėdingą dalyką Izraelyje , sanguliaudama savo tėvo namuose . Taip tu pašalinsi pikta iš jūsų .
05022022	Jei vyras pagautas gulintis su kito žmona , jiedu abu — vyras ir moteris , su kuria jis sugulė — turi mirti . Taip pašalinsi pikta iš Izraelio .
05022023	Jei mieste vyras užklumpa merginą , kuri yra susižadėjusi , ir sueina su ja ,
05022024	išvesi juodu abu už miesto vartų ir užmuši akmenimis : merginą už tai , kad mieste nesišaukė pagalbos , o vyrą už tai , kad išprievartavo savo artimo žmoną . Taip pašalinsi pikta iš jūsų .
05022025	Bet jei laukuose vyras užklumpa merginą , kuri yra susižadėjusi , užpuola ir sugula su ja , tik su ja sugulęs vyras turi mirti ,
05022026	o merginai nieko nedarysi . Mergina neužsitraukė mirties bausmės , nes tai panašu į atvejį , kai žmogus užpuola ir nužudo artimą .
05022027	Kadangi užklupo ją laukuose , susižadėjusioji mergina šaukėsi pagalbos , bet nebuvo kas ją išgelbėtų .
05022028	Jei vyras užklumpa merginą , kuri nėra susižadėjusi , užpuola bei sugula su ja , ir jiedu pagaunami ,
05022029	su ja sugulęs vyras duos merginos tėvui penkiasdešimt sidabrinių šekelių , o ji taps jo žmona . Kadangi išprievartavo , jis niekada neturės teisės su ja išsiskirti .
05022030	Joks vyras neves savo tėvo žmonos , neišniekins savo tėvo lovos .
05023001	Nė vienas , kurio sėklidės sutraiškytos ar varpa nupjauta , nebus priimtas į VIEŠPATIES sueigą .
05023002	Gimusieji iš neteisėto lytinio santykiavimo nebus priimti į VIEŠPATIES sueigą . Net iki dešimtos kartos nė vienas jų palikuonių nebus priimtas į VIEŠPATIES sueigą .
05023003	Joks amonitas ar moabitas nebus priimtas į VIEŠPATIES sueigą . Net iki dešimtos kartos nė vienas jų palikuonių nebus priimtas į VIEŠPATIES sueigą
05023004	dėl to , kad nepasitiko jūsų su duona ir vandeniu kelionėje iš Egipto , ir dėl to , kad samdė prieš tave Beoro sūnų Bileamą iš Peoro Mesopotamijoje tave prakeikti ,
05023005	bet VIEŠPATS , tavo Dievas , atsisakė Bileamo klausyti ; VIEŠPATS , tavo Dievas , pavertė tą prakeikimą palaiminimu , nes VIEŠPATS , tavo Dievas , mylėjo tave .
05023006	Niekada nesirūpinsi jų gerove ar labu , kol tik būsi gyvas .
05023007	Nesibjaurėsi edomitais , nes jie tavo giminės . Nesibjaurėsi egiptiečiais , nes buvai ateivis jų žemėje .
05023008	Jiems gimę trečios kartos vaikai gali būti priimti į VIEŠPATIES sueigą .
05023009	Kai žygyje prieš savo priešus įsirengi stovyklą , susilaikyk nuo visko , kas nepadoru .
05023010	Jei kas nors iš jūsų taps nešvarus nakčia dėl sėklos išsiliejimo , jis turi išeiti iš stovyklos .
05023011	Artėjant vakarui , jis apsiplaus vandeniu ir , saulei leidžiantis , gali pareiti į stovyklą .
05023012	Už stovyklos turėsi nurodytą vietą , kur galėsi eiti laukan .
05023013	Prie savo aprangos turėsi ir kastuvėlį . Nusilengvinęs už stovyklos , iškasi duobę ir pridengsi savo išmatas .
05023014	Kadangi VIEŠPATS , tavo Dievas , vaikščioja tavo stovykloje , gelbėdamas tave ir įduodamas tau priešus , tavo stovykla turi būti šventa . Tenemato jis nieko nepadoraus tarp jūsų ir tenenusigręžia nuo tavęs .
05023015	Vergo , išsigelbėjusio pas tave nuo savininko , neatiduosi jo savininkui .
05023016	Jis gyvens su tavimi bet kurioje vietoje , kurią išsirinks tarp jūsų kuriame nors mieste , kur tik jam patiks . Tu neturi jo skriausti .
05023017	Jokia Izraelio duktė nebus šventyklos kekšė ; joks Izraelio sūnus nebus šventyklos kekšininkas .
05023018	Neneši kekšės užmokesčio ar kekšininko atlygio į VIEŠPATIES , savo Dievo , Namus kaip aukos už įžadą , nes jiedu abu pasibjaurėtini VIEŠPAČIUI , tavo Dievui .
05023019	Neimsi palūkanų už paskolas savo tautiečiui , palūkanų už pinigus , palūkanų už maistą ar už bet ką kita , kas paskolinta .
05023020	Gali reikalauti palūkanų už paskolas iš svetimtaučio , bet už paskolas savo tautiečiui neturi reikalauti palūkanų , idant VIEŠPATS , tavo Dievas , laimintų visus tavo siekius krašte , kurio paveldėti ateini .
05023021	Kai padarai įžadą VIEŠPAČIUI , savo Dievui , nedelsk jį įvykdyti , nes VIEŠPATS , tavo Dievas , tikrai iš tavęs jo pareikalaus , ir tu užsitrauksi kaltę .
05023022	Bet , susilaikydamas nuo įžadų , kaltės neužsitrauksi .
05023023	Kas išėjo iš tavo lūpų , turi ištikimai padaryti , kaip laisvai esi savo lūpomis pažadėjęs VIEŠPAČIUI , savo Dievui .
05023024	Kai įžengsi į kaimyno vynuogyną , gali valgyti vynuogių iki soties , bet į savo indą nieko nesidėsi .
05023025	Kai įeini į savo kaimyno nepjautų javų lauką , gali ranka skintis varpų , bet pjautuvu savo kaimyno javų nesipjausi .
05024001	Tarkime , vyras paima žmoną ir sueina su ja . Bet ji nesusilaukia malonės jo akyse , nes jis atskleidžia kokį nors jos nepadorumą , parašo skyrybų raštą , paduoda jai į rankas ir išsiunčia iš savo namų .
05024002	O ji , palikusi jo namus , tampa kito vyro žmona .
05024003	Tarkime , ir antrasis vyras jos nepakenčia , parašo skyrybų raštą ir išsiunčia iš savo namų , arba antrasis ją vedęs vyras miršta .
05024004	Pirmasis vyras , kuris buvo ją išsiuntęs , negali jos vėl imti sau žmona po to , kai ji yra buvusi netinkama , nes tai būtų pasibjaurėtina VIEŠPAČIUI , ir tu užtrauktumei kaltę kraštui , kurį VIEŠPATS , tavo Dievas , duoda tau kaip nuosavybę .
05024005	Kol vyras neseniai vedęs , nei jis į kariuomenę eis , nei jam bus pavestos kokios pareigos . Atleistas vieneriems metams , jis liks namie ir džiugins žmoną , kurią yra vedęs .
05024006	Niekas neturi imti užstatu rankinių girnų ar viršutinės girnapusės , nes tai būtų gyvybės ėmimas užstatu .
05024007	Jei rastųsi žmogus , kuris pagrobė kitą izraelitą , padarydamas vergu ar parduodamas izraelitą , pagrobėjas turi mirti . Taip pašalinsi pikta iš jūsų tarpo .
05024008	Raupsų ligos atvejais labai rūpestingai daryk visa , ką nurodys kunigai iš Levio giminės . Darykite taip , kaip aš jiems esu įsakęs .
05024009	Atsimink , ką VIEŠPATS , tavo Dievas , padarė Mirjamai kelionėje , kai išėjote iš Egipto .
05024010	Kai duodi savo artimui bet kokią paskolą , neisi į jo namus paimti užstato .
05024011	Lauke palauksi , kol žmogus , kuriam duodi paskolą , išneš tau užstatą .
05024012	O jei tas žmogus nuskurdęs , nemiegosi su jo apdaru , duotu tau užstatu .
05024013	Turi sugrąžinti jam užstatą saulei leidžiantis , kad tavo artimas , galėdamas miegoti su savo apdaru , laimintų tave . Tai bus tavo geras darbas VIEŠPATIES , tavo Dievo , akivaizdoje .
05024014	Nesulaikysi nuskurdusiam ir neturtingam darbininkui algos , ar jis būtų kitas izraelitas , ar ateivis , gyvenantis krašte vienoje iš tavo gyvenviečių .
05024015	Mokėsi jam algą prieš saulėlydį , nes jis nuskurdęs ir jo pragyvenimas nuo jos priklauso . Antraip jis šauksis VIEŠPATIES prieš tave , ir tu užsitrauktum kaltę .
05024016	Tėvai nebus baudžiami mirtimi už savo vaikus nei vaikai bus baudžiami už tėvus . Tik už savo paties nusikaltimą žmogus gali būti nubaustas mirtimi .
05024017	Nepažeisi ateivio ar našlaičio teisių ; neimsi iš našlės drabužio užstatu .
05024018	Atsimink , kad buvai vergas Egipte , ir VIEŠPATS , tavo Dievas , iš ten tave atpirko . Todėl aš ir įsakau tau tai daryti .
05024019	Kai , pjaudamas javus savo lauke , užmiršti pėdą lauke , negrįši jo paimti . Jis bus ateiviui , našlaičiui ir našlei , idant VIEŠPATS , tavo Dievas , laimintų visus tavo siekius .
05024020	Kai nupurtai alyvmedžius , neisi antrąkart per jų šakas . Tai bus ateiviui , našlaičiui ir našlei .
05024021	Kai nurenki vynuoges savo vynuogyne , nerinksi , kas yra likę . Tai bus ateiviui , našlaičiui ir našlei .
05024022	Atsimink , kad buvai ateivis Egipto žemėje ; todėl aš įsakau tau tai daryti .
05025001	Tarkime , du vyrai susiginčija ir eina į teismą . Teisėjai padaro nuosprendį , pareikšdami vieną esant teisų , o kitą kaltą .
05025002	Jei kaltasis yra užsitarnavęs būti nuplaktas , teisėjas palieps jį paguldyti ir nuplakti teisiojo akivaizdoje , kertant tiek kirčių , kiek jis užsitarnavo .
05025003	Keturiasdešimt kirčių galima jam duoti , bet ne daugiau ; antraip , davus daugiau kirčių , tavo artimas bus pažemintas tavo akyse .
05025004	Jaučiui , kuliančiam javus , antsnukio neuždėsi .
05025005	Kai broliai gyvena drauge ir vienas jų miršta , nepalikdamas sūnaus , mirusiojo žmona neištekės šalia šeimos už svetimo vyro . Jos vyro brolis sueis su ja ; jis paims ją sau žmona ir atliks jai svainio pareigą .
05025006	O pirmagimis , kurį ji pagimdys , paveldės mirusiojo brolio vardą , kad jo vardas nebūtų ištrintas iš Izraelio .
05025007	Tačiau jei tas vyras nenorės vesti savo brolio našlės , jo brolio našlė ateis pas seniūnus vartuose ir tars : ‘ Mano vyro brolis atsisako įamžinti savo brolio vardą Izraelyje . Jis neatlieka man svainio pareigos ’ .
05025008	Tada miesto seniūnai pasišauks jį ir įspės . Jei jis užsispiria , sakydamas : ‘ Nenoriu jos vesti ’ ,
05025009	jo brolio žmona prieis prie jo seniūnų akivaizdoje , numaus jam nuo kojos sandalą ir , spjovusi jam į veidą , tars : ‘ Šitaip elgiamasi su vyru , kuris nestato savo broliui namų ’ .
05025010	Visur Izraelyje jo šeima bus žinoma kaip ‘ namai to , kuriam buvo numautas sandalas ’ .
05025011	Jei susimuštų du vyrai ir vieno jų žmona įsikištų gelbėti savo vyro nuo priešininko rankos , ištiesdama ranką ir griebdama jam už gėdos ,
05025012	nukirsi jai ranką . Nerodyk jokio gailesčio .
05025013	Nelaikysi savo maiše dviejų skirtingų svarsčių — didesnių ir mažesnių .
05025014	Nelaikysi savo namuose dviejų skirtingų saikų — didesnių ir mažesnių .
05025015	Turėsi tik pilną ir teisingą svarstį , turėsi tik pilną ir teisingą saiką , kad ilgai gyventumei žemėje , kurią VIEŠPATS , tavo Dievas , tau duoda .
05025016	Tais , kurie tokius dalykus daro , nesąžiningai elgdamiesi , bjaurisi VIEŠPATS , tavo Dievas .
05025017	Atsimink , ką tau darė Amalekas , kai keliavai iš Egipto ,
05025018	kaip jis užpuldinėjo tave pakeliui , kai buvai išalkęs , ir , nebijodamas Dievo , žudė visus atsilikusius .
05025019	Todėl , kai VIEŠPATS , tavo Dievas , bus davęs tau poilsį nuo visų tavo priešų visame krašte , kurį VIEŠPATS , tavo Dievas , duoda tau kaip paveldą , ištrinsi Amaleko atminimą po dangumi . Neužmiršk !
05026001	Kai būsi įžengęs į kraštą , kurį VIEŠPATS , tavo Dievas , duoda tau kaip paveldą , ir užėmęs įsikursi jame ,
05026002	paimsi pirmienas iš įvairių žemės vaisių , nuimtų pjūties metu iš krašto , kurį VIEŠPATS , tavo Dievas , tau duoda , ir , sudėjęs juos į pintinę , eisi į vietą , kurią VIEŠPATS , tavo Dievas , išrinks savo vardui kaip buveinę ,
05026003	nueisi pas kunigą , turintį valdžią tomis dienomis , ir tarsi jam : ‘ Šiandien aš pareiškiu VIEŠPAČIUI , savo Dievui , kad įžengiau į kraštą , kurį VIEŠPATS mūsų protėviams prisiekė duoti mums ’ .
05026004	Kunigui paėmus iš tavo rankos pintinę ir padėjus ją priešais VIEŠPATIES , tavo Dievo , aukurą ,
05026005	tu pareikši VIEŠPATIES , savo Dievo , akivaizdoje : ‘ Mano protėvis buvo klajoklis aramėjas , kuris nuėjo į Egiptą su maža šeimyna , gyveno ten kaip ateivis ir išaugo į didžią tautą , stiprią ir gausingą .
05026006	Egiptiečiai elgėsi su mumis žiauriai ir engė mus , užkraudami mums eiti sunkų lažą .
05026007	Mes šaukėmės VIEŠPATIES , savo protėvių Dievo ; VIEŠPATS išgirdo mūsų balsą ir pažvelgė į mūsų kančią , vargus ir priespaudą .
05026008	VIEŠPATS išvedė mus iš Egipto galingu kumščiu ir pakelta ranka , siaubą keliančia galybe , ženklais ir nuostabiais darbais .
05026009	Jis įvedė mus į šią vietą ir davė mums šį kraštą — kraštą , tekantį pienu ir medumi .
05026010	Todėl dabar aukoju pirmienas dirvų , kurias tu , VIEŠPATIE , esi man davęs ’ . Paliksi pintinę VIEŠPATIES , savo Dievo , akivaizdoje ir sukniubsi prieš VIEŠPATĮ , savo Dievą .
05026011	Tada džiaugsiesi , drauge su levitu ir ateiviu , gyvenančiu su tavimi , visu geru , kurį VIEŠPATS , tavo Dievas , yra davęs tau ir tavo namams .
05026012	Kai trečiaisiais metais , kurie yra dešimtinės metai , būsi visiškai atidėjęs į šalį visą savo derliaus dešimtinę ir atidavęs ją levitui , ateiviui , našlaičiui ir našlei , kad jie galėtų pavalgyti iki soties tavo gyvenvietėse ,
05026013	tarsi VIEŠPATIES , savo Dievo , akivaizdoje : ‘ Paėmiau iš namų , kas šventa , ir atidaviau levitui , ateiviui , našlaičiui ir našlei pagal visą įsakymą , kurį esi man davęs . Nė vieno tavo įsakymų nei peržengiau , nei užmiršau :
05026014	nevalgiau nieko iš dešimtinės liūdėdamas ; nepaėmiau jos iš namų , būdamas nešvarus ; nepaaukojau nieko iš jos mirusiesiems . Klausiau VIEŠPATIES , savo Dievo , balso , vykdydamas visa , ką esi man įsakęs .
05026015	Pažvelk žemyn iš savo šventosios buveinės , iš dangaus , ir palaimink savo tautą Izraelį bei žemę , kurią esi mums davęs , kaip prisiekei mūsų protėviams , — kraštą , tekantį pienu ir medumi ’ .
05026016	VIEŠPATS , tavo Dievas , įsako tau šią dieną vykdyti šiuos įstatus ir įsakus , ištikimai vykdyti visa širdimi ir visa siela .
05026017	Šiandien tu patvirtinai , kad VIEŠPATS yra tavo Dievas , kad eisi jo keliais , laikysiesi jo įstatų , įsakymų bei įsakų ir klausysi jo balso .
05026018	Šiandien ir VIEŠPATS patvirtino , kaip yra tau pažadėjęs , kad tu esi jo branginama tauta , kuri laikysis visų jo įsakymų ,
05026019	kad viršum visų savo sukurtų tautų jis išaukštins tave gyriumi , garsu bei garbe ir kad tu būsi šventa tauta VIEŠPAČIUI , savo Dievui , kaip jis yra tau pažadėjęs “ .
05027001	Tada Mozė drauge su Izraelio seniūnais įsakė žmonėms , tardamas : „ Laikykitės visų įsakymų , kuriuos šiandien jums duodu .
05027002	Tą dieną , kai būsite perėję per Jordaną į kraštą , kurį VIEŠPATS , tavo Dievas , tau duoda , sustatysi didelius akmenis , aptinkuosi juos
05027003	ir užrašysi ant jų visus šio Įstatymo žodžius . Kai būsite perėję , kad įžengtumėte į kraštą , kurį VIEŠPATS , tavo Dievas , tau duoda , kraštą , tekantį pienu ir medumi , kaip VIEŠPATS , tavo protėvių Dievas , tau pažadėjo ,
05027004	— taigi , kai būsite perėję per Jordaną , sustatysite tuos akmenis , kaip šiandien jums įsakau , ant Ebalo kalno ir aptinkuosi juos .
05027005	Ten pastatysi ir aukurą VIEŠPAČIUI , savo Dievui , aukurą iš akmenų . Netašyk jų geležiniu įrankiu .
05027006	Iš netašytų akmenų turi pastatyti VIEŠPATIES , savo Dievo , aukurą . Tada atnašauk ant jo deginamąsias aukas VIEŠPAČIUI , savo Dievui ,
05027007	aukok bendravimo aukas ir valgyk jas ten , džiaugdamasis VIEŠPATIES , savo Dievo , akivaizdoje .
05027008	O visus šio Įstatymo žodžius labai aiškiai parašysi ant anų akmenų “ .
05027009	Mozė drauge su levitais kunigais kalbėjo visam Izraeliui , tardamas : „ Tylėk ir klausykis , Izraeli ! Šią dieną tapai VIEŠPATIES , savo Dievo , tauta .
05027010	Todėl klausyk VIEŠPATIES , savo Dievo , balso ir laikykis jo įsakymų ir įstatų , kuriuos tau šiandien duodu “ .
05027011	Tą pačią dieną Mozė davė žmonėms šį įsakymą :
05027012	„ Kai būsite perėję per Jordaną , šios giminės — Simeonas , Levis , Judas , Isacharas , Juozapas ir Benjaminas — stos ant Garizimo kalno ištarti tautai palaiminimo .
05027013	O prakeikimui ištarti stos ant Ebalo kalno šios giminės : Rubenas , Gadas , Ašeras , Zabulonas , Danas ir Naftalis .
05027014	Tada levitai garsiai paskelbs visiems izraelitams :
05027015	‘ Prakeiktas žmogus , kuris meistro rankų darbu daro stabą ar lieja atvaizdą , pasibjaurėtiną VIEŠPAČIUI , ir slapta jį stato ! ’ O visi žmonės atsakys : ‘ Amen ! ’
05027016	‘ Prakeiktas , kas užgauna savo tėvą ir motiną ! ’ O visi žmonės atsakys : ‘ Amen ! ’
05027017	‘ Prakeiktas , kas perkelia savo kaimyno ežiaženklį ! ’ O visi žmonės atsakys : ‘ Amen ! ’
05027018	‘ Prakeiktas , kas suklaidina aklą žmogų kelyje ! ’ O visi žmonės atsakys : ‘ Amen ! ’
05027019	‘ Prakeiktas , kas pažeidžia ateivio , našlaičio ir našlės teises ! ’ O visi atsakys : ‘ Amen ! ’
05027020	‘ Prakeiktas , kas sugula su savo tėvo žmona , nes jis nukelia savo tėvo antklodę ! ’ O visi žmonės atsakys : ‘ Amen ! ’
05027021	‘ Prakeiktas , kas sueina su bet kokiu gyvuliu ! ’ O visi žmonės atsakys : ‘ Amen ! ’
05027022	‘ Prakeiktas , kas sugula su savo seserimi , savo tėvo dukterimi ar savo motinos dukterimi ! ’ O visi žmonės atsakys : ‘ Amen ! ’
05027023	‘ Prakeiktas , kas sugula su savo uošve ! ’ O visi žmonės atsakys : ‘ Amen ! ’
05027024	‘ Prakeiktas , kas slapta užmuša savo artimą ! ’ O visi žmonės atsakys : ‘ Amen ! ’
05027025	‘ Prakeiktas , kas apsiima už kyšį pralieti nekaltą kraują ! ’ O visi žmonės atsakys : ‘ Amen ! ’
05027026	‘ Prakeiktas , kas nesilaikys šio Įstatymo žodžių ir nevykdys ! ’ O visi žmonės atsakys : ‘ Amen ! ’
05028001	Bet jei ištikimai klausysi VIEŠPATIES , savo Dievo , balso , uoliai vykdydamas visus jo įsakymus , kuriuos šiandien tau duodu , VIEŠPATS , tavo Dievas , išaukštins tave virš visų žemės tautų .
05028002	Jei klausysi VIEŠPATIES , savo Dievo , balso , tave pasieks ir užlies visi šie palaiminimai :
05028003	Palaimintas būsi mieste , palaimintas būsi kaime !
05028004	Palaimintas bus tavo įsčių , tavo žemės ir tavo gyvulių vaisius , bandos ir kaimenės prieauglis .
05028005	Palaiminta bus tavo pintinė ir tavo duoninė !
05028006	Palaimintas būsi pareidamas , palaimintas būsi išeidamas !
05028007	Priešus , puolančius tave , VIEŠPATS sutriuškins tavo akyse . Tave jie puls vienu keliu , bet nuo tavęs bėgs septyniais keliais .
05028008	VIEŠPATS įsakys palaimai būti su tavimi tavo klėtyse ir visur , kur tik ką imsiesi daryti ; jis laimins tave krašte , kurį VIEŠPATS , tavo Dievas , tau duoda .
05028009	VIEŠPATS padarys tave savo šventa tauta , kaip yra tau prisiekęs , jei laikysiesi VIEŠPATIES , savo Dievo , įsakymų ir eisi jo keliais .
05028010	Matys visos žemės tautos , kad esi vadinamas VIEŠPATIES vardu , ir bijos tavęs .
05028011	VIEŠPATS aprūpins tave gausia gerove , įsčių vaisiumi , gyvulių prieaugliu ir žemės derliumi krašte , kurį VIEŠPATS tavo protėviams prisiekė tau duoti .
05028012	VIEŠPATS atidarys tau savo turtingą iždą , dangų , kad laiku parūpintų lietaus tavo kraštui , ir laimins visus tavo rankų darbus . Tu skolinsi daugeliui tautų , bet pats nesiskolinsi .
05028013	VIEŠPATS padarys tave galva , o ne uodega , tu visuomet būsi viršuje ir niekada apačioje , jei tik klausysi ir ištikimai laikysiesi VIEŠPATIES , savo Dievo , įsakymų , kuriuos tau šiandien duodu .
05028014	Nenukrypk nei į dešinę , nei į kairę nė nuo vieno įsakymų , kuriuos jums šiandien duodu , apie kitus dievus ir tarnavimą jiems .
05028015	Bet jei neklausysi VIEŠPATIES , savo Dievo , balso ir ištikimai nevykdysi visų jo įsakymų ir įstatų , kuriuos tau šiandien duodu , tave pasieks ir užlies visi šie prakeikimai :
05028016	Prakeiktas būsi mieste , prakeiktas būsi kaime !
05028017	Prakeikta bus tavo pintinė ir tavo duoninė !
05028018	Prakeiktas bus tavo įsčius , tavo žemės derlius ir tavo gyvulių vaisius , bandos ir kaimenės prieauglis .
05028019	Prakeiktas būsi pareidamas , prakeiktas būsi išeidamas !
05028020	Jei tik bandysi tai daryti , VIEŠPATS taip užleis tave nelaimėmis , sąmyšiais ir nesėkmėmis , kad būsi veikiai sunaikintas už savo nedorus darbus , nes palikai mane .
05028021	VIEŠPATS spaus tave maru , kolei nepadarys tau galo krašte , kurio paveldėti įžengi .
05028022	VIEŠPATS ištiks tave džiova , karštlige , uždegimu , kaitra ir sausra , kūlėmis ir miltlige ; sekios tai tave įkandin , kolei nežūsi .
05028023	Dangaus skliautas virš tavo galvos bus varis , o žemė po kojomis — geležis .
05028024	VIEŠPATS permainys tavo krašto lietų į dulkes , tik smiltys tekris ant tavęs iš dangaus skliauto , kolei nebūsi sunaikintas .
05028025	VIEŠPATS privers tave bėgti nuo savo priešų ; išžygiuosi prieš juos vienu keliu , bet bėgsi nuo jų septyniais keliais . Tapsi pasibaisėjimu visoms žemės karalystėms .
05028026	Jūsų lavonai bus maistas padangių paukščiams ir žemės žvėrims . Nebus kas juos nubaidytų .
05028027	VIEŠPATS ištiks tave Egipto pūliniais , augliais , dedervine ir niežais , nuo kurių neišsigydysi .
05028028	VIEŠPATS ištiks tave beprotybe , aklumu ir išgąsčiu .
05028029	Net vidudienį eisi apgraibomis kaip aklas tamsoje , bet kelio nerasi . Nuolat būsi engiamas ir plėšiamas , nebus kam tau pagelbėti .
05028030	Jei susižadėsi su moterimi , kitas vyras su ja suguls ; jei pasistatysi namus , juose negyvensi ; jei įsiveisi vynuogyną , jo vaisiais nesidžiaugsi .
05028031	Tavo jautis tau matant bus papjautas , bet tu jo nevalgysi ; tavo asilas tau matant bus pavogtas , bet nebus tau sugrąžintas ; tavo avys bus atiduotos tavo priešams , ir nebus kas tau pagelbėtų .
05028032	Tavo sūnūs ir dukterys tau matant bus atiduodami svetimai tautai ; pražiūrėsi akis visą dieną jų ieškodamas , bet būsi bejėgis ką nors padaryti .
05028033	Tavo žemės ir viso tavo triūso derlių valgys tauta , kurios nepažįsti ; būsi engiamas ir slegiamas be perstojo ,
05028034	kolei reginiai tavo akyse išves tave iš proto .
05028035	VIEŠPATS ištiks tave keliuose ir šlaunyse , nuo kojų padų ligi viršugalvio , piktybiniais pūliniais , nuo kurių negalėsi būti išgydytas .
05028036	VIEŠPATS išvarys tave ir karalių , kurį sau pasiskirsi , pas tautą , kurios nei tu , nei tavo protėviai nepažinojote ; tenai tarnausi svetimiems dievams , padarytiems iš medžio ir akmens .
05028037	Tapsi siaubo reginiu , patarle ir priežodžiu visoms tautoms , pas kurias tave VIEŠPATS nuves .
05028038	Nors daug sėklos nuneši į savo lauką , derliaus mažai tenuimsi , nes skėriai jį suris .
05028039	Nors įsiveisi vynuogynus ir juos įdirbsi , vynuogių nenurinksi ir vyno negersi , nes kirmėlės jas nuės .
05028040	Nors turėsi alyvmedžių visoje savo žemėje , aliejumi neišsitepsi , nes tavo alyvos nukris neprinokusios .
05028041	Nors pagimdysi sūnų ir dukterų , su tavimi jie nepasiliks , nes turės išeiti į nelaisvę .
05028042	Visi tavo medžiai ir tavo žemės derlius bus vabzdžių grobis .
05028043	Ateivis , gyvenantis su tavimi , kils vis aukščiau ir aukščiau už tave , o tu tuo tarpu slinksi vis žemiau ir žemiau .
05028044	Jis tau skolins , o tu jam neskolinsi ; jis bus galva , o tu — uodega .
05028045	Visi šie prakeikimai ištiks tave , vydamiesi įkandin ir priblokšdami , kolei būsi sunaikintas , nes neklausei VIEŠPATIES , savo Dievo , balso ir nesilaikei įsakymų bei įstatų , kuriuos jis tau yra davęs .
05028046	Amžinai jie bus ženklas ir stebinantis reiškinys tau ir tavo palikuonims .
05028047	Kadangi nenorėjai tarnauti VIEŠPAČIUI , savo Dievui , su džiaugsmu ir dėkinga širdimi už visokeriopą perteklių ,
05028048	tarnausi alkanas ir ištroškęs , nuogas ir nieko neturintis , savo priešams , kuriuos VIEŠPATS tau siųs . Ant sprando tau dės jis geležinį jungą , kolei sunaikins tave .
05028049	VIEŠPATS atves prieš tave tautą iš toli , nuo žemės pakraščių , skrendančią kaip erelis , tautą , kurios kalbos tu nesupranti ,
05028050	žiaurią tautą , nerodančią pagarbos senam ar gailesčio jaunam .
05028051	Ji ris tavo galvijų prieauglį ir tavo žemės derlių , kolei nebūsi sunaikintas , nepalikdama tau nei grūdų , nei vyno , nei aliejaus , nei prieauglio tavo bandoje ar kaimenėje , kolei nepražudys tavęs .
05028052	Ji apguls tave visuose tavo miestuose , kolei aukštieji įtvirtinimo mūrai , kuriais pasitiki , bus išgriauti visame tavo krašte . Ji apguls tave visuose tavo miestuose visame krašte , kurį VIEŠPATS , tavo Dievas , yra tau davęs .
05028053	Beviltiškai skursdamas dėl priešo apgulos , valgysi savo įsčių vaisių — kūną savo sūnų ir dukterų , kuriuos VIEŠPATS , tavo Dievas , yra tau davęs .
05028054	Net švelniausias ir lepiausias iš jūsų vyrų pavydės savo paties broliui , mylimai žmonai ir kitiems vaikams
05028055	bet kokio gabalo savo vaikų mėsos , kurią pats valgys , kai nebus likę nieko kito , beviltiškai skurstant visiems tavo miestams dėl priešo apgulos .
05028056	Net švelniausia ir lepiausia iš jūsų moterų , tokia švelni ir tokia lepi , kad nėra pratusi kojos padu paliesti žemę , pavydės savo mylimam vyrui , sūnui bei dukteriai
05028057	net nuovalų , kurios išeina gimdant , ir pagimdyto kūdikio , nes pati juos valgys slapta , kai nebus likę nieko kito , beviltiškai skurstant visiems tavo miestams dėl priešo apgulos .
05028058	Jei nesilaikysi ištikimai visų šio Įstatymo žodžių , užrašytų šioje knygoje , jei pagarbiai nebijosi šlovingo ir nuostabaus VIEŠPATIES , savo Dievo , vardo ,
05028059	VIEŠPATS ištiks ir tave , ir tavo palikuonis sunkiomis ir ilgalaikėmis rykštėmis , skaudžiomis ir ilgalaikėmis ligomis .
05028060	Jis ištiks tave visomis Egipto ligomis , kurių tu taip bijojai , ir jos tavęs nepaleis .
05028061	Ir įvairiomis kitomis ligomis bei rykštėmis , nors jos nėra minimos šioje knygoje , VIEŠPATS ištiks tave , kolei nebūsi sunaikintas .
05028062	Bus jūsų palikta nedaug , nors kadaise buvote tokie gausūs kaip žvaigždės danguje , nes neklausei VIEŠPATIES , savo Dievo , balso .
05028063	Kaip VIEŠPATS kadaise džiaugėsi , darydamas jums gera ir daugindamas jus , taip dabar jis džiaugsis , siųsdamas jums pražūtį ir naikindamas jus . Jūs būsite išrauti iš žemės , kurią dabar eini paveldėti .
05028064	VIEŠPATS išblaškys tave tautose nuo vieno žemės galo ligi kito ; tenai tarnausi svetimiems dievams iš akmens ir medžio , kurių nei tu , nei tavo protėviai nepažinojote .
05028065	Tačiau net tose tautose nerasi ramybės ; nebus tenai vietos tavo kojų padams . Tenai VIEŠPATS duos tau sugrubusią širdį , pražiūrėtas akis ir vilties netekusią dvasią .
05028066	Tavo gyvastį nuolat slėgs nežinia , patirsi baimę naktį ir dieną , nebūdamas tikras , kad išliksi .
05028067	Ryto metą sakysi : ‘ Ak , kad jau būtų vakaras ! ’ , o vakare sakysi : ‘ Ak , kad jau būtų rytas ! ’ iš baimės , kurią jaus tavo širdis , ir dėl to , ką matys tavo akys .
05028068	VIEŠPATS pasiųs tave laivais atgal į Egiptą keliu , apie kurį tau sakiau , jog niekada jo nebematysi . Tenai norėsite parsiduoti savo priešams vergais ir vergėmis , bet nebus kas pirktų “ .
05029001	Štai žodžiai Sandoros , kurią VIEŠPATS įsakė Mozei sudaryti su izraelitais Moabo krašte , pridėti prie Sandoros , kurią buvo sudaręs su jais prie Horebo .
05029002	Mozė sušaukė visą Izraelį ir tarė : „ Jūs matėte visa , ką VIEŠPATS padarė jūsų akyse Egipto žemėje faraonui , visiems jo dvariškiams ir visam jo kraštui ,
05029003	didžiulius bandymus , kuriuos savo akimis matėte , ir anuos nuostabius ženklus bei nepaprastus darbus .
05029004	Tačiau iki pat šios dienos VIEŠPATS jums dar nėra davęs širdies įsiminti , akių matyti , ausų girdėti .
05029005	‘ Keturiasdešimt metų vedžiau jus per dykumą . Drabužiai ant jūsų nugaros nesusidėvėjo ir apavas ant jūsų kojų nenusinešiojo .
05029006	Nevalgėte duonos , negėrėte vyno ar stipraus gėrimo , idant žinotumėte , kad aš esu VIEŠPATS , jūsų Dievas ! ’
05029007	Atėjus į šią vietą , Hešbono karalius Sihonas ir Bašano karalius Ogas išėjo prieš mus kariauti , bet mes juos nugalėjome .
05029008	Mes užėmėme jų kraštą ir atidavėme jį kaip paveldą Rubeno žmonėms , Gado žmonėms ir pusei Manaso giminės .
05029009	Todėl laikykitės ištikimai visų šios Sandoros žodžių , idant jums sektųsi visa , ką tik darote .
05029010	Šiandien visi stovite čia , VIEŠPATIES , savo Dievo , akivaizdoje , giminių vadai , seniūnai ir apskaitininkai , visi Izraelio vyrai ,
05029011	vaikai ir žmonos , net ateiviai , esantys su tavimi tavo stovykloje , nuo kertančių malkas iki nešančių vandenį ,
05029012	kad įeitumei į VIEŠPATIES , savo Dievo , Sandorą su priesaika , kurią VIEŠPATS , tavo Dievas , šiandien sudaro su tavimi ,
05029013	idant šiandien padarytų tave savo tauta ir būtų tavo Dievas , kaip jis tau pažadėjo ir kaip prisiekė tavo protėviams — Abraomui , Izaokui ir Jokūbui .
05029014	Ne vien jūsų labui darau šią Sandorą ir tariu šią priesaiką ,
05029015	ne vien labui šiandien čia stovinčių su mumis VIEŠPATIES , mūsų Dievo , akivaizdoje , bet ir labui šiandien nesančių čia tarp mūsų .
05029016	Gerai žinote , kaip gyvenome Egipto žemėje ir kaip perėjome per įvairias kitas tautas .
05029017	Esate matę jų bjaurius dalykus ir pas juos esančius stabus iš medžio ir akmens , iš sidabro ir aukso .
05029018	Galbūt tarp jūsų yra koks vyras ar moteris , ar kokia kiltis , ar kokia giminė , kurių širdis net šiandien gręžiasi nuo VIEŠPATIES , mūsų Dievo , eiti ir garbinti anų tautų dievus . Galbūt [ jumyse ] yra šaknis , želdinanti nuodingas piktžoles ir metėles .
05029019	Jei toks žmogus , išklausęs šios priesaikos žodžių , laikytų save esant atsparų ir širdyje girtųsi : ‘ Esu saugus , nors ir seku savo širdies norus ’ , jis užtrauktų nelaimę ir drėgnai dirvai , ir sausai žemei .
05029020	VIEŠPATS jam niekuomet neatleis , nes VIEŠPATIES įniršis ir pavydulingumas suliepsnos prieš jį . Visi prakeikimai , užrašyti šioje knygoje , nužengs ant jo , ir VIEŠPATS ištrins jo vardą po dangumi .
05029021	VIEŠPATS išskirs juos iš visų Izraelio giminių nelaimei pagal visus Sandoros prakeikimus , užrašytus šioje Įstatymo knygoje .
05029022	Stebėsis vėlesnės kartos — po jūsų gimę vaikai bei svetimtaučiai , atėję iš tolimo krašto , ir matys šio krašto nelaimes ir ligas , kuriomis VIEŠPATS bus jį ištikęs .
05029023	Visa jo žemė išdeginta siera ir druska , neapsėta , niekas neauga , nedygsta jokia žolė , sunaikinta kaip Sodoma ir Gomora , Adma ir Ceboimai , kuriuos VIEŠPATS sunaikino savo pykčio įniršyje .
05029024	Stebėsis visos tautos : ‘ Kodėl VIEŠPATS taip padarė šiam kraštui ? Dėl ko toks baisus įniršis ? ’
05029025	Jiems bus atsakyta : ‘ Kadangi jie paliko VIEŠPATIES , savo protėvių Dievo , Sandorą , kurią jis sudarė su jais , kai išvedė juos iš Egipto žemės ,
05029026	ir nuėjo tarnauti svetimiems dievams , ir garbino juos , — dievus , kurių nebuvo iki tol pažinę , dievus , kurių jis nebuvo jiems paskyręs .
05029027	Todėl tat užsidegė ant to krašto VIEŠPATIES įniršis , ištikdamas jį visais prakeikimais , užrašytais šioje knygoje .
05029028	VIEŠPATS išrovė juos iš jų žemės savo degančiu įniršiu ir baisiu pykčiu , nubloškė juos į kitą kraštą , kur jie ir dabar tebėra ’ .
05029029	Tai , kas paslėpta , priklauso VIEŠPAČIUI , mūsų Dievui , bet tai , kas apreikšta , amžinai yra mums ir mūsų vaikams , kad laikytumės visų šio Įstatymo žodžių .
05030001	Kai visi šie žodžiai — palaiminimai ir prakeikimai , kuriuos tau susakiau , bus įvykę , jei paimsi juos į širdį , būdamas bet kokiose tautose , į kurias VIEŠPATS , tavo Dievas , bus tave nubloškęs ,
05030002	jei sugrįši pas VIEŠPATĮ , savo Dievą , ir tu bei tavo vaikai klausysite jo balso visa širdimi ir visa siela , kaip aš įsakau tau šiandien ,
05030003	VIEŠPATS , tavo Dievas , sugrąžins tave iš tremties ir , pasigailėdamas tavęs , vėl surinks tave iš visų tautų , kuriose VIEŠPATS , tavo Dievas , bus tave išsklaidęs .
05030004	Nors būtumei nublokštas į tolimiausią pasaulio kampą , iš ten VIEŠPATS , tavo Dievas , surinks tave , iš ten atgal jis tave parves .
05030005	VIEŠPATS , tavo Dievas , parves tave atgal į kraštą , kurį paveldėjo tavo protėviai , ir tu jį paveldėsi ; jis padarys tave sėkmingesnį , gausesnį už protėvius .
05030006	Be to , VIEŠPATS , tavo Dievas , apipjaustys tavo širdį ir tavo palikuonių širdis , kad mylėtumei VIEŠPATĮ , savo Dievą , visa širdimi ir visa siela ir išliktumei gyvas .
05030007	O visais anais prakeikimais VIEŠPATS , tavo Dievas , ištiks tavo priešus ir tuos , kurie tavęs neapkenčia ir tave persekiojo .
05030008	Tada tu vėl klausysi VIEŠPATIES balso , vykdydamas visus jo įsakymus , kuriuos šiandien tau duodu .
05030009	VIEŠPATS , tavo Dievas , tave apsčiai praturtins kiekvienu tavo rankų darbu , gyvulių prieaugliu ir žemės derliumi . Tave praturtindamas , VIEŠPATS vėl džiaugsis , kaip džiaugėsi , praturtindamas tavo protėvius ,
05030010	nes , jau sugrįžęs pas VIEŠPATĮ , savo Dievą , visa širdimi ir visa siela , tu klausysi VIEŠPATIES , savo Dievo , balso , vykdydamas jo įsakymus ir įstatus , surašytus šioje Įstatymo knygoje .
05030011	Tikrai šis įsakymas , kurį šiandien tau duodu , nėra tau nei per sunkus , nei per tolimas .
05030012	Jis nėra danguje , kad turėtumei sakyti : ‘ Kas iš mūsų gali užkopti į dangų jo parnešti ir perduoti , kad galėtume jo laikytis ? ’
05030013	Jis nėra nei anapus jūros , kad turėtumei sakyti : ‘ Kas iš mūsų gali persikelti anapus jūros jo parnešti ir perduoti , kad galėtume jo laikytis ? ’
05030014	Ne ! Tas žodis tau labai arti , jis tavo lūpose ir tavo širdyje , kad jį vykdytumei .
05030015	Žiūrėk ! Šiandien padėjau prieš tave gyvenimą ir gerovę , mirtį ir pražūtį .
05030016	Jei laikysiesi VIEŠPATIES , savo Dievo , įsakymų , kuriuos šiandien tau duodu , mylėsi VIEŠPATĮ , savo Dievą , eisi jo keliais , laikysiesi jo įsakymų , įstatų ir įsakų , klestėsi ir tapsi gausus , o VIEŠPATS , tavo Dievas , laimins tave krašte , kurio eini paveldėti .
05030017	Tačiau jei tavo širdis nusigręš , jei neklausysi ir būsi išvestas iš kelio garbinti svetimų dievų ir jiems tarnauti ,
05030018	šiandien tau persakau , kad tikrai žūsite . Ilgai neišliksite žemėje , kurios , pereidami Jordaną , einate paveldėti .
05030019	Šiandien šaukiu dangų ir žemę liudyti prieš tave : padėjau prieš tave gyvenimą ir mirtį , palaiminimus ir prakeikimus . Rinkis gyvenimą , kad tu ir tavo palikuonys būtumėte gyvi ,
05030020	mylėdami VIEŠPATĮ , savo Dievą , jo balso klausydami ir jam atsiduodami . Tai reiškia tau gyvenimą — ilgą gyvenimą žemėje , kurią VIEŠPATS prisiekė duoti tavo protėviams — Abraomui , Izaokui ir Jokūbui “ .
05031001	Mozė nuėjo ir kalbėjo visus šiuos žodžius visam Izraeliui .
05031002	Jis sakė : „ Šiandien man jau šimtas dvidešimt metų . Nebegaliu be vargo kilnotis iš vietos į vietą . Be to , VIEŠPATS man yra pasakęs : ‘ Per šį Jordaną tu nepereisi ’ .
05031003	Pats VIEŠPATS , tavo Dievas , pereis pirma tavęs . Jis pats nušluos visas anas tautas tau nuo kelio , kad galėtumei užimti jų vietą . Pirma tavęs pereis ir Jozuė , kaip VIEŠPATS pažadėjo .
05031004	VIEŠPATS pasielgs su jomis , kaip pasielgė su amoritų karaliais Sihonu ir Ogu bei jų kraštu , kai juos sunaikino .
05031005	VIEŠPATS atiduos jas jums , o jūs pasielgsite su jomis , kaip esu jums įsakęs .
05031006	Būkite stiprūs ir ryžtingi ! Nebijokite jų ir neišsigąskite , nes pats VIEŠPATS , tavo Dievas , eina su tavimi ; jis nepaliks tavęs vieno ir nepasitrauks nuo tavęs “ .
05031007	Tada Mozė pasišaukė Jozuę ir viso Izraelio akyse tarė jam : „ Būk stiprus ir ryžtingas , nes eisi su šia tauta į kraštą , kurį jiems duoti VIEŠPATS yra prisiekęs jų tėvams . Tu turėsi jiems jį padalyti .
05031008	Pats VIEŠPATS eina pirma tavęs . Jis bus su tavimi , nepaliks tavęs vieno ir neapleis . Nebijok ir neišsigąsk ! “
05031009	Tada Mozė surašė šį Įstatymą ir patikėjo jį Levio sūnums kunigams , kurie nešė VIEŠPATIES Sandoros Skrynią , ir visiems Izraelio seniūnams .
05031010	Mozė įsakė jiems , tardamas : „ Kas septinti metai paskirtu laiku , atleidimo metais , Palapinių iškilmėje
05031011	visam Izraeliui atėjus pasirodyti VIEŠPATIES , savo Dievo , akivaizdoje į tą vietą , kurią jis išsirinks , skaitysi šį Įstatymą garsiai visam Izraeliui .
05031012	Surink žmones — vyrus , moteris , vaikus ir ateivius , gyvenančius tavo miestuose , kad išgirstų ir išmoktų VIEŠPATIES , jūsų Dievo , pagarbiai bijoti ir ištikimai laikytis kiekvieno šio Įstatymo žodžio .
05031013	Jų vaikai , kurie dar jo nežino , irgi išgirs ir mokysis bijoti VIEŠPATIES , jūsų Dievo , kolei jūs gyvensite krašte , kurio paveldėti keliatės per Jordaną “ .
05031014	VIEŠPATS tarė Mozei : „ Štai artinasi tavo mirties diena . Pasišauk Jozuę ir ateikite abu į Susitikimo Palapinę , idant jį įpareigočiau “ . Mozė ir Jozuė nuėjo ir atsistojo Susitikimo Palapinėje ,
05031015	o VIEŠPATS pasirodė Palapinėje debesies stulpe . Debesies stulpas stovėjo prie Palapinės įėjimo .
05031016	VIEŠPATS tarė Mozei : „ Netrukus tu užmigsi su savo protėviais . Tada ši tauta nueis ir ištvirkaus su svetimais dievais krašte , į kurį eina ir , laužydama mano su ja sudarytą Sandorą , paliks mane .
05031017	Mano įniršis užsidegs tą dieną ant jų , paliksiu juos ir paslėpsiu savo veidą nuo jų . Jie bus lengvai sunaikinami , ištiks juos daug baisių nelaimių . Tą dieną jie sakys : ‘ Argi ne dėl to , kad mūsų Dievo nėra su mumis , ištiko mus šios nelaimės ? ’
05031018	Tą dieną tikrai paslėpsiu savo veidą dėl visų nedorybių , kurias jie padarė , kreipdamiesi į svetimus dievus .
05031019	Todėl dabar užsirašykite šią giesmę , mokykite jos izraelitus , dėdami ją jiems į lūpas , idant ši giesmė būtų mano liudijimas prieš izraelitus .
05031020	Juk kai aš juos įvesiu į žemę , tekančią pienu ir medumi , kurią pažadėjau prisiekdamas jų protėviams , kai turės ko valgyti iki soties ir tuks , jie kreipsis į svetimus dievus , niekindami mane ir laužydami mano Sandorą .
05031021	Kai juos ištiks daug baisių nelaimių , ši giesmė bus liudijimas prieš juos , nes ji niekad nepradings iš jų palikuonių lūpų . Juk aš žinau , ką jie linkę daryti net dabar , prieš man juos įvedant į kraštą , kurį prisiekdamas pažadėjau “ .
05031022	Tą pačią dieną Mozė užsirašė šią giesmę ir mokė jos izraelitus .
05031023	Tada VIEŠPATS įpareigojo Nūno sūnų Jozuę ir tarė : „ Būk stiprus ir ryžtingas , nes tu įvesi izraelitus į kraštą , kurį aš jiems pažadėjau . Aš būsiu su tavimi “ .
05031024	Baigęs rašyti visus šio Įstatymo žodžius knygoje ,
05031025	Mozė įsakė levitams , nešusiems VIEŠPATIES Sandoros Skrynią , tardamas :
05031026	„ Imkite šią Įstatymo knygą ir padėkite ją šalia VIEŠPATIES , savo Dievo , Sandoros Skrynios . Tebūna ji ten kaip liudytojas prieš tave .
05031027	Gerai žinau , koks esi maištingas ir kietasprandis . Net dabar , man dar gyvam tarp jūsų tebesant , maištavote prieš VIEŠPATĮ . O kas bus man mirus !
05031028	Surinkite prie manęs visus savo giminių seniūnus ir apskaitininkus , kad jiems klausantis perskaityčiau šiuos žodžius ir pašaukčiau dangų ir žemę prieš juos liudyti .
05031029	Gerai žinau , kad jūs , man mirus , iš tikrųjų nedorai elgsitės , nukrypsite nuo kelio , kuriuo eiti esu jums įsakęs . Ištiks jus nelaimė ateityje , nes darote , kas nedora VIEŠPATIES akyse , pykdote jį savo darbais “ .
05031030	Tada Mozė ištarė šios giesmės žodžius , visai Izraelio bendrijai girdint , iki pat galo :
05032001	„ Klausykitės , dangūs , leiskite man kalbėti , tegirdi žemė mano lūpų žodžius !
05032002	Tekrinta mano mokymas kaip lietus , telaša mano kalba kaip rasa , tarsi švelnus lietus ant gležnos vejos , tarsi rasos lašeliai ant žolės .
05032003	Juk VIEŠPATIES vardą skelbiu : duokite garbę mūsų Dievui !
05032004	Tai Uola ! Jo darbai tobuli , visi jo keliai iš tikrųjų teisingi . Ištikimas Dievas , be apgaulės , teisus ir patikimas !
05032005	Tačiau neverti jo vaikai , ta sukta , nedora karta , pasielgė su juo apgaulingai .
05032006	Nejau taip atsilygini VIEŠPAČIUI , paika ir neišmintinga tauta ? Argi ne jis tavo tėvas , kuris tave sukūrė , padarė ir įkurdino ?
05032007	Prisimink senovės dienas , apsvarstyk praeities amžių metus ; klausk savo tėvo , jis tau paaiškins , savo senolių , jie tau pasakys .
05032008	Kai Aukščiausiasis skyrė tautoms jų paveldą , kai dalijo Adomo palikuonis , jis nustatė tautų ribas pagal Dievo sūnų skaičių ,
05032009	bet VIEŠPATIES dalis yra jo tauta , Jokūbas yra jo paveldas .
05032010	Jis rado jį dykumoje — tyruose vaitojančios dykumos . Priglobė jį , rūpinosi , saugojo kaip savo akies vyzdį .
05032011	Kaip erelis drąsina savo jauniklius , plazdendamas virš lizdo , taip jis išskleidė savo sparnus ir , paėmęs jį , nešė pirmyn ant savo sparnų .
05032012	Vienas VIEŠPATS jį tevedė , nebuvo su juo jokio svetimo dievo .
05032013	Jis atvedė jį ant krašto aukštumų ir maitino laukų derliumi , duodamas čiulpti medaus iš uolų ir alyvmedžių aliejaus iš akmenuotos žemės ,
05032014	varškės iš bandų , pieno iš kaimenių su taukais ėriukų ir avinų , Bašano jaučių ir ožių , drauge su geriausiais kviečiais ; putojantis vynuogių kraujas buvo tavo gėrimas .
05032015	Ješurūnas nutuko ir spardėsi . Nutukai , tapai apkūnus ir išpurtęs ! — Jis paliko Dievą , kuris jį padarė , ir tyčiojosi iš savo išganančios Uolos .
05032016	Jie pykdė jį svetimais dievais , erzino bjauriais dalykais .
05032017	Jie atnašavo auką demonams , kurie nėra Dievas , dievams , kurių niekada nebuvo pažinoję , naujiems , neseniai atėjusiems , kurių jūsų protėviai niekada nebuvo bijoję .
05032018	Nepaisei Uolos , kuri tave pradėjo , užmiršai Dievą , kuris tave pagimdė .
05032019	VIEŠPATS tai matė ir buvo įpykdytas , jis atmetė savo sūnus ir dukteris .
05032020	Jis tarė : ‘ Paslėpsiu nuo jų savo veidą , žiūrėsiu , koks bus jų galas , nes tai nedora karta , neištikimi vaikai .
05032021	Jie mane įerzino tuo , kas nėra Dievas , įpykdė savo stabais . Aš erzinsiu juos tuo , kas nėra tauta , pykdysiu juos kvaila tauta .
05032022	Taip , mano įniršis sukėlė ugnį , ji degs iki pat Šeolo gelmių , ris žemę bei jos derlių ir padegs kalnų pamatus .
05032023	Krausiu jiems nelaimes ant nelaimių , svaidysiu į juos visas savo strėles .
05032024	Alins badas , niokos karštligė ir nuožmus maras . Paleisiu tarp jų žvėris su iltimis ir nuodingus dulkių šliužus .
05032025	Lauke kalavijas , o viduje siaubas naikins jaunuolį ir jaunuolę , žinduklį ir seną žilagalvį .
05032026	Maniau juos visiškai sunaikinti ir ištrinti žmonėse jų atminimą ,
05032027	bet bijojau priešo patyčių , nes jų priešininkai gali nesuprasti ir šaukti : ‹ Mūsų ranka nugalėjo ! Visa tai ne VIEŠPATS padarė ! ›
05032028	Juk tai tauta , stokojanti proto , neturinti supratimo .
05032029	Jei išmintingi būtų , apie tai pagalvotų ir suprastų , koks bus jų galas .
05032030	Kaip būtų galėjęs vienas vytis tūkstantį ar du priversti bėgti dešimt tūkstančių , jeigu Uola nebūtų jų įdavusi , VIEŠPATS nebūtų jų atidavęs ? ’
05032031	Iš tikro jų uola neprilygsta mūsų Uolai ; net patys mūsų priešai tai liudija .
05032032	Ak ! Jų vynmedis kyla iš Sodomos vynmedžio , iš Gomoros vynuogynų ; jų vynuogės nuodingos , o kekės karčios .
05032033	Jų vynas — slibinų nuodai , nuožmūs gyvačių apdavai .
05032034	Argi tai ne pas mane paslėpta , užantspauduota mano ižduose ?
05032035	Man priklauso kerštas ; atlyginsiu tą dieną , kai jų koja paslys . Jų nelaimės diena arti , atskuba jų pražūtis .
05032036	VIEŠPATS tikrai apgins savo tautą , pasigailės savo tarnų , kai matys nusilpus jų galybę , nelikus nei vergo , nei laisvo .
05032037	Tada jis tars : ‘ Kur jų dievai — uola , kurioje jie ieškojo prieglaudos ?
05032038	Kur dievai , valgę jų atnašų taukus ir gėrę jų liejamųjų aukų vyną ? Tepakyla ir tepadeda jums ! Tebūna jums prieglauda !
05032039	Dabar įsidėmėkite , kad aš , aš vienas esu tas , ir nėra kito Dievo be manęs . Aš daliju mirtį ir gyvastį , sužeidžiu ir išgydau ; niekas nepajėgia išsigelbėti iš mano rankos .
05032040	Taip , aš keliu ranką į dangų ir prisiekiu , kaip esu amžinai gyvas :
05032041	kai išgaląsiu savo tviskantį kalaviją , ir mano ranka ims vykdyti teisingumą , atkeršysiu savo priešams , atlyginsiu tiems , kurie manęs nekenčia .
05032042	Nugirdysiu krauju savo strėles , o mano kalavijas mis mėsa , krauju užmuštųjų ir belaisvių , ilgaplaukių priešo vadų ’ .
05032043	Džiūgaukite , tautos , dėl jo tautos , nes jis atkeršys už savo tarnų kraują , išlies kerštą savo priešams , atlygins tiems , kurie jo nekenčia , ir nuvalys savo tautos žemę “ .
05032044	Mozė atėjo drauge su Nūno sūnumi Jozue ir , žmonėms girdint , ištarė visus šios giesmės žodžius .
05032045	Baigęs sakyti visus šiuos žodžius visam Izraeliui ,
05032046	Mozė tarė : „ Dėkitės į širdį visus žodžius , kuriuos šiandien duodu kaip liudijimą prieš jus . Liepkite savo vaikams ištikimai laikytis visų šio Įstatymo žodžių ,
05032047	nes tai ne tušti žodžiai , bet pati jūsų gyvastis . Per juos ilgai gyvensite žemėje , kurios paveldėti pereinate per Jordaną “ .
05032048	Tą pačią dieną VIEŠPATS kalbėjo Mozei :
05032049	„ Užkopk į šį Abarimų virtinės Nebojo kalną , esantį Moabo krašte priešais Jerichą , ir pasižiūrėk į Kanaano kraštą , kurį duodu izraelitams kaip paveldą .
05032050	Ant kalno , į kurį kopsi , mirsi ir tenai būsi sujungtas su savo gimine , kaip kad tavo brolis Aaronas mirė ant Horo kalno ir buvo sujungtas su savo gimine ,
05032051	dėl to , kad judu nebuvote man ištikimi tarp izraelitų prie Meribat Kadešo vandenų Cino dykumoje , nepalaikėte mano šventumo izraelitų tautoje .
05032052	Kraštą iš tolo pamatysi , tačiau neįžengsi į jį ; į tą kraštą , kurį duodu izraelitams , neįžengsi “ .
05033001	Štai palaiminimas , kuriuo Dievo vyras Mozė prieš mirdamas palaimino izraelitus .
05033002	Jis tarė : „ VIEŠPATS atėjo nuo Sinajaus , užtekėjo jiems nuo Seyro ; jis pasirodė nuo Parano kalno , dėl jų atkeliavo nuo Rebibot Kadešo , žaibams tvyksint iš jo dešinės .
05033003	Iš tikrųjų jis myli savo tautą ! Tavo šventieji visi tavo rankoje ; žygiavo jie paskui tave , sekdami tavo nurodymais .
05033004	Kai Mozė įpareigojo mus Įstatymu , kaip paveldu Jokūbo bendrijai ,
05033005	tada [ Viešpats ] tapo karaliumi Ješurūne , tautos galvoms į draugę surinkus Izraelio gimines .
05033006	Teišlieka gyvas Rubenas ir teneišmiršta , nors skaičiumi jis yra mažas “ .
05033007	Apie Judą jis sakė : „ VIEŠPATIE , išgirsk Judo balsą ir parvesk jį pas savo tautą . Sustiprink jo rankas ir padėk jam susidūrus su priešais “ .
05033008	O apie Levį sakė : „ Tebūna tavo Tumimai ir Urimai ištikimajam vyrui , išmėgintam prie Masos , su kuriuo grūmeisi prie Meribos vandenų .
05033009	Apie savo tėvą ir motiną jis sakė : ‘ Nepažįstu jų ! ’ Į savo gimines nekreipė dėmesio , savo vaikus atsisakė pažinti , nes laikėsi tik tavo žodžio ir nenutolo nuo tavo Sandoros .
05033010	Jokūbą jie moko tavo įsakų ir Izraelį tavo Įstatymo ; smilkalus jie deda tavo akivaizdoje ir deginamąsias aukas ant tavo aukuro .
05033011	Laimink , VIEŠPATIE , jo nuosavybę ir maloniai priimk jo rankų tarnybą . Taip smok į strėnas jo priešams , nekenčiantiems jo , kad jie daugiau nebeatsikeltų “ .
05033012	Apie Benjaminą jis sakė : „ VIEŠPATIES numylėtinis saugiai ilsisi ; Aukščiausiasis globoja jį visą dieną , mylimasis ilsisi ant jo pečių “ .
05033013	O apie Juozapą sakė : „ Tebūna VIEŠPATIES palaimintas jo kraštas rinktine rasos dovana iš dangaus ir iš bedugnės , glūdinčios po žeme ,
05033014	geriausiais saulės vaisiais ir geriausiais mėnesių vaisiais ,
05033015	geriausiu senųjų kalnų derliumi ir amžinųjų kalvų dosnumu ,
05033016	geriausiomis žemės dovanomis bei jos pilnatve ir malone Apsireiškusiojo krūme . Teapvainikuoja visa tai Juozapo galvą , viršugalvį pašvęstojo tarp brolių .
05033017	Kaip pirmagimis jautis savo didybėje , jis turi ragus tarsi laukinio jaučio ; subado jais tautas iki pat žemės pakraščių . Tokie tat yra Efraimo miriadai , tokie tat yra Manaso tūkstančiai “ .
05033018	Apie Zabuloną jis sakė : „ Džiaukis , Zabulonai , savo kelionėse , o tu , Isacharai , savo palapinėse !
05033019	Į kalną jie kviečia tautas , ten atnašauja teisias aukas , nes jie ragauja jūrų pertekliaus ir smėlyje slypinčių gėrybių “ .
05033020	O apie Gadą sakė : „ Tebūna palaimintas , kuris plečia Gadą ! Gadas guli kaip liūtas , nuplėšia aukai ranką ir galvą .
05033021	Pirmienas sau pasirinko , nes ten buvo vadui paskirta dalis ; jis atėjo tautos priekyje , įvykdė VIEŠPATIES teisumą ir jo įsakus Izraeliui “ .
05033022	Apie Daną jis sakė : „ Danas yra liūtukas , puolantis iš Bašano “ .
05033023	O apie Naftalį sakė : „ O , Naftali , esi sotus palaimos ir kupinas VIEŠPATIES palaiminimo ; paveldėk jūrą ir pietus ! “
05033024	Apie Ašerą jis sakė : „ Tebūna Ašeras laimingiausias tarp sūnų ; tebūna jis brolių mėgstamas , temirko aliejuje savo kojas !
05033025	Tebūna tavo durų velkės iš geležies ir vario ; būk saugus visas savo dienas ! “
05033026	„ O , Ješurūnai , nėra kito tokio , kaip Dievas , atskriejantis dangumi tau padėti savo didybėje virš debesų !
05033027	Dievas — prieglobstis nuo seno , žemėje jo amžinos rankos . Nuvarė priešą tau nuo kelio ir tarė : ‘ Sunaikink ! ’
05033028	Užtat Izraelis saugiai gyvena , rami Jokūbo buveinė grūdų ir vyno krašte , po rasa lynojančiu dangumi .
05033029	Laimingas tu , Izraeli ! Kas panašus į tave — tautą , išgelbėtą VIEŠPATIES , tave globojančio skydo , tavo pergalingojo kalavijo ! Tavo priešai gūždamiesi ateis pas tave , o tu trypsi jų viršūnes “ .
05034001	Tada Mozė užkopė iš Moabo lygumų į Nebojo kalną , Pisgos viršūnę , esančią priešais Jerichą , ir VIEŠPATS parodė jam visą kraštą : Gileadą iki pat Dano ,
05034002	visą Naftalį , Efraimo ir Manaso kraštą , visą Judo kraštą iki pat Vakarų jūros ,
05034003	Negebą ir Lygumą , Jericho , Palmių miesto , slėnį iki pat Coaro .
05034004	VIEŠPATS sakė jam : „ Tai kraštas , kurį prisiekiau Abraomui , Izaokui ir Jokūbui , tardamas : ‘ Aš duosiu jį tavo palikuonims ’ . Leidau tau jį pamatyti savo akimis , bet tu ten nenueisi “ .
05034005	Taigi VIEŠPATIES tarnas Mozė numirė ten , Moabo krašte , pagal VIEŠPATIES žodį .
05034006	Jis buvo palaidotas slėnyje , Moabo krašte , priešais Bet Peorą , bet jo kapo vietos niekas nežino iki šios dienos .
05034007	Mozė mirė , turėdamas šimtą dvidešimt metų ; akys dar nebuvo jam aptemusios , jėgos dar nebuvo išsekusios .
05034008	Izraelitai raudojo Mozės Moabo lygumose trisdešimt dienų . Mozės gedulo metas pasibaigė .
05034009	Nūno sūnus Jozuė buvo kupinas išminties dvasios , nes Mozė buvo uždėjęs ant jo savo rankas , o izraelitai jo klausė , kaip Mozė buvo įsakęs .
05034010	Niekada nuo tol Izraelyje nebekilo toks pranašas , kaip Mozė , su kuriuo VIEŠPATS susitiko tiesiogiai .
05034011	Niekas jam neprilygo ženklais ir nuostabiais darbais , kuriuos atlikti VIEŠPATS jį siuntė Egipto žemėn prieš faraoną , visus dvariškius bei visą žemę ,
05034012	ir galinga ranka bei visiems pagarbią baimę keliančiais darbais , atliktais viso Izraelio akyse .
06001001	VIEŠPATIES tarnui Mozei mirus , VIEŠPATS kalbėjo Mozės patarnautojui Nūno sūnui Jozuei , sakydamas :
06001002	„ Mano tarnas Mozė mirė . Tuoj pat pasiruošk pereiti Jordaną — tu ir visi šie žmonės — į kraštą , kurį duodu jiems , izraelitams !
06001003	Kiekvieną vietą , į kurią tik įkelsite koją , atiduodu jums , kaip Mozei pažadėjau .
06001004	Jūsų žemė bus nuo dykumos bei Libano iki didžiosios upės , Eufrato upės — visas hetitų kraštas — ir iki pat Didžiosios jūros , kur leidžiasi saulė .
06001005	Niekas nepajėgs tau pasipriešinti per visą tavo gyvenimą . Kaip buvau su Moze , taip būsiu ir su tavimi . Neapvilsiu tavęs ir nepaliksiu !
06001006	Būk stiprus ir ryžtingas , nes tu padalysi šiems žmonėms kraštą , kurį jiems duoti esu prisiekęs jų protėviams .
06001007	Tik būk stiprus ir labai ryžtingas , ištikimai elgdamasis pagal visą Įstatymą , kurį mano tarnas Mozė tau davė . Nenutolk nuo jo nei į dešinę , nei į kairę , idant tau sektųsi , kad ir kur eitumei !
06001008	Neleisi šiai Įstatymo knygai pasitraukti tau nuo lūpų , bet kartosi ją dieną naktį , kad ištikimai laikytumeisi visko , kas joje parašyta . Tik tada padarysi savo kelią sėkmingą , tik tada tau seksis .
06001009	Argi tau neįsakiau : ‘ Būk stiprus ir ryžtingas ’ ? Taigi nesibaimink ir nenuogąstauk , nes VIEŠPATS , tavo Dievas , su tavimi , kad ir kur eitumei ! “
06001010	Tada Jozuė įsakė žmonių apskaitininkams :
06001011	„ Pereikite per stovyklą ir liepkite žmonėms : ‘ Apsirūpinkite maisto atsargomis , nes po trijų dienų pereisite Jordaną , kad įžengtumėte paveldėti krašto , kurį VIEŠPATS , jūsų Dievas , duoda jums kaip nuosavybę ’ “ .
06001012	O Rubeno ir Gado giminių žmonėms bei pusės Manaso giminės žmonėms Jozuė kalbėjo :
06001013	„ Atsiminkite , ką VIEŠPATIES tarnas Mozė jums įsakė , sakydamas : ‘ VIEŠPATS , jūsų Dievas , suteikia jums poilsio vietą ir duoda šią žemę ’ .
06001014	Jūsų žmonos bei vaikai ir galvijai pasiliks krašte , kurį Mozė davė jums Užjordanėje . Bet visi jūsų kariai turi pereiti upę ginkluoti savo giminaičių priekyje ir turi jiems padėti ,
06001015	kol VIEŠPATS , jūsų Dievas , nebus suteikęs jūsų giminaičiams poilsio vietos , kokią jūs jau turite , ir kol jie nebus paveldėję krašto , kurį VIEŠPATS , jūsų Dievas , yra jiems paskyręs . Tada galėsite sugrįžti į savo kraštą ir jį paveldėti , kraštą , kurį VIEŠPATIES tarnas Mozė paskyrė jums į rytus nuo Jordano “ .
06001016	„ Visa , ką mums įsakai , padarysime , — atsakė jie Jozuei , — kur tik mus siųsi , ten eisime .
06001017	Klausysime tavęs , kaip klausėme Mozės . Tik VIEŠPATS , tavo Dievas , tebūna su tavimi , kaip buvo su Moze !
06001018	Jei kas maištautų prieš tavo įsakymą ar neklausytų tavo žodžių , kad ir ką jam įsakytum , bus nubaustas mirtimi . Tik būk stiprus ir ryžtingas ! “
06002001	Tada Nūno sūnus Jozuė išsiuntė iš Šitimų slaptomis du žvalgus , tardamas : „ Eikite ir išžvalgykite kraštą , ypač Jerichą “ . Atėję į Jerichą , jiedu nuėjo į namus paleistuvės , vardu Rahaba , ir ten apsinakvojo .
06002002	Jericho karaliui buvo pasakyta : „ Žiūrėk , šiąnakt čia atėjo keletas izraelitų krašto žvalgyti ! “
06002003	Tada Jericho karalius paliepė įsakyti Rahabai : „ Išvaryk vyrus , atėjusius pas tave ir įžengusius į tavo namus , nes jie atėjo tik krašto išžvalgyti “ .
06002004	Moteris buvo tuos du vyrus priėmusi ir paslėpusi . „ Taip , — tarė ji , — tie vyrai užėjo pas mane , bet iš kur jie , aš nežinojau !
06002005	Temstant , atėjus laikui uždaryti vartus , tie vyrai išėjo . Kur jie nuėjo , nežinau . Skubėkite vytis , nes dar galite juos pasivyti ! “
06002006	O ji buvo juos užvedusi ant stogo ir paslėpusi po linais , kuriuos buvo ten išklojusi .
06002007	Taigi karaliaus vyrai vijosi juos Jordano keliu Jordano brastų link . Vos jiems išėjus vytis , vartai buvo uždaryti .
06002008	Žvalgai dar nebuvo užmigę , kai ji užlipo pas juos ant stogo .
06002009	Ji sakė vyrams : „ Žinau , kad VIEŠPATS yra šį kraštą jums atidavęs , nes dėl jūsų mus yra apėmęs išgąstis . Visi krašto gyventojai dėl jūsų dreba !
06002010	Žinoma , mes girdėjome , kaip VIEŠPATS nusekino Nendrių jūros vandenį , kai ėjote iš Egipto , ir ką jūs padarėte Užjordanėje tiems dviem amoritų karaliams — Sihonui ir Ogui , kuriuos visiškai sunaikinote .
06002011	Kai apie tai išgirdome , apmirė mūsų širdys . Dėl jūsų visi netekome žado , nes VIEŠPATS , jūsų Dievas , iš tikrųjų yra Dievas aukštai danguje ir čia , žemėje .
06002012	Tad prašyčiau prisiekti VIEŠPAČIU , kad maloniai elgsitės su mano tėvo namais , nes aš su jumis maloniai pasielgiau . Duokite man tikrą ženklą ,
06002013	kad paliksite gyvus mano tėvą ir motiną , brolius ir seseris bei visus gimines ir išgelbėsite mūsų gyvastį nuo mirties “ .
06002014	„ Mūsų gyvybė už jūsų gyvybę ! — atsakė jai vyrai . — Jei tu mūsų reikalo neišduosi , mes elgsimės su tavimi maloniai ir ištikimai , kai VIEŠPATS atiduos mums kraštą “ .
06002015	Tada ji nuleido juos ant žemės virve pro langą , nes jos namai buvo prie išorinio miesto sienos mūro ; ji gyveno pačiame sienos mūre .
06002016	Ji tarė jiems : „ Eikite aukštumų link , kad kartais neužkluptų tie , kurie jus vejasi . Slapstykitės tenai trejetą dienų , kol sugrįš tie , kurie jus vejasi . Po to galėsite eiti savo keliu “ .
06002017	O vyrai ją įspėjo : „ Mes būsime atleisti nuo priesaikos , kuria mus prisaikdinai ,
06002018	nebent , mums įsiveržus į kraštą , pririštum šią tamsiai raudonos spalvos virvelę prie lango , pro kurį mus nuleidai ant žemės , ir surinktum pas save į namus tėvą ir motiną , brolius ir visą tėvo šeimą .
06002019	O kas išeitų pro tavo namų duris į gatvę , jis pats bus atsakingas už savo mirtį ; mes būsime nekalti . Bet jeigu ranka būtų pakelta prieš ką nors , esantį tavo namuose , mes būtume atsakingi už jo mirtį .
06002020	O jei išduotum mūsų reikalą , mes būtume laisvi nuo priesaikos , kuria mus prisaikdinai “ .
06002021	— „ Tebūna , kaip sakote ! “ — atsakė ji ir atsisveikino su jais . Jiems nuėjus , ji pririšo prie lango tamsiai raudonos spalvos virvelę .
06002022	Jie nuėjo tiesiai į aukštumas ir ten išbuvo tris dienas , kol sugrįžo tie , kurie juos buvo vijęsi . O besivijusieji , išieškoję visą kelią , nerado jų .
06002023	Tada tie du vyrai vėl nusileido nuo aukštumų . Perėję upę , atėjo pas Nūno sūnų Jozuę ir papasakojo visa , kas jiems buvo nutikę .
06002024	Jozuei jie sakė : „ Iš tikrųjų VIEŠPATS yra atidavęs visą kraštą į mūsų rankas . Be to , visi krašto gyventojai dreba iš baimės prieš mus “ .
06003001	Kitą rytą anksti Jozuė ir visi izraelitai pakilo iš Šitimų ir nužygiavo prie Jordano . Tuojau pat jie nepersikėlė , bet apsistojo .
06003002	Praėjus trim dienoms , apskaitininkai perėjo per stovyklą ,
06003003	duodami žmonėms įsakymą : „ Kai tik pamatysite levitų kunigų nešamą VIEŠPATIES , savo Dievo , Sandoros Skrynią , pakilkite iš savo vietų . Sekite paskui ją ,
06003004	kad žinotumėte kelią , kuriuo turite žygiuoti , nes šiuo keliu anksčiau nesate ėję . Tačiau tebūna tarpas — maždaug dviejų tūkstančių uolekčių nuotolis — tarp jūsų ir Skrynios . Arčiau prie jos neikite “ .
06003005	Jozuė sakė žmonėms : „ Pašventinkite save , nes rytoj VIEŠPATS darys tarp jūsų nuostabius darbus “ .
06003006	O kunigams Jozuė paliepė : „ Paimkite Sandoros Skrynią ir pereikite į priekį pirma žmonių “ . Tad jie paėmė Sandoros Skrynią ir nuėjo į priekį pirma žmonių .
06003007	VIEŠPATS tarė Jozuei : „ Šiandien pirmą kartą išaukštinsiu tave viso Izraelio akyse , idant jie žinotų , kad būsiu su tavimi , kaip buvau su Moze .
06003008	O tu savo ruožtu kunigams , nešantiems Sandoros Skrynią , įsakysi : ‘ Atėję prie Jordano vandenų pakrantės , stovėsite Jordano upėje ’ “ .
06003009	Tada Jozuė tarė izraelitams : „ Ateikite arčiau ir klausykitės VIEŠPATIES , savo Dievo , žodžių .
06003010	Iš to , — tęsė Jozuė , — pažinsite , kad gyvasis Dievas yra tarp jūsų ir kad jis tikrai nuvarys jums nuo kelio kanaaniečius , hetitus , hivus , perizus , girgašus , amoritus ir jebusiečius !
06003011	Žiūrėkite , visos žemės Viešpaties Sandoros Skrynia pereis pirma jūsų per Jordaną .
06003012	Dabar išrinkite dvylika vyrų iš Izraelio giminių , po vieną vyrą iš kiekvienos giminės .
06003013	Kai kojos kunigų , nešančių VIEŠPATIES , visos žemės Viešpaties , Skrynią , sustos Jordano vandenyse , Jordano vandenys paliaus tekėję . Vandenys , tekantys iš aukštupio , sustos kaip tvirtas pylimas “ .
06003014	Kai žmonės iš stovyklos iškeliavo eiti per Jordaną , kunigai , nešdami Sandoros Skrynią , ėjo pirma žmonių .
06003015	Paprastai Jordano upė per visą pjūtį liejasi per krantus . Vos tik Skrynios nešėjai pasiekė Jordaną ir Skrynią nešusiųjų kunigų kojos palietė vandenį pakrantėje ,
06003016	vandenys , tekantys nuo aukštupio , sustojo , susitelkdami į tvirtą pylimą iki pat Adamo — miesto netoli Cartano , o vandenys , tekantys į žemupį Arabos jūros , Druskos jūros , link , visiškai nuseko . Žmonės perėjo Jordaną priešais Jerichą .
06003017	Izraelitams pereinant upę sausa žeme , kunigai , nešusieji VIEŠPATIES Sandoros Skrynią , stovėjo ant sausos žemės pačioje Jordano vagoje , kol visa tauta perėjo per Jordaną .
06004001	Visai tautai perėjus per Jordaną , VIEŠPATS tarė Jozuei :
06004002	„ Išrink iš žmonių dvylika vyrų , po vieną iš kiekvienos giminės ,
06004003	ir paliepk jiems : ‘ Paimkite iš tos vietos Jordano vagoje , ant kurios stovėjo kunigų kojos , dvylika akmenų . Neškitės juos ir padėkite toje vietoje , kur šiąnakt nakvosite ’ “ .
06004004	Jozuė pasišaukė iš izraelitų dvylika vyrų , kuriuos buvo paskyręs , po vieną iš kiekvienos giminės .
06004005	Jiems Jozuė tarė : „ Prieikite prie VIEŠPATIES , savo Dievo , Skrynios Jordano vagos viduryje ir užsikelkite kiekvienas ant peties po akmenį pagal izraelitų giminių skaičių .
06004006	Tai bus jūsų ženklas . Kai jūsų vaikai ateityje klaus : ‘ Ką reiškia tie akmenys ? ’ —
06004007	jūs papasakosite jiems : ‘ Jordano vandenys sustojo priešais VIEŠPATIES Sandoros Skrynią . Jai pereinant Jordaną , sustojo Jordano vandenys ’ . Taigi šie akmenys bus amžinas paminklas izraelitams “ .
06004008	Izraelitai padarė taip , kaip Jozuė įsakė . Paėmę dvylika akmenų iš Jordano vagos pagal izraelitų giminių skaičių , kaip VIEŠPATS buvo Jozuei paliepęs , jie nešėsi juos ligi nakvynės vietos ir ten sukrovė .
06004009	Jozuė įsakė sudėti ir kitus dvylika akmenų Jordano vagos viduryje — toje vietoje , kur buvo stovėjusios Sandoros Skrynią nešusių kunigų kojos . Tenai jie tebėra iki šios dienos .
06004010	Kunigai , nešusieji Skrynią , išstovėjo Jordano vagoje , kol buvo įvykdyta visa , ką VIEŠPATS buvo įsakęs Jozuei perduoti žmonėms ir Mozė buvo įsakęs Jozuei . Žmonės skubiai perėjo upę .
06004011	Kai visi žmonės buvo perėję , VIEŠPATIES Skrynia ir kunigai užėmė savo vietą žmonių priekyje .
06004012	Rubeno ir Gado giminių žmonės ir pusė Manaso giminės žmonių perėjo upę ginkluoti pirma izraelitų , kaip Mozė buvo jiems liepęs .
06004013	Apie keturiasdešimt tūkstančių kovai apsiginklavusių karių perėjo upę priešais VIEŠPATĮ į Jericho lygumas .
06004014	Tą dieną VIEŠPATS išaukštino Jozuę viso Izraelio akyse . Jie gerbė jį per visą jo gyvenimą , kaip buvo gerbę Mozę .
06004015	VIEŠPATS tarė Jozuei :
06004016	„ Įsakyk kunigams , nešantiems Sandoros Skrynią , išbristi iš Jordano “ .
06004017	Jozuė įsakė kunigams : „ Išbriskite iš Jordano “ .
06004018	Kunigams , nešusiems VIEŠPATIES Sandoros Skrynią , išbridus iš Jordano vagos ir jų kojoms pasiekus sausumą , Jordano vandenys sugrįžo į savo vietą , tekėdami kaip anksčiau visa vaga .
06004019	Žmonės išbrido iš Jordano pirmo mėnesio dešimtą dieną ir apsistojo prie Gilgalo , rytiniame Jericho pakraštyje .
06004020	Anuos dvylika akmenų , paimtų iš Jordano , Jozuė sukrovė Gilgale .
06004021	Jis kalbėjo izraelitams : „ Kai jūsų vaikai ateityje tėvų klaus : ‘ Ką reiškia šie akmenys ? ’ —
06004022	paaiškinsite savo vaikams : ‘ Izraelitai čia perėjo Jordaną sausuma ! ’
06004023	VIEŠPATS , jūsų Dievas , nusausino jums Jordano vandenis , kol perėjote per upę , kaip kad VIEŠPATS , jūsų Dievas , pasielgė su Nendrių jūra , kurią nusausino mums , kol perėjome ,
06004024	idant visos žemės tautos žinotų , kad VIEŠPATIES ranka galinga , o jūs visuomet bijotumėte VIEŠPATIES , savo Dievo “ .
06005001	Visiems amoritų karaliams vakarinėje Jordano pusėje ir visiems kanaaniečių karaliams prie Jūros , išgirdusiems , kaip VIEŠPATS izraelitams pereiti buvo nusausinęs Jordano vandenis , apmirė širdys , ir jie nustojo drąsos priešintis izraelitams .
06005002	Tuo metu VIEŠPATS kalbėjo Jozuei : „ Pasidaryk peilių iš titnago ir dar kartą apipjaustyk izraelitus “ .
06005003	Jozuė pasidarė titnaginių peilių ir apipjaustė izraelitus prie Gibeat ha Araloto .
06005004	O priežastis , dėl kurios Jozuė juos apipjaustė , buvo ši . Visi iš Egipto išėjusieji žmonės , visi karinės tarnybos amžiaus vyrai , buvo išmirę kelionėje per dykumą po išėjimo iš Egipto .
06005005	Žinoma , visi išėjusieji iš Egipto buvo apipjaustyti , o visi gimusieji kelionėje per dykumą po išėjimo iš Egipto nebuvo apipjaustyti .
06005006	Iš tikrųjų izraelitai buvo klajoję keturiasdešimt metų dykumoje , kol visa tauta — karinės tarnybos amžiaus vyrai , išėjusieji iš Egipto — išmirė dėl to , kad neklausė VIEŠPATIES balso . VIEŠPATS prisiekė neleisiąs jiems niekada pamatyti krašto , kurį jų protėviams buvo prisiekęs atiduoti mums , kraštą , tekantį pienu ir medumi .
06005007	Taigi jų vaikus , kuriuos jis užaugino vietoj jų , Jozuė apipjaustė , nes jie buvo neapipjaustyti . Kelionėje jie nebuvo buvę apipjaustyti .
06005008	Kai visos tautos apipjaustymas buvo atliktas , jie pasiliko ilsėtis stovykloje , kolei pagijo .
06005009	VIEŠPATS tarė Jozuei : „ Šiandien nuritinau nuo jūsų Egipto gėdą “ . Todėl ta vieta iki šios dienos vadinama Gilgalu .
06005010	Būdami stovykloje prie Gilgalo Jericho lygumose , izraelitai atnašavo Paschą mėnesio keturioliktos dienos vakarą .
06005011	Rytojaus dieną po Paschos aukos , būtent tą dieną , jie valgė iš krašto derliaus neraugintus plokštainius ir pagruzdintus grūdus .
06005012	Tą pačią dieną , kai valgė iš krašto derliaus , izraelitai manos daugiau nebegavo . Jie valgė tų metų Kanaano krašto derlių .
06005013	Atsitiko taip , kad Jozuė , būdamas netoli Jericho , pakėlė akis ir pamatė priešais save stovintį vyrą su ištrauktu iš makšties kalaviju rankoje . Jozuė priėjo prie jo ir tarė : „ Ar tu iš mūsiškių , ar iš priešų ? “
06005014	Šis atsakė : „ Nei vienas , nei kitas . Esu VIEŠPATIES kariuomenės galva . Dabar aš atėjau ! “ Jozuė parpuolė kniūbsčias ir , išreikšdamas pagarbą , tarė : „ Ką mano viešpats įsako savo tarnui ? “
06005015	VIEŠPATIES kariuomenės galva atsakė Jozuei : „ Nusiauk kojų apavą , nes vieta , kurioje stovi , šventa “ . Jozuė taip ir padarė .
06006001	Jericho vartai buvo uždaryti ir saugomi nuo izraelitų . Niekas negalėjo išeiti ar įeiti .
06006002	VIEŠPATS tarė Jozuei : „ Žiūrėk , atiduosiu į tavo rankas Jerichą , jo karalių ir užgrūdintus vyrus .
06006003	Težygiuoja aplink miestą visi jūsų kariai , apeidami aplink miestą vieną kartą . Taip darykite šešias dienas .
06006004	Septyni kunigai , eidami pirma Skrynios , tesineša septynis avino rago trimitus . O septintą dieną , kunigams pučiant ragus , apeisite aplink miestą septynis kartus .
06006005	Pasigirdus ilgam rago garsui , kai tik išgirsite tą rago balsą , visi žmonės sušuks galingu šauksmu . Tada miesto sienų mūrai staiga nugrius , žmonės veršis pirmyn , kiekvienas iš savo vietos “ .
06006006	Nūno sūnus Jozuė pasišaukė kunigus ir paliepė jiems : „ Imkite Sandoros Skrynią ! Septyni kunigai , eidami pirma VIEŠPATIES Skrynios , tesineša septynis avino rago trimitus “ .
06006007	O žmonėms jis tarė : „ Pajudėkite ! Žygiuokite aplink miestą ! Priekinė sauga težygiuoja pirma VIEŠPATIES Skrynios ! “
06006008	Jozuei baigus duoti žmonėms nurodymus , septyni kunigai , septyniais avino rago trimitais nešini , pajudėjo pirma VIEŠPATIES , pūsdami avino ragus , o VIEŠPATIES Sandoros Skrynia keliavo jiems iš paskos .
06006009	Priekinė sauga žygiavo pirma ragus pučiančių kunigų , o užpakalinė sauga ėjo paskui Skrynią , ragams visą laiką gaudžiant .
06006010	Bet žmonėms Jozuė buvo davęs tokį įsakymą : „ Nešūkaukite ! Tenesigirdi jūsų nė balso , netarkite nė žodžio iki tos dienos , kol nepasakysiu : ‘ Sušukite ! ’ Tada jūs šauksite “ .
06006011	Taip jis pasiuntė VIEŠPATIES Skrynią apeiti aplink miestą . Ji apėjo vieną kartą . Po to jie sugrįžo į stovyklą ir pernakvojo .
06006012	Kitą rytą Jozuė atsikėlė anksti . Kunigai paėmė VIEŠPATIES Skrynią .
06006013	Septyni kunigai , septyniais avino rago trimitais nešini , pajudėjo pirma VIEŠPATIES Skrynios , pūsdami visą laiką avino ragus . Priekinė sauga žygiavo pirma jų , o užpakalinė sauga ėjo paskui VIEŠPATIES Skrynią , ragams visą laiką gaudžiant .
06006014	Antrą dieną jie apėjo aplink miestą vieną kartą . Po to sugrįžo į stovyklą . Taip jie darė šešias dienas .
06006015	Septintą dieną jie atsikėlė auštant ir apėjo aplink miestą tokia pat tvarka septynis kartus .
06006016	Septintą kartą kunigams pučiant ragus , Jozuė įsakė žmonėms : „ Sušukite ! VIEŠPATS atidavė jums miestą !
06006017	Miestas ir visa , kas jame , bus skirta VIEŠPAČIUI sunaikinti . Tik ištvirkėlė Rahaba ir visi jos namuose telieka gyvi , nes ji slėpė mūsų siųstus pasiuntinius .
06006018	Nelieskite sunaikinti skirtų daiktų , kad patys nebūtumėte skirti sunaikinti . Paimdami bet ką iš to , kas skirta sunaikinti , padarysite Izraelio stovyklą sunaikinti skirtu daiktu , užtrauksite jai nelaimę .
06006019	Visas sidabras ir auksas , daiktai iš vario ir geležies yra šventi VIEŠPAČIUI . Jie bus padėti į VIEŠPATIES iždą “ .
06006020	Taigi žmonės sušuko ragams sugaudus . Vos išgirdę ragų gausmą , žmonės sušuko galingu šauksmu , ir siena nugriuvo . Žmonės veržėsi į miestą , kiekvienas tiesiai iš savo vietos , ir užėmė jį .
06006021	Tada jie skyrė kalaviju sunaikinti visa , kas buvo mieste : vyrus ir moteris , jaunus ir senus , jaučius ir avis bei asilus .
06006022	O dviem vyrams , išžvalgiusiems kraštą , Jozuė liepė : „ Nueikite į ištvirkėlės namus , išveskite iš jų moterį ir visus gimines , kaip esate jai prisiekę “ .
06006023	Tad jaunieji žvalgai nuėjo ir išvedė Rahabą drauge su jos tėvu , motina , broliais ir visais giminėmis . Jie išvedė visą jos giminę ir apgyvendino šalia Izraelio stovyklos .
06006024	Miestą ir visa , kas jame , jie sudegino . Tik sidabrą ir auksą bei daiktus iš vario ir geležies padėjo į VIEŠPATIES Namų iždą .
06006025	Tik ištvirkėlę Rahabą ir jos tėvo šeimą bei visus gimines Jozuė paliko gyvus . Jos šeima ligi šiol tebegyvena Izraelyje , nes ji slėpė Jozuės siųstus pasiuntinius Jericho išžvalgyti .
06006026	Ta proga Jozuė ištarė priesaiką : „ Tebūna prakeiktas VIEŠPATIES akivaizdoje žmogus , kuris bandytų atstatyti Jericho miestą ! Savo pirmagimio kaina jis padės jo pamatus ir savo jauniausiojo sūnaus kaina pastatys vartus “ .
06006027	VIEŠPATS buvo su Jozue , ir jo garsas pasklido po visą kraštą .
06007001	Bet izraelitai sulaužė įsakymą dėl sunaikinti skirtų daiktų . Zeracho sūnaus Zabdžio sūnaus Karmio sūnus Achanas iš Judo giminės pasiėmė kai ką iš sunaikinti skirtų daiktų . Užtat VIEŠPATS užsidegė pykčiu ant izraelitų .
06007002	Jozuė pasiuntė keletą vyrų iš Jericho į Ają netoli Bet Aveno , į rytus nuo Betelio . Jis tarė jiems : „ Keliaukite į aukštumas ir išžvalgykite kraštą “ . Vyrai iškeliavo į aukštumas ir išžvalgė Ają .
06007003	Jie grįžo pas Jozuę ir pranešė : „ Nėra reikalo visiems žmonėms keliauti į aukštumas . Tenukeliauja du ar trys tūkstančiai vyrų ir teužpuola Ają . Priešų ten nedaug , visų žmonių nevargink kelione “ .
06007004	Taigi nuėjo ten apie tris tūkstančius žmonių , bet Ajo vyrai privertė juos bėgti .
06007005	Ajo vyrai trisdešimt šešis iš jų užmušė , vydamiesi nuo vartų iki pat Šebarimų ir paguldydami šlaite . Žmonėms širdys ištirpo ir visa drąsa išgaravo .
06007006	Tada Jozuė persiplėšė drabužius . Jis ir Izraelio seniūnai gulėjo kniūbsti žemėje , apsibarstę dulkėmis galvas , ligi vakaro priešais VIEŠPATIES Skrynią .
06007007	„ Ak , Viešpatie DIEVE ! — meldėsi Jozuė . — Kodėl iš viso turėjai vesti šią tautą per Jordaną ? Atiduoti mus amoritams į rankas ? Sunaikinti ? O kad mes verčiau būtume pasitenkinę , apsigyvendami Užjordanėje !
06007008	O , Viešpatie , ką galiu sakyti po to , kai Izraelis parodė nugarą priešams !
06007009	Išgirs apie tai kanaaniečiai ir kiti krašto gyventojai , apsups mus ir nušluos mūsų vardą nuo žemės . Ką tu darysi tuomet savo didžiam vardui ? “
06007010	VIEŠPATS atsakė Jozuei : „ Stokis ! Ko guli žemėje kniūbsčias ?
06007011	Izraelis nusidėjo ! Sulaužė Sandorą , kurią jiems daviau ! Jie pasiėmė iš daiktų , skirtų sunaikinti , ir apsivogė , ir apsimelavo , ir įsidėjo juos tarp savo daiktų .
06007012	Užtat izraelitai nepajėgs priešintis , bet atsuks nugaras savo priešams , nes patys yra tapę daiktu , skirtu sunaikinti . Aš nebebūsiu daugiau su jumis , jei nesunaikinsite pas jus esančių sunaikinti skirtų daiktų .
06007013	Eik apvalyti žmonių ! Įsakyk jiems : ‘ Apsivalykite rytdienai , nes taip kalbėjo VIEŠPATS , Izraelio Dievas . Tu , Izraeli , turi sunaikinti skirtų daiktų ! Nepajėgsi priešintis priešams , kol nepašalinsi iš savo tarpo sunaikinti skirtų daiktų ’ .
06007014	Taigi rytoj rytą būsite pašaukti giminėmis . Giminė , kurią VIEŠPATS nurodys , išeis į priekį kiltimis ; kiltis , kurią VIEŠPATS nurodys , išeis į priekį šeimomis ; šeima , kurią VIEŠPATS nurodys , išeis į priekį pavieniui vyras po vyro .
06007015	Žmogus , nurodytas kaip pasiėmęs sunaikinti skirtų daiktų , turi būti sudegintas — jis ir visa , kas jam priklauso , — nes sulaužė VIEŠPATIES Sandorą ir padarė Izraelyje gėdingą nusikaltimą “ .
06007016	Kitą rytą anksti Jozuė pašaukė Izraelį giminėmis . Buvo nurodyta Judo giminė .
06007017	Jis liepė išeiti į priekį Judo giminės kiltims . Buvo nurodyta Zeracho kiltis . Jis liepė išeiti į priekį Zeracho kilties šeimoms . Buvo nurodyta Zabdžio šeima .
06007018	Jozuė liepė išeiti į priekį jo šeimai , vyrui po vyro . Galop buvo nurodytas Zeracho sūnaus Zabdžio sūnaus Karmio sūnus Achanas iš Judo giminės .
06007019	Tada Jozuė tarė Achanui : „ Mano sūnau , garbink VIEŠPATĮ , Izraelio Dievą , ir šlovink jį ! Pasakyk man , ką padarei . Nieko neslėpk “ .
06007020	Achanas atsakė Jozuei : „ Taip , nusidėjau VIEŠPAČIUI , Izraelio Dievui . Štai ką padariau .
06007021	Pamatęs tarp grobio gražią skraistę iš Šinaro , du šimtus šekelių sidabro ir penkiasdešimt šekelių sveriantį aukso luitą , užsigeidžiau juos turėti ir pasiėmiau . Dabar jie užkasti žemėje mano palapinėje su sidabru po skraiste “ .
06007022	Jozuės siunčiami pasiuntiniai nuskubėjo į Achano palapinę . Tikrai visa buvo užkasta palapinėje su sidabru po skraiste .
06007023	Paėmę iš palapinės , jie atnešė juos pas Jozuę bei visus izraelitus ir padėjo VIEŠPATIES akivaizdoje .
06007024	Tada Jozuė ir visas Izraelis su juo paėmė Zeracho sūnų Achaną , sidabrą , skraistę ir auksą , jo sūnus ir dukteris , jaučius , asilus ir avis , palapinę bei visa , ką jis turėjo , ir nuvedė į Achoro slėnį .
06007025	„ Kokią nelaimę mums užtraukei ! — tarė Jozuė . — Šiandien VIEŠPATS užtraukia nelaimę tau ! “ Ir visas Izraelis užmušė jį akmenimis . Jie sudegino juos , metė į juos akmenis .
06007026	Ant jo sukrovė didelę akmenų krūvą , kuri tebėra iki šios dienos . Tada atsileido VIEŠPATIES pyktis . Todėl toji vieta iki šios dienos vadinama Achoro slėniu .
06008001	Tada VIEŠPATS tarė Jozuei : „ Nebijok ir nenuogąstauk ! Pasiimk visus karius ir vėl keliauk į Ają . Žiūrėk , atiduosiu tau į rankas Ajo karalių , jo žmones ir miestą bei visą kraštą .
06008002	Su Ajo miestu ir jo karaliumi turi pasielgti taip , kaip pasielgei su Jerichu ir jo karaliumi . Tačiau grobį ir galvijus galite pasidalyti kaip karo laimikį . Surenk pasalas miesto užnugaryje “ .
06008003	Taigi Jozuė ir visi kariai pasiruošė žygiuoti prieš Ają . Išrinkęs trisdešimt tūkstančių vyrų , narsių karių , jis išsiuntė juos pirma nakčia .
06008004	„ Dėmesio ! Jūs būsite pasala miesto užnugaryje — davė jiems įsakymą . — Nenutolkite per daug nuo miesto ir būkite pasirengę .
06008005	Su manimi esantys žmonės ir aš artinsimės prie miesto . Kai jie išeis priešintis , kaip pirmąkart padarė , mes bėgsime nuo jų .
06008006	Jie vysis mus iš paskos , kol nuviliosime juos nuo miesto , nes manys : ‘ Bėga nuo mūsų kaip anąkart ! ’ Mums nuo jų bėgant ,
06008007	jūs pakilsite iš pasalų ir paimsite miestą . VIEŠPATS , jūsų Dievas , atiduos jums jį į rankas .
06008008	Paėmę miestą , padekite jį . Darykite , kaip VIEŠPATS yra įsakęs . Dėmesio ! Aš jums įsakiau ! “
06008009	Tada Jozuė išsiuntė juos . Jie nuėjo į pasalos vietą ir išsidėstė tarp Betelio ir Ajo , į vakarus nuo Ajo , o Jozuė praleido tą naktį su likusiais žmonėmis .
06008010	Anksti rytą Jozuė apžiūrėjo žmones . Po to jis išžygiavo žmonių priekyje Ajo link drauge su Izraelio seniūnais .
06008011	Visi su juo buvę kariai ėjo kartu ir , priėję miestą , įsirengė stovyklą į šiaurę nuo Ajo . Tarp jų ir Ajo buvo siaura dauba .
06008012	Jis buvo pasiėmęs apie penkis tūkstančius vyrų ir išdėstęs juos kaip pasalą tarp Betelio ir Ajo į vakarus nuo miesto .
06008013	Taigi pagrindinė stovykla išsidėstė į šiaurę nuo miesto , o užpakalinė sauga — į vakarus nuo miesto . Jozuė tą naktį praleido slėnyje .
06008014	Tai pastebėjęs Ajo karalius — jis ir visi jo žmonės , miesto gyventojai — nuskubėjo anksti rytą prie šlaito priešais Arabą pradėti mūšio su Izraeliu , bet nežinojo , kad už miesto buvo parengta pasala .
06008015	O Jozuė ir visas Izraelis dėjosi esą sumušti ir leidosi bėgti dykumos link .
06008016	Visi miesto žmonės buvo pašaukti jų vytis . Vydamiesi Jozuę , jie nutolo nuo miesto .
06008017	Nei Ajo mieste , nei Betelyje neliko žmogaus , neišėjusio vytis Izraelio . Jie paliko miestą be jokios gynybos ir vijosi Izraelį .
06008018	Tada VIEŠPATS tarė Jozuei : „ Ištiesk ietį , kurią laikai rankoje , Ajo link , nes aš atiduosiu jį tau į rankas “ . Jozuė ištiesė ietį , kurią laikė rankoje , miesto link .
06008019	Vos jam ištiesus ranką , pasalų vyrai skubiai pakilo iš savo vietų ir puolė pirmyn . Jie įžengė į miestą , paėmė jį ir nedelsdami padegė .
06008020	Kai Ajo vyrai pažvelgė atgal , miesto dūmai jau kilo ligi padangių ! Jiems stigo jėgų net kur nors pabėgti , kai dykumos link bėgę žmonės atsisuko jų pulti .
06008021	Jozuė ir visas Izraelis , matydami miestą pasalos vyrų paimtą ir iš miesto kylančius dūmus , atsisuko ir puolė Ajo vyrus .
06008022	O kiti izraelitai išžygiavo prieš juos iš miesto . Taigi jie buvo izraelitų apsupti iš abiejų šonų ir išžudyti ; nė vienas jų neišliko , nė vienas nepabėgo ,
06008023	išskyrus Ajo karalių , kurį jie paėmė gyvą ir atvedė pas Jozuę .
06008024	Baigę žudyti visus Ajo gyventojus , nusivijusius juos į laukus ir dykumą , kai šie visi iki paskutinio vyro buvo kritę nuo kalavijo , visi izraelitai sugrįžo į Ają ir išžudė ten likusius gyventojus .
06008025	Tą dieną kritusių vyrų ir moterų , visų Ajo miesto gyventojų , buvo dvylika tūkstančių .
06008026	Jozuė tol nenuleido rankos , kurioje laikė ietį , kol visi sunaikinimui skirti Ajo gyventojai nebuvo sunaikinti .
06008027	Tik galvijus ir to miesto grobį izraelitai pasiėmė kaip karo laimikį , kaip VIEŠPATS buvo sakęs Jozuei .
06008028	Tada Jozuė sudegino Ajo miestą ir pavertė jį amžinu piliakalniu ; vieta tebėra nuniokota iki pat šios dienos .
06008029	O Ajo karalių jis paliko pakartą ant medžio ligi vakaro . Saulei leidžiantis , Jozuė įsakė nuleisti jo lavoną nuo medžio ir numesti prie miesto vartų . Ant jo buvo sukrauta didžiulė akmenų krūva , kuri tebėra ten iki šios dienos .
06008030	Tuomet Jozuė pastatė ant Ebalo kalno VIEŠPAČIUI , Izraelio Dievui , aukurą ,
06008031	kaip VIEŠPATIES tarnas Mozė buvo įsakęs izraelitams ir kaip parašyta Mozės Įstatymo knygoje : „ Aukurą netašytų akmenų , nepaliestų geležiniu įrankiu “ , — ir atnašavo ant jo deginamąsias aukas bei aukojo bendravimo aukas .
06008032	Ten , izraelitų akivaizdoje , Jozuė užrašė ant akmenų nuorašą Įstatymo , kurį Mozė buvo surašęs izraelitams .
06008033	Visas Izraelis — ateiviai ir vietiniai — drauge su savo seniūnais , apskaitininkais ir teisėjais stovėjo abipus Skrynios priešais kunigus iš Levio giminės , nešusius VIEŠPATIES Sandoros Skrynią . Pusė jų stovėjo atsigręžę į Garizimo kalną , pusė — į Ebalo kalną , kaip VIEŠPATIES tarnas Mozė buvo kadaise įsakęs , Izraelio tautai palaiminti .
06008034	Tada Jozuė perskaitė visus Įstatymo žodžius — palaiminimus ir prakeikimus — taip , kaip parašyta Įstatymo knygoje .
06008035	Nebuvo nė vieno žodžio iš visų , Mozės įsakytų , kurio Jozuė nebūtų perskaitęs visos Izraelio bendrijos akivaizdoje , įskaitant moteris , vaikus ir tarp jų gyvenančius ateivius .
06009001	Kai ši žinia pasiekė karalius į vakarus nuo Jordano , aukštumų srityje , Šefeloje ir palei visą Didžiosios jūros krantą Libano link , hetitų , amoritų , kanaaniečių , perizų , hivų ir jebusiečių kraštą ,
06009002	šie sudarė sąjungą kovoti su Jozue ir Izraeliu .
06009003	O Gibeono gyventojai , išgirdę , kaip Jozuė pasielgė su Jerichu ir Ajo miestu ,
06009004	savo ruožtu ėmėsi suktybės . Jie leidosi į kelionę , persirengę pasiuntiniais : užkrovė savo asilams senus maišus ir senus , suplyšusius bei sulopytus vynmaišius ,
06009005	apsiavė senais bei sulopytais sandalais ir apsirengė nudėvėtais drabužiais . O visa kelionei pasiimta duona buvo sudžiūvusi ir apipelijusi .
06009006	Atėję į Gilgalo stovyklą pas Jozuę , jie tarė jam ir izraelitams : „ Iš tolimo krašto atėjome , siūlome jums sudaryti su mumis sandorą “ .
06009007	Bet izraelitai atsakė hivams : „ Gal jūs gyvenate tarp mūsų ? Kaip mes galime sudaryti su jumis sandorą ? “
06009008	Jozuei jie paaiškino : „ Mes tavo tarnai “ . O Jozuė klausė jų : „ Kas jūs per vieni ? Iš kur ateinate ? “ —
06009009	„ Tavo tarnai atėjo iš labai tolimo krašto , vedami VIEŠPATIES , tavo Dievo , garso , — atsakė jie , — nes apie jį mes daug girdėjome : visa , ką jis padarė Egipte ,
06009010	ir visa , ką padarė dviem amoritų karaliams — Užjordanėje Hešbono karaliui Sihonui ir Aštarote Bašano karaliui Ogui .
06009011	Todėl mūsų seniūnai ir visi krašto gyventojai liepė mums : ‘ Pasiimkite kelionei maisto , eikite jų pasitikti ir sakykite : ‹ Esame jūsų tarnai . Būkite žmonės , sudarykite su mumis sandorą › ’ .
06009012	Duona , kurią pasiėmėme iš namų kaip maistą kelionei , buvo dar karšta , kai leidomės pas jus , o dabar ji jau sudžiūvusi ir apipelijusi .
06009013	Mūsų vynmaišiai buvo nauji , kai juos prisipylėme , o dabar jie jau suplyšę . Ir mūsų drabužiai bei sandalai nusidėvėjo per tokią ilgą kelionę “ .
06009014	Vyrai patikėjo jų žodžiais apie maistą ir drabužius , bet VIEŠPATIES žodžio neatsiklausė .
06009015	Jozuė sudarė su jais taiką , laiduodamas jiems gyvastį sandora , kurią bendrijos vadai patvirtino priesaika .
06009016	Praėjus trim dienoms po sandoros , sudarytos su jais , izraelitai sužinojo , kad tai buvo jų kaimynai ir gyveno jų žemėje .
06009017	Tad izraelitai leidosi į kelionę ir trečią dieną pasiekė jų miestus . Gibeoniečių miestai buvo Gibeonas , Kefyra , Beerotai ir Kirjat Jearimai .
06009018	Bet izraelitai neužpuolė jų , nes bendrijos vadai buvo prisiekę VIEŠPAČIU , Izraelio Dievu . Todėl visa bendrija pradėjo murmėti prieš vadus ,
06009019	bet vadai bendrijai atsakė : „ Prisiekėme jiems VIEŠPAČIU , Izraelio Dievu , užtat užgauti jų negalime .
06009020	Bet štai ką su jais darysime : paliksime gyvus , kad nekiltų ant mūsų jokio pykčio dėl priesaikos , kuria prisiekėme “ .
06009021	Vadai sakė izraelitams : „ Telieka jie gyvi ir tetampa kertančiais malkas ir nešančiais vandenį visai bendrijai ! “ Taigi taip dėl jų nusprendė vadai .
06009022	Jozuė pasišaukė juos ir taip kalbėjo : „ Kodėl mus apgavote , sakydami : ‘ Mes gyvename toli nuo jūsų ’ — o iš tikrųjų gyvenate tarp mūsų ?
06009023	Užtat būkite prakeikti ! Visą laiką būsite vergai , malkų kirtėjai ir vandens nešėjai mano Dievo Namams “ .
06009024	Jozuei jie atsakė : „ Matai , tavo tarnai buvo girdėję , kad VIEŠPATS , tavo Dievas , pažadėjo savo tarnui Mozei duoti jums visą kraštą ir dėl jūsų sunaikinti visus krašto gyventojus . Dėl jūsų mes ir buvome apimti didelės baimės dėl savo gyvasties , užtat taip ir padarėme .
06009025	Kaip matai , dabar esame tavo rankose . Kas gera ir teisu tavo akyse daryti su mumis , tai ir daryk ! “
06009026	Taip jis su jais ir pasielgė . Išgelbėjo nuo izraelitų , neišžudė .
06009027	Bet tą dieną Jozuė padarė juos malkų kirtėjais ir vandens nešėjais bendrijai ir VIEŠPATIES aukurui toje vietoje , kurią VIEŠPATS išsirinktų . Taip jie ir liko ligi šios dienos .
06010001	Sužinojęs , kad Jozuė paėmė Ają bei skyrė jį sunaikinti ir pasielgė su Aju bei jo karaliumi , kaip buvo pasielgęs su Jerichu bei jo karaliumi , ir , be to , kad Gibeono gyventojai sudarė taiką su Izraeliu ir gyvena tarp jų ,
06010002	Jeruzalės karalius Adoni Cedekas baisiai išsigando . Mat Gibeonas , vienas karališkųjų miestų , buvo didelis miestas , iš tikrųjų didesnis už Ają , o visi jo vyrai buvo galiūnai .
06010003	Tad Jeruzalės karalius Adoni Cedekas pasiuntė Hebrono karaliui Hohamui , Jarmuto karaliui Piramui , Lachišo karaliui Jafijai ir Eglono karaliui Debyrui tokį pranešimą :
06010004	„ Ateikite pas mane ir padėkite man nugalėti Gibeoną , nes jis sudarė taiką su Jozue ir izraelitais “ .
06010005	Penki amoritų karaliai — Jeruzalės karalius , Hebrono karalius , Jarmuto karalius , Lachišo karalius ir Eglono karalius — sutelkė savo pajėgas ir atvyko kiekvienas su savo kariuomene . Jie apgulė Gibeoną ir kariavo su juo .
06010006	O gibeoniečiai pasiuntė Jozuei į stovyklą prie Gilgalo pranešimą : „ Neapleisk savo tarnų ! Atskubėk pas mus ir išgelbėk ! Padėk mums , nes visi aukštumų srities amoritų karaliai susibūrė prieš mus ! “
06010007	Tad Jozuė — jis ir visos jo ginkluotosios pajėgos , visi galiūnai — iškeliavo iš Gilgalo .
06010008	VIEŠPATS tarė Jozuei : „ Nebijok , nes atiduosiu juos tau į rankas . Nė vienas jų nepajėgs tau pasipriešinti ! “
06010009	Žygiavęs visą naktį iš Gilgalo , Jozuė užklupo juos netikėtai .
06010010	VIEŠPATS apstulbino juos išgąsčiu Izraelio akivaizdoje . Izraelitai sutriuškino juos prie Gibeono ir vijosi Bet Horono šlaito keliu , niokodami iki pat Azekos ir Makedos .
06010011	Jiems bėgant nuo Izraelio žemyn Bet Horono šlaitu , VIEŠPATS svaidė ant jų iš dangaus didžiulius akmenis iki pat Azekos , ir jie žuvo . Daugiau žuvo nuo krušos , negu izraelitai užmušė kalaviju .
06010012	Tą dieną , kai VIEŠPATS atidavė amoritus izraelitams , Jozuė kreipėsi į VIEŠPATĮ . Visų izraelitų akivaizdoje jis tarė : „ Sustok , saule , virš Gibeono ir tu , mėnuli , virš Ajalono slėnio ! “
06010013	Saulė sustojo , ir mėnulis stovėjo , kol tauta atkeršijo savo priešams . Argi tai neužrašyta Jašaro knygoje ? Saulė sustojo viduryje dangaus skliauto ir neskubėjo leistis bemaž visą dieną .
06010014	Nei prieš tai , nei po to nebuvo tokios dienos , kaip ši , VIEŠPAČIUI paklausius žmogaus balso ! Tikrai VIEŠPATS kovojo už Izraelį !
06010015	Tada Jozuė drauge su visu Izraeliu sugrįžo į stovyklą prie Gilgalo .
06010016	Tuo tarpu anie penki karaliai pabėgo ir pasislėpė oloje prie Makedos .
06010017	Jozuei buvo pranešta : „ Pastebėti tie penki karaliai , pasislėpę oloje prie Makedos “ .
06010018	Jozuė paliepė : „ Užriskite olos angą keletu didelių akmenų ir pastatykite vyrus jų saugoti .
06010019	Patys ten nestovėkite . Lipkite priešams ant kulnų ir pulkite juos iš užnugario . Neleiskite jiems pasitraukti į savo miestus , nes VIEŠPATS , jūsų Dievas , yra juos atidavęs jums į rankas “ .
06010020	Galop , kai Jozuė ir izraelitai buvo sudavę jiems mirtiną smūgį , ir jie buvo sudoroti , išskyrus į savo miestus pasitraukusius bėglius ,
06010021	visa kariuomenė sugrįžo pas Jozuę į stovyklą prie Makedos . Niekas nebedrįso murmėti prieš izraelitus !
06010022	Dabar Jozuė paliepė : „ Atidarykite olos angą ir atveskite pas mane tuos penkis karalius “ .
06010023	Tai padarę , jie atvedė pas jį iš olos penkis karalius — Jeruzalės karalių , Hebrono karalių , Jarmuto karalių , Lachišo karalių ir Eglono karalių .
06010024	Atvedus pas Jozuę tuos karalius , Jozuė sušaukė visus izraelitus ir vadams galiūnų , kurie buvo ėję su juo , tarė : „ Prieikite ir minkite kojomis šiems karaliams ant sprandų “ . Jie priėjo ir mynė kojomis jiems ant sprandų .
06010025	O Jozuė tarė jiems : „ Nebijokite ir nenuogąstaukite ! Būkite stiprūs ir ryžtingi , nes VIEŠPATS taip padarys visiems jūsų priešams , su kuriais kovojate ! “
06010026	Po to Jozuė įsakė juos užmušti ir pakabinti ant penkių medžių . Jie kabojo ant medžių ligi vakaro .
06010027	Saulei leidžiantis , Jozuė įsakė nuimti juos nuo medžių ir sumesti į olą , kurioje jie slėpėsi . Olos anga buvo užversta didžiuliais akmenimis , kurie išliko ten iki šios dienos .
06010028	Tuo pačiu metu Jozuė paėmė Makedą , ištiko ją ir jos karalių kalaviju . Miestą ir visus žmones jis skyrė sunaikinti , nė vieno nepaliko gyvo . Su Makedos karaliumi jis pasielgė taip , kaip buvo pasielgęs su Jericho karaliumi .
06010029	Iš Makedos Jozuė patraukė su visu Izraeliu į Libną ir kovojo su Libna .
06010030	Ir ją bei jos karalių VIEŠPATS atidavė Izraeliui į rankas . Miestą ir visus žmones Jozuė ištiko kalaviju , nė vieno nepaliko gyvo . Su Libnos karaliumi jis pasielgė taip , kaip buvo pasielgęs su Jericho karaliumi .
06010031	Iš Libnos Jozuė patraukė su visu Izraeliu į Lachišą , apgulė ir puolė .
06010032	VIEŠPATS atidavė Lachišą Izraeliui į rankas . Miestą jis paėmė kitą dieną ir ištiko jį bei visus žmones kalaviju , kaip buvo padaręs Libnoje .
06010033	Tada Gezero karalius Horamas atėjo į pagalbą Lachišui , bet Jozuė nugalėjo jį ir jo pajėgas ir nepaliko nė vieno gyvo .
06010034	Iš Lachišo Jozuė patraukė su visu Izraeliu į Egloną . Jie surengė miesto apgulą , puolė
06010035	ir , paėmę tą pačią dieną , ištiko jį kalaviju . O visus žmones tą pačią dieną skyrė sunaikinti , kaip buvo padaręs Lachišui .
06010036	Iš Eglono Jozuė nukeliavo su visu Izraeliu į Hebroną ir puolė jį .
06010037	Paėmę miestą , ištiko jį kalaviju — karalių , visus jam pavaldžius miestus ir visus žmones . Nepaliko nė vieno gyvo . Kaip buvo padaręs Eglonui , taip skyrė sunaikinti ir Hebroną bei visus jo žmones .
06010038	Tada Jozuė ir visas Izraelis pasuko Debyro link ir puolė jį .
06010039	Paėmė jį , jo karalių ir visus pavaldžius miestus , ištiko kalaviju ir skyrė sunaikinti visus jo žmones . Nepaliko nė vieno gyvo . Kaip buvo padarę Hebronui ir Libnai bei jos karaliui , taip padarė ir Debyrui bei jo karaliui .
06010040	Taip Jozuė nugalėjo visą kraštą : aukštumų sritį , Negebą , Šefelą ir šlaitus su visais jų karaliais . Jis nepaliko nė vieno gyvo , bet skyrė sunaikinti visa , kas alsuoja , kaip VIEŠPATS , Izraelio Dievas , buvo įsakęs .
06010041	Jozuė nugalėjo juos nuo Kadeš Barnėjos ligi Gazos , visą Gošeno kraštą ligi pat Gibeono .
06010042	Visus tuos karalius ir jų kraštą Jozuė paėmė vienu kartu , nes VIEŠPATS , Izraelio Dievas , kovojo už Izraelį .
06010043	Tada Jozuė sugrįžo su visu Izraeliu į stovyklą prie Gilgalo .
06011001	Apie tai sužinojęs , Hacoro karalius Jabinas davė žinią Madono karaliui Jobabui , Šimrono karaliui , Achšafo karaliui
06011002	ir kitiems karaliams šiaurėje , aukštumų srityje , Araboje į pietus nuo Kinaroto , lygumos srityje ir Doro srityje vakaruose ,
06011003	kanaaniečiams rytuose ir vakaruose , amoritams , hetitams , perizams bei jebusiečiams aukštumų srityje ir hivams Hermono papėdėje , Micpos krašte .
06011004	Jie išėjo į mūšį su didele kariuomene , lydimi visų savo pajėgų , tokių gausių , kaip smiltys pajūryje , su daugybe žirgų ir kovos vežimų .
06011005	Visi šie karaliai sujungė savo pajėgas , nužygiavo prie Meromo vandenų ir čia pasistatė stovyklą kovoti su Izraeliu .
06011006	O VIEŠPATS tarė Jozuei : „ Nebijok ! Rytoj šiuo laiku aš paguldysiu juos visus užmuštus Izraelio akivaizdoje . Tu turi suluošinti jų žirgus ir sudeginti jų kovos vežimus “ .
06011007	Jozuė užklupo juos staiga su visa savo kariuomene prie Meromo vandenų ir puolė .
06011008	VIEŠPATS atidavė juos Izraeliui į rankas . Izraelitai nugalėjo juos ir vijosi iki pat Didžiojo Sidono ir Misrefot Maimų , o rytų link — iki pat Micpės slėnio . Jie tol puolė juos , kol nė vieno neliko gyvo .
06011009	Jozuė pasielgė su jais , kaip VIEŠPATS buvo jam įsakęs : jų žirgus suluošino ir kovos vežimus sudegino .
06011010	Tada Jozuė pasuko ir užėmė Hacorą , o jo karalių nužudė kalaviju . Hacoras anksčiau buvo visų anų karalysčių galva .
06011011	Jie skyrė sunaikinti ir išžudė kalaviju visus jo žmones . Nebuvo palikta nieko , kas alsuoja , o pats Hacoras sudegintas .
06011012	Jozuė paėmė visus anuos karališkuosius miestus ir jų karalius . Skirdamas sunaikinti jis nužudė juos kalaviju , kaip Dievo tarnas Mozė buvo įsakęs .
06011013	Tačiau Izraelis nesunaikino nė vieno iš miestų , pastatytų ant supiltų kalvų , išskyrus Hacorą , kurį Jozuė sudegino .
06011014	Visą šių miestų grobį , įskaitant galvijus , izraelitai pasiėmė kaip karo laimikį . Tik visus gyventojus jie žudė kalaviju , kol visiškai išnaikino , nepalikdami nė vieno gyvo .
06011015	Kaip VIEŠPATS buvo įsakęs savo tarnui Mozei , taip Mozė įsakė Jozuei , taip Jozuė ir pasielgė . Jis nepaliko nieko nepadaryta , ką VIEŠPATS buvo Mozei įsakęs .
06011016	Jozuė užėmė visą tą kraštą : Judo aukštumas , Negebą , visą Gošeno sritį , Šefelą , Arabą , Izraelio aukštumas ir pajūrio lygumą
06011017	nuo Halako kalno , kuris dunkso virš Seyro srities , iki pat Baal Gado Libano slėnyje , Hermono kalno papėdėje . Visus jų karalius jis sugaudė ir išžudė .
06011018	Ilgą laiką Jozuė kariavo su visais anais karaliais .
06011019	Nebuvo miesto , sudariusio taiką su izraelitais , išskyrus hivus — Gibeono gyventojus . Jie visi paimti mūšiuose ,
06011020	nes VIEŠPATS buvo nutaręs taip užkietinti jų širdis , kad , išeidami kovoti su Izraeliu , jie būtų skirti sunaikinti ir , neradę pasigailėjimo , išnaikinti , kaip VIEŠPATS buvo Mozei įsakęs .
06011021	Tuo pačiu metu Jozuė įsiveržė į aukštumų sritis ir ten išnaikino anakiečius iš Hebrono , Debyro , Anabo , iš visų Judo ir Izraelio aukštumų . Jozuė skyrė sunaikinti juos ir jų miestus .
06011022	Izraelitų krašte anakiečių nebeliko ; tik Gazoje , Gate ir Ašdode jų užsiliko .
06011023	Taigi Jozuė užėmė visą kraštą , kaip VIEŠPATS buvo sakęs Mozei . Tada Jozuė atidavė jį Izraeliui kaip paveldą pagal jų giminių padalas . Karas krašto nebevargino .
06012001	Štai krašto karaliai , kuriuos izraelitai nugalėjo ir užėmė jų žemes . Į rytus nuo Jordano , nuo Arnono slėnio iki Hermono kalno , įskaitant rytinę Arabos dalį —
06012002	amoritų karalius Sihonas , gyvenęs Hešbone ir valdęs Gileado dalį nuo Aroero Arnono slėnio pakraštyje ir paties slėnio iki Jaboko slėnio bei Amono krašto ribos
06012003	ir rytinę Arabą iki Kinereto jūros , o pietų link , per Bet Ješimotus Pisgos šlaitų papėdėje rytiniame šone , žemyn iki Arabos jūros , tai yra Druskos jūros .
06012004	Taip pat Bašano karalius Ogas , vienas paskutinių refajų , gyvenęs Aštarote ir Edrėjyje
06012005	ir valdęs Hermono kalną , Salchą , visą Bašaną iki gešūriečių bei maakų ribos ir pusę Gileado iki Hešbono karaliaus Sihono ribos .
06012006	Juos nugalėjo VIEŠPATIES tarnas Mozė ir izraelitai ; VIEŠPATIES tarnas Mozė atidavė jų kraštą kaip paveldą Rubeno ir Gado giminių bei pusės Manaso giminės žmonėms .
06012007	Štai krašto karaliai , kuriuos Jozuė ir izraelitai nugalėjo vakarinėje Jordano pusėje — nuo Baal Gado Libano slėnyje iki Halako kalno , dunksančio virš Seyro srities . ( Izraelio giminėms kaip paveldą pagal jų padalas
06012008	aukštumų srityje , Šefeloje , Araboje , šlaituose , dykumoje ir Negebe Jozuė atidavė žemę hetitų , amoritų , kanaaniečių , perizų , hivų ir jebusiečių ) . Jų buvo :
06012009	Jericho karalius — vienas , Ajo ( netoli Betelio ) karalius — vienas ,
06012010	Jeruzalės karalius — vienas , Hebrono karalius — vienas ,
06012011	Jarmuto karalius — vienas , Lachišo karalius — vienas ,
06012012	Eglono karalius — vienas , Gezero karalius — vienas ,
06012013	Debyro karalius — vienas , Gedero karalius — vienas ,
06012014	Hormos karalius — vienas , Arado karalius — vienas ,
06012015	Libnos karalius — vienas , Adulamo karalius — vienas ,
06012016	Makedos karalius — vienas , Betelio karalius — vienas ,
06012017	Tapuacho karalius — vienas , Hefero karalius — vienas ,
06012018	Afeko karalius — vienas , Lašarono karalius — vienas ,
06012019	Madono karalius — vienas , Hacoro karalius — vienas ,
06012020	Šimron Merono karalius — vienas , Achšafo karalius — vienas ,
06012021	Taanacho karalius — vienas , Megido karalius — vienas ,
06012022	Kedešo karalius — vienas , Jokneamo Karmelyje karalius — vienas ,
06012023	Doro Nafat Dore karalius — vienas , Goimų Galilėjoje karalius — vienas ,
06012024	Tircos karalius — vienas . Iš viso — trisdešimt vienas karalius .
06013001	Jozuė paseno ir sulaukė senyvo amžiaus . VIEŠPATS tarė jam : „ Pasenai ir sulaukei senyvo amžiaus , bet dar yra likę labai daug žemės , kuri turi būti paveldėta .
06013002	Štai žemė , kuri dar nepaveldėta : visos filistinų ir gešūriečių sritys ,
06013003	žemė nuo Šihoro į rytus nuo Egipto iki ribos Ekrono šiaurėje , laikoma kanaaniečių žeme , nors ji valdoma penkių filistinų valdovų , būtent Gazos , Ašdodo , Aškelono , Gato ir Ekrono , taip pat avų sritys
06013004	pietuose , be to , visas kanaaniečių kraštas nuo sidoniečių Mearos iki Afeko prie amoritų ribos ,
06013005	gebaliečių kraštas su visu Libanu nuo Baal Gado Hermono kalno papėdėje iki Lebo Hamato rytuose
06013006	su visais aukštumų gyventojais nuo Libano iki Misrefot Maimų , būtent su visais sidoniečiais . Aš pats tas tautas išvarysiu prieš izraelitams ateinant , tau reikės tik padalyti jų žemes Izraeliui burtų keliu , kaip esu tau įsakęs .
06013007	Dabar padalyk šią žemę kaip paveldą devynioms giminėms ir pusei Manaso giminės “ .
06013008	Rubeno ir Gado giminės su kita Manaso giminės puse jau buvo gavę paveldą , kurį Mozė davė jiems Užjordanėje , rytų pusėje . Dievo tarnas Mozė jiems davė paveldą :
06013009	Aroerą ant Arnono slėnio kranto ir miestą pačiame slėnyje , visą plokščiakalnį nuo Medebos iki pat Dibono ,
06013010	visus miestus amoritų karaliaus Sihono , viešpatavusio Hešbone , iki pat Amono ribos ,
06013011	be to , Gileadą ir visas gešūriečių bei maakų žemes , visą Hermono kalną ir visą Bašaną iki pat Salchos —
06013012	visą karalystę Ogo , valdžiusio Bašaną iš Aštaroto ir Edrėjo . ( Jis buvo paskutinis išlikęs refajas ) . Mozė nugalėjo juos ir išvarė .
06013013	Bet gešūriečių ir maakų izraelitai neišvarė ; Gešūras ir Maakatas išliko Izraelyje iki šios dienos .
06013014	Tik Levio giminei Mozė nedavė paveldo , nes ugninės atnašos VIEŠPAČIUI , Izraelio Dievui , yra jų paveldas , kaip [ VIEŠPATS ] yra sakęs .
06013015	Mozė davė paveldą Rubeno giminei pagal jos kiltis .
06013016	Jų žemė buvo nuo Aroero ant Arnono slėnio kranto bei miesto pačiame slėnyje iki Medebos — visas plokščiakalnis
06013017	su Hešbonu ir visais jam pavaldžiais plokščiakalnio miestais : Dibonu , Bamot Baalu , Bet Baal Meonu ,
06013018	Jahacu , Kedemotais , Mefaatu ,
06013019	Kirjataimais , Sibma , Ceret Šaharu ant kalvos slėnyje ,
06013020	Bet Peoru ant Pisgos šlaitų ir Bet Ješimotais ,
06013021	taigi visus miestus , esančius plokščiakalnyje ir visą karalystę amoritų karaliaus Sihono , viešpatavusio Hešbone . ( Mozė nugalėjo jį ir Midjano vadus — Evį , Rekemą , Cūrą , Hūrą ir Rebą , Sihono didžiūnus , įsikūrusius krašte .
06013022	Beoro sūnų žynį Bileamą izraelitai nužudė kalaviju drauge su kitais . )
06013023	Rubeno giminės riba buvo Jordanas ir jo krantai . Tie miestai ir jiems pavaldžios gyvenvietės buvo Rubeno žmonių paveldas pagal jų kiltis .
06013024	Mozė davė paveldą ir Gado giminei pagal jos kiltis .
06013025	Jų žemė buvo Jazeras , visi Gileado miestai , pusė Amono krašto iki Aroero priešais Rabą
06013026	nuo Hešbono iki Ramat Micpės bei Betonimų ir nuo Mahanaimų iki Debyro žemės ,
06013027	o Slėnyje — Bet Haramas , Bet Nimra , Sukotai ir Cafonas , likusioji Hešbono karaliaus Sihono karalystės dalis — Jordanas ir jo krantai iki pat žemutinio Kinereto jūros pakraščio rytų pusėje anapus Jordano .
06013028	Tie miestai ir jiems pavaldžios gyvenvietės buvo Gado giminės paveldas pagal jos kiltis .
06013029	Mozė davė paveldą ir pusei Manaso giminės . Jis buvo paskirstytas pagal jos kiltis .
06013030	Jų žemė apėmė Mahanaimus , visą Bašaną — visą Bašano karaliaus Ogo karalystę — ir visas Jayro gyvenvietes Bašane , šešiasdešimt miestų .
06013031	Pusė Gileado , įskaitant Aštarotą ir Edrėją — karališkuosius Ogo miestus Bašane , — priklauso Manaso sūnaus Machyro palikuonims , pusei Machyro palikuonių pagal jų kiltis .
06013032	Taigi tokios yra paveldo dalys , kurias Mozė padalijo , būdamas Moabo lygumose , Užjordanėje į rytus nuo Jericho .
06013033	Tačiau Levio giminei Mozė paveldo nedavė ; pats VIEŠPATS , Izraelio Dievas , yra jų paveldas , kaip [ VIEŠPATS ] yra sakęs .
06014001	O štai izraelitų paveldo dalys Kanaano krašte , kurį jiems padalijo kunigas Eleazaras , Nūno sūnus Jozuė ir izraelitų giminių protėvių šeimų galvos .
06014002	Paveldas jiems atiteko burtų keliu , kaip VIEŠPATS buvo įsakęs per Mozę duoti devynioms su puse likusių giminių .
06014003	Mat Mozė jau buvo davęs paveldo dalis dviem su puse giminių anapus Jordano ; tarp jų esantiems levitams paveldo dalies jis nedavė .
06014004	Iš tikrųjų Juozapo palikuonys sudarė dvi gimines — Manasą ir Efraimą , o levitams nebuvo jokios dalies krašte , išskyrus miestus jiems gyventi ir ganyklas jų galvijams ir kaimenėms .
06014005	Kaip VIEŠPATS buvo Mozei įsakęs , taip izraelitai ir darė , dalydami kraštą .
06014006	Kai Judo giminės žmonės atėjo pas Jozuę prie Gilgalo , Jefunės sūnus kenazas Kalebas tarė jam : „ Tu žinai , ką VIEŠPATS kalbėjo Dievo tarnui Mozei apie tave ir mane prie Kadeš Barnėjos .
06014007	Aš buvau keturiasdešimtmetis , kai VIEŠPATIES tarnas Mozė siuntė mane iš Kadeš Barnėjos išžvalgyti krašto ir daviau jam sąžiningą ataskaitą .
06014008	Bet mano bendrininkai , ėję su manimi , prislėgė žmonių širdis . O aš likau ištikimas VIEŠPAČIUI , savo Dievui .
06014009	Tą dieną Mozė pažadėjo , prisiekdamas : ‘ Ta žemė , kurią tavo kojos mindžiojo , bus tikrai tavo ir tavo vaikų amžinas paveldas , nes tu buvai ištikimas VIEŠPAČIUI , mano Dievui ’ .
06014010	Kaip matai , VIEŠPATS išlaikė mane gyvą , kaip buvo pažadėjęs . Jau keturiasdešimt penkeri metai praėjo nuo to laiko , kai VIEŠPATS , Izraeliui keliaujant per dykumą , kalbėjo apie tai Mozei . Šiandien man jau aštuoniasdešimt penkeri metai !
06014011	Esu toks pat stiprus , kaip tą dieną , kai Mozė mane siuntė . Kokios tuomet buvo mano jėgos , tokios ir dabar : ir mūšyje , ir išeinant iš namų , ir pareinant į namus .
06014012	Tad duok man tą aukštumų sritį , apie kurią kalbėjo VIEŠPATS tą dieną , nes pats tą dieną girdėjai , kad ten yra anakiečiai ir galingi įtvirtinti miestai . Jei tik VIEŠPATS bus su manimi , išvarysiu juos , kaip VIEŠPATS yra sakęs “ .
06014013	Tad Jozuė palaimino jį ir atidavė Hebroną Jefunės sūnui Kalebui kaip paveldą .
06014014	Taip Hebronas tapo Jefunės sūnaus kenazo Kalebo paveldas iki šios dienos , nes jis buvo ištikimas VIEŠPAČIUI , Izraelio Dievui .
06014015	Hebrono vardas pirmiau buvo Kirjat Arba . Tasai Arba buvo iškiliausias vyras tarp anakiečių . Po karo kraštas buvo ramus .
06015001	Paveldo dalis , burtų keliu atitekusi Judo giminės žmonėms pagal jų kiltis , tęsėsi labai toli į pietus iki pat Edomo ribos — Cino dykumos .
06015002	Jų pietinė riba prasideda prie Druskos jūros pakraščio , nuo jos liežuvio , iškišto pietų link .
06015003	Iš ten ji eina į pietus nuo Akrabimų šlaito , pereina į Ciną ir , pakilusi į pietus nuo Kadeš Barnėjos , pereina į Hecroną , pakyla į Adarą ir suka į Karką .
06015004	Iš ten riba , apėjusi Acmoną ir eidama Egipto upės vaga , pasiekia Jūrą . Tai pietinė riba .
06015005	Rytinė riba — Druskos jūra iki Jordano žiočių . Šiaurės pusėje riba prasideda nuo Jūros įlankos prie Jordano žiočių .
06015006	Riba kyla į Bet Hoglą ir eina į šiaurę nuo Bet Arabos . Iš ten riba pakyla prie Rubeno sūnaus Bohano akmens .
06015007	O iš Achoro slėnio riba kyla į Debyrą ir suka šiaurėn Gilgalo link , priešais Adumimų šlaitą pietinėje slėnio pusėje . Iš ten riba , apėjusi En Šemešo vandenis , pasiekia En Rogelį ,
06015008	Ben Hinomo slėniu kyla palei pietinį jebusiečių , tai yra Jeruzalės , šlaitą . Tada riba kyla į viršūnę kalvos vakariniame Ben Hinomo slėnio pakraštyje , prie šiaurinio Refajų slėnio galo .
06015009	Nuo tos kalvos viršūnės riba nuvingiuoja prie Neftoacho vandenų šaltinio , o iš ten eina prie Efrono kalno miestų . Po to riba atvingiuoja prie Baalos , tai yra Kirjat Jearimų .
06015010	Nuo Baalos riba suka į vakarus Seyro kalno link , eina palei Jearimo kalno , tai yra Kesalono šlaito , šiaurinį šoną , nusileidžia į Bet Šemešą ir eina į Timną .
06015011	Tada riba leidžiasi kalvos šlaito link į šiaurę nuo Ekrono , suka į Šikaroną ir praėjusi palei Baalos kalną leidžiasi į Jabneelį . Šiaurinė riba baigiasi prie Jūros .
06015012	O vakarinė riba yra Didžiosios jūros pakrantė . Tokios yra Judo giminės ribos pagal jos kiltis .
06015013	VIEŠPATIES įsakymu , Jozuė davė Jefunės sūnui Kalebui dalį tarp Judo giminės — Kirjat Arbą , tai yra Hebroną . ( Arba buvo Anako tėvas . )
06015014	Kalebas išvarė iš ten tris Anako sūnus : Šešają , Ahimaną ir Talmają — Anako palikuonis .
06015015	Iš čia jis išžygiavo prieš Debyro gyventojus . Debyras seniau buvo vadinamas Kirjat Seferu .
06015016	Kalebas paskelbė : „ Kas puls ir užims Kirjat Seferą , tam duosiu savo dukterį Achsą žmona “ .
06015017	Kalebo brolio Kenazo sūnus Otnielis jį užėmė , ir Kalebas davė jam savo dukterį Achsą žmona .
06015018	Parėjusi pas vyrą , ji ragino prašyti jos tėvo ariamos žemės . O jai nulipus nuo asilo , Kalebas paklausė : „ Ko tu nori ? “
06015019	Ji atsakė : „ Duok man dovaną ! Kadangi atidavei mane į Negebo kraštą , duok man ir vandens šaltinių ! “ Tad Kalebas davė , ko ji prašė : aukštutinius ir žemutinius vandens šaltinius .
06015020	Štai Judo giminės žmonių paveldas pagal jų kiltis .
06015021	Miestai , priklausantys Judo giminės žmonėms prie Edomo ribos Negebe , buvo Kabceelis , Ederas , Jagūras ,
06015022	Kina , Dimona , Adada ,
06015023	Kedešas , Hacoras , Itnanas ,
06015024	Zifas , Telemas , Bealotai ,
06015025	Hacor Hadata , Kerijot Hecronas , tai yra Hacoras ,
06015026	Amamas , Šema , Molada ,
06015027	Hacar Gada , Hešmonas , Bet Peletas ,
06015028	Hacar Šualas , Beer Šeba , Biziotija ,
06015029	Baala , Ijimai , Ecemas ,
06015030	Eltoladas , Kesilas , Horma ,
06015031	Ciklagas , Madmana , Sansana ,
06015032	Lebaotai , Šilhimai , Ainas ir En Rimonas . Iš viso — dvidešimt devyni miestai su jiems pavaldžiomis gyvenvietėmis .
06015033	Miestai Šefeloje : Eštaolas , Cora , Ašna ,
06015034	Zanoachas , En Ganimai , Tapuachas , Enamas ,
06015035	Jarmutas , Adulamas , Sochojas , Azeka ,
06015036	Šaaraimai , Aditaimai , Gedera ir Gederotaimai — keturiolika miestų su jiems pavaldžiomis gyvenvietėmis .
06015037	Cenanas , Hadaša , Migdal Gadas ,
06015038	Dilanas , Micpė , Jokteelis ,
06015039	Lachišas , Bockatas , Eglonas ,
06015040	Kabonas , Lachmasas , Kitlišas ,
06015041	Gederotai , Bet Dagonas , Naama ir Makeda — šešiolika miestų su jiems pavaldžiomis gyvenvietėmis .
06015042	Libna , Eteras , Ašanas ,
06015043	Iftachas , Ašna , Necibas ,
06015044	Keila , Achzibas ir Mareša — devyni miestai su jiems pavaldžiomis gyvenvietėmis .
06015045	Ekronas ir jam pavaldūs miestai bei gyvenvietės ;
06015046	nuo Ekrono į vakarus visi miestai Ašdodo apylinkėje su jiems pavaldžiomis gyvenvietėmis —
06015047	Ašdodas ir jam pavaldūs miestai bei gyvenvietės , Gaza ir jai pavaldūs miestai bei gyvenvietės iki pat Egipto slėnio ir Didžiosios jūros pakrantės .
06015048	Miestai aukštumų srityje : Šamyras , Jatyras , Sochojas ,
06015049	Dana , Kirjat Sana , tai yra Debyras ,
06015050	Anabas , Eštemoja , Animai ,
06015051	Gošenas , Holonas ir Gilojas — vienuolika miestų su jiems pavaldžiomis gyvenvietėmis .
06015052	Arabas , Dūma , Ešanas ,
06015053	Janumas , Bet Tapuachas ,
06015054	Humta , Kirjat Arba , tai yra Hebronas , ir Cioras — dešimt miestų su jiems pavaldžiomis gyvenvietėmis .
06015055	Maonas , Karmelis , Zifas , Juta ,
06015056	Jezreelis , Jorkoamas , Zanoachas ,
06015057	Kainas , Gibėja ir Timna — dešimt miestų su jiems pavaldžiomis gyvenvietėmis .
06015058	Halhulas , Bet Cūras , Gedoras ,
06015059	Maaratas , Bet Anotas ir Eltekonas — šeši miestai su jiems pavaldžiomis gyvenvietėmis .
06015060	Kirjat Baalas , tai yra Kirjat Jearimai , ir Raba — du miestai su jiems pavaldžiomis gyvenvietėmis .
06015061	Miestai dykumoje : Bet Araba , Midinas , Sechacha .
06015062	Nibšanas , Ir Melachas ir En Gedis — šeši miestai su jiems pavaldžiomis gyvenvietėmis .
06015063	Tačiau Judo žmonės nepajėgė išvaryti jebusiečių — Jeruzalės gyventojų . Užtat jie tebegyvena su Judo giminės žmonėmis Jeruzalėje iki šios dienos .
06016001	Paveldo dalis , burtų keliu atitekusi Juozapo giminės žmonėms , tęsėsi nuo Jordano prie Jericho į rytus nuo Jericho vandenų iki dykumos . Nuo Jericho riba kyla per aukštumų sritį Betelio link .
06016002	Eidama nuo Betelio į Lūzą , ji pereina archų žemę prie Atarotų ,
06016003	leidžiasi žemyn vakarų link į jafletų žemę iki pat Žemutinio Bet Horono ribos , po to į Gezerą ir baigiasi prie Jūros .
06016004	Juozapo giminės žmonės — Manasas ir Efraimas — gavo savo paveldą .
06016005	Efraimo žmonių žemė pagal jų kiltis buvo tokia . Jų paveldo riba ėjo nuo Atrot Adaro rytuose iki pat Aukštutinio Bet Horono ,
06016006	o nuo čia siekė Jūrą . Šiaurėje riba vingiuoja nuo Michmetato į rytus už Taanat Šilojo ir , praėjusi ją , eina į rytus nuo Janoacho .
06016007	Nuo Janoacho riba leidžiasi į Atarotus bei Naaratą ir , paliesdama Jerichą , baigiasi prie Jordano .
06016008	Nuo Tapuacho riba eina vakarų link į Kanos slėnį ir baigiasi prie Jūros . Toks buvo Efraimo giminės žmonių paveldas pagal jų kiltis ,
06016009	įskaitant miestus , kurie buvo priskirti Efraimo giminės žmonėms Manaso giminės žemėje , visus tuos miestus su jiems pavaldžiomis gyvenvietėmis .
06016010	Bet kanaaniečių , gyvenusių Gezere , jie nepajėgė išvaryti . Taigi kanaaniečiai pasiliko tarp Efraimo giminės žmonių ligi šios dienos , bet turi eiti lažą .
06017001	O štai paveldo dalis , burtų keliu atitekusi Manaso kaip Juozapo pirmagimio giminei . Kadangi Manaso pirmagimis ir Gileado tėvas Machyras buvo narsus galiūnas , jam paveldu paskirtas Gileadas ir Bašanas .
06017002	Ir kitiems Manaso giminės žmonėms buvo paskirtos paveldo dalys pagal jų kiltis — Abiezero , Heleko , Asrielio , Šechemo , Hefero ir Šemidos palikuonims . Tai Juozapo sūnaus Manaso vyriškieji palikuonys .
06017003	O Manaso sūnaus Machyro sūnaus Gileado sūnaus Hefero sūnus Celofhadas neturėjo sūnų , tik dukteris . Dukterų vardai buvo Machla , Noja , Hogla , Milka ir Tirca .
06017004	Jos atėjo pas kunigą Eleazarą , Nūno sūnų Jozuę ir vadus pasakyti : „ VIEŠPATS įsakė Mozei duoti mums paveldą tarp mūsų vyriškų giminaičių “ . Tad VIEŠPATIES įsakymu jis davė joms paveldą tarp jų tėvo giminaičių .
06017005	Vadinasi , Manasui atiteko dešimt dalių , be Gileado ir Bašano krašto Užjordanėje ,
06017006	nes Manaso dukterys gavo paveldą su jo sūnumis . Gileado kraštas buvo atiduotas kaip paveldas kitiems Manaso giminės žmonėms .
06017007	Manaso riba ėjo nuo Ašero į Michmetatą , netoli Sichemo . Iš ten riba ėjo dešinėn En Tapuacho gyventojų link .
06017008	( Tapuacho sritis priklausė Manasui , bet Tapuachas ant Manaso ribos priklausė Efraimo žmonėms . )
06017009	Toliau riba ėjo , leisdamasi į Kanos slėnį . Miestai į pietus nuo slėnio priklausė Efraimui kaip jo valdos tarp Manaso miestų . Manaso riba ėjo į šiaurę nuo slėnio ir baigėsi prie Jūros .
06017010	Vadinasi , žemė pietų pusėje priklausė Efraimui , šiaurės pusėje — Manasui , o Jūra buvo riba . Ši žemė šiaurėje ribojasi su Ašeru , o rytuose su Isacharu .
06017011	Isacharo ir Ašero žemėje Manasas turėjo Bet Šeaną ir jam pavaldžias gyvenvietes , Ibleamą ir jam pavaldžias gyvenvietes , Doro gyventojus ir jam pavaldžias gyvenvietes , En Doro gyventojus ir jam pavaldžias gyvenvietes , Taanacho gyventojus ir jam pavaldžias gyvenvietes bei Megido gyventojus ir jam pavaldžias gyvenvietes . ( Tretysis Doras yra Nafetas . )
06017012	Bet Manaso žmonės šių miestų paveldėti neįstengė , ir kanaaniečiai liko tame krašte toliau gyventi .
06017013	Tapę stiprūs , izraelitai privertė kanaaniečius eiti lažą , bet visiškai jų neišvarė .
06017014	Juozapo giminės žmonės skundėsi Jozuei , sakydami : „ Kodėl mums davei tik vieną burtų metimą ir vieną dalį kaip paveldą , nors ir matai , kad esame gausi tauta , kurią VIEŠPATS visą laiką laimino ? “ —
06017015	„ Jei esate gausi tauta , — atsakė jiems Jozuė , — eikite į miškingąsias aukštumas ir išsikirskite sau sritį perizų ir refajų žemėje , jeigu matote , kad Efraimo aukštumos jums per ankštos “ .
06017016	Bet Juozapo giminės žmonės tikino : „ Mūsų aukštumų žemės mums neužtenka ! Be to , visi kanaaniečiai , gyvenantys lygumoje , tiek Bet Šeane ir jam pavaldžiose gyvenvietėse , tiek Jezreelio slėnyje , turi geležinius kovos vežimus ! “
06017017	Todėl Jozuė pareiškė Juozapo namams — Efraimui ir Manasui : „ Esate iš tikrųjų gausi tauta , turinti didelę jėgą . Jums vienos dalies tikrai negana .
06017018	Aukštumų sritis bus jūsų . Tiesa , ten dabar miškai , bet išsikirsite ir visą paveldėsite . Jūs ir kanaaniečius išvarysite , nors jie turi geležinius kovos vežimus ir yra stiprūs “ .
06018001	Visa izraelitų bendrija susirinko Šilojyje ir pasistatė ten Susitikimo Palapinę . Dabar visas kraštas buvo jų rankose .
06018002	Bet buvo likusios septynios izraelitų giminės , dar nepaveldėjusios savo dalies .
06018003	Todėl Jozuė tarė izraelitams : „ Kiek ilgai delsite įžengti ir paveldėti kraštą , kurį VIEŠPATS , jūsų protėvių Dievas , yra jums atidavęs ?
06018004	Pasitelkite po tris vyrus iš kiekvienos giminės . Pasiųsiu juos pereiti visą kraštą ir sužymėti jį pagal paveldą . Po to jie sugrįš pas mane .
06018005	Paveldą padalys į septynias dalis . Judo giminė pasiliks savo žemėje pietuose , o Juozapo namai liks jų žemėje šiaurėje .
06018006	Kai būsite baigę skirstyti kraštą į septynias dalis , suskirstymą atneškite man . Tada mesiu burtą čia , VIEŠPATIES , mūsų Dievo , akivaizdoje .
06018007	Levitai neturi dalies tarp jūsų , nes VIEŠPATIES kunigystė yra jų dalis . O Gadas ir Rubenas bei pusė Manaso giminės yra gavę paveldo dalį rytuose , Užjordanėje . VIEŠPATIES tarnas Mozė jiems ją paskyrė “ .
06018008	Vyrai leidosi į kelionę . Išeinantiems sužymėti krašto Jozuė įsakė : „ Eikite , pereikite visą kraštą ir sužymėkite . Tada sugrįžkite pas mane . Aš mesiu jums burtą VIEŠPATIES akivaizdoje čia , Šilojyje “ .
06018009	Tad vyrai išėjo , perėjo kraštą ir sudalijo jį knygoje miestą po miesto į septynias dalis . Po to sugrįžo pas Jozuę į stovyklą prie Šilojo .
06018010	O Jozuė metė burtą VIEŠPATIES akivaizdoje Šilojyje . Čia Jozuė padalijo kraštą izraelitams pagal jų padalas .
06018011	Pirmoji dalis burtų keliu atiteko Benjamino giminės žmonėms pagal jų kiltis . Žemė , atitekusi jiems burtų keliu , buvo tarp Judo giminės ir Juozapo giminės palikuonių .
06018012	Šiaurėje riba prasidėjo prie Jordano . Iš čia riba kilsteli į šiaurinį Jericho šlaitą , pakyla vakarų link į aukštumų kraštą ir išeina į Bet Aveno dykumą .
06018013	Iš ten riba suka į pietus nuo Lūzo — į Lūzo šlaitą , tai yra Betelį , o paskui leidžiasi žemyn į Atrot Adarą prie kalno į pietus nuo Žemutinio Bet Horono .
06018014	Dabar riba suka ir įvingiuoja į vakarinį šoną : riba nuo kalno pietinėje Bet Horono pusėje eina į pietus , kol baigiasi prie Kirjat Baalo , tai yra Kirjat Jearimų , Judo giminės žmonių miesto . Tai vakarinis pakraštys .
06018015	Pietinis pakraštys prasideda prie Kirjat Jearimų . Iš čia riba eina į Efroną , Neftoacho vandenų šaltinį ,
06018016	paskui leidžiasi į kalno papėdę priešais Ben Hinomo slėnį prie pietinio Refajų slėnio galo , paskui eina žemyn Hinomo slėniu palei pietinį Jebuso pakraštį iki En Rogelio .
06018017	Tada , pasisukusi šiaurės link , ji pasiekia En Šemešą , o iš čia nueina į Gelilotus priešais Adumimų perėją ir nusileidžia prie Rubeno sūnaus Bohano akmens .
06018018	Paėjusi į šiaurę iki Arabos kranto , nusileidžia į Arabą .
06018019	Iš čia riba eina šiauriau nuo Bet Hoglos ir baigiasi prie Druskos jūros šiaurinės įlankos , prie Jordano žiočių . Tai pietinė riba .
06018020	Galop Jordanas sudaro ribą jų rytiniame pakraštyje . Tai Benjamino giminės paveldas jo kiltims su visomis ribomis .
06018021	O miestai , priklausę Benjamino giminei pagal jos kiltis , buvo Jerichas , Bet Hogla , Emek Kecicas ,
06018022	Bet Araba , Cemaraimai , Betelis ,
06018023	Avimai , Para , Ofra ,
06018024	Kefar Amona , Ofnis ir Geba — dvylika miestų ir jiems pavaldžios gyvenvietės ,
06018025	taip pat Gibeonas , Rama , Beerotai ,
06018026	Micpė , Kefyra , Moca ,
06018027	Rekemas , Irpeelis , Tarala ,
06018028	Cela , Elefas , Jebusas , tai yra Jeruzalė , Gibėja ir Kirjat Jearimai — keturiolika miestų ir jiems pavaldžios gyvenvietės . Tai Benjamino giminės paveldas pagal jos kiltis .
06019001	Antroji dalis burtų keliu atiteko Simeonui . Simeono giminės žmonių paveldas pagal jų kiltis buvo viduryje Judo giminės paveldo .
06019002	Jų paveldas apėmė Beer Šebą , Šemą , Moladą ,
06019003	Hacar Šualą , Balą , Ecemą ,
06019004	Eltoladą , Betulą , Hormą ,
06019005	Ciklagą , Bet Markabotus , Hacar Susą ,
06019006	Bet Lebaotus ir Šaruheną — trylika miestų ir jiems pavaldžias gyvenvietes ;
06019007	Ainą , En Rimoną , Eterą ir Ašaną — keturis miestus ir jiems pavaldžias gyvenvietes
06019008	drauge su visomis gyvenvietėmis šių miestų apylinkėse iki pat Baalat Beero ir Ramato pietuose . Tai Simeono giminės paveldas pagal jos kiltis .
06019009	Simeono giminės paveldas buvo Judo žemės dalis ; kadangi Judo giminės dalis buvo per didelė , Simeono giminės žmonės gavo dalį jų dalyje .
06019010	Trečioji dalis burtų keliu atiteko Zabulono giminės žmonėms pagal jų kiltis . Paveldo riba siekė iki pat Sarido .
06019011	Iš čia riba kyla vakarų link į Maralą , siekdama Dabešetą ir liesdama slėnį , esantį šalia Jokneamo .
06019012	Iš Sarido ji eina į kitą pusę — į rytus , kur teka saulė , pro Kislot Taboro žemę , o iš ten nueina į Daberatą ir po to pakyla į Jafiją .
06019013	Iš čia ji vėl suka į rytus — saulėtekio link , į Gat Heferą bei Et Kaciną ir , eidama Rimono kryptimi , daro vingį į Nėją .
06019014	Tada ji daro posūkį — tai riba šiaurėje — į Hanatoną ir baigiasi prie Iftach Elio slėnio .
06019015	Taigi su Katatu , Nahalalu , Šimronu , Idala ir Betliejumi — dvylika miestų su jiems pavaldžiomis gyvenvietėmis .
06019016	Tai Zabulono giminės žmonių paveldas pagal jų kiltis , tie miestai ir jiems pavaldžios gyvenvietės .
06019017	Ketvirtoji dalis burtų keliu atiteko Isacharui — Isacharo giminės žmonėms pagal jų kiltis .
06019018	Jų žemė apėmė Jezreelį , Kesulotus , Šunemą ,
06019019	Hafaraimus , Šioną , Anaharatą ,
06019020	Rabitą , Kišjoną , Ebecą ,
06019021	Remetą , En Ganimus , En Hadą ir Bet Pacecą .
06019022	Riba prieina prie Taboro , Šahacimų bei Bet Šemešo ir baigiasi prie Jordano — šešiolika miestų su jiems pavaldžiomis gyvenvietėmis .
06019023	Tai Isacharo giminės žmonių paveldas pagal jų kiltis , tie miestai ir jiems pavaldžios gyvenvietės .
06019024	Penktoji dalis burtų keliu atiteko Ašero giminės žmonėms pagal jų kiltis .
06019025	Jų žemė apėmė Helkatą , Halį , Beteną , Achšafą ,
06019026	Alamelechą , Amadą ir Mišalą . Vakarų pusėje riba liečia Karmelį ir Šihor Libnatą .
06019027	Po to ji suka į rytus , eina į Bet Dagoną , atsimuša į Zabuloną ir eina Iftach Elio slėniu šiaurės link į Bet Emeką ir Nejelį . Nuo čia ji eina toliau šiaurėn į Kabulą ,
06019028	Ebroną , Rehobą , Hamoną , Kaną iki pat Didžiojo Sidono .
06019029	Tada riba suka Ramos link , pasiekdama įtvirtintą Tyro miestą , užlinksta į Hosą ir ateina iki pat Jūros prie Mahalebo , Achzibo ,
06019030	Umos , Afeko ir Rehobo — dvidešimt du miestai su jiems pavaldžiomis gyvenvietėmis .
06019031	Tai Ašero giminės žmonių paveldas pagal jų kiltis , tie miestai ir jiems pavaldžios gyvenvietės .
06019032	Šeštoji dalis burtų keliu atiteko Naftalio giminei — Naftalio giminės žmonėms pagal jų kiltis .
06019033	Riba ėjo nuo Helefo , nuo Caananimo ąžuolo , Adami Nekebo bei Jabneelio iki pat Lakumo ir baigėsi prie Jordano .
06019034	Vakarų pakraštyje riba suka į Aznot Taborą ir iš ten eina į Hukoką , liesdama pietuose Zabuloną , vakaruose Ašerą ir rytuose Jordaną .
06019035	O įtvirtinti miestai buvo Cidimai , Ceras , Hamatas , Rakatas , Kineretas ,
06019036	Adama , Rama , Hacoras ,
06019037	Kedešas , Edrėjas , En Hacoras ,
06019038	Ironas , Migdal Elis , Horemas , Bet Anatas ir Bet Šemešas — devyniolika miestų su jiems pavaldžiomis gyvenvietėmis .
06019039	Tai Naftalio giminės žmonių paveldas pagal jų kiltis , tie miestai ir jiems pavaldžios gyvenvietės .
06019040	Septintoji dalis burtų keliu atiteko Dano giminės žmonėms pagal jų kiltis .
06019041	Jų paveldo žemė apėmė Corą , Eštaolą , Ir Šemešą ,
06019042	Šaalabiną , Ajaloną , Itlą ,
06019043	Eloną , Timną , Ekroną ,
06019044	Eltekę , Gibetoną , Baalatą ,
06019045	Jehudą , Bene Beraką , Gat Rimoną ,
06019046	Me Jarkoną ir Rakoną ties riba priešais Jafą .
06019047	Tačiau Dano giminės žmonių žemė išslydo jiems iš rankų . Todėl Dano giminės žmonės pakilo ir užpuolė Lešemą . Užėmę jį ir išnaikinę kalaviju gyventojus , paveldėjo jį ir pavadinę Lešemą savo protėvio Dano vardu įsikūrė jame .
06019048	Tai Dano giminės žmonių paveldas pagal jų kiltis , tie miestai ir jiems pavaldžios gyvenvietės .
06019049	Baigę dalyti tas krašto žemes kaip paveldą , izraelitai nuo savęs davė paveldą Nūno sūnui Jozuei .
06019050	VIEŠPATIES įsakymu jie davė jam miestą , kurio jis prašė , — Timnat Serachą Efraimo aukštumose . Jis atstatė miestą ir įsikūrė jame .
06019051	Tokios yra paveldo dalys , kurias kunigas Eleazaras , Nūno sūnus Jozuė ir izraelitų giminių protėvių namų galvos VIEŠPATIES akivaizdoje prie Susitikimo Palapinės įėjimo Šilojyje padalijo burtų keliu . Taip jie baigė dalyti kraštą .
06020001	Tada VIEŠPATS tarė Jozuei :
06020002	„ Sakyk izraelitams : ‘ Pasirinkite prieglaudos miestus , apie kuriuos esu jums kalbėjęs per Mozę ,
06020003	kad žudikas , užmušęs žmogų per neapsižiūrėjimą ir netyčiomis , galėtų ten pabėgti . Jie bus prieglauda nuo keršytojo už kraują .
06020004	Žudikas turės bėgti į vieną šių miestų ir sustojęs prie miesto vartų pateikti savo bylą to miesto seniūnams . Tada jie turės įleisti bėglį į miestą ir duoti jam vietos pas juos gyventi .
06020005	Nors keršytojas už kraują ir atsivytų jį , žudiko jie jam neišduos , nes jis netyčiomis užmušė savo artimą , su kuriuo niekada nėra buvęs priešas .
06020006	Žudikas turės gyventi tame mieste bendrijos akivaizdoje iki teismo ir pasilikti iki tuometinio vyriausiojo kunigo mirties . Po to žudikas gali grįžti į savo namus mieste , iš kurio buvo pabėgęs ’ “ .
06020007	Taigi jie parinko Kedešą Galilėjoje , Naftalio aukštumų dalyje , Sichemą Efraimo aukštumų dalyje ir Kirjat Arbą , tai yra Hebroną , Judo aukštumų dalyje .
06020008	O Užjordanėje , į rytus nuo Jericho , jie parinko dykumoje ant plokščiakalnio Becerą iš Rubeno giminės , Ramot Gileadą iš Gado giminės ir Bašane Golaną iš Manaso giminės .
06020009	Tie miestai buvo parinkti visiems izraelitams ir tarp jų gyvenantiems ateiviams , kad bet kas , netyčia užmušęs žmogų , galėtų ten pabėgti , idant nemirtų nuo keršytojo už kraują rankos , kol nebus teistas bendrijos akivaizdoje .
06021001	Levitų protėvių šeimų galvos atėjo pas kunigą Eleazarą , Nūno sūnų Jozuę ir kitų izraelitų giminių protėvių šeimų galvas
06021002	į Šiloją Kanaano krašte ir taip jiems kalbėjo : „ VIEŠPATS įsakė per Mozę , kad būtų mums duoti miestai gyventi su ganyklomis mūsų galvijams “ .
06021003	Tad izraelitai , paklusdami VIEŠPATIES įsakymui , davė levitams iš savo paveldo šiuos miestus ir jų ganyklas .
06021004	Pirmas burtų metimas teko Kehato žmonių kiltims . Kunigo Aarono palikuonims burtų keliu atiteko trylika miestų iš Judo , Simeono ir Benjamino giminių .
06021005	O likusioms Kehato žmonių kiltims burtų keliu atiteko dešimt miestų iš Efraimo giminės kilčių , Dano giminės ir pusės Manaso giminės .
06021006	Geršono žmonėms burtų keliu atiteko trylika miestų iš Isacharo giminės kilčių , Ašero ir Naftalio giminių bei pusės Manaso giminės Bašane .
06021007	Merario žmonėms pagal jų kiltis atiteko dvylika miestų iš Rubeno , Gado ir Zabulono giminių .
06021008	Šiuos miestus ir jų ganyklas izraelitai davė levitams burtų keliu , kaip VIEŠPATS buvo įsakęs per Mozę .
06021009	Iš Judo ir Simeono giminių buvo duoti toliau išvardyti miestai .
06021010	Jie atiteko Aarono palikuonims — vienai levitams priklausančiai Kehato žmonių kilčiai , nes jiems buvo tekęs pirmas burtų metimas .
06021011	Jiems buvo duota Judo aukštumų srityje Kirjat Arba , tai yra Hebronas , drauge su gretimomis ganyklomis ; Arba buvo Anoko tėvas .
06021012	Tačiau miesto laukai ir jam pavaldžios gyvenvietės jau buvo atiduotos Jefunės sūnui Kalebui kaip jo nuosavybė .
06021013	Kunigo Aarono palikuonims jie davė Hebroną — prieglaudos miestą žudikams — su ganyklomis , Libną su ganyklomis ,
06021014	Jatyrą su ganyklomis , Eštemoją su ganyklomis ,
06021015	Holoną su ganyklomis , Debyrą su ganyklomis ,
06021016	Ainą su ganyklomis , Jutą su ganyklomis ir Bet Šemešą su ganyklomis — devynis miestus iš šių dviejų giminių ,
06021017	o iš Benjamino giminės — Gibeoną su ganyklomis , Gebą su ganyklomis ,
06021018	Anatotą su ganyklomis ir Almoną su ganyklomis , keturis miestus .
06021019	Kunigo Aarono palikuonių miestų su ganyklomis iš viso buvo trylika .
06021020	O kitoms Kehato žmonių kiltims — likusiems levitams , kilusiems iš Kehato — burtų keliu atiduoti miestai iš Efraimo giminės .
06021021	Jiems atiteko Sichemas , prieglaudos miestas žudikams , su ganyklomis Efraimo aukštumų srityje , Gezeras su ganyklomis ,
06021022	Kibcaimai su ganyklomis ir Bet Horonas su ganyklomis — keturi miestai .
06021023	Iš Dano giminės — Eltekė su ganyklomis , Gibetonas su ganyklomis ,
06021024	Ajalonas su ganyklomis ir Gat Rimonas su ganyklomis , keturi miestai .
06021025	Iš pusės Manaso giminės — Taanachas su ganyklomis ir Gat Rimonas , du miestai .
06021026	Kitoms Kehato žmonių kiltims duotų miestų su ganyklomis iš viso buvo dešimt .
06021027	Geršono žmonėms iš levitų kilčių buvo duota : iš pusės Manaso giminės — Golanas , prieglaudos miestas žudikams , su ganyklomis ir Beeštera su ganyklomis , du miestai ;
06021028	iš Isacharo giminės — Kišjonas su ganyklomis , Daberatas su ganyklomis ,
06021029	Jarmutas su ganyklomis ir En Ganimai su ganyklomis , keturi miestai ;
06021030	iš Ašero giminės — Mišalas su ganyklomis , Abdonas su ganyklomis ,
06021031	Helkatas su ganyklomis ir Rehobas su ganyklomis , keturi miestai ;
06021032	iš Naftalio giminės — Kedešas Galilėjoje , prieglaudos miestas žudikams , su ganyklomis , Hamot Doras su ganyklomis ir Kartanas , trys miestai .
06021033	Miestų su ganyklomis , atitekusių Geršono žmonėms pagal jų kiltis , iš viso buvo trylika .
06021034	Likusiems levitams — Merario kiltims — buvo duota : iš Zabulono giminės — Jokneamas su ganyklomis , Karta su ganyklomis ,
06021035	Dimna su ganyklomis ir Nahalalas su ganyklomis , keturi miestai ;
06021036	iš Rubeno giminės — Beceras su ganyklomis , Jahca su ganyklomis ,
06021037	Kedemotai su ganyklomis ir Mefaatas su ganyklomis , keturi miestai ;
06021038	iš Gado giminės — Ramot Gileadas , prieglaudos miestas žudikams , su ganyklomis , Mahanaimai su ganyklomis ,
06021039	Hešbonas su ganyklomis ir Jazeras su ganyklomis , keturi miestai .
06021040	Miestų su ganyklomis , burtų keliu atitekusių Merario žmonėms pagal jų kiltis , tai yra likusiems levitams , iš viso buvo dvylika .
06021041	Levitų miestų su ganyklomis izraelitų žemėje iš viso buvo keturiasdešimt aštuoni .
06021042	Kiekvienas šių miestų apėmė patį miestą ir gretimas ganyklas . Tokie pat buvo visi šie miestai .
06021043	Taip VIEŠPATS davė Izraeliui visą kraštą , kurį duoti buvo prisiekęs jų protėviams . Paveldėję kraštą , jie įsikūrė jame .
06021044	O VIEŠPATS davė jiems ramybę iš visų pusių , kaip buvo prisiekęs jų protėviams . Nė vienas priešas nepajėgė jiems pasipriešinti , nes visus priešus VIEŠPATS buvo atidavęs jiems į rankas .
06021045	Nė vienas iš gerųjų pažadų , kuriuos VIEŠPATS buvo davęs Izraelio namams , neliko tuščias . Visa buvo įvykdyta .
06022001	Tada Jozuė pasišaukė Rubeno ir Gado giminių ir pusės Manaso giminės žmones
06022002	ir tarė jiems : „ Jūs laikėtės visko , ką VIEŠPATIES tarnas Mozė jums įsakė , ir klausėte visko , ką aš jums įsakiau .
06022003	Jūs nepalikote savo giminių per tą ilgą laiką , bet ligi šios dienos ištikimai laikėtės VIEŠPATIES , savo Dievo , įsakymo .
06022004	Dabar , kai VIEŠPATS , jūsų Dievas , yra suteikęs , kaip buvo pažadėjęs , ramybę jūsų giminėms , apsigręžkite ir eikite į savo palapines , į savo nuosavybės kraštą , kurį VIEŠPATIES tarnas Mozė davė jums Užjordanėje .
06022005	Tik labai stenkitės laikytis įsakymo ir Įstatymo , kurį VIEŠPATIES tarnas Mozė davė jums anapus Jordano : mylėti VIEŠPATĮ , savo Dievą , eiti visais jo keliais , laikytis jo įsakymų , nesitraukti nuo jo ir tarnauti jam visa savo širdimi ir visa savo siela “ .
06022006	Tada Jozuė palaimino juos , atsisveikino , ir jie leidosi kelionėn į savo palapines .
06022007	( Mozė buvo davęs pusei Manaso giminės žemę Bašane , o kitai pusei — tarp kitų giminių žemę į vakarus nuo Jordano . ) Be to , Jozuė , siųsdamas juos į palapines ir laimindamas ,
06022008	sakė : „ Grįžtate į palapines labai turtingi — su labai daug galvijų , sidabro , aukso , vario bei geležies ir daugybe drabužių . Dalykitės priešų grobiu su savo giminaičiais “ .
06022009	Taigi Rubeno ir Gado giminių žmonės bei pusės Manaso giminės žmonės paliko izraelitus prie Šilojo Kanaano krašte ir keliavo į Gileado kraštą — savo nuosavybę , kurią buvo įsigiję VIEŠPATIES įsakymu , duotu per Mozę .
06022010	Rubeno ir Gado giminių žmonės bei pusės Manaso giminės žmonės , atėję į Jordano sritį Kanaano krašte , pastatė ten prie Jordano aukurą — į akis krintantį aukurą !
06022011	Žinia pasiekė izraelitus : „ Žiūrėkite ! Rubeno ir Gado giminių žmonės bei pusės Manaso giminės žmonės pastatė aukurą priešais Kanaano kraštą , Jordano srityje , anapus izraelitų “ .
06022012	Kai Izraelio žmonės apie tai išgirdo , visa izraelitų bendrija susirinko į Šiloją eiti į karą su jais .
06022013	Bet pirma izraelitai pasiuntė Eleazaro sūnų Finehasą pas Rubeno ir Gado giminių žmones bei pusės Manaso giminės žmones Gileado krašte ,
06022014	lydimą dešimties vadų , po vieną vadą iš kiekvienų Izraelio giminių protėvių namų . Kiekvienas jų buvo savo protėvių namų galva ir Izraelio karinių gretų vadas .
06022015	Atėję pas Rubeno ir Gado giminių žmones bei pusės Manaso giminės žmones , jie tarė jiems :
06022016	„ Taip kalba visa VIEŠPATIES bendrija : ‘ Ką reiškia ši išdavystė , kurią padarėte Izraelio Dievui ? Šiandien atsimetėte nuo VIEŠPATIES ir pakėlėte prieš jį maištą , statydamiesi aukurą !
06022017	Nejau Peoro nuodėmė , atnešusi marą VIEŠPATIES bendrijai , toks mažas dalykas ? Juk nuo jos mes ligi šios dienos dar nesame apsivalę ,
06022018	o jūs norite atsimesti nuo VIEŠPATIES ! Jūs maištaujate prieš VIEŠPATĮ šiandien , o rytoj jis supyks ant visos Izraelio bendrijos .
06022019	Tačiau jei kraštas , kuriame įsikūrėte , yra nešvarus , tai pereikite į kraštą , kuriame įsikūręs VIEŠPATS — ten , kur dabar stovi VIEŠPATIES Padangtė , ir kurkitės tarp mūsų . Bet prieš VIEŠPATĮ ar mus nemaištaukite , statydamiesi kitą aukurą vietoj VIEŠPATIES , mūsų Dievo , aukuro .
06022020	Zeracho sūnui Achanui nusikaltus sunaikinti skirtų daiktų įstatymui , argi visos Izraelio bendrijos neištiko pyktis ? Juk ne vien Achanas žuvo dėl savo kaltės ! ’ “
06022021	Tada Rubeno ir Gado giminių žmonės bei pusės Manaso giminės žmonės atsakė Izraelio karinių gretų galvoms :
06022022	„ Dievas , VIEŠPATS Dievas ! Dievas , VIEŠPATS Dievas ! Jis žino , težino ir Izraelis ! Jei tai būtų maištas ar išdavystė VIEŠPAČIUI , šią dieną nerodykite mums gailesčio !
06022023	Jei būtume statę aukurą atsimesti nuo VIEŠPATIES , jei būtume tai darę atnašauti ant jo deginamosioms aukoms ar javų atnašoms , ar bendravimo aukoms , tereikalauja pats VIEŠPATS ataskaitos !
06022024	Ne ! Mes tai darėme tik apimti rūpesčio , kad ateityje jūsų vaikai nesakytų mūsų vaikams : ‘ Ką jūs turite bendra su VIEŠPAČIU , Izraelio Dievu ?
06022025	Juk VIEŠPATS tikrai padarė Jordaną riba tarp mūsų ir jūsų , o Rubeno ir Gado giminių žmonės ! VIEŠPATYJE dalies jūs neturite ! ’ Vadinasi , jūsų vaikai užkirstų kelią mūsų vaikams garbinti VIEŠPATĮ .
06022026	Todėl mes nutarėme parūpinti sau liudijimą , statydami aukurą — ne deginamosioms aukoms ar atnašoms ,
06022027	bet liudyti mums ir jums , ir būsimoms kartoms , kad turime teisę tarnauti VIEŠPAČIUI jo Artume savo deginamosiomis aukomis , atnašomis bei bendravimo aukomis , idant jūsų vaikai niekada nesakytų mūsų vaikams : ‘ VIEŠPATYJE dalies jūs neturite ! ’
06022028	Manėme , jei kas ateityje taip kalbėtų mums ar mūsų palikuonims , galėsią atsakyti : ‘ Pasižiūrėkite į šį VIEŠPATIES aukuro pavyzdį , mūsų protėvių padarytą ne deginamosioms aukoms ir ne atnašoms , bet liudyti mums ir jums ’ .
06022029	Tebūna tolima mums mintis kelti maištą prieš VIEŠPATĮ ar šią dieną atsimesti nuo VIEŠPATIES ir statyti kitą aukurą deginamosioms aukoms , javų atnašoms ir aukoms atskirai nuo VIEŠPATIES , mūsų Dievo aukuro , stovinčio priešais jo Padangtę ! “
06022030	Kunigas Finehasas ir bendrijos vadai — Izraelio karinių gretų galvos , buvę su juo , išklausę Rubeno , Gado ir Manaso giminių paaiškinimą , buvo patenkinti .
06022031	Eleazaro sūnus Finehasas tarė Rubeno , Gado ir Manaso žmonėms : „ Šiandien mes pažinome , kad VIEŠPATS yra tarp mūsų , nes jūs nesate nusikaltę neištikimybe VIEŠPAČIUI . Iš tiesų jūs išgelbėjote izraelitus nuo VIEŠPATIES bausmės “ .
06022032	Tada Eleazaro sūnus kunigas Finehasas ir vadai sugrįžo nuo Rubeno ir Gado žmonių , gyvenančių Gileado krašte , pas izraelitus į Kanaano kraštą ir parnešė jiems žinią apie reikalą .
06022033	Izraelitai buvo patenkinti , jie šlovino Dievą ir daugiau nebesirengė eiti prieš juos į karą naikinti krašto , kuriame buvo įsikūrę Rubeno ir Gado žmonės .
06022034	Rubeno ir Gado žmonės pavadino aukurą Liudijimu . Jie sakė : „ Juk tai mums liudijimas , kad VIEŠPATS yra Dievas “ .
06023001	Praėjus daugeliui metų , kai VIEŠPATS buvo suteikęs Izraeliui ramybę iš visų pusių nuo priešų , o Jozuė pasenęs ir sulaukęs žilos senatvės ,
06023002	jis sušaukė visą Izraelį — seniūnus ir galvas , teisėjus ir apskaitininkus — ir tarė : „ Pasenau ir esu išėjęs iš metų .
06023003	Matėte visa , ką VIEŠPATS , jūsų Dievas , padarė visoms anoms tautoms jūsų labui , nes pats VIEŠPATS , jūsų Dievas , dėl jūsų kovojo .
06023004	Žiūrėkite , paskyriau jums kaip paveldą pagal gimines žemę dar likusių tautų ir žemę tautų , kurias sunaikinau , nuo Jordano iki Didžiosios jūros vakaruose , kur leidžiasi saulė .
06023005	Pats VIEŠPATS , jūsų Dievas , iškeldins juos jūsų labui ir pašalins jums nuo kelio , o jūs paveldėsite jų kraštą , kaip VIEŠPATS , jūsų Dievas , jums pažadėjo .
06023006	Bet būkite labai ryžtingi ir ištikimai laikykitės visko , kas parašyta Mozės Įstatymo knygoje , niekada nenutoldami nei į dešinę , nei į kairę
06023007	ir nebendraudami su anomis , tarp jūsų likusiomis tautomis . Jų dievų vardo neminėkite ir jais neprisiekinėkite ; jiems netarnaukite ir jų negarbinkite ,
06023008	bet būkite atsidavę VIEŠPAČIUI , savo Dievui , kaip buvote ligi šios dienos .
06023009	Jūsų labui VIEŠPATS išvarė dideles ir galingas tautas , ir ligi šios dienos niekas nepajėgė jums pasipriešinti .
06023010	Vienas jūsiškis priverčia bėgti visą tūkstantį , nes pats VIEŠPATS , jūsų Dievas , kovoja už jus , kaip pažadėjo .
06023011	Užtat dėl savo gyvasties stenkitės visomis jėgomis mylėti VIEŠPATĮ , savo Dievą .
06023012	Bet jei paliktumėte jį , prisirištumėte prie čia tarp jūsų esančio anų tautų likučio ir susimaišytumėte su jais vedybomis , jūs su jais ir jie su jumis ,
06023013	tai žinokite jau dabar , kad VIEŠPATS , jūsų Dievas , daugiau nebevarys anų tautų jums nuo kelio . Jos bus jums kilpos ir žabangos , spygliai jūsų akyse ir dygliai jūsų šonuose , kol dingsite iš šio puikaus krašto , kurį VIEŠPATS , jūsų Dievas , yra jums davęs .
06023014	Šiandien , kaip matote , einu visos žemės keliu . Tad visi žinokite visa savo širdimi ir visa savo siela , kad visi gerieji dalykai , VIEŠPATIES jums pažadėti , įvyko , ir nė vienas neliko neįvykdytas .
06023015	Bet kaip visa gera , ką VIEŠPATS , jūsų Dievas , jums pažadėjo , yra įvykdyta , taip gali jis įvykdyti ir visa pikta , kol išnaikins jus iš šio puikaus krašto , kurį VIEŠPATS , jūsų Dievas , yra jums davęs .
06023016	Jei nusižengsite VIEŠPATIES , savo Dievo , Sandorai , kurią jis davė jums , eidami tarnauti kitiems dievams ir garbindami juos , pakils ant jūsų VIEŠPATIES pyktis , ir greitai išnyksite iš šio puikaus krašto , kurį jis yra jums patikėjęs “ .
06024001	Jozuė surinko visas Izraelio gimines į Sichemą . Jis pasišaukė visus Izraelio seniūnus , galvas , teisėjus bei apskaitininkus . Jiems sustojus VIEŠPATIES akivaizdoje ,
06024002	Jozuė kreipėsi į visus žmones : „ Taip kalbėjo VIEŠPATS , Izraelio Dievas : ‘ Nuo neatmenamų laikų jūsų protėviai — Terachas bei jo sūnūs Abraomas ir Nahoras — gyveno anapus Upės ir tarnavo kitiems dievams .
06024003	Tada aš paėmiau jūsų tėvą Abraomą iš anapus Upės , vedžiau per visą Kanaano kraštą ir padariau gausius jo palikuonis . Daviau jam Izaoką ,
06024004	o Izaokui — Jokūbą ir Ezavą . Ezavui daviau paveldėti Seyro aukštumų kraštą , o Jokūbas ir jo vaikai nuėjo į Egiptą .
06024005	Tada siunčiau Mozę ir Aaroną , varginau Egiptą nuostabiais ženklais , kuriuos padariau , ir po to jus išvedžiau .
06024006	Išvedžiau jūsų protėvius iš Egipto ; jūs atėjote prie jūros . Bet egiptiečiai vijosi jūsų protėvius su kovos vežimais ir raiteliais iki Nendrių jūros .
06024007	Kai jie šaukėsi VIEŠPATIES , jis užleido tamsą tarp jūsų ir egiptiečių , užleido ant jų jūrą , ir jūra juos užliejo . Jūsų akys matė , ką dariau egiptiečiams . Paskui jūs gyvenote ilgą laiką dykumoje .
06024008	Tada atvedžiau jus į kraštą amoritų , gyvenusių Užjordanėje . Jie kovojo su jumis , bet aš juos atidaviau jums į rankas ; jūs paveldėjote jų žemę , aš sunaikinau juos jūsų labui .
06024009	Paskui Moabo karalius , Ciporo sūnus Balakas , rengėsi kovoti su Izraeliu . Jis siuntė pašaukti Beoro sūnų Bileamą jums prakeikti ,
06024010	bet aš atsisakiau išklausyti Bileamą ; jis turėjo jus palaiminti . Taip aš jus išgelbėjau nuo jo .
06024011	Tada jūs perėjote Jordaną ir atėjote prie Jericho . Su jumis kovojo Jericho gyventojai ir amoritai , perizai , kanaaniečiai , hetitai , girgašai , hivai bei jebusiečiai , bet aš juos atidaviau jums į rankas .
06024012	Pasiunčiau pirma jūsų širšes , ir juos , anuos du amoritų karalius , nuvarė jums nuo kelio jos , o ne tavo kalavijas ar lankas .
06024013	Daviau jums žemę , kurios neįdirbote , ir miestus , kurių nestatėte ; juose esate įsikūrę . Valgote vaisius vynuogynų ir alyvmedžių sodų , kurių patys nesodinote ’ .
06024014	Tad dabar bijokite VIEŠPATIES , tarnaukite jam nuoširdžiai ir ištikimai . Atsikratykite dievų , kuriems jūsų protėviai tarnavo anapus Upės bei Egipte , ir tarnaukite VIEŠPAČIUI .
06024015	Arba , jei jums nepatinka tarnauti VIEŠPAČIUI , rinkitės šiandien , kam tarnausite : dievams , kuriems jūsų protėviai tarnavo , būdami Užupyje , ar dievams amoritų , kurių krašte gyvenate ; bet aš ir mano šeima tarnausime VIEŠPAČIUI “ .
06024016	Atsakydami žmonės pareiškė : „ Tebūna svetima mums mintis palikti VIEŠPATĮ ir tarnauti kitiems dievams !
06024017	Juk pats VIEŠPATS , mūsų Dievas , išvedė mus ir mūsų protėvius iš Egipto žemės , iš vergijos namų , padarė mums matant anuos nuostabius ženklus ! Jis saugojo mus visą laiką ir kelionėje , ir nuo visų tautų , per kurias perėjome .
06024018	Mūsų labui VIEŠPATS išvarė visas tautas — amoritus , gyvenusius krašte . Todėl ir mes tarnausime VIEŠPAČIUI , nes jis yra mūsų Dievas “ .
06024019	Bet Jozuė žmonėms atsakė : „ Galbūt jūs nepajėgsite tarnauti VIEŠPAČIUI , nes jis yra šventas Dievas . Juk jis — pavydulingas Dievas , tad nepakęs jūsų nusikaltimų ir nuodėmių .
06024020	Jei paliksite VIEŠPATĮ ir tarnausite kitiems dievams , jis nusigręš ir elgsis su jumis griežtai . Padarys jums galą , nepaisydamas viso jums padaryto gero “ .
06024021	O žmonės atsakė Jozuei : „ Ne ! Mes norime tarnauti VIEŠPAČIUI ! “
06024022	Tada Jozuė tarė žmonėms : „ Esate liudytojai patys sau , kad pasirinkote tarnauti VIEŠPAČIUI “ . O jie tarė : „ Taip , esame liudytojai ! “ —
06024023	„ Tad atsikratykite svetimų dievų , esančių tarp jūsų , — tarė Jozuė , — ir palenkite savo širdis į VIEŠPATĮ , Izraelio Dievą “ .
06024024	Žmonės sakė Jozuei : „ VIEŠPAČIUI , savo Dievui , tarnausime ir jo balso klausysime “ .
06024025	Taigi tą dieną Sicheme Jozuė sudarė sandorą su žmonėmis ir davė jiems įstatus ir įsakus .
06024026	Visus tuos žodžius Jozuė surašė Dievo Įstatymo knygoje . Paėmęs didelį akmenį , pastatė jį po ąžuolu , esančiu šventoje VIEŠPATIES vietoje .
06024027	O visiems žmonėms Jozuė paaiškino : „ Žiūrėkite , šis akmuo liudys prieš mus , nes jis girdėjo visus žodžius , kuriuos VIEŠPATS mums pasakė ; jis liudys prieš jus , jei nesielgsite ištikimai su savo Dievu “ .
06024028	Tada Jozuė leido žmonėms eiti į savo paveldą .
06024029	Po šių įvykių VIEŠPATIES tarnas Nūno sūnus Jozuė mirė , turėdamas šimtą dešimt metų .
06024030	Jis buvo palaidotas savo paveldo žemėje prie Timnat Seracho Efraimo aukštumose į šiaurę nuo Gaašo kalno .
06024031	Izraelis tarnavo VIEŠPAČIUI per visą Jozuės gyvenimą ir gyvenimą seniūnų , gyvenusių ilgiau už Jozuę bei patyrusių visa , ką VIEŠPATS buvo padaręs Izraeliui .
06024032	Juozapo kaulai , izraelitų parnešti iš Egipto , buvo palaidoti Sicheme , toje dalyje lauko , kurį Jokūbas buvo nupirkęs iš Sichemo tėvo Hamoro vaikų už šimtą sidabro kesitų . Jis buvo tapęs Juozapo palikuonių paveldu .
06024033	Aarono sūnus Eleazaras mirė . Jis buvo palaidotas jo sūnaus Finehaso mieste — Gibėjoje , kuris buvo jam duotas Efraimo aukštumose .
07001001	Kartą , mirus Jozuei , izraelitai teiravosi VIEŠPATIES , klausdami : „ Kas pirmas iš mūsų turi žygiuoti prieš kanaaniečius ir su jais kovoti ? “
07001002	VIEŠPATS atsakė : „ Težygiuoja Judas . Atiduodu kraštą į jo rankas “ .
07001003	Judas kreipėsi į brolišką Simeono giminę : „ Eikš su manimi į burtų keliu man tekusią žemę ir kovokime su kanaaniečiais . Po to aš žygiuosiu su tavimi į burtų keliu tau tekusią žemę “ . Ir Simeonas žygiavo su juo .
07001004	Judo giminės žmonėms pradėjus žygį , VIEŠPATS atidavė kanaaniečius ir perizus jiems į rankas , ir jie nugalėjo prie Bezeko dešimt tūkstančių vyrų !
07001005	Prie Bezeko jie susidūrė su Adoni Bezeku , kovojo ir nugalėjo kanaaniečius bei perizus .
07001006	Adoni Bezekas pabėgo iš mūšio , bet jie vijosi ir paėmę į nelaisvę nukirto jam rankų nykščius ir didžiuosius kojų pirštus .
07001007	Adoni Bezekas sakė : „ Septyniasdešimt karalių nukirstais rankų nykščiais ir didžiaisiais kojų pirštais rankiodavo liekanas po mano stalu . Kaip aš padariau , taip ir man Dievas atmokėjo ! “ Jis buvo nuvestas į Jeruzalę ir ten mirė .
07001008	Judo giminės žmonės kovojo su Jeruzale ir paėmė ją . Išžudė ją kalaviju ir atidavė miestą liepsnoms .
07001009	Paskui Judo žmonės leidosi kovoti su kanaaniečiais , gyvenusiais aukštumų srityje , Negebe ir Šefeloje .
07001010	Judas išėjo į žygį prieš kanaaniečius , gyvenusius Hebrone — Hebrono vardas anksčiau buvo Kirjat Arba — ir nugalėjo Šešają , Ahimaną ir Talmają .
07001011	Iš ten jie žygiavo prieš Debyro gyventojus ; Debyro vardas anksčiau buvo Kirjat Seferas .
07001012	Tuomet Kalebas paskelbė : „ Duosiu savo dukterį Achsą žmona tam , kuris užpuls ir paims Kirjat Seferą “ .
07001013	Kalebo jaunesnio brolio Kenazo sūnus Otnielis paėmė jį . Kalebas davė jam žmona savo dukterį Achsą .
07001014	Parėjusi pas vyrą , ji ragino prašyti jos tėvą ariamos žemės . Jai nulipus nuo asilo , Kalebas paklausė : „ Ko tau ? “
07001015	Ji atsakė : „ Duok man dovaną ! Kadangi pasodinai mane į Negebo žemę , duok man ir vandens šaltinių “ . Kalebas davė jai aukštutinius ir žemutinius vandens telkinius .
07001016	Kainito Hobabo , Mozės uošvio , palikuonys nuėjo su Judo žmonėmis iš Palmių miesto į Judo dykumą prie Arado Negebe . Bet vėliau jie nuėjo ir įsikūrė tarp amalekiečių .
07001017	O Judas ėjo toliau su broliška Simeono gimine ir nugalėjo Cefate gyvenusius kanaaniečius . Paskyrę miestą sunaikinti , pavadino jį Horma .
07001018	Judas užėmė Gazą ir jos žemę , Aškeloną ir jo žemę bei Ekroną ir jo žemę .
07001019	VIEŠPATS buvo su Judu , kuris paveldėjo aukštumas , bet negalėjo išvaryti lygumos gyventojų , nes jie turėjo geležinių vežimų .
07001020	Hebronas buvo atiduotas Kalebui , kaip Mozė buvo liepęs . Kalebas iš ten išvarė tris Anako sūnus .
07001021	Bet Benjamino giminės žmonės neišvarė jebusiečių — Jeruzalės gyventojų . Tad jebusiečiai tebegyvena Jeruzalėje su Benjamino žmonėmis ligi šios dienos .
07001022	Ir Juozapo namai savo ruožtu pakilo į žygį prieš Betelį . VIEŠPATS buvo su jais .
07001023	Juozapo namai išsiuntė žvalgus į Betelį ; miesto vardas anksčiau buvo Lūzas .
07001024	Sutikę išeinantį iš miesto vyrą , žvalgai tarė jam : „ Parodyk įėjimą į miestą , ir mes būsime tau maloningi “ .
07001025	Jam parodžius įėjimą į miestą , jie ištiko miestą kalaviju , o tą vyrą ir visą jo šeimą paleido .
07001026	Jis iškeliavo į hetitų kraštą , įkūrė miestą ir pavadino jį Lūzu . Taip jis vadinamas ligi šios dienos .
07001027	Manasas neišvarė gyventojų nei iš Bet Šeano ir jam pavaldžių gyvenviečių , nei iš Taanacho ir jam pavaldžių gyvenviečių , nei iš Doro ir jam pavaldžių gyvenviečių , nei iš Ibleamo ir jam pavaldžių gyvenviečių , nei iš Megido ir jam pavaldžių gyvenviečių . Kanaaniečiai ir toliau gyveno toje srityje .
07001028	Izraeliui paėmus viršų , jie privertė kanaaniečius eiti lažą , bet išvaryti jų neišvarė .
07001029	Nė Efraimas neišvarė Gezere gyvenančių kanaaniečių . Kanaaniečiai gyveno tarp jų Gezere .
07001030	Zabulonas neišvarė nei Kitrono gyventojų , nei Nahalolo gyventojų . Kanaaniečiai gyveno tarp jų , bet buvo priversti eiti lažą .
07001031	Ašeras neišvarė gyventojų iš Akojo nei iš Sidono , nei iš Achzibo , nei iš Helbos , nei iš Afiko , nei iš Rehobo .
07001032	Ašero žmonės gyveno tarp krašto gyventojų kanaaniečių , nes jų neišvarė .
07001033	Naftalis neišvarė nei Bet Šemešo gyventojų , nei Bet Anato gyventojų , bet įsikūrė tarp krašto gyventojų kanaaniečių . Tačiau Bet Šemešo ir Bet Anato gyventojai turėjo eiti lažą .
07001034	Amoritai nustūmė Dano giminės žmones į aukštumų sritį ir neleido jiems nusileisti į lygumą .
07001035	Amoritai ir toliau gyveno Har Herese , Ajalone ir Šaalbimuose . Bet Juozapo namų ranka juos suvaldė , ir jie buvo priversti eiti lažą .
07001036	Amoritų riba prasideda prie Akrabimų perėjos — nuo Selos ir tolyn .
07002001	VIEŠPATIES angelas atėjo iš Gilgalo į Bochimus ir tarė : „ Aš išvedžiau jus iš Egipto ir įvedžiau į kraštą , kurį buvau prisiekęs duoti jūsų protėviams . Sakiau : ‘ Niekada nepanaikinsiu savo Sandoros su jumis .
07002002	O jūs savo ruožtu nedarysite sandoros su šio krašto gyventojais , jų aukurus nugriausite ’ . Bet jūs nepaklausėte mano balso . Pasižiūrėkite , ką padarėte !
07002003	Todėl dabar ir sakau : nenuvarysiu jų jums nuo kelio , jie taps jums priešais , o jų dievai bus jums žabangos “ .
07002004	VIEŠPATIES angelui ištarus šiuos žodžius visiems izraelitams , žmonės ėmė raudoti ir verkti .
07002005	Užtat tą vietą jie pavadino Bochimais ir atnašavo ten VIEŠPAČIUI aukas .
07002006	Jozuei paleidus žmones , visi izraelitai ėjo į savo paveldą užimti krašto .
07002007	Žmonės garbino VIEŠPATĮ per visą Jozuės gyvenimą ir per visą gyvenimą seniūnų , pergyvenusių Jozuę ir mačiusių visus nuostabius VIEŠPATIES darbus , kuriuos jis darė Izraelio labui .
07002008	VIEŠPATIES tarnas Nūno sūnus Jozuė mirė , turėdamas šimtą dešimt metų ,
07002009	ir buvo palaidotas savo paveldo žemėje prie Timnat Hereso , Efraimo aukštumose į šiaurę nuo Gaašo kalno .
07002010	Be to , visa toji karta buvo surinkta pas jų protėvius , o po jos jau buvo išaugusi visai kita , nepatyrusi nei VIEŠPATIES , nei jo darbų , kuriuos jis buvo padaręs Izraeliui .
07002011	Tada izraelitai darė , kas nedora VIEŠPATIES akyse , ir garbino Baalus .
07002012	Jie paliko VIEŠPATĮ , savo protėvių Dievą , išvedusį juos iš Egipto žemės , sekė kitus dievus iš aplinkinių tautų dievų ir , jiems lenkdamiesi , supykdė VIEŠPATĮ .
07002013	Jie paliko VIEŠPATĮ ir garbino Baalą bei Astartes !
07002014	VIEŠPATS užsidegė pykčiu ant Izraelio ir atidavė juos plėšikams . Jis visur atidavė juos priešams į rankas , ir jie nebegalėjo daugiau savo priešams pasipriešinti .
07002015	VIEŠPATIES ranka buvo prieš juos , jų nelaimei , visuose jų žygiuose , kaip VIEŠPATS buvo juos įspėjęs , kaip VIEŠPATS buvo jiems pasakęs . Jie buvo baisiai engiami !
07002016	Tada VIEŠPATS pažadino jiems teisėjus . Jie išgelbėjo juos iš plėšikų rankų .
07002017	Bet jie net savo teisėjų neklausė , nes kekšavo su kitais dievais ir garbino juos . Nedelsdami jie nusisuko nuo kelio , kuriuo jų protėviai , klausydami VIEŠPATIES įsakymų , buvo ėję . Jie nesekė jų pavyzdžiu !
07002018	Pažadinęs jiems teisėją , VIEŠPATS būdavo su teisėju ir gelbėdavo juos iš priešų rankų per visą teisėjo gyvenimą , nes gailėdavosi jų , aimanuojančių dėl engėjų ir niokotojų .
07002019	Bet , teisėjui mirus , jie atkrisdavo ir elgdavosi blogiau už savo protėvius , eidami paskui kitus dievus , garbindami juos ir lenkdamiesi jiems . Nedorų darbų jie neatsisakė , iš atkaklaus kelio nesisuko !
07002020	Todėl VIEŠPATS užsidegė pykčiu ant Izraelio ir tarė : „ Kadangi ši tauta sulaužė mano Sandorą , kurią įsakiau jų protėviams , ir neklausė mano balso ,
07002021	nebevarysiu jiems nuo kelio nė vienos iš tautų , kurias Jozuė mirdamas paliko “ .
07002022	Norėdamas išbandyti jomis Izraelį ir pamatyti , ar jie eis ištikimai VIEŠPATIES keliais , ar neis , kaip kartais buvo darę jų protėviai ,
07002023	VIEŠPATS paliko tas tautas , užuot jas iš karto išvaręs , ir Jozuei į rankas jų neatidavė .
07003001	Štai tautos , kurias VIEŠPATS paliko , kad išbandytų jomis Izraelį — visus tuos , kurie nebuvo išgyvenę jokio karo Kanaane
07003002	( idant patirtų karą būsimos izraelitų kartos — vien tos , kurios ankstesnių karų nebuvo patyrusios ) :
07003003	penki filistinų valdovai , visi kanaaniečiai sidoniečiai ir hivai , gyvenę Libano kalnuose nuo Baal Hermono iki pat Lebo Hamato .
07003004	Jos buvo priemonė išbandyti Izraeliui ir sužinoti , ar jie paklus VIEŠPATIES įsakymams , kuriuos jis davė jų protėviams per Mozę .
07003005	Taigi izraelitai įsikūrė tarp kanaaniečių , hetitų , amoritų , perizų , hivų ir jebusiečių .
07003006	Jie vedė jų dukteris ir leido savo dukteris už jų sūnų . Ir jų dievus jie garbino !
07003007	Izraelitai darė , kas nedora VIEŠPATIES akyse , užmiršdami VIEŠPATĮ , savo Dievą , ir garbindami Baalus ir Ašeras .
07003008	Todėl VIEŠPATS užsidegė pykčiu ant Izraelio ir atidavė juos į Aram Naharaimų karaliaus Kušan Rišataimo rankas . Izraelitai buvo pavaldūs Kušan Rišataimui aštuonerius metus .
07003009	Bet izraelitai šaukėsi VIEŠPATIES , ir VIEŠPATS pažadino izraelitams išvaduoti gelbėtoją — Otnielį , Kalebo jaunesniojo brolio Kenazo sūnų .
07003010	Ant jo nužengė VIEŠPATIES dvasia . Jis tapo Izraelio teisėju ir išėjo į karo žygį . VIEŠPATS atidavė Aramo karalių Kušan Rišataimą jam į rankas . Jam nugalėjus Kušan Rišataimą ,
07003011	kraštas keturiasdešimt metų turėjo ramybę . Kenazo sūnui Otnieliui mirus ,
07003012	izraelitai vėl darė , kas nedora VIEŠPATIES akyse . Kadangi jie darė , kas nedora VIEŠPATIES akyse , VIEŠPATS sustiprino Izraelio priešą Moabo karalių Egloną .
07003013	Kartu su amonitais ir amalekiečiais jis išėjo į žygį ir nugalėjęs Izraelį užėmė Palmių miestą .
07003014	Moabo karalius Eglonas valdė izraelitus aštuoniolika metų .
07003015	Bet izraelitai šaukėsi VIEŠPATIES , ir VIEŠPATS pažadino jiems gelbėtoją — Ehudą , Geros sūnų , benjaminą , kairiarankį vyrą . Atsitiko taip , kad izraelitai siuntė per jį duoklę Moabo karaliui Eglonui .
07003016	Ehudas pasidirbo dviašmenį uolekties ilgio durklą ir pasirišo jį po drabužiais prie dešinės šlaunies .
07003017	Jis atnešė duoklę Moabo karaliui Eglonui . O Eglonas buvo labai apkūnus vyras .
07003018	Baigęs atiduoti duoklę , Ehudas paleido duoklę nešusius žmones eiti savo keliu ,
07003019	o pats sugrįžo nuo Pesilimų prie Gilgalo ir tarė : „ Turiu tau šį tą slapta pasakyti , karaliau “ . Pastarasis paliepė : „ Išeikite ! “ , — ir visi jam tarnavusieji išėjo .
07003020	Ehudas priėjo prie jo , sėdinčio atskirai savo vėsiame kambaryje ant stogo , ir tarė : „ Turiu tau žodį iš Dievo “ . Jis pakilo nuo savo sosto .
07003021	Tada Ehudas ištiesė kairę ranką ir , paėmęs durklą nuo savo dešinės šlaunies , suvarė Eglonui į pilvą .
07003022	Durklas įsmego į taukus , net rankena sulindo paskui ašmenis , nes durklo iš pilvo jis netraukė ; išėjo nešvarumai .
07003023	Ehudas išėjo per prieangį , pirma uždaręs ir užrakinęs kambario ant stogo duris .
07003024	Jam išėjus , sugrįžo dvariškiai . Pamatę kambario ant stogo duris užrakintas , jie pamanė : „ Turbūt jis nusilengvina vėsiajame kambaryje “ .
07003025	Tad jie laukė , kol nebežinojo , ką daryti . Jam kambario ant stogo durų vis neatidarant , jie paėmė raktą ir atidarė jas . Žiūri , jų valdovas guli asloje negyvas !
07003026	Tuo tarpu , jiems begaištant , Ehudas pabėgo , pasiekė Pesilimus ir leidosi į Seyrą .
07003027	Čia atsiradęs , paliepė pūsti ragą Efraimo aukštumose . Jo vedami izraelitai pakilo į žygį iš aukštumų !
07003028	„ Sekite paskui mane , — sakė jis jiems , — nes VIEŠPATS atidavė jūsų priešus moabitus jums į rankas “ . Taigi jie leidosi žemyn paskui jį , paėmė Jordano brastas į Moabą ir neleido niekam pereiti .
07003029	Tuo metu jie užmušė apie dešimt tūkstančių moabitų ; visi jie buvo tvirti ir drąsūs vyrai , tačiau nė vienas neištrūko !
07003030	Tą dieną Moabas suklupo po Izraelio ranka , ir kraštas turėjo ramybę aštuoniasdešimt metų .
07003031	Po Ehudo atėjo Anatos sūnus Šamgaras . Jaučių varovo lazda jis užmušė šešis šimtus filistinų ir išgelbėjo Izraelį .
07004001	Ehudui mirus , izraelitai vėl darė , kas nedora VIEŠPATIES akyse .
07004002	Užtat VIEŠPATS atidavė juos į rankas Kanaano karaliui Jabinui , karaliavusiam Hacore . Sisera , gyvenęs Harošet ha Goimuose , buvo jo kariuomenės vadas .
07004003	Izraelitai šaukėsi VIEŠPATIES , kad išsigelbėtų . Mat Sisera turėjo devynis šimtus geležinių kovos vežimų ir dvidešimt metų buvo nuožmiai engęs izraelitus .
07004004	Lapidoto žmona Debora buvo pranašė . Tuo metu ji buvo Izraelio teisėja .
07004005	Ji sėdėdavo po Deboros palme tarp Ramos ir Betelio Efraimo aukštumose . Izraelitai eidavo pas ją į teismą .
07004006	Ji pasišaukė Abinoamo sūnų Baraką iš Kedešo Naftalyje ir tarė jam : „ VIEŠPATS , Izraelio Dievas , įsako tau : ‘ Eik , pasiimk iš Naftalio ir Zabulono dešimt tūkstančių vyrų ir žygiuok į Taboro kalną .
07004007	Aš išvesiu Jabino kariuomenės vadą Siserą su jo kovos vežimais bei kariauna tavęs pasitikti prie Kišono upės ir atiduosiu jį tau į rankas ’ “ .
07004008	Bet Barakas sakė jai : „ Jei tu eisi su manimi , eisiu , bet jei neisi , neisiu “ . —
07004009	„ Gerai ! Eisiu su tavimi , — atsakė ji , — tačiau žinok , kad kelias , kuriuo eini , nenuves tavęs į garbę , nes VIEŠPATS atiduos Siserą į moters rankas “ . Taigi Debora pakilo ir nuėjo su Baraku į Kedešą .
07004010	Barakas sutelkė į Kedešą Zabuloną ir Naftalį . Paskui jį žygiavo dešimt tūkstančių vyrų , ir Debora ėjo su juo .
07004011	Heberas Kainitas buvo atsiskyręs nuo kitų kainitų , Mozės uošvio Hobabo palikuonių , ir pasistatęs palapinę prie Becaanaimų ąžuolo , netoli Kedešo .
07004012	Siserai buvo pranešta , kad Abinoamo sūnus Barakas nužygiavo į Taboro kalną .
07004013	Sisera sutelkė visus savo vežimus — devynis šimtus geležinių kovos vežimų — ir visas turimas pajėgas iš Harošet ha Goimų prie Kišono upės .
07004014	Tada Debora tarė Barakui : „ Pirmyn į žygį ! Štai diena , kai VIEŠPATS atiduos Siserą tau į rankas ! Iš tikrųjų VIEŠPATS žygiuoja pirma tavęs ! “ Barakas su dešimt tūkstančių vyrų pasileido nuo Taboro kalno ,
07004015	o VIEŠPATS Barako siaubu apstulbino Siserą , visus jo kovos vežimus ir visą kariuomenę . Iššokęs iš savo kovos vežimo , Sisera pabėgo pėsčias .
07004016	Tuo tarpu Barakas vijosi jo kovos vežimus ir kariuomenę iki pat Harošet ha Goimų . Visa Siseros kariuomenė krito nuo kalavijo . Nė vienas neišliko .
07004017	O Sisera pabėgo pėsčias į Hebero Kainito žmonos Jaelės palapinę , nes tarp Hacoro karaliaus Jabino ir Hebero Kainito kilties buvo taika .
07004018	Jaelė , išėjusi Siseros pasitikti , tarė jam : „ Užeik , viešpatie , užeik pas mane ! Nebijok ! “ Taigi jis įėjo pas ją į palapinę , ir ji užklojo jį kilimu .
07004019	„ Prašyčiau duoti man vandens atsigerti , nes esu ištroškęs “ , — tarė jai . Atidariusi pienmaišį , ji davė jam atsigerti ir vėl užklojo .
07004020	Jis tarė jai : „ Stovėk prie palapinės įėjimo . Jei kas ateitų ir klaustų : ‘ Ar čia yra kas nors ? ’ — sakyk : ‘ Nieko nėra ! ’ “
07004021	Bet Hebero žmona Jaelė pasiėmė palapinės kuolelį , pagriebusi į ranką plaktuką , tyliai prislinko prie jo ir įkalė kuolelį jam per smilkinį ligi pat aslos . O jis gulėjo įmigęs iš nuovargio . Taip jis ir numirė .
07004022	Kaip tik tuo metu , vydamasis Siserą , pasirodė Barakas . Jaelė , išėjusi pasitikti , tarė jam : „ Eik šen , parodysiu tau vyrą , kurio ieškai “ . Jis įėjo su ja į vidų . Žiūri , Sisera guli negyvas su palapinės kuoleliu smilkinyje .
07004023	Taigi tą dieną Dievas paklupdė Hacoro karalių Jabiną izraelitų akivaizdoje .
07004024	Po to izraelitų ranka vis labiau ir labiau slėgė Kanaano karalių Jabiną , kol sunaikino .
07005001	Tą dieną Debora ir Abinoamo sūnus Barakas giedojo :
07005002	„ Kai Izraelyje paliekami nekirpti plaukai , kai žmonės noriai pasiaukoja , šlovinkite VIEŠPATĮ !
07005003	Klausykitės , karaliai , išgirskite , galiūnai ! Aš giedosiu — giedosiu VIEŠPAČIUI , aš giedosiu giesmę VIEŠPAČIUI , Izraelio Dievui .
07005004	VIEŠPATIE , kai ėjai iš Seyro , žygiavai iš Edomo krašto , žemė drebėjo , iš dangaus pylė , iš debesų pylė kaip iš kibiro !
07005005	Kalnai drebėjo prieš Sinajaus VIEŠPATĮ , prieš VIEŠPATĮ , Izraelio Dievą .
07005006	Anatos sūnaus Šamgaro dienomis , Jaelės dienomis išnyko karavanai , o keleiviai laikėsi aplinkinių takų .
07005007	Išgelbėjimas pranyko , nebuvo jo Izraelyje , kol nepakilai tu , o Debora , kol nepakilai Izraelyje , o motina !
07005008	Kai jie rinkosi naujus dievus , vyko karas jų vartuose . Nei skydo , nei ieties nebuvo matyti tarp keturiasdešimt tūkstančių Izraelyje !
07005009	Mano širdis — su Izraelio vadais , noriai pasišvenčiančiais tautai . Šlovinkite VIEŠPATĮ !
07005010	Pasakokite apie tai jūs , jojantys ant rusvų asilių , jūs , sėdintys ant balno gūnios , ir jūs , einantys keliu pėsčiomis .
07005011	Giedokite apie juos kanklininkų dainomis prie girdyklų , pasakodami apie teisius VIEŠPATIES darbus , jo teisius darbus , išgelbėjusius Izraelį . Tada žemyn prie vartų atžygiavo VIEŠPATIES tauta !
07005012	Pabusk , pabusk , Debora ! Pabusk , pabusk , pradėk giesmę ! Drąsos ! Pakilk , Barakai , veskis savo belaisvius , Abinoamo sūnau !
07005013	Tada atžygiavo kilmingųjų likutis ; VIEŠPATIES tauta atžygiavo už jį prieš galiūnus .
07005014	Jie leidosi į slėnį iš Efraimo , sekdami tave , Benjaminai , ir tavuosius ; iš Machyro atžygiavo vadai , iš Zabulono — vado lazdos nešėjai .
07005015	Isacharo didžiūnai atėjo su Debora ; Isacharo vyrai buvo ištikimi Barakui , verždamiesi į slėnį įkandin jo . Rubeno kiltyse tęsėsi ilgi širdies svarstymai .
07005016	Kodėl delsei tarp avidžių , klausydamasis švilpiniavimo kaimenėms ? Rubeno kiltyse tęsėsi ilgi širdies svarstymai .
07005017	Gileadas delsė Užjordanėje ; o Danas — kodėl jis likosi prie laivų ? Ašeras sėdėjo pajūryje , kurdamasis prie įlankų .
07005018	O Zabulonas yra tauta , metusi iššūkį mirčiai , taip pat Naftalis ant lygumos aukštumų .
07005019	Atėjo karaliai ir kovojo ; tada Kanaano karaliai kovojo prie Taanacho , palei Megido vandenis ; jokio sidabro grobio jie nepaėmė .
07005020	Žvaigždės iš dangaus kovojo , nuo savo takų jos kovojo su Sisera !
07005021	Kišono srautas juos nunešė , įniršęs srautas , Kišono srautas . Ženk , mano siela , drąsiai !
07005022	Tada sutrinksėjo kanopos , šuoliuojant žaibu jo žirgams .
07005023	‘ Prakeikite Merozą ! — tarė VIEŠPATIES angelas , — visu kartumu prakeikite jo gyventojus , nes jie neatėjo VIEŠPAČIUI į pagalbą , VIEŠPAČIUI padėti prieš galiūnus ’ .
07005024	Tebūna pagirta tarp moterų Jaelė , Hebero Kainito žmona , tebūna ji pagirta tarp moterų palapinėse !
07005025	Jis prašė jos vandens , o ji davė jam pieno , prabangioje taurėje padavė rauginto pieno .
07005026	Kaire ranka pagriebusi palapinės kuolelį , o dešine — darbininko plaktuką , ji kirto Siserai smūgį , sutraiškė jam galvą , sutriuškino ir persmeigė jam smilkinį .
07005027	Jis sukniubo ir krito , sukniubo prie jos kojų . Kur sukniubo , ten ir krito negyvas .
07005028	Siseros motina žvalgėsi pro langą , verkšlendama už pinučių : ‘ Kodėl jo vežimas taip ilgai neatvažiuoja ? Kodėl taip vėluojasi jo ratų bildesys ? ’
07005029	Išmintingiausios didžiūnės jai atsako , ir ji pati sau atsako :
07005030	‘ Tikriausiai jie plėšia ir dalijasi grobį : po merginą ar dvi kiekvienam vyrui , dažytų medžiagų grobį Siserai , išsiuvinėtų medžiagų grobį , porą išsiuvinėtų skarų kaip grobį kiekvienam kaklui ’ .
07005031	Taip tepražūva visi tavo priešai , VIEŠPATIE ! Bet tespindi tavo bičiuliai tarsi savo galybėje tekanti saulė ! “ Keturiasdešimt metų kraštas turėjo ramybę .
07006001	Izraelitai darė , kas nedora VIEŠPATIES akyse , ir VIEŠPATS atidavė juos septyneriems metams į Midjano rankas .
07006002	Midjano ranka Izraeliui buvo sunki . Izraelitai kalnų olose pasidarė tvirtovių ir slėptuvių nuo Midjano .
07006003	Mat izraelitams pasėjus sėklą , midjaniečiai , amalekiečiai bei kiti Rytų gyventojai pakildavo prieš juos .
07006004	Jie statydavosi stovyklas prieš izraelitus ir nuniokodavo krašto derlių iki pat Gazos apylinkių , nepalikdami Izraelyje jokio maisto : nei avies , nei jaučio , nei asilo .
07006005	Mat jie atkeliaudavo su bandomis ir net palapinėmis tarsi gausūs skėrių spiečiai ; suskaityti juos ar jų kupranugarius nebuvo įmanoma . Atėję jie nuniokodavo kraštą .
07006006	Tad per Midjaną Izraelis buvo labai dideliame skurde , ir izraelitai šaukėsi VIEŠPATIES .
07006007	Izraelitams šaukiantis VIEŠPATIES dėl midjaniečių ,
07006008	VIEŠPATS atsiuntė izraelitams pranašą . Jis tarė jiems : „ Taip kalbėjo VIEŠPATS , Izraelio Dievas : ‘ Aš išvedžiau jus iš Egipto ir išlaisvinau iš vergijos namų .
07006009	Išgelbėjau jus iš egiptiečių rankų ir iš visų jūsų engėjų rankų ; išvariau juos jūsų labui ir daviau jums jų kraštą .
07006010	Sakiau jums : ‹ Aš esu VIEŠPATS , jūsų Dievas . Negarbinsite dievų amoritų , kurių krašte gyvenate › . Bet jūs mano balso nepaklausėte ! ’ “
07006011	VIEŠPATIES angelas atėjo ir atsisėdo po ąžuolu prie Ofros , priklausančios Jehoašui Abiezerui . Tuo metu jo sūnus Gideonas bloškė kviečius vyno spaudykloje , slėpdamasis nuo midjaniečių .
07006012	VIEŠPATIES angelas pasirodė jam ir tarė : „ VIEŠPATS su tavimi , narsusis galiūne ! “
07006013	Gideonas atsakė : „ Prašau atleisti , mano viešpatie , bet jei VIEŠPATS su mumis , tai kodėl mus visa tai ištiko ? Kurgi visi jo nuostabūs darbai , apie kuriuos mums pasakojo protėviai , sakydami : ‘ Iš tikrųjų VIEŠPATS išvedė mus iš Egipto ’ ? Juk dabar mus VIEŠPATS atmetė ir atidavė Midjanui į rankas ! “
07006014	VIEŠPATS atsigręžė į jį ir tarė : „ Eik su savo jėga ir išgelbėk Izraelį iš Midjano rankos ! Žinok , aš tave siunčiu ! “
07006015	Gideonas atsakė : „ Prašau atleisti , mano viešpatie , bet kaip aš galiu išgelbėti Izraelį ? Žiūrėk , mano kiltis menkiausia Manase , o aš jauniausias savo tėvo namuose “ .
07006016	VIEŠPATS tarė jam : „ Bet aš būsiu su tavimi ! Tu nugalėsi Midjaną , tarsi tai būtų tik vienas vyras “ .
07006017	Tada jis tarė : „ Tad jei radau malonę tavo akyse , duok man ženklą , kad kalbi su manimi .
07006018	Prašyčiau iš čia nenueiti , kol nesugrįšiu pas tave ir , atnešęs savo atnašą , nepadėsiu jos prieš tave “ . O jis atsakė : „ Palauksiu , kol sugrįši “ .
07006019	Tada Gideonas įėjo į vidų , sutaisė ožiuką ir padarė iš efos miltų neraugintų plokštainių . Įdėjęs mėsą į pintinę ir supylęs sriubą į puodą , atnešė visa jam po ąžuolu . Juos patiekiant ,
07006020	Dievo angelas tarė jam : „ Paimk mėsą ir neraugintus plokštainius , padėk juos ant anos uolos ir išpilk sriubą “ . Gideonas taip ir padarė .
07006021	Tada VIEŠPATIES angelas ištiesė lazdą , kurią laikė rankoje , ir jos galu palietė mėsą bei neraugintus plokštainius . Ugnis staiga iššoko iš uolos ir sudegino mėsą bei neraugintus plokštainius . Tuo tarpu VIEŠPATIES angelas pradingo .
07006022	Dabar Gideonas aiškiai suprato , kad tai buvo VIEŠPATIES angelas . Gideonas tarė : „ Aiman , Viešpatie DIEVE ! Juk aš mačiau savo akimis VIEŠPATIES angelą ! “
07006023	Bet VIEŠPATS tarė jam : „ Ramybė tau ! Nebijok , tu nemirsi “ .
07006024	Tada Gideonas pastatė ten aukurą VIEŠPAČIUI ir pavadino jį „ VIEŠPATS yra ramybė “ . Jis tebestovi iki šios dienos abiezerų Ofroje .
07006025	Tą naktį VIEŠPATS paliepė jam : „ Paimk savo tėvo jautį , tą antrąjį septynmetį jautį , nugriauk tavo tėvui priklausantį Baalo aukurą ir nukirsk šalia aukuro stovintį šventąjį stulpą .
07006026	Tada pastatyk deramą aukurą VIEŠPAČIUI , savo Dievui , ant šios prieglobsčio olos viršaus , paimk tą antrąjį jautį ir atnašauk jį kaip deginamąją auką , panaudodamas malkas iš šventojo stulpo , kurį būsi nukirtęs “ .
07006027	Gideonas pasiėmė iš savo tarnų dešimt vyrų ir padarė , kaip VIEŠPATS jam buvo įsakęs . Bijodamas tai daryti dieną dėl savo tėvo šeimynos ir miesto žmonių , jis padarė tai nakčia .
07006028	Miesto žmonės pakilo anksti rytą ir žiūri : Baalo aukuras nugriautas , šventasis stulpas šalia jo nukirstas ir antrasis jautis paaukotas ant naujai pastatyto aukuro .
07006029	„ Kas tai padarė ? “ — klausė jie vienas kito . Pasiteiravę ir ištyrę , sužinojo , kad tai padarė Jehoašo sūnus Gideonas .
07006030	Miesto žmonės tarė Jehoašui : „ Išvesk savo sūnų , nes jis turi mirti ! Juk jis nugriovė Baalo aukurą ir nukirto šalia jo šventąjį stulpą ! “
07006031	Bet Jehoašas visiems , ratu jį apstojusiems , atsakė : „ Argi jūs turite kelti bylą už Baalą ? Nejau jūs turite apginti jo bylą ? Kas už jį kelia bylą , bus nubaustas mirtimi dar prieš rytą ! Jeigu jis dievas , tegu pats kelia bylą , nes buvo nugriautas jo aukuras ! “
07006032	Todėl tą dieną Gideonas buvo pavadintas Jerubaalu dėl žodžių : „ Tegu Baalas kelia bylą prieš jį ! “ , nes nugriovė jo aukurą .
07006033	Visas Midjanas , Amalekas ir Rytų gyventojai susibūrė ir , perėję Jordaną , pasistatė stovyklą Jezreelio lygumoje .
07006034	Bet VIEŠPATIES dvasia apėmė Gideoną , jis pūtė ragą , ir abiezerai susitelkė jį sekti .
07006035	Jis išsiuntė pasiuntinius į visą Manasą , ir jie susitelkė jį sekti . Tada jis siuntė pasiuntinius ir į Ašerą , Zabuloną bei Naftalį , ir jie atėjo jų pasitikti .
07006036	Gideonas kreipėsi į Dievą : „ Jei iš tikrųjų ketini išgelbėti Izraelį mano ranka , kaip esi pasakęs , tai
07006037	žiūrėk : aš padedu nukirptą vilną klojime ant aslos . Jei rasa bus tik ant vilnų , o visa žemė aplinkui liks sausa , žinosiu , kad tu išgelbėsi Izraelį mano ranka , kaip esi pasakęs “ .
07006038	Taip ir įvyko . Pakilęs anksti kitą rytą , jis išgręžė vilnas ir išspaudė iš vilnų tiek rasos , kad galėjo pripilti puoduką vandens .
07006039	Tada Gideonas tarė Dievui : „ Teneužsidega tavo pyktis ant manęs , jei dar sykį kalbėsiu . Prašau leisti man dar vieną sykį bandyti su vilnomis : tebūna sausos tik vilnos , o visur ant žemės tebūna rasa “ .
07006040	Tą naktį Dievas taip ir padarė . Vien vilnos buvo sausos , o visur ant žemės buvo rasa .
07007001	Kitą dieną anksti Jerubaalas , tai yra Gideonas , ir visi su juo buvę kariai iškeliavo ir pasistatė stovyklą prie En Harodo . O Midjano stovykla buvo lygumoje į šiaurę nuo jo , prie Morės kalvos .
07007002	VIEŠPATS tarė Gideonui : „ Tu turi per daug karių , kad atiduočiau jiems į rankas Midjaną . Juk Izraelis tik girtųsi man , manydamas : ‘ Mano paties ranka mane išgelbėjo ’ .
07007003	Tad dabar prašau paskelbti vyrams : ‘ Kas dreba iš baimės , tegrįžta namo ’ “ . Gideonas taip juos ir atsijojo . Dvidešimt du tūkstančiai iš karių sugrįžo , o dešimt tūkstančių pasiliko .
07007004	„ Vis dar per daug karių , — VIEŠPATS tarė Gideonui , — nuvesk juos žemyn prie vandens , ten aš juos tau atsijosiu . Kai sakysiu : ‘ Šis eis su tavimi ’ , — jis eis su tavimi , o kai sakysiu : ‘ Šis neis su tavimi ’ , — jis neis su tavimi “ .
07007005	Jam atvedus karius žemyn prie vandens , VIEŠPATS tarė Gideonui : „ Visus , lakančius vandenį liežuviu , kaip šuo laka , pastatyk skyrium , ir visus , kurie atsiklaupia gerti , pastatyk skyrium “ .
07007006	Skaičius tų , kurie „ lakė “ vandenį iš rankos , buvo trys šimtai ; visi kiti kariai vandens atsigerti atsiklaupė .
07007007	Tada VIEŠPATS tarė Gideonui : „ Su trimis šimtais vyrų , kurie ‘ lakė ’ , išgelbėsiu jus ir atiduosiu Midjaną tau į rankas . Teeina namo visi kiti kariai “ .
07007008	Taigi lakusieji pasiėmė maisto atsargų bei ragus , kuriuos kiti kariai turėjo pasiėmę ; likusius Izraelio vyrus jis pasiuntė į palapines , pasilikdamas tik tuos tris šimtus vyrų . Midjano stovykla buvo žemiau lygumoje .
07007009	Tą pačią naktį VIEŠPATS tarė jam : „ Kelkis ir pulk stovyklą , nes atidaviau ją tau į rankas .
07007010	Bet jei bijai pulti , nusileisk į stovyklą su savo ginklanešiu Pura
07007011	ir pasiklausyk , ką jie kalba . Po to turėsi drąsos užpulti stovyklą “ . Tad jis nusileido su savo ginklanešiu Pura prie stovyklos sargybų .
07007012	Midjaniečiai , amalekiečiai ir Rytų žmonės buvo pasklidę lygumoje tarsi skėrių spiečiai su nesuskaitomais kupranugariais , gausingais kaip smiltys pajūryje .
07007013	Gideonas ten atsidūrė kaip tik tuo metu , kai vienas vyras pasakojo sapną savo bičiuliui . „ Klausyk , — sakė jis , — kokį sapną sapnavau . Žiūriu , miežinės duonos kepalas rieda į Midjano stovyklą . Atriedėjęs prie mūsų palapinės , taip smogė į ją , kad ši pargriuvo . Palapinė apsivertė dugnu aukštyn ir sugriuvo ! “
07007014	Bičiulis atsiliepė : „ Tai ne kas kita kaip Jehoašo sūnaus , Izraelio vyro , Gideono kalavijas ! Jam į rankas Dievas yra atidavęs Midjaną ir visą jo kariuomenę “ .
07007015	Išgirdęs sapno pasakojimą ir aiškinimą , Gideonas parpuolė kniūbsčias . Sugrįžęs į Izraelio stovyklą , jis šaukė : „ Eime ! VIEŠPATS yra atidavęs Midjano kariuomenę jums į rankas ! “
07007016	Jis padalijo tuos tris šimtus vyrų į tris būrius , įdavė kiekvienam į rankas po ragą ir po tuščią puodą su deglu kiekviename puode .
07007017	„ Stebėkite mane , — sakė jis , — ir darykite kaip aš . Man priėjus prie stovyklos , darykite , ką aš darysiu .
07007018	Man ir visiems esantiems su manimi papūtus ragus , jūs taip pat pūskite ragus visoje stovykloje ir šaukite : ‘ Už VIEŠPATĮ ir Gideoną ! ’ “
07007019	Gideonas ir su juo buvusi šimtinė atėjo prie stovyklos saugų vidurinės sargybos pradžioje kaip tik po to , kai buvo pastatyti sargybiniai . Jie pradėjo pūsti ragus ir daužyti puodus rankose .
07007020	Visi trys būriai pūtė ragus ir daužė puodus . Laikydami kairėje rankoje deglus , o dešinėje pučiamus ragus , jie šaukė : „ Kalavijas už VIEŠPATĮ ir Gideoną ! “
07007021	Jie liko stovėti savo vietose aplink stovyklą , o visoje stovykloje tuo tarpu kilo sąmyšis . Jie šaukė ir bėgo .
07007022	Pradėjus pūsti tris šimtus ragų , VIEŠPATS atsuko kiekvieno vyro kalaviją prieš jo bičiulį visoje stovykloje . Visa kariuomenė nubėgo iki pat Bet Šitos ir Cereros link , iki pat Abel Meholos prie Tabato .
07007023	Dabar buvo pašaukti prie ginklų Izraelio vyrai iš Naftalio , Ašero bei viso Manaso , ir jie vijosi midjaniečius .
07007024	Tada Gideonas siuntė pasiuntinius ir į Efraimo aukštumas su įsakymu : „ Nusileiskite pirma midjaniečių ir užimkite prieigas prie vandens palei visą Jordaną iki pat Bet Baros “ . Taigi visi Efraimo vyrai buvo pašaukti prie ginklų ir užėmė prieigas prie vandens palei visą Jordaną iki pat Bet Baros .
07007025	Jie paėmė į nelaisvę du Midjano didžiūnus — Orebą ir Zeebą . Orebą jie užmušė prie Orebo uolos , o Zeebą — prie Zeebo vyno spaudyklos , vydamiesi midjaniečius . Orebo ir Zeebo galvas jie parnešė į Užjordanę Gideonui .
07008001	Efraimo vyrai tarė jam : „ Kodėl taip padarei ir nepašaukei mūsų , eidamas į žygį prieš midjaniečius ? “ Jie karčiai jam priekaištavo .
07008002	O jis atsakė : „ Galų gale ką aš pasiekiau , palyginti su jumis ? Argi Efraimo vynuogių parankos ne geresnės už Abiezero vynuogių derlių ?
07008003	Į jūsų rankas Dievas atidavė Midjano didžiūnus — Orebą ir Zeebą . O ką aš galėjau padaryti , palyginti su jumis ? “ Jam taip kalbant , jų pyktis ant jo atslūgo .
07008004	Gideonas pasiekė Jordaną ir perėjo jį . Jis ir trys šimtai vyrų su juo buvo išvargę ir alkani , bet vis dar vijosi .
07008005	Tada jis kreipėsi į Sukotų žmones : „ Prašau duoti keletą kepalų duonos vyrams , einantiems su manimi , nes jie labai alkani ; aš vejuosi Midjano karalius — Zebachą ir Calmuną “ .
07008006	Bet Sukotų didžiūnai tarė : „ Ar Zebachas ir Calmuna jau tavo rankose , kad mes turėtume duoti duonos tavo kariuomenei ? “ —
07008007	„ Bet atsiminkite , — atkirto Gideonas , — kai VIEŠPATS atiduos man į rankas Zebachą ir Calmuną , aš kulsiu jūsų kūnus dykumos erškėčiais ir usnimis “ .
07008008	Iš ten jis nuėjo į Penuelį ir paprašė jų to paties , ir Penuelio žmonės jam atsakė kaip Sukotų žmonės .
07008009	Taigi jis ir Penuelio žmonėms pagrasino : „ Kai sugrįšiu su pergale , nuversiu šį bokštą “ .
07008010	Tuo laiku Zebachas ir Calmuna buvo Karkore su savo kariuomene — apie penkiolika tūkstančių vyrų . Tai buvo visi , išlikę iš visos Rytų žmonių kariuomenės , nes buvo žuvę šimtas dvidešimt tūkstančių kalaviją nešiojusių vyrų .
07008011	Tad Gideonas nužygiavo karavanų keliu į rytus nuo Nobacho bei Jogbohos ir užklupo tą kariuomenę , nes ji nebuvo budri .
07008012	Zebachas ir Calmuna pabėgo . Gideonas vijosi ir paėmė į nelaisvę du Midjano karalius — Zebachą ir Calmuną , o visa kariuomenė buvo paklaikusi .
07008013	Grįždamas iš mūšio prie Hereso perėjos Jehoašo sūnus Gideonas
07008014	pasigavo vaikiną , vieną iš Sukotų gyventojų , ir iškvotė jį . Pastarasis sudarė Sukotų didžiūnų ir seniūnų — septyniasdešimt septynių žmonių sąrašą .
07008015	Tada jis atėjo pas Sukotų gyventojus ir tarė : „ Štai Zebachas ir Calmuna , dėl kurių jūs iš manęs tyčiojotės , sakydami : ‘ Ar Zebachas ir Calmuna jau tavo rankose , kad mes turėtume duoti duonos tavo bejėgiams kareiviams ? ’ “
07008016	Tad paėmė jis miesto seniūnus ir , atsinešęs dykumos erškėčių bei usnių , nubaudė jais Sukotų gyventojus .
07008017	Jis nuvertė ir Penuelio bokštą , išžudė miesto gyventojus .
07008018	Tada kreipėsi į Zebachą ir Calmuną : „ Kaip atrodė tie vyrai , kuriuos nužudėte prie Taboro ? “ — „ Visi jie atrodė kaip tu , — atsakė jie , — panašūs į karaliaus sūnus “ . —
07008019	„ Tai buvo mano broliai , — pareiškė jis , — mano motinos sūnūs . Kaip gyvas VIEŠPATS , jeigu būtumėte palikę juos gyvus , neužmuščiau jūsų “ .
07008020	Jis paliepė savo pirmagimiui sūnui Jeterui : „ Eik ir užmušk juos ! “ Bet vaikinas kardo iš makšties netraukė , nes buvo bailus . Mat buvo dar vaikas .
07008021	Tada Zebachas ir Calmuna tarė : „ Ateik ir pats užmušk mus , nes koks vyras , tokia ir jo jėga “ . Gideonas pakilo , užmušė Zebachą bei Calmuną ir pasiėmė pusmėnulius , puošusius jų kupranugarių kaklus .
07008022	Tada Izraelio vyrai kreipėsi į Gideoną : „ Valdyk mus tu , taip pat tavo sūnus ir tavo vaikaitis , nes išgelbėjai mus iš Midjano rankos “ .
07008023	Gideonas atsakė jiems : „ Nei aš jus valdysiu , nei mano sūnus jus valdys ! VIEŠPATS jus valdys ! “
07008024	Gideonas tarė : „ Leiskite man kreiptis į jus su vienu prašymu : duokite man kiekvienas iš savo grobio po auskarą “ . Mat priešai nešiojo aukso auskarus , nes buvo izmaelitai .
07008025	„ Mielu noru ! “ — atsakė jie . Taigi jie išskleidė drabužį ir kiekvienas metė ant jo po auskarą , gautą kaip grobį .
07008026	Aukso auskarų , kurių jis buvo prašęs , buvo tūkstantis septyni šimtai aukso šekelių , neskaitant pusmėnulių , karulių ir purpurinių apdarų , kuriais vilkėjo Midjano karaliai , neskaitant nei puošnių apykaklių , buvusių ant jų kupranugarių kaklų .
07008027	Gideonas pasidarė iš jų efodą ir pasidėjo savo mieste Ofroje . Visas Izraelis kekšavo ten su juo , ir jis tapo žabangomis Gideonui ir jo namams .
07008028	Taip Midjanas tapo pavaldus izraelitams ir savo galvų daugiau nebekėlė . Tad Gideono dienomis kraštas keturiasdešimt metų turėjo ramybę .
07008029	Jehoašo sūnus Jerubaalas parėjo gyventi į savo namus .
07008030	Jis turėjo septyniasdešimt sūnų — savo paties palikuonių , nes turėjo daug žmonų .
07008031	Jo sugulovė Sicheme taip pat pagimdė jam sūnų , ir jis pavadino jį Abimelechu .
07008032	Jehoašo sūnus Gideonas mirė žiloje senatvėje ir buvo palaidotas savo tėvo Jehoašo kape abiezerų Ofroje .
07008033	Vos Gideonui mirus , izraelitai atkrito ir kekšavo su Baalais , padarydami Baal Beritą savo dievu .
07008034	Izraelitai nebeatsiminė VIEŠPATIES , savo Dievo , kuris buvo juos išgelbėjęs iš visų aplinkinių priešų rankos ,
07008035	ir nerodė ištikimybės Jerubaalo , tai yra Gideono , namams už visa gera , ką jis buvo padaręs Izraeliui .
07009001	Jerubaalo sūnus Abimelechas nuėjo pas savo motinos brolius į Sichemą ir kalbino juos bei visą motinos šeimos kiltį :
07009002	„ Kelkite šį klausimą , girdint visiems Sichemo didžiūnams : kas jums geriau : būti septyniasdešimties vyrų valdomiems — visų Jerubaalo sūnų — ar būti valdomiems vieno vyro ? Taip pat turite atsiminti , kad aš esu jūsų kūnas ir kraujas “ .
07009003	Jo motinos broliai visa tai kartojo jo labui visiems Sichemo didžiūnams ir palenkė jų širdis į Abimelecho pusę . Jie įtikėjo : „ jis mūsų brolis “ .
07009004	Taigi jie davė jam septyniasdešimt sidabro šekelių iš Baal Berito šventyklos , o Abimelechas už juos pasisamdė pasileidusių ir nieko nebijančių valkatų savo palydovais .
07009005	Nuėjęs į savo tėvo namus Ofroje , jis nužudė Jerubaalo sūnus , savo brolius — septyniasdešimt vyrų — ant vieno akmens . Bet jauniausias Jerubaalo sūnus Jotamas išliko gyvas , nes spėjo pasislėpti .
07009006	Tada visi Sichemo didžiūnai ir visas Bet Milojas susirinko prie stulpo po ąžuolu Sicheme ir paskelbė Abimelechą karaliumi .
07009007	O Jotamas , kai jam apie tai buvo pranešta , nuėjo ir , atsistojęs ant Garizimo kalno viršūnės , šaukė jiems skardžiu balsu : „ Klausykitės manęs , Sichemo didžiūnai ! Tesiklauso jūsų Dievas !
07009008	Kartą medžiai suėjo patepti sau karalių . Alyvmedžiui jie tarė : ‘ Būk mūsų karalius ! ’
07009009	Alyvmedis jiems atsakė : ‘ Argi aš turiu liautis davęs riebų aliejų , kuriuo dievai ir žmonės pagerbiami , ir eiti virš medžių linguoti ? ’
07009010	Tada medžiai tarė figmedžiui : ‘ Ateik ir būk mūsų karalius ! ’
07009011	Bet figmedis jiems atsakė : ‘ Argi aš turiu liautis davęs saldumą bei skanius vaisius ir eiti virš medžių linguoti ? ’
07009012	Tada medžiai tarė vynmedžiui : ‘ Ateik ir būk mūsų karalius ! ’
07009013	Bet vynmedis jiems atsakė : ‘ Argi aš turiu liautis davęs vyną , kuris pradžiugina dievus ir mirtinguosius , ir eiti virš medžių linguoti ? ’
07009014	Tada visi medžiai tarė erškėčiui : ‘ Ateik ir būk mūsų karalius ! ’
07009015	O erškėtis medžiams atsakė : ‘ Jei garbingai elgiatės , patepdami mane savo karaliumi , tai ateikite ir raskite prieglobstį mano ūksmėje ! Bet jei ne , teišeina ugnis iš erškėčio ir tesuryja Libano kedrus ! ’
07009016	Taigi ar garbingai ir ištikimai elgėtės , padarydami Abimelechą karaliumi ? Argi deramai pasielgėte su Jerubaalu ir jo namais ? Argi atsilyginote jam pagal nuopelnus ?
07009017	Juk mano tėvas kovojo už jus , statydamas į pavojų savo gyvybę , ir išgelbėjo jus iš Midjano rankos !
07009018	O jūs šiandien sukilote prieš mano tėvo namus , nužudėte jo sūnus — septyniasdešimt vyrų ant vieno akmens ir padarėte jo tarnaitės sūnų Abimelechą Sichemo gyventojų karaliumi vien dėl to , kad jis jūsų giminaitis .
07009019	Jei šią dieną garbingai ir ištikimai pasielgėte su Jerubaalu ir jo namais , džiaukitės su Abimelechu , ir jis tesidžiaugia su jumis .
07009020	Bet jei ne , teišeina ugnis iš Abimelecho ir tesuryja Sichemo didžiūnus ir Bet Miloją ; teišeina ugnis iš Sichemo didžiūnų ir Bet Milojo ir tesuryja Abimelechą “ .
07009021	Tai pasakęs , Jotamas leidosi į kojas . Jis nubėgo į Beerą ir ten gyveno , nes bijojo savo brolio Abimelecho .
07009022	Abimelechas karaliavo Izraelyje trejus metus .
07009023	Tada Dievas pasiuntė nesantaikos dvasią tarp Abimelecho ir Sichemo didžiūnų . Sichemo didžiūnai klastingai elgėsi su Abimelechu .
07009024	Tai įvyko , kad būtų atkeršyta už smurtą , padarytą septyniasdešimčiai Jerubaalo sūnų , ir kad jų kraujas kristų ant jų brolio Abimelecho , kuris buvo juos nužudęs , ir ant Sichemo didžiūnų , padėjusių jam brolius užmušti .
07009025	Sichemo didžiūnai kalnų viršūnėse rengė jam pasalas . Jų vyrai apiplėšinėjo visus , einančius tuo keliu . Žinia apie tai pasiekė Abimelechą .
07009026	Praeidamas į Sichemą užsuko Ebedo sūnus Gaalas su savo bičiuliais . Jais Sichemo didžiūnai pasitikėjo .
07009027	Jie ėjo į laukus , rinko vynuoges jų vynuogynuose , traiškė jas ir linksminosi . Paskui , nuėję į savo dievo šventyklą , valgė bei gėrė ir keikė Abimelechą .
07009028	„ Kas tas Abimelechas , — kalbėjo Ebedo sūnus Gaalas , — ir kas mes , Sichemo žmonės , kad turėtume jam tarnauti ? Argi Jerubaalo sūnus ir jo pareigūnas Zebulas kadaise netarnavo Sichemo tėvo Hamoro vyrams ? Tad kodėl turėtume jam tarnauti ?
07009029	O kad tie žmonės būtų man pavaldūs ! Aš tuoj pat išjočiau Abimelechą ! Sakyčiau Abimelechui : ‘ Sutelk savo kariuomenę ir ateik ! ’ “
07009030	Išgirdęs Ebedo sūnaus Gaalo žodžius , miesto valdovas Zebulas įniršo .
07009031	Jis išsiuntė pasiuntinius į Arumą pas Abimelechą pasakyti : „ Žiūrėk , Ebedo sūnus Gaalas ir jo bičiuliai atėjo į Sichemą ir kelia mieste prieš tave sąmyšį .
07009032	Todėl ateik nakčia , tu ir kariuomenė , esanti su tavimi , ir pasislėpk laukuose .
07009033	Kitą rytą anksti , saulei tekant , pakilk ir pulk miestą . O kai jis ir jo vyrai išeis prieš tave , daryk su jais , ką gali tavo ranka “ .
07009034	Taigi Abimelechas ir jo kariuomenė atvyko nakčia ir keturiais būriais surengė Sichemui pasalą .
07009035	Ebedo sūnui Gaalui išėjus ir atsistojus prie miesto vartų , Abimelechas ir jo pajėgos pakilo iš pasalų .
07009036	Pamatęs juos , Gaalas tarė Zebului : „ Žiūrėk , žmonės leidžiasi nuo kalnų viršūnių ! “ O Zebulas atsakė : „ Šešėliai kalnuose tau atrodo kaip vyrai “ .
07009037	Gaalas vėl prabilo ir tarė : „ Žiūrėk , žmonės leidžiasi nuo Tabur Erezo , o kitas būrys ateina nuo Elon Meonenimų “ .
07009038	Tada Zebulas tarė : „ Na , kurgi dabar tavo snukis , kuriuo kalbėjai : ‘ Kas tas Abimelechas , kad turėtume jam tarnauti ? ’ Argi tai ne kariuomenė , iš kurios šaipeisi ? Tad išeik dabar ir kovok su ja ! “
07009039	Taigi Gaalas išėjo Sichemo didžiūnų priekyje ir kovojo su Abimelechu .
07009040	Bet buvo priverstas bėgti , ir Abimelechas vijosi jį iki pat vartų . Daugelis krito užmušti .
07009041	Abimelechas sugrįžo į Arumą , o Zebulas išvijo Gaalą ir jo bičiulius , nebeleido jiems gyventi Sicheme .
07009042	Kitą dieną žmonės išėjo į laukus . Apie tai buvo pranešta Abimelechui .
07009043	Paėmęs savo kariuomenę ir padalijęs į tris būrius , jis surengė laukuose pasalas . Pamatęs iš miesto išeinančius žmones , jis staiga užpuolė juos ir išžudė .
07009044	Abimelechas ir su juo buvęs būrys leidosi pirmyn ir atsistojo prie miesto vartų , o kiti du būriai šoko ant žmonių , buvusių laukuose , ir išžudė juos .
07009045	Abimelechas kovojo prieš miestą visą tą dieną . Miestą paėmė ir jame esančius žmones išžudė . Po to sugriovė miestą iš pamatų ir apsėjo jį druska .
07009046	Sužinoję apie tai Migdal Sichemo didžiūnai suėjo į El Berito šventyklos tvirtovę .
07009047	Abimelechui buvo pranešta , kad ten susirinko visi Migdal Sichemo didžiūnai .
07009048	Abimelechas su savo kariais pakilo į Calmono kalną . Paėmęs kirvį į rankas , Abimelechas nukirto medžio šaką ir užsikėlė ją ant peties . Tada tarė savo kariams : „ Ką mane matėte darant , tą skubiai ir jūs darykite ! “
07009049	Taigi visi kariai nusikirto po šaką ir , nužygiavę paskui Abimelechą , sukrovė jas prie tvirtovės . Tada jie padegė tvirtovę virš buvusiųjų viduje . Taip žuvo visi Migdal Sichemo žmonės — apie tūkstantį vyrų ir moterų .
07009050	Abimelechas nužygiavo į Tebecą , pasistatė stovyklą prie Tebeco ir paėmė jį .
07009051	Miesto viduje buvo įtvirtintas bokštas . Į jį subėgo visi miesto vyrai ir moterys bei didžiūnai ir užsidarė . Jie sulipo ant bokšto stogo .
07009052	Priėjęs prie bokšto , Abimelechas puolė jį . Norėdamas padegti , jis prisiartino prie durų .
07009053	Bet viena moteris metė viršutinį girnų akmenį ant Abimelecho ir perskėlė jam kaukolę .
07009054	Šis tučtuojau pasišaukė ginklanešį ir tarė jam : „ Išsitrauk iš makšties kalaviją ir užmušk mane , kad žmonės apie mane nesakytų : ‘ Moteris jį užmušė ! ’ “ Vaikinas perdūrė jį kalaviju , ir jis numirė .
07009055	Pamatę , kad Abimelechas miręs , visi izraelitai išsivaikščiojo į savo namus .
07009056	Taip Dievas atlygino Abimelechui už jo nusikaltimą , kurį buvo padaręs tėvui , nužudydamas septyniasdešimt savo brolių .
07009057	Dievas panašiai atlygino ir Sichemo žmonėms už visus jų nedorus darbus . Taigi ant jų krito Jerubaalo Jotamo prakeikimas .
07010001	Po Abimelecho gelbėti Izraelio pakilo Isacharo vyras Tola , Dodojo sūnaus Pūvos sūnus . Jis gyveno prie Šamyro , Efraimo aukštumose .
07010002	Išbuvęs dvidešimt trejus metus Izraelyje teisėju , jis mirė ir buvo palaidotas Šamyre .
07010003	Po jo atėjo Jayras Gileadietis ir dvidešimt dvejus metus išbuvo teisėju Izraelyje .
07010004	Jis turėjo trisdešimt sūnų , kurie jodinėjo ant trisdešimties asilų ir turėjo trisdešimt miestų Gileado krašte , iki šios dienos vadinamų Havot Jayru .
07010005	Jayras mirė ir buvo palaidotas Kamone .
07010006	Tarnaudami Baalams ir Astartėms — Aramo dievams , Sidono dievams , Moabo dievams , Amono dievams ir filistinų dievams , izraelitai vėl darė , kas nedora VIEŠPATIES akyse , o VIEŠPATĮ paliko ir jam daugiau nebetarnavo .
07010007	VIEŠPATS supyko ant Izraelio ir atidavė juos į filistinų ir amonitų rankas .
07010008	Nuo to laiko aštuoniolika metų šie naikino ir engė visus izraelitus , gyvenusius amoritų Gileado krašte .
07010009	Amonitai perėjo net Jordaną ir kovojo su Judu , Benjaminu ir Efraimo namais . Taigi Izraelis labai kentėjo .
07010010	Izraelitai šaukėsi VIEŠPATIES , sakydami : „ Esame tau nusikaltę , nes palikome savo Dievą ir garbinome Baalus ! “
07010011	VIEŠPATS tarė izraelitams : „ Argi neišgelbėjau jūsų nuo egiptiečių , amoritų , amonitų ir filistinų ?
07010012	Ir sidoniečiai , ir amalekiečiai , ir meunai jus engė , jūs šaukėtės manęs , ir aš išgelbėjau jus iš jų rankų .
07010013	Tačiau palikote mane ir garbinote kitus dievus . Ne ! Daugiau jūsų nebegelbėsiu !
07010014	Eikite ir šaukitės dievų , kuriuos pasirinkote ! Teišgelbsti jie jus iš priespaudos ! “
07010015	O izraelitai maldavo VIEŠPATĮ : „ Nusidėjome ! Daryk su mumis , kas tau patinka . Tik prašome išgelbėti mus šią dieną ! “
07010016	Jie pašalino iš savo tarpo svetimus dievus ir tarnavo VIEŠPAČIUI . O jam buvo gaila žiūrėti į Izraelio vargus .
07010017	Amonitai buvo pašaukti prie ginklų ir įsirengė stovyklą Gileade . Izraelitai taip pat susibūrė ir įsirengė stovyklą prie Micpos .
07010018	Gileado kariuomenės didžiūnai sakė vieni kitiems : „ Kas pradės kovą prieš amonitus ? Jis bus visų Gileado gyventojų galva ! “
07011001	Iftachas Gileadietis , vienos gatvės merginos sūnus , buvo narsus galiūnas . Iftacho tėvas buvo Gileadas .
07011002	O Gileado žmona pagimdė jam sūnų . Užaugę Gileado žmonos sūnūs išvarė Iftachą . Jie sakė jam : „ Mūsų tėvo namuose tu nieko nepaveldėsi , nes esi pašalietės moters sūnus “ .
07011003	Tad Iftachas pabėgo nuo savo brolių ir apsigyveno Tobo krašte . Prie Iftacho susitelkė patamsių gaivalai ir eidavo su juo užpuldinėti .
07011004	Praėjus šiek tiek laiko , amonitai išėjo į karą su Izraeliu .
07011005	Amonitams užpuolus Izraelį , Gileado seniūnai nuvyko į Tobo kraštą Iftacho parsivesti .
07011006	„ Eime , — sakė jie Iftachui , — būk mūsų vadas , idant galėtume kovoti su amonitais “ .
07011007	Bet Iftachas atsakė Gileado seniūnams : „ Argi ne patys mane atmetėte ir išvarėte iš tėvo namų ? Tad kaip galite pas mane ateiti dabar , kai esate bėdoje ? “
07011008	Gileado seniūnai sakė Iftachui : „ Todėl dabar ir kreipiamės į tave , idant eitum su mumis , kovotum su amonitais ir būtum mūsų — visų Gileado gyventojų — galva “ . —
07011009	„ Puiku ! Jei vedatės mane kovoti su amonitais , ir VIEŠPATS man juos įduos , — tarė Gileado seniūnams Iftachas , — būsiu jūsų galva “ .
07011010	O Gileado seniūnai atsakė : „ Pats VIEŠPATS tebūna mūsų liudytojas : tikrai darysime , kaip tu pasakei ! “
07011011	Tad Iftachas ėjo su Gileado seniūnais , ir žmonės padarė jį savo galva ir vadu . Micpoje Iftachas pakartojo visus šiuos žodžius VIEŠPATIES akivaizdoje .
07011012	Tada Iftachas išsiuntė pasiuntinius pas amonitų karalių , tardamas : „ Ką tau padariau , kad išėjai į karą prieš mano kraštą ? “
07011013	Iftacho pasiuntiniams Amono karalius atsakė : „ Dėl to , kad Izraelis , eidamas iš Egipto , atėmė mano kraštą nuo Arnono iki Jaboko ir iki pat Jordano . Dabar grąžink jį geruoju “ .
07011014	Dar kartą Iftachas išsiuntė pasiuntinius pas Amono karalių ,
07011015	tardamas : „ Taip kalba Iftachas . Izraelis neatėmė nei Moabo krašto , nei Amono krašto .
07011016	Išėjęs iš Egipto , Izraelis keliavo per dykumą iki Nendrių jūros ir atėjo į Kadešą .
07011017	Tada Izraelis siuntė pasiuntinius pas Edomo karalių , tardamas : ‘ Prašyčiau leisti pereiti per tavo kraštą ’ , — bet Edomo karalius nenorėjo klausyti . Jis siuntė juos ir pas Moabo karalių , bet ir šis atsisakė . Taip Izraelis pasiliko Kadeše .
07011018	Tada jie keliavo per dykumą , aplenkdami Edomo kraštą bei Moabo kraštą , ėjo palei rytinę Moabo krašto ribą , kol įsirengė stovyklą kitoje Arnono pusėje . Į Moabo žemę jie niekada neįžengė , nes Arnonas buvo Moabo riba .
07011019	Tada Izraelis siuntė pasiuntinius pas amoritų karalių Sihoną — Hešbono karalių . Izraelis sakė jam : ‘ Prašyčiau leisti pereiti per tavo kraštą iki mano žemės ’ .
07011020	Bet Sihonas Izraeliu nepasitikėjo ir neleido pereiti per savo žemę . Sutelkęs visą savo kariuomenę , jis pasistatė stovyklą prie Jahcos ir kovojo su Izraeliu .
07011021	O VIEŠPATS , Izraelio Dievas , atidavė Sihoną bei visą jo kariuomenę į rankas Izraeliui , ir jie nugalėjo . Taip Izraelis paveldėjo visą tenai gyvenusių amoritų kraštą .
07011022	Jie paveldėjo visą amoritų žemę nuo Arnono ligi Jaboko ir nuo dykumos ligi Jordano .
07011023	Taigi VIEŠPATS , Izraelio Dievas , išvarė amoritus prieš ateinant jo tautai Izraeliui . Nejau tu nori mus išvaryti ?
07011024	Argi ne tau priklauso , ką tavo dievas Kemošas tau duoda paveldėti ? Argi ne mums priklauso visa , ką VIEŠPATS , mūsų Dievas , yra davęs mums paveldėti ?
07011025	Be to , ar esi kuo nors geresnis už Moabo karalių , Ciporo sūnų Balaką ? Ar jis kada nors vaidijosi su Izraeliu ? Ar jis kada nors ėjo į karą su jais ?
07011026	Izraeliui gyvenant Hešbone bei jam pavaldžiose gyvenvietėse , Aroere bei jam pavaldžiose gyvenvietėse ir visuose miestuose netoli Arnono tris šimtus metų , kodėl neišlaisvinai jų per tą laiką ?
07011027	Aš tau nenusidėjau , bet tu , kariaudamas prieš mane , darai man didelę skriaudą . VIEŠPATS , kuris teisia , tesprendžia izraelitų ir amonitų bylą ! “
07011028	Bet amonitų karalius į Iftacho siųstus žodžius nekreipė dėmesio .
07011029	VIEŠPATIES dvasia apėmė Iftachą . Jis žygiavo per Gileadą ir Manasą ir pasiekė Micpe Gileadą . Nuo Micpe Gileado jis sėlino prie Amono .
07011030	Iftachas padarė įžadą VIEŠPAČIUI : „ Jei įduosi man į rankas Amoną , — sakė jis , —
07011031	kas išeis pro mano namų duris manęs pasitikti , man grįžtant su pergale prieš Amoną , tas priklausys VIEŠPAČIUI . Aš atnašausiu tai kaip deginamąją auką “ .
07011032	Tada Iftachas įžygiavo į amonitų žemę su jais kovoti . VIEŠPATS juos įdavė jam į rankas .
07011033	Visiškai juos sutriuškino — nuo Aroero iki Minito apylinkių , — dvidešimt miestų iki pat Abel Keramimų . Taip Amonas tapo pavaldus izraelitams .
07011034	Sugrįžęs į savo namus Micpoje , Iftachas žiūri : jo pasitikti išeina duktė , šokdama ir mušdama būgnelį su žvangučiais ! Ji buvo jo vienturtė ; išskyrus ją , neturėjo kito — nei sūnaus , nei dukters .
07011035	Pamatęs ją , jis persiplėšė drabužius ir tarė : „ Ak , mano dukra ! Pribloškei mane ! Kokią baisią nelaimę užtraukei man ! Juk atvėriau burną VIEŠPAČIUI ir negaliu savo įžado atšaukti “ .
07011036	„ Mano tėve , — tarė ji , — jei atvėrei burną VIEŠPAČIUI , daryk su manimi , kaip esi pažadėjęs , nes VIEŠPATS apgynė tave nuo tavo priešų amonitų “ .
07011037	Be to , ji tarė savo tėvui : „ Suteik man šią malonę : skirk du mėnesius , idant galėčiau nueiti į kalnus ir klajoti , apraudodama su draugėmis savo mergystę “ . —
07011038	„ Eik “ , — tarė jis . Iftachas išleido ją dviem mėnesiams . Ji išėjo ir su draugėmis apraudojo savo mergystę kalnuose .
07011039	Po dviejų mėnesių sugrįžo pas savo tėvą , ir jis pasielgė su ja pagal įžadą , kurį buvo padaręs . Vyro ji nebuvo pažinusi . Tada Izraelyje atsirado
07011040	izraelitų moterų paprotys kasmet išeiti į kalnus ir keturias dienas giedoti raudas už Iftacho Gileadiečio dukterį .
07012001	Efraimo vyrai buvo pašaukti prie ginklų ir perėjo Jordaną prie Cafono . Jie sakė Iftachui : „ Kodėl tu žygiavai kovoti su amonitais , bet mūsų nepašaukei eiti su tavimi ? Sudeginsime tave ir tavo namus ! “
07012002	Iftachas atsakė jiems : „ Aš ir mano žmonės turėjome aštrų ginčą su mus nuožmiai engusiais amonitais . Bet kai jus šaukiau , jūs negelbėjote manęs iš jų rankų .
07012003	Pamatęs , kad negelbėjate , aš stačiau savo gyvybę į pavojų ir išėjau į žygį prieš amonitus . VIEŠPATS atidavė juos man į rankas . Tad kodėl šiandien atkeliavote pas mane ? Kovoti su manimi ? “
07012004	Iftachas pašaukė visus Gileado vyrus ir kovojo su Efraimu . Gileado vyrai nugalėjo Efraimą , nes šie buvo sakę : „ Gileado žmonės , jūs esate tik bėgliai iš Efraimo ; būti Manase tolygu būti Efraime “ .
07012005	Gileado žmonės užėmė Jordano brastas į Efraimą . Kai tik bėglys iš Efraimo sakydavo : „ Leiskite man pereiti “ , — Gileado žmonės atsakydavo jam : „ Ar tu iš Efraimo ? “ — ir jei šis sakydavo : „ Ne “ ,
07012006	jie liepdavo jam : „ Tad tark ‘ šibolet ’ “ , — o jis ištardavo : „ sibolet “ , — nes negalėdavo teisingai ištarti . Todėl jie tuojau stverdavo jį ir užmušdavo čia pat prie Jordano brastų . Tuo metu krito keturiasdešimt du tūkstančiai Efraimo žmonių .
07012007	Iftachas buvo Izraelio teisėjas šešerius metus . Tada Iftachas Gileadietis mirė ir buvo palaidotas viename iš Gileado miestų .
07012008	Po jo Izraelio teisėjas buvo Ibcanas iš Betliejaus .
07012009	Jis turėjo trisdešimt sūnų . Trisdešimt dukterų išleido už vyrų iš kitų kilčių , o sūnums davė trisdešimt merginų iš kitų kilčių . Jis teisė Izraelį septynerius metus .
07012010	Tada Ibcanas mirė ir buvo palaidotas Betliejuje .
07012011	Po jo Izraelio teisėjas buvo Elonas Zabulonas . Jis teisė Izraelį dešimt metų .
07012012	Tada Elonas Zabulonas mirė ir buvo palaidotas Ajalone , Zabulono žemėje .
07012013	Po to Izraelio teisėjas buvo Hilelio Piratono sūnus Abdonas .
07012014	Jis turėjo keturiasdešimt sūnų ir trisdešimt vaikaičių , jojančių ant septyniasdešimt pabalnotų asilų . Jis teisė Izraelį aštuonerius metus .
07012015	Tada Hilelio Piratono sūnus Abdonas mirė ir buvo palaidotas Piratone , Efraimo žemėje , amalekiečių aukštumose .
07013001	Izraelitai vėl darė , kas nedora VIEŠPATIES akyse , ir VIEŠPATS atidavė juos keturiasdešimčiai metų į filistinų rankas .
07013002	Tuomet Dano žmonių giminėje buvo toks vyras iš Coros , vardu Manoachas . Jo žmona buvo bevaisė ir nebuvo pagimdžiusi vaikų .
07013003	VIEŠPATIES angelas pasirodė moteriai ir tarė : „ Tikėk manimi ! Nors esi bevaisė ir nesi pagimdžiusi vaikų , tu pastosi ir pagimdysi sūnų .
07013004	Todėl dabar prisižiūrėk ! Negerk nei vyno ar svaigaus gėrimo , nei valgyk ko nors nešvaraus ,
07013005	nes , tikėk manimi , pastosi ir pagimdysi sūnų . Skustuvas nepalies jo galvos , nes berniukas bus nazyras Dievui nuo pat gimimo . Jis pradės laisvinti Izraelį iš filistinų rankų “ .
07013006	Moteris atėjo pas vyrą ir papasakojo : „ Dievo vyras buvo atėjęs pas mane . Jo išvaizda buvo tarsi išvaizda Dievo angelo , kelianti nepaprastą baimę . Aš neklausiau , iš kur jis atėjo , o jis savo vardo man nepasisakė .
07013007	Jis man tarė : ‘ Tikėk manimi , tu pastosi ir pagimdysi sūnų . Negerk nei vyno , nei kito svaigaus gėrimo ir nevalgyk nieko , kas nešvaru , nes berniukas bus nazyras Dievui nuo gimimo ligi savo mirties dienos ’ “ .
07013008	Manoachas maldavo VIEŠPATĮ . „ O mano Viešpatie ! — sakė jis . — Prašau leisti Dievo vyrui , kurį tu siuntei , vėl pas mus ateiti ir pamokyti , ką turime daryti su berniuku , kuris gims “ .
07013009	Dievas išklausė Manoacho , ir Dievo angelas vėl atėjo pas moterį . Ji sėdėjo lauke , bet jos vyro Manoacho nebuvo su ja .
07013010	Tad moteris skubiai nubėgo pasakyti savo vyrui . Ji tarė jam : „ Tikėk manimi ! Tas vyras , kuris buvo atėjęs pas mane aną dieną , vėl pasirodė “ .
07013011	Manoachas skubiai pakilo , sekdamas paskui žmoną , nuėjo pas vyrą ir tarė : „ Ar tai tu tas vyras , kalbėjęs su šia moterimi ? “ — „ Taip ! “ — atsakė jis .
07013012	Tada Manoachas paklausė : „ Tavo žodžiams išsipildžius , koks turės būti berniuko gyvenimo būdas ? Ką jis turi daryti ? “
07013013	VIEŠPATIES angelas tarė Manoachui : „ Tekreipia moteris dėmesį į visa , ką jai sakiau .
07013014	Tenevalgo nieko , kas kyla iš vynuogių . Tenegeria nei vyno , nei stipraus gėrimo , tenevalgo nieko , kas nešvaru . Ji turi laikytis visko , ką esu jai įsakęs “ .
07013015	Manoachas tarė VIEŠPATIES angelui : „ Prašyčiau leisti mums tave užlaikyti ir paruošti ožiuką “ . —
07013016	„ Jei užlaikysi mane , — atsakė VIEŠPATIES angelas , — jūsų maisto nevalgysiu . Bet jei nori paruošti deginamąją auką , atnašauk ją VIEŠPAČIUI “ . ( Mat Manoachas nežinojo , kad tai buvo VIEŠPATIES angelas . )
07013017	Tada Manoachas tarė VIEŠPATIES angelui : „ Kuo tu vardu ? Tavo žodžiams išsipildžius , norėtume tave pagarbinti ! “
07013018	Bet VIEŠPATIES angelas atsakė : „ Kam klausi mano vardo ? Jis slėpiningas ! “
07013019	Manoachas paėmė ožiuką su javų atnaša ir paaukojo jį ant uolos VIEŠPAČIUI , darančiam nuostabius darbus .
07013020	Liepsnoms šoktelėjus nuo aukuro dangaus link , VIEŠPATIES angelas , Manoacho ir jo žmonos stebimas , pakilo aukuro liepsnose . Jiedu puolė kniūbsti ant žemės .
07013021	VIEŠPATIES angelas Manoachui ir jo žmonai daugiau nebepasirodė . Tada Manoachas suprato , kad tai buvo VIEŠPATIES angelas .
07013022	Manoachas ir tarė savo žmonai : „ Mes tikrai mirsime , nes matėme Dievą ! “
07013023	Bet žmona atsakė : „ Jei VIEŠPATS būtų norėjęs mus užmušti , nebūtų priėmęs iš mūsų rankų deginamosios aukos ir javų atnašos ! Jis nebūtų mums parodęs , ką matėme , ir nebūtų mums paskelbęs , ką girdėjome ! “
07013024	Moteris pagimdė sūnų ir pavadino jį Samsonu . Berniukas užaugo , ir VIEŠPATS jį laimino .
07013025	VIEŠPATIES dvasia pirmąsyk apėmė jį Dano stovykloje tarp Coros ir Eštaolo .
07014001	Kartą Samsonas nuėjo į Timną . Būdamas Timnoje , pamatė mergaitę tarp filistinų moterų .
07014002	Sugrįžęs pasakė savo tėvui ir motinai : „ Timnoje tarp filistinų moterų pamačiau mergaitę . Prašyčiau gauti ją man žmona “ .
07014003	Tėvas ir motina jam sakė : „ Argi nėra mergaitės tarp tavo paties giminių ar visoje mūsų tautoje , kad turėtum imti sau žmoną iš tų neapipjaustytų filistinų ! “ Bet Samsonas atsakė tėvui : „ Gauk man ją , nes ji man patinka “ .
07014004	Jo tėvas ir motina nesuvokė , kad tai atėjo iš VIEŠPATIES . Jis ieškojo dingsties prieš filistinus . Tuomet filistinai valdė Izraelį .
07014005	Samsonas ėjo į Timną su savo tėvu ir motina . Prie Timnos vynuogynų staiga jį užpuolė jaunas liūtas .
07014006	VIEŠPATIES dvasia apėmė jį , ir jis perplėšė liūtą plikomis rankomis tarytum ožiuką . Bet nei tėvui , nei motinai nepasisakė , ką buvo padaręs .
07014007	Po to nuėjo ir pasikalbėjo su ta moterimi . Samsonas buvo ja patenkintas .
07014008	Praėjus šiek tiek laiko , grįždamas jos paimti , jis pasuko iš kelio pasižiūrėti į liūto liekanas . Žiūri : liūto griaučiuose — bičių spiečius ir medus .
07014009	Prisigrandęs pilnas saujas , jis žingsniavo toliau valgydamas . Atėjęs pas tėvą ir motiną , davė jiems , ir jie valgė . Bet jiems nepasisakė , kad buvo prigrandęs medaus iš liūto griaučių .
07014010	Jo tėvas nuėjo pas moterį , o Samsonas iškėlė vestuvių vaišes , kaip jaunikiams įprasta .
07014011	Pamatę jį , žmonės paskyrė jam trisdešimt palydovų .
07014012	Samsonas tarė jiems : „ Tebūna man leista užduoti jums mįslę . Jei įminsite ją per septynias vestuvių vaišių dienas ir išaiškinsite , duosiu jums trisdešimt lino tunikų ir trisdešimt šventiškų drabužių .
07014013	Bet jei negalėsite įminti , jūs turėsite man duoti trisdešimt lino tunikų ir trisdešimt šventiškų drabužių “ . — „ Užmink mįslę , — atsiliepė jie , — mes klausomės ! “
07014014	Taigi jis tarė : „ Iš ėdančiojo išėjo šis tas pavalgyti . Iš stipriojo išėjo šis tas saldaus “ . Net po trejeto dienų jie negalėjo mįslės įminti .
07014015	Ketvirtą dieną jie tarė Samsono žmonai : „ Išgauk iš savo vyro mįslės įminimą . Antraip sudeginsime tave ir tavo tėvo namus . Argi mus čia pasikvietei skurdžiais padaryti ? “
07014016	Tad Samsono žmona verkė , sakydama jam : „ Tu tikrai manęs nekenti ! Tu manęs nemyli ! Užminei mįslę mano žmonėms , bet įminimo man nepasakei ! “ Jis atsakė jai : „ Juk nepasakiau nei savo tėvui , nei motinai . Tad kodėl turėčiau pasakyti tau ? “
07014017	Bet ji verkšleno jam ant peties visas septynias jų vestuvių vaišių dienas . Galop septintą dieną jis pasakė , nes ji jau labai įkyrėjo . Tada ji persakė mįslės įminimą savo žmonėms .
07014018	Miesto vyrai septintą dieną prieš saulėlydį tarė : „ Kas saldesnis už medų ? Kas stipresnis už liūtą ? “ O jis atsakė : „ Jei nebūtumėte arę mano telyčia , nebūtumėte mano mįslės įminę “ .
07014019	Tada jį apėmė VIEŠPATIES dvasia , ir jis nuėjo į Aškeloną . Užmušęs trisdešimt miesto vyrų , nuvilko juos ir jų šventiškus drabužius atidavė įminusiems mįslę . Be galo įniršęs , jis sugrįžo į tėvo namus .
07014020	O Samsono nuotaka buvo atiduota jo palydovui , buvusiam jo pajauniu .
07015001	Praėjus šiek tiek laiko , kviečiapjūtės metu , Samsonas nešinas ožiuku nuėjo savo žmonos aplankyti . Jis sakė : „ Aš noriu įeiti į savo žmonos kambarį “ . Bet jos tėvas nenorėjo įleisti .
07015002	„ Aš buvau tikras , kad tu jos iš tikrųjų neapkenti , — sakė jos tėvas , — todėl atidaviau ją tavo vestuvių pajauniui . Argi jos jaunesnioji sesuo ne gražesnė už ją ? Prašau ją imti vietoj anos “ .
07015003	Bet Samsonas atrėžė : „ Šį kartą filistinai negalės manęs kaltinti už žalą , kurią jiems padarysiu “ .
07015004	Samsonas nuėjo ir prisigaudė tris šimtus lapių . Paėmęs deglų , jis surišo lapių uodegas poromis ir prie kiekvienos poros pritvirtino po deglą .
07015005	Uždegęs deglus , paleido lapes į nepjautus filistinų javus ir padegė gubas , dar nepjautus javus , vynuogynus bei alyvmedžių sodus .
07015006	Filistinai klausė : „ Kas tai padarė ? “ Jiems buvo pasakyta : „ Timniečio žentas Samsonas , nes uošvis yra paėmęs Samsono žmoną ir atidavęs jo pajauniui “ . Tad filistinai atėjo ir sudegino ją bei jos tėvą .
07015007	Samsonas tarė jiems : „ Jei taip elgiatės , aš nenurimsiu , kol jums neatkeršysiu “ .
07015008	Jis negailestingai ištiko juos baisiomis skerdynėmis . Paskui pasitraukė ir gyveno Etamo uolos plyšyje .
07015009	Filistinai atėjo ir , pasistatę stovyklą Judo žemėje , pasklido po Lehį .
07015010	Judo vyrai klausė : „ Kodėl atėjote prieš mus ? “ — „ Atėjome surišti Samsono , — atsakė jie , — padaryti jam taip , kaip jis mums padarė “ .
07015011	Tada trys tūkstančiai Judo vyrų nuėjo prie Etamo uolos plyšio ir tarė Samsonui : „ Argi nežinai , kad filistinai mus valdo ? Kodėl taip padarei ? “ Jis atsakė : „ Kaip jie man darė , taip ir aš jiems dariau “ . —
07015012	„ Mes atėjome , — sakė jie , — tavęs surišti ir atiduoti į rankas filistinams “ . Samsonas atsakė : „ Prisiekite , kad patys manęs neužpulsite “ . —
07015013	„ Ne , mes tik surišime tave ir atiduosime jiems į rankas . Tavęs mes neužmušime “ . Taigi jie surišo jį dviem naujomis virvėmis ir nuleido nuo uolos .
07015014	Jam pasiekus Lehį ir šūkaujantiems filistinams atskubant jo pasitikti , jį apėmė VIEŠPATIES dvasia , virvės ant rankų tapo lyg sudegusios linų sruogos , ir raiščiai nutirpo .
07015015	Aptikęs šviežią asilo žandikaulį , jis pasilenkė ir pasiėmė jį . Juo jis užmušė tūkstantį vyrų .
07015016	Tada Samsonas tarė : „ Asilo žandikauliu — krūva ant krūvos ! Asilo žandikauliu užmušiau tūkstantį vyrų ! “
07015017	Baigęs kalbėti , jis metė šalin žandikaulį . Ta vieta buvo pavadinta Ramat Lehiu .
07015018	Būdamas labai ištroškęs , jis šaukėsi VIEŠPATIES , tardamas : „ Tu pats suteikei savo tarno rankai šią didžią pergalę . Nejau dabar turiu mirti iš troškulio ir patekti į neapipjaustytųjų rankas ? “
07015019	Dievas atvėrė Lehyje esančią ertmę , ir iš jos ištryško vanduo . Jis atsigėrė , atgavo jėgas ir atgijo . Tas vanduo buvo pavadintas En Kore , ir tebėra Lehyje iki šios dienos .
07015020	
07016001	Kartą Samsonas nuėjo į Gazą . Pamatęs gatvės moterį , užėjo pas ją .
07016002	Gazos žmonėms buvo pasakyta : „ Samsonas atėjo ! “ Jie apsupo jį ir tykojo visą naktį prie miesto vartų . Visą naktį laukė , šnabždėdami vieni kitiems : „ Išaušus rytui , jį užmušime ! “
07016003	Bet Samsonas miegojo tik ligi vidurnakčio . Atsikėlęs vidurnaktį , čiupo miesto vartų duris bei abu vartų stulpus ir išrovė su visa velke . Užsimetęs ant pečių , jis nunešė juos į kalvos viršūnę prie Hebrono !
07016004	Paskui Soreko slėnyje jis įsimylėjo moterį , vardu Delila .
07016005	Filistinų didžiūnai atvyko pas ją ir tarė : „ Suviliok jį ir sužinok , kodėl jis toks stiprus ir kaip galėtume jį įveikti , kad sugebėtume surišti ir padaryti bejėgį ! Kiekvienas duosime tau po vienuolika šimtų sidabro šekelių “ .
07016006	Tad Delila kalbėjo Samsonui : „ Prašau pasakyti , kodėl tu toks stiprus ? Ir kaip tu galėtumei būti surištas ir padarytas bejėgiu ? “
07016007	Samsonas jai atsakė : „ Jeigu būčiau surištas septyniomis šviežiomis sausgyslėmis , kurios nebuvo sudžiovintos , tapčiau toks silpnas , kaip ir paprastas žmogus “ .
07016008	Filistinų didžiūnai atnešė jai šviežių nedžiovintų sausgyslių , ir ji jomis surišo jį .
07016009	Pasalai tykojant jos kambaryje , ji sušuko : „ Samsonai , filistinai atėjo tavęs ! “ Bet jis sutraukė tas sausgysles , tarsi suardydamas ugnies paliestą pakulų sruogą . Jo jėgos paslaptis liko nežinoma .
07016010	Tada Delila tarė Samsonui : „ Tu pasityčiojai iš manęs ! Tu pamelavai ! Prašau dabar pasakyti , kaip būtų galima tave surišti ? “
07016011	Jis tarė : „ Jeigu būčiau surištas naujomis virvėmis , kurios dar niekada nebuvo naudotos , tapčiau toks silpnas , kaip ir paprastas žmogus “ .
07016012	Tad Delila paėmė naujas virves ir , jomis surišusi jį , sušuko : „ Samsonai , filistinai jau čia ! “ Pasalos vyrai tykojo kambaryje . Bet jis nutraukė virves nuo savo rankų tarsi siūlus .
07016013	Tada Delila tarė Samsonui : „ Tu ligi šiol iš manęs tyčiojaisi ir vis melavai ! Pasakyk pagaliau , kaip būtų galima tave surišti ? “ Jis atsakė : „ Jeigu įaustumei septynias mano galvos garbanas į apmatus ir suveržtum staklių muštuvu , aš tapčiau toks silpnas , kaip ir paprastas žmogus “ .
07016014	Tad , jam miegant , Delila paėmė septynias jo galvos garbanas , įaudė į apmatus ir suveržė staklių muštuvu . Po to ji sušuko : „ Samsonai , filistinai jau čia ! “ Bet jis , pabudęs iš miego , ištraukė iš staklių muštuvą ir apmatus .
07016015	Tada ji tarė jam : „ Kaip tu gali sakyti : ‘ Aš myliu tave ’ , — jei tavo širdis ne su manimi ? Tu pasityčiojai iš manęs jau tris kartus ir nepasakei , kodėl tu toks stiprus “ .
07016016	Diena po dienos ji ujo jį žodžiais ir taip jam įgriso , kad jis jautėsi mirtinai nuvargintas
07016017	ir patikėjo jai savo paslaptį . Jis tarė : „ Skustuvas niekada nepalietė mano galvos , nes aš esu nazyras VIEŠPAČIUI nuo savo motinos įsčių . Jei mano galva būtų nuskusta , mano jėga mane paliktų . Aš tapčiau silpnas ir būčiau kaip paprastas žmogus “ .
07016018	Pajutusi , kad jis patikėjo visą savo paslaptį , Delila išsiuntė pašaukti filistinų didžiūnų su žinia : „ Ateikite dar kartą , nes jis patikėjo man visą savo paslaptį “ . Filistinų didžiūnai atskubėjo pas ją su pinigais rankose .
07016019	O Delila , užmigdžiusi jį ant savo kelių , pasišaukė vyrą ir liepė nukirpti jam septynias plaukų garbanas . Taip ji padarė jį silpną ir bejėgį ; jėga nuo jo pasitraukė .
07016020	Ji sušuko : „ Samsonai , filistinai atėjo tavęs ! “ Jis pabudo iš miego , galvodamas : „ Ištrūksiu kaip kitais kartais ir nusikratysiu ! “ Bet nežinojo , kad VIEŠPATS buvo nuo jo pasitraukęs .
07016021	Filistinai jį nutvėrė ir išbadė akis . Nuvarę į Gazą , apkalė jį vario grandinėmis ir pristatė kalėjime sukti girnas .
07016022	Tuo tarpu nukirptieji plaukai pradėjo ataugti .
07016023	Filistinų didžiūnai susirinko atnašauti didelės aukos savo dievui Dagonui ir pasidžiaugti . Jie giedojo : „ Mūsų dievas įdavė mums į rankas mūsų priešą Samsoną ! “
07016024	Ir žmonės , matydami jį , giesmėmis liaupsino savo dievą : „ Mūsų dievas įdavė mums į rankas priešą , niokojusį mūsų kraštą , užmušusį daugelį mūsiškių “ .
07016025	Pagauti pakilios dvasios , jie sakė : „ Pašaukite Samsoną ! Tepalinksmina mus ! “ Jie pašaukė Samsoną iš kalėjimo , ir šis vaidino jų akivaizdoje juokdarį . Paskui pastatė jį tarp stulpų .
07016026	Vaikinui , vedusiam jį už rankos , Samsonas tarė : „ Pavedėk mane ten , kur stulpai , ant kurių stovi namai , idant galėčiau atsišlieti į juos “ .
07016027	Namai buvo pilni vyrų ir moterų . Ten buvo visi filistinų didžiūnai , o ant stogo stovėjo apie tris tūkstančius vyrų ir moterų , žiūrėjusių , kaip Samsonas linksmino .
07016028	Samsonas šaukėsi VIEŠPATIES ir tarė : „ Viešpatie DIEVE ! Prašau atsiminti mane ! Prašau duoti man jėgų šį paskutinį kartą , Dieve , kad vienu keršto smūgiu atmokėčiau filistinams už abi savo akis “ .
07016029	Apkabinęs abu vidurinius stulpus , ant kurių stovėjo namai , vieną — dešine ranka , o kitą — kaire , Samsonas įsiręžė visu svoriu .
07016030	Tada Samsonas sušuko : „ Leisk man mirti su filistinais ! “ — ir patraukė iš visų jėgų . Namai griuvo ant didžiūnų ir visų ten buvusių žmonių . Tad jis užmušė daugiau mirdamas negu buvo užmušęs gyvendamas .
07016031	Atėję broliai ir visa tėvo šeima pasiėmė jį . Parnešę palaidojo jo tėvo Manoacho kape tarp Coros ir Eštaolo . Izraelio teisėjas jis buvo dvidešimt metų .
07017001	Efraimo aukštumose gyveno žmogus , vardu Mikajas .
07017002	Savo motinai jis tarė : „ Anuos tūkstantį šimtą sidabro šekelių užkeikei , kai jie buvo iš tavęs paimti , ir net man girdint užkeikimą pakartojai . Tai va , tas sidabras pas mane . Aš jį paėmiau “ . — „ Telaimina VIEŠPATS mano sūnų ! “ — ištarė motina .
07017003	Jam sugrąžinus motinai tūkstantį šimtą sidabro šekelių , motina tarė : „ Dabar aš skiriu tą sidabrą VIEŠPAČIUI . Perduodu jį savo sūnui , kad padarytų iš jo statulą . Taigi atiduodu jį tau “ .
07017004	Kai jis sugrąžino pinigus savo motinai , motina paėmė du šimtus sidabro šekelių ir padavė sidabrakaliui . Jis padarė iš jų statulą , kuri buvo laikoma Mikajo namuose .
07017005	Taigi tas vyras Michėjas turėjo Dievo namus . Jis padirbo efodą bei terafimus ir pašventė vieną savo sūnų būti jo kunigu .
07017006	Tomis dienomis Izraelyje karaliaus nebuvo . Visi žmonės darė , kas jiems atrodė dora .
07017007	Ten gyveno jaunuolis iš Judo Betliejaus , iš Judo kilties . Jis buvo levitas ir gyveno ten kaip ateivis .
07017008	Tas vyras buvo palikęs Betliejaus miestą Judo žemėje , norėdamas įsikurti , kur tik rastų vietos . Praeidamas jis užėjo į Michėjo namus Efraimo aukštumose .
07017009	Michėjas paklausė jo : „ Iš kur ateini ? “ — „ Esu levitas iš Judo Betliejaus , — atsakė šis , — ir einu gyventi ten , kur galėsiu rasti vietos “ .
07017010	Michėjas tarė jam : „ Pasilik čia , pas mane , būk mano tėvas ir kunigas , o aš tau duosiu kasmet dešimt sidabro šekelių , reikalingus drabužius ir pragyvenimą “ .
07017011	Levitas sutiko pasilikti pas tą žmogų ir buvo jam tarsi vienas jo sūnų .
07017012	Michėjas įvedė levitą į kunigo tarnybą , jaunuolis tapo jo kunigu ir pasiliko Michėjo šventykloje .
07017013	„ Dabar aš žinau , — kalbėjo sau Michėjas , — kad VIEŠPATS padarys mane turtingą , nes levitas yra tapęs mano kunigu “ .
07018001	Anomis dienomis Izraelyje nebuvo karaliaus . Taigi anomis dienomis Dano giminės žmonės ieškojo sau žemės , kur galėtų įsikurti , nes iki tol nebuvo jiems tekęs paveldas tarp Izraelio giminių .
07018002	Tad Dano giminės žmonės pasiuntė penketą narsių vyrų iš savo Coros ir Eštaolo kilčių išžvalgyti krašto ir ištirti . „ Eikite , — sakė jiems , — ir ištirkite kraštą “ . Nuėję per Efraimo aukštumas iki pat Michėjo namų , jie ten apsistojo nakvynei .
07018003	Būdami Michėjo namuose , jie atpažino jaunojo levito balsą . Jie užėjo pas jį ir klausė : „ Kas tave čia atvedė ? Ką veiki šioje vietoje ? Kodėl čia būni ? “
07018004	Jis atsakė jiems : „ Michėjas man tą ir tą padarė , pasamdė mane , ir aš tapau jo kunigu “ .
07018005	Tada jie tarė jam : „ Prašytume pasiteirauti Dievo , kad sužinotume , ar kelionė , kurion išsirengėme , bus mums sėkminga “ . —
07018006	„ Eikite ramybėje ! — atsakė kunigas , — VIEŠPATS maloniai žvelgia į kelionę , kurion išsirengėte “ .
07018007	Anie penki vyrai tęsė kelionę . Atėję į Laišą , pamatė ten saugiai pagal sidoniečių paprotį gyvenančius žmones , ramius ir neįtarius , nieko žemėje nestokojančius ir turtingus . Be to , jie buvo toli nuo sidoniečių ir neturėjo ryšių su jokia kita tauta .
07018008	Sugrįžę pas gimines į Corą ir Eštaolą , jie buvo klausinėjami : „ Kaip jums sekėsi ? “
07018009	Jie atsakė : „ Eime ! Užpulkime juos ! Juk matėme tą kraštą ! Tikėkite , jis labai puikus . Argi jūs nieko nedarysite ? Nedelskite , įsiveržkite ir paveldėkite tą kraštą !
07018010	Nuėję užtiksite neįtarius žmones . Kraštas erdvus , Dievas iš tikrųjų atidavė jį jums į rankas ! Jame nestinga nieko , kas gera žemėje “ .
07018011	Iš ten , iš Dano giminės , Coros ir Eštaolo kilties , leidosi į kelionę šeši šimtai karo žygiui apsiginklavusių vyrų .
07018012	Jie nuvyko ir pasistatė stovyklą prie Kirjat Jearimų Judo žemėje . Ta vieta ir vadinama iki šios dienos „ Dano stovykla “ . Ji yra į vakarus nuo Kirjat Jearimų .
07018013	Iš ten jie perėjo Efraimo aukštumas ir atėjo prie Michėjo namų .
07018014	Tada anie penki vyrai , kurie buvo nuėję išžvalgyti krašto , tai yra Laišo , tarė savo giminėms : „ Ar žinote , kad šiuose namuose yra efodas , terafimai ir liedinta metalo statula ? Žinokite , ką turite padaryti ! “
07018015	Taigi jie pasuko namų link ir , atėję prie jaunojo levito buveinės Michėjo namuose , pasveikino jį .
07018016	Šešiems šimtams Dano giminės vyrų , apsiginklavusių karo žygiui , stovint prie vartų ,
07018017	anie penki vyrai , ėję išžvalgyti krašto , įžengė į vidų ir paėmė liedintą pasidabruotą statulą , efodą ir terafimus . O kunigas stovėjo prie vartų su šešiais šimtais karo žygiui apsiginklavusių vyrų .
07018018	Aniems vyrams įėjus į Michėjo namus ir paėmus liedintą pasidabruotą statulą , efodą ir terafimus , kunigas tarė jiems : „ Ką jūs darote ? “
07018019	O tie jam sakė : „ Tylėk ! Užčiaupk ranka burną , eik su mumis ir būk mums tėvas ir kunigas . Argi tau geriau būti kunigu vieno žmogaus namuose , negu būti giminės ir kilties kunigu Izraelyje ? “
07018020	Kunigas apsidžiaugė . Paėmęs efodą , terafimus ir liedintą pasidabruotą statulą , jis išėjo drauge su tais žmonėmis .
07018021	Jie vėl leidosi kelionėn , pasiuntę į priekį vaikus , galvijus ir mantą .
07018022	Nuėjus tolokai nuo Michėjo namų , buvo sušaukti vyrai iš Michėjo kaimynystėje esančių namų . Pasiviję Dano žmones ,
07018023	jie piktai šaukė iš paskos Dano žmonėms , o tie atsisukę Michėjo klausė : „ Kas atsitiko , kad ateini su tokiu būriu ? “ —
07018024	„ Paėmėte mano dievus , kuriuos pasidirbau , ir mano kunigą , ir nuėjote ! — atsakė jis . — Kas man beliko ? Kaip dar galite manęs klausti : ‘ Kas atsitiko ? ’ “
07018025	Bet Dano žmonės tarė jam : „ Liaukis rėkavęs mums iš paskos , antraip karštuoliai vyrai jus puls , tu neteksi gyvasties , neteks gyvasties ir tavo šeima “ .
07018026	Dano žmonės ėjo toliau savo keliu . Matydamas , kad jie stipresni , Michėjas apsisuko ir sugrįžo į namus .
07018027	Pasiėmę , ką Michėjas buvo pasidirbęs ir jam priklausantį kunigą , Dano žmonės atėjo į Laišą pas ramius ir neįtarius žmones , išžudė juos kalaviju ir sudegino miestą .
07018028	Nebuvo kas ateitų gelbėti , nes jie gyveno toli nuo Sidono ir neturėjo ryšių su jokia kita tauta . Tai buvo slėnis , priklausęs Bet Rehobui . Jie atstatė miestą ir įsikūrė jame .
07018029	Miestą pavadino Danu pagal savo protėvį Daną , gimusį Izraeliui . O anksčiau miesto vardas buvo Laišas .
07018030	Tada Dano giminės žmonės pasistatė sau stabą . Mozės sūnaus Geršomo sūnus Jehonatanas ir jo sūnūs tarnavo kaip kunigai Dano giminei iki pat tos dienos , kai kraštas išėjo į tremtį .
07018031	Taigi jie laikė savu Michėjo padirbtą stabą , kol Dievo Namai buvo Šilojyje .
07019001	Tuo metu , kai Izraelyje nebuvo karaliaus , vienas levitas , gyvenęs tolimoje Efraimo aukštumų dalyje , paėmė sugulovę iš Judo Betliejaus .
07019002	Kartą sugulovė ant jo supyko ir , palikusi jį , sugrįžo į tėvo namus Judo Betliejuje . Ten ji užsibuvo keturis mėnesius .
07019003	Vyras tada leidosi į kelionę pas ją drauge su palydovu ir pora asilų , norėdamas su ja švelniai pasikalbėti ir įtikinti sugrįžti . Ji nusivedė jį į tėvo namus . Pamatęs jį , merginos tėvas pasitiko su džiaugsmu .
07019004	Jo uošvis , merginos tėvas , ragino pabūti . Jis pasiliko trejetą dienų . Jie vaišinosi ir gėrė ; ten jis ir nakvojo .
07019005	Ketvirtą dieną jie atsikėlė anksti rytą , ir jis rengėsi išvykti , bet merginos tėvas tarė : „ Pasistiprink duonos kąsniu . Tada galėsi leistis į kelionę “ .
07019006	Taigi juodu susėdo vaišintis ir gerti . Merginos tėvas vyrui sakė : „ Prašau būti mano svečiu . Pernakvok ir pasidžiauk ! “
07019007	Vyrui pakilus vykti , uošvis nesiliovė jo kalbinti , kol jis vėl neapsinakvojo .
07019008	Penktą dieną jis atsikėlė anksti rytą leistis į kelionę , o merginos tėvas sakė : „ Prašau pasistiprinti ! “ Jiedu užsisėdėjo vaišindamiesi ligi popietės .
07019009	Galop vyrui pakilus keliauti drauge su sugulove ir palydovu , jo uošvis , merginos tėvas , sakė : „ Žiūrėk , jau temsta . Prašau pernakvoti . Žiūrėk , diena jau baigiasi . Praleisk čia naktį ir pasidžiauk . Rytoj atsikelsite anksti rytą ir keliausite namo “ .
07019010	Bet vyras nakvoti atsisakė . Jis išvyko ir nukeliavo netoli Jebuso , tai yra Jeruzalės . Turėjo du apkrautus asilus ; su juo buvo ir sugulovė .
07019011	Kadangi buvo netoli Jeruzalės , ir diena ėjo vakarop , palydovas šeimininkui tarė : „ Užsukime į šį jebusiečių miestą ir pernakvokime “ .
07019012	Bet šeimininkas atsakė : „ Nesuksime į miestą svetimtaučių , kurie nėra izraelitai , bet eisime į Gibėją .
07019013	Eikš , — kreipėsi jis į savo palydovą , — bandykime pasiekti vieną šių vietų ir praleisti naktį arba Gibėjoje , arba Ramoje “ .
07019014	Taigi jie ėjo toliau savo keliu , o saulė nusileido jiems atėjus netoli Gibėjos Benjamino žemėje .
07019015	Jie pasuko ten eiti ir praleisti naktį Gibėjoje . Įėję atsisėdo miesto aikštėje , bet nebuvo , kas priimtų juos į namus pernakvoti .
07019016	Žiūri , vakare vienas senas vyras grįžta iš darbo laukuose . Šis vyras buvo iš Efraimo aukštumų , bet gyveno Gibėjoje . Vietos gyventojai buvo Benjamino giminės žmonės .
07019017	Pakėlęs akis ir pamatęs miesto aikštėje pakeleivį , senasis vyras teiravosi : „ Kur eini ir iš kur ateini ? “
07019018	Tas jam atsakė : „ Keliaujame iš Judo žemės Betliejaus į kitą Efraimo aukštumų galą . Aš ten gyvenu . Keliavau į Judo žemės Betliejų , o dabar esu pakeliui į namus . Nėra kas priimtų mane po savo stogu .
07019019	Mes , tavo tarnai , turime šiaudų ir pašaro savo asilams , duonos ir vyno sau , tavo tarnaitei ir palydovui , esančiam su mumis . Netrūksta mums nieko “ . —
07019020	„ Ramybė tau ! — tarė senasis vyras . — Visa , ko reikia , rasi pas mane . Tik nenakvok jokiu būdu aikštėje “ .
07019021	Jis nusivedė jį į savo namus ir pašėrė asilus . Nusiplovę kojas , jie valgė ir gėrė .
07019022	Įsismaginus jų širdims , žiūri , miesto vyrai , šlykštūs niekšai , apsupo namus ir ėmė belstis į duris . Senajam vyrui , namų šeimininkui , jie šaukė : „ Išvesk tą vyrą , kuris įžengė į tavo namus , kad galėtume jį pažinti ! “
07019023	O vyras , namų šeimininkas , išėjo pas juos ir tarė : „ Ne , mano broliai , nesielkite taip nedorai ! Tas vyras — mano svečias , tad nedarykite jam šlykštaus smurto .
07019024	Žiūrėkite , štai mano duktė ir jo sugulovė . Leiskite jas man jums atvesti . Turėkite malonumo su jomis , darykite joms , kas tik jums patinka , bet nedarykite šlykštaus smurto šiam vyrui “ .
07019025	Bet tie vyrai nenorėjo nė girdėti jo žodžių . Tad vyras stvėrė savo sugulovę ir išvarė pas juos . O jie prievartavo ją , elgdamiesi su ja ištvirkėliškai visą naktį iki pat ryto . Auštant ją paleido .
07019026	Rytui prašvitus , moteris sugrįžo . Pargriuvusi prie durų to žmogaus namų , kur buvo jos vyras , ji gulėjo ten , kol išaušo diena .
07019027	Atsikėlęs rytą , jos vyras atidarė namų duris ir išėjo rengtis į kelionę . Žiūri , jo sugulovė guli prie namų durų , rankas ištiesusi ant slenksčio .
07019028	„ Kelkis , — tarė jai , — metas keliauti ! “ Bet ji neatsakė . Užkėlęs ją ant asilo , vyras leidosi į kelionę namų link .
07019029	Pasiekęs namus , jis susirado peilį ir , paėmęs sugulovę , supjaustė ją , sąnarys po sąnario , į dvylika dalių ir išsiuntinėjo jas po visą Izraelio žemę .
07019030	Tai matydami , visi sakė : „ Tokio dalyko nebuvo nei padaryta , nei matyta nuo tos dienos , kai izraelitai išėjo iš Egipto žemės , iki šios dienos ! Apsvarstykite ! Pasitarkite ir nutarkite ! “
07020001	Tada visi izraelitai — nuo Dano iki Beer Šebos ir iš Gileado žemės — išėjo į žygį , ir visa bendrija kaip vienas vyras susirinko VIEŠPATIES akivaizdoje prie Micpos .
07020002	Visos tautos , visų Izraelio giminių vadai atsistojo Dievo tautos sueigoje tarp keturių šimtų tūkstančių ginkluotų pėsčių karių .
07020003	( Benjamino giminės žmonės išgirdo , kad izraelitai susirinko į Micpą . ) Izraelitai kalbėjo : „ Sakykite , kaip tas šlykštus smurtas įvyko ? “
07020004	Levitas , nužudytosios moters vyras , atsakė : „ Mano sugulovė ir aš atėjome į Gibėją Benjamino žemėje pernakvoti .
07020005	Gibėjos vyrai užpuolė mane . Jie naktį atėjo manęs pulti ir apsupo namus . Jie norėjo mane užmušti , o mano sugulovę tol prievartavo , kol ji numirė .
07020006	Tada paėmiau sugulovę , supjausčiau į gabalus ir išsiuntinėjau po visą Izraelio žemę , nes jie padarė Izraelyje šlykštų smurtą .
07020007	Žiūrėkite , jūs visi izraelitai ! Apsvarstykite reikalą ir nuspręskite tuojau pat ! “
07020008	Visi žmonės pakilo kaip vienas ir pareiškė : „ Nė vienas mūsų negrįš į savo palapinę , nė vienas mūsų neis į savo namus .
07020009	O Gibėjai štai ką mes padarysime : burtų keliu
07020010	paimsime iš visų Izraelio giminių po dešimt vyrų kiekvienam šimtui , po šimtą kiekvienam tūkstančiui ir po tūkstantį kiekvienai dešimčiai tūkstančių nešti reikmenis kariams , žygiuojantiems atmokėti tikrą atlygį Benjamino Gibėjai už Izraelyje padarytą šlykštų smurtą “ .
07020011	Taigi visi Izraelio vyrai be išimties susibūrė prieš tą miestą .
07020012	Izraelio giminės išsiuntinėjo vyrus po visą Benjamino giminę pranešti : „ Koks nusikaltimas įvyko pas jus ?
07020013	Išduokite anuos Gibėjos niekšus , kad nubaustume juos mirtimi ir pašalintume blogį iš Izraelio “ . Bet Benjamino giminės žmonės nenorėjo klausyti savo brolių izraelitų balso .
07020014	Iš visų miestų Benjamino giminės žmonės suėjo į Gibėją stoti į mūšį su izraelitais .
07020015	Tą dieną Benjamino giminės žmonės sutelkė iš savo miestų , neskaitant Gibėjos gyventojų , dvidešimt šešis tūkstančius kalavijais ginkluotų vyrų .
07020016	Tarp šių karių buvo septyni šimtai rinktinių vyrų , kurie buvo kairiarankiai . Kiekvienas jų galėjo sviesti svaidykle akmenį į plauką ir pataikyti .
07020017	Tuo tarpu izraelitai , be Benjamino , sutelkė keturis šimtus tūkstančių kalavijais ginkluotų , mūšiui pasirengusių vyrų .
07020018	Nuvykę į Betelį , izraelitai teiravosi Dievo : „ Kas iš mūsų pirmi eis į mūšį prieš Benjamino giminės žmones ? “ VIEŠPATS atsakė : „ Judas eis pirmas “ .
07020019	Tada izraelitai , kitą rytą pakilę , pasistatė stovyklą prie Gibėjos .
07020020	Izraelitai išėjo į mūšį su Benjaminu . Į kovos rikiuotę prieš juos Izraelio vyrai sustojo prie Gibėjos .
07020021	Bet Benjamino giminės žmonės , išėję iš Gibėjos , paguldė tą dieną dvidešimt du tūkstančius Izraelio vyrų .
07020022	Kariuomenė — Izraelio vyrai — įsidrąsinusi , vėl sustojo į kovos rikiuotę toje pačioje vietoje , kur buvo sustoję kovos rikiuotėn pirmąją dieną .
07020023	Mat izraelitai buvo ėję ir verkę VIEŠPATIES akivaizdoje ligi vakaro . Jie buvo VIEŠPATIES teiravęsi , klausdami : „ Ar turime vėl rikiuotis mūšiui su savo broliais , Benjamino vyrais ? “ O VIEŠPATS buvo atsakęs : „ Žygiuokite prieš juos ! “
07020024	Tad izraelitai puolė Benjamino giminės vyrus antrą dieną .
07020025	Benjamino giminės vyrai , išėję iš Gibėjos antrą dieną , paklojo dar aštuoniolika tūkstančių kalavijais ginkluotų izraelitų vyrų .
07020026	Tada visi izraelitai , visa kariuomenė , sugrįžo į Betelį ir sėdėdami VIEŠPATIES akivaizdoje verkė . Tą visą dieną jie pasninkavo . Paskui atnašavo deginamąsias aukas ir bendravimo aukas VIEŠPATIES akivaizdoje .
07020027	Izraelitai klausė VIEŠPATIES ( nes tomis dienomis ten buvo Dievo Sandoros Skrynia ,
07020028	ir Aarono sūnaus Eleazaro sūnus Finehasas tarnavo jo akivaizdoje ) , sakydami : „ Ar turime rikiuotis dar kartą mūšiui su savo brolio Benjamino vyrais , ar turime liautis ? “ VIEŠPATS atsakė : „ Eikite , nes rytoj juos atiduosiu jums į rankas “ .
07020029	Tada Izraelis aplink Gibėją išstatė pasalas .
07020030	Ir trečią dieną izraelitai išėjo prieš Benjamino giminės vyrus ir kaip anksčiau sustojo į kovos rikiuotę prie Gibėjos .
07020031	Benjamino giminės vyrams ėmus priešintis kariuomenei , jie traukėsi nuo miesto keliais , kurių vienas eina į Betelį , o kitas į Gibėją . Iš pradžių , kaip pirmą ir antrą kartą , jie nukovė atvirame lauke apie trisdešimt Izraelio vyrų .
07020032	Benjamino giminės vyrai jau sakė : „ Jie priversti bėgti kaip anąkart ! “ Bet izraelitai kalbėjo : „ Traukimės ir atitraukime juos nuo miesto kelių link ! “
07020033	Pagrindiniam izraelitų būriui pasitraukus ir vėl stojus kovos rikiuotėn prie Baal Tamaros , Izraelio pasala skubiai pakilo iš vietos prie Maarė Gebos .
07020034	Dešimt tūkstančių rinktinių vyrų iš viso Izraelio žygiavo prieš Gibėją . Vyko nuožmi kova . Benjamino giminės vyrai dar nenuvokė , kad artėja jų pražūtis .
07020035	VIEŠPATS nugalėjo Benjaminą , stojusį prieš Izraelį . Tą dieną izraelitai nukovė dvidešimt penkis tūkstančius ir šimtą kalavijais ginkluotų Benjamino vyrų .
07020036	Tada Benjamino giminės vyrai pamatė , kad jie nugalėti . Izraelio vyrai užleido vietovę Benjaminui , nes pasitikėjo pasala , kuri buvo surengta prieš Gibėją .
07020037	Pasalos vyrai , skubiai pakilę , įsiveržė į Gibėją ir pasklisdami ištiko visą miestą kalaviju .
07020038	Pagrindinio Izraelio būrio ir pasalos vyrų buvo sutarta : kai jie paleis į padangę milžinišką dūmų stulpą ,
07020039	pagrindinis Izraelio būrys turės atsigręžti ir priešintis . Benjaminas buvo pradėjęs mūšį ir jau užmušęs apie trisdešimt Izraelio vyrų . Tad jie manė : „ Iš tikrųjų privertėme juos bėgti kaip ir pirmajame mūšyje ! “
07020040	Bet pradėjus iš miesto kilti debesiui — dūmų stulpui , Benjamino vyrai atsisuko atgal . Žiūri , visas miestas kyla dūmais į padangę !
07020041	Dabar pagrindinis Izraelio būrys atsigręžė priešintis , o Benjamino vyrus apėmė siaubas , nes jie matė , kad atėjo jų pražūtis .
07020042	Todėl jie traukėsi nuo izraelitų keliu dykumos link , bet kautynės juos vijosi . Tuo tarpu išėjusieji iš miesto žudė juos iš užnugario .
07020043	Jie apsupo Benjamino vyrus , vijosi ir trypė nuo Menuhos iki pat vienos vietos į rytus nuo Gebos .
07020044	Tą dieną krito aštuoniolika tūkstančių Benjamino vyrų . Visi jie buvo narsūs vyrai .
07020045	Jie apsisuko ir bėgo Rimono uolos link , bet izraelitai nuskynė kitus penkis tūkstančius kelyje ir vydamiesi įkandin iki pat Gidomo užmušė dar du tūkstančius .
07020046	Taigi tą dieną iš Benjamino krito dvidešimt penki tūkstančiai kalavijais ginkluotų vyrų . Visi jie buvo narsūs vyrai .
07020047	Bet šeši šimtai apsisukę nubėgo į Rimono uolą ir gyveno prie Rimono uolos keturis mėnesius .
07020048	Tuo tarpu izraelitai atsigręžė prieš išlikusius Benjamino giminės žmones ir ištiko juos kalaviju — miestus , žmones , gyvulius ir visa , kas buvo išlikę . Be to , jie padegė visus užtiktus miestus .
07021001	Izraelio vyrai buvo davę priesaiką Micpoje : „ Nė vienas iš mūsų neleis savo dukters už Benjamino giminės vyro “ .
07021002	Žmonės suėjo į Betelį ir ten sėdėdami VIEŠPATIES akivaizdoje iki vakaro aimanavo ir verkė .
07021003	Jie sakė : „ O VIEŠPATIE , Izraelio Dieve , kodėl taip atsitiko , kad šiandien turėtų trūkti Izraelyje vienos giminės ? “
07021004	Kitą dieną žmonės pakilo anksti , pastatė aukurą ir atnašavo deginamąsias aukas ir bendravimo aukas .
07021005	Tada izraelitai klausė : „ Ar yra kas nors iš visų Izraelio giminių , kas neatėjo į VIEŠPATIES sueigą ? “ Mat buvo duota iškilminga priesaika dėl neatėjusių pas VIEŠPATĮ Micpoje : „ Tie turės būti nubausti mirtimi “ .
07021006	Izraelitai gailėjosi savo brolio Benjamino ir kalbėjo : „ Šiandien viena giminė buvo atkirsta nuo Izraelio !
07021007	Kaip mes parūpinsim žmonų išlikusiems ? Juk esame prisiekę VIEŠPAČIUI neduoti jiems žmonų iš savo dukterų ! “
07021008	Jie teiravosi : „ Ar yra kas nors iš Izraelio giminių , kas neatėjo pas VIEŠPATĮ į Micpą ? “ Žiūri , nė vienas vyras iš Jabeš Gileado neatėjęs į stovyklą , į sueigą .
07021009	Mat patikrinus iš eilės visus žmones pasirodė , kad nėra nė vieno iš Jabeš Gileado gyventojų .
07021010	Tad bendrija pasiuntė ten dvylika tūkstančių karių ir įsakė : „ Eikite ir ištikite kalaviju Jabeš Gileado gyventojus , įskaitant moteris ir vaikus .
07021011	Darykite taip : skirkite sunaikinti visus vyriškius ir visas moteris , gulėjusias su vyru “ .
07021012	Jie rado tarp Jabeš Gileado gyventojų keturis šimtus jaunų mergelių , negulėjusių su vyru , ir atvedė jas į stovyklą prie Šilojo Kanaano krašte .
07021013	Visa bendrija davė žinią Benjamino giminės vyrams prie Rimono uolos ir paskelbė jiems taiką .
07021014	Tuomet Benjaminas sugrįžo . Jie davė jiems moterų , kurias buvo palikę gyvas iš Jabeš Gileado moterų . Bet visiems jų neužteko .
07021015	Žmonės gailėjosi Benjamino , nes VIEŠPATS Izraelio giminėse buvo padaręs spragą .
07021016	Tada bendrijos seniūnai klausė : „ Kaip mes parūpinsime žmonų likusiems , nes Benjamino giminės moterys išžudytos ? “
07021017	Jie sakė : „ Benjamino likutis turi turėti palikuonių , idant nebūtų išnaikinta viena Izraelio giminė .
07021018	Tačiau iš savo dukterų žmonų jiems duoti negalime “ . Mat izraelitai buvo prisiekę : „ Tebūna prakeiktas , kas duotų žmoną Benjaminui ! “
07021019	Jie tarė : „ Žiūrėkite , Šilojyje vyksta metinė VIEŠPATIES iškilmė . Tas miestas yra į šiaurę nuo Betelio , į rytus nuo vieškelio , kuris eina iš Betelio į Sichemą , pietuose nuo Lebonos “ .
07021020	O Benjamino vyrams jie davė tokius nurodymus : „ Eikite ir patykokite vynuogynuose !
07021021	Kai tik pamatysite Šilojo merginas , ateinančias šokti ratelių , išlįskite iš vynuogynų . Tepasigauna kiekvienas jūsų sau žmoną iš Šilojo merginų ir teskuba į Benjamino žemę .
07021022	Jeigu jų tėvai ar broliai ateitų pas mus skųstis , sakysime jiems : ‘ Būkite kilniaširdžiai jiems dėl mūsų ! Mes negalėjome parūpinti nė vienam iš jų žmonos dėl to karo , o jūs būtumėte užsitraukę kaltę , patys jiems žmonas duodami ’ “ .
07021023	Benjamino vyrai taip ir padarė . Pagal savo skaičių jie pasiėmė žmonas iš merginų , kurias pagavo šokančias ratelius . Po to jie sugrįžo į savo paveldą , atstatė savo miestus ir gyveno juose .
07021024	Ir izraelitai tuo metu iš ten išsiskirstė giminėmis ir kiltimis . Visi išėjo iš ten į savo paveldus .
07021025	Tomis dienomis nebuvo Izraelyje karaliaus . Kiekvienas taip elgėsi , kaip jam patiko .
08001001	Teisėjų valdymo laikais kraštą ištiko badas . Vienas žmogus iš Judo Betliejaus su žmona ir dviem sūnumis išsikėlė į Moabo lygumas , norėdamas pergyventi badą .
08001002	Žmogus buvo vardu Elimelechas , jo žmona — Noomė , o sūnūs — Machlonas ir Kiljonas . Jie buvo efratai iš Judo Betliejaus , bet nukeliavo į Moabo lygumas ir ten apsigyveno .
08001003	Noomės vyras Elimelechas pasimirė , ir ji liko viena su dviem sūnumis .
08001004	Jie vedė moabites . Viena jų vadinosi Orpa , o kita Rūta . Ten jie išgyveno apie dešimt metų .
08001005	Po to ir juodu abudu pasimirė — Machlonas ir Kiljonas , o Noomė liko visai viena , be sūnų ir be vyro .
08001006	Tada ji susirengė kartu su marčiomis grįžti iš Moabo lygumų , nes Moabo lygumose buvo girdėjusi , kad VIEŠPATS aplankė savo tautą , norėdamas duoti jiems duonos .
08001007	Lydima dviejų marčių , ji paliko vietą , kurioje gyveno , ir leidosi atgal į Judo šalį .
08001008	Noomė kreipėsi į abi savo marčias : „ Eikite atgal , grįžkite namo , kiekviena į savo motinos namus ! Teparodo VIEŠPATS jums tokį pat gerumą , kokį judvi parodėte mirusiesiems ir man !
08001009	Tepadeda VIEŠPATS kiekvienai jūsų atrasti šeimos židinį vyro namuose ! “ Atsisveikindama ji pabučiavo jas . O jos , balsiai raudodamos , verkė
08001010	ir sakė : „ Ne ! Su tavimi mes grįšime pas tavo tautą ! “
08001011	Noomė atsakė : „ Grįžkite atgal , mano dukterys ! Kodėl turėtumėte eiti su manimi ? Argi aš turiu savo įsčiose kitų sūnų , kurie galėtų tapti jūsų vyrais ?
08001012	Grįžkite atgal , mano dukterys , eikite savo keliu , nes aš per sena ištekėti . Net jeigu sakyčiau : ‘ Turiu vilties ! ’ — turėčiau vyrą šią naktį ir pagimdyčiau sūnų ,
08001013	argi jūs lauktumėte , kol jie užaugs ? Nejaugi turėtumėte pasmerkti save dėl jų ir likti netekėjusios ? O ne , mano dukterys ! Mano dalia kartesnė negu jūsų , nes VIEŠPATIES ranka pakilo prieš mane “ . Vėl ėmė jos verkti ir raudoti .
08001014	Orpa atsisveikindama pabučiavo anytą , o Rūta liko prisirišusi prie jos .
08001015	Noomė tarė : „ Matai , tavo svainė sugrįžo į savo tautą ir prie savo dievų . Grįžk ir tu , sek savo svainę ! “
08001016	Bet Rūta atsakė : „ Neversk manęs palikti tave ir pasitraukti , nes kur eisi tu , ten eisiu ir aš , kur būsi tu , ten būsiu ir aš ! Tavo tauta bus mano tauta , o tavo Dievas — mano Dievas !
08001017	Kur mirsi tu , ten mirsiu ir aš ir būsiu ten palaidota . Man nelemtį VIEŠPATS tesiunčia ir dar teprideda , jeigu kas kita , o ne mirtis mudvi išskirtų ! “
08001018	Matydama , kad Rūta tvirtai pasiryžusi eiti kartu , Noomė liovėsi ją perkalbinėti .
08001019	Jos abi atėjo kartu į Betliejų . Atėjus į Betliejų , visas miestas sujudo dėl jų , o moterys kalbėjo : „ Argi tai Noomė ? “
08001020	Ji atsakinėjo joms : „ Nevadinkite manęs Noome , vadinkite mane Mara , nes Visagalis karčiai pasielgė su manimi .
08001021	Išėjau turtinga , bet VIEŠPATS mane parvedė atgal tuščiomis rankomis . Kaipgi galite vadinti mane Noome , jeigu VIEŠPATS nukamavo mane , jeigu Visagalis davė man nelaimę ? “
08001022	Taip sugrįžo Noomė su savo marčia Rūta Moabite iš Moabo lygumų . Jiedvi atėjo į Betliejų miežiapjūtės pradžioje .
08002001	Noomė turėjo iš vyro pusės giminaitį . Jis buvo turtingas žmogus iš Elimelecho šeimos ir vadinosi Boazas .
08002002	Kartą Rūta Moabitė kreipėsi į Noomę : „ Leisk man eiti ir pasirinkti varpų paskui pjovėjus lauke žmogaus , kurio akyse rasiu malonę “ . — „ Eik , mano dukterie “ , — atsakė ši .
08002003	Rūta išėjo ir rankiojo varpas paskui pjovėjus . Pasitaikė , kad tas lauko sklypas priklausė Boazui , kuris buvo kilęs iš Elimelecho šeimos .
08002004	Ir pats Boazas atėjo iš Betliejaus . Jis pasveikino pjovėjus : „ VIEŠPATS tebūna su jumis ! “ — „ VIEŠPATS telaimina tave ! “ — atsakė šie .
08002005	Boazas paklausė tarną , prižiūrėjusį pjovėjus : „ Kieno ši mergina ? “
08002006	Tarnas , pjovėjų prižiūrėtojas , paaiškino : „ Tai mergina moabitė — ta , kuri sugrįžo kartu su Noome iš Moabo lygumų .
08002007	Ji prašė : ‘ Leisk man pasirankioti tarp pėdų paskui pjovėjus ’ . Ji atėjo ir buvo ant kojų nuo ryto ligi dabar be perstojo , nesustodama net trumpam poilsiui ! “
08002008	Boazas kreipėsi į Rūtą : „ Ar girdi , mano dukterie ? Į kitą lauką rankioti neik , iš čia nesitrauk , bet laikykis prie mano tarnaičių . Turėk prieš akis tą lauką , kuriame pjauna , ir eik paskui jas . Argi
08002009	neįsakiau savo tarnams , kad tavęs nevargintų ? Kai ištrokši , eik prie ąsočio ir gerk iš to , ką tarnai bus pasėmę “ .
08002010	Ji puolė kniūbsčia ir tarė : „ Kodėl randu malonę tavo akyse , kad taip mane pagerbi ? Juk aš svetimšalė ! “
08002011	Boazas paaiškino jai : „ Aš gerai žinau visa , ką esi padariusi savo anytai po vyro mirties : tu palikai savo tėvą ir motiną , gimtąjį kraštą ir šeimą , atėjai pas tautą , kurios anksčiau nepažinojai .
08002012	Teatlygina gausiai tau VIEŠPATS už tavo poelgį . Tebūna visas tavo atlygis iš VIEŠPATIES , Izraelio Dievo , po kurio sparnu atėjai prisiglausti “ .
08002013	Ji atsakė : „ Esi geraširdiškas man , šeimininke ! Paguodei mane ir maloniai kalbėjaisi su savo tarnaite , nors aš nesu lygi nė vienai tavo tarnaičių “ .
08002014	Atėjus valgymo metui , Boazas kreipėsi į ją : „ Eikš čionai , sėskis prie valgio , padažyk savo kąsnį vyne ! “ Ji atsisėdo šalia pjovėjų . Boazas padavė jai gruzdintų grūdų , ji pavalgė iki soties , ir dar šiek tiek liko .
08002015	Pakilus vėl rinkti varpų , Boazas paliepė savo darbininkams : „ Nedrauskite jai rinkti ir tarp pėdų , netrukdykite !
08002016	Netgi patys ištraukite varpą kitą iš gubų ir numeskite ant ražienos . Tepasirenka ! Nesibarkite ant jos ! “
08002017	Ji rinko tame lauke iki vakaro . Tada išsikūlė , ką buvo surinkusi , ir susidarė maždaug efa miežių .
08002018	Nešina jais , parėjo į miestą ir parodė anytai , kiek buvo surinkusi . Išėmusi atidavė maistą , kurio buvo likę nuo jos sočių pietų .
08002019	Anyta paklausė : „ Kur rinkai šiandien ? Kur darbavaisi ? Tebūna palaimintas tas , kuris buvo tau geraširdiškas ! “ Ji papasakojo anytai , pas ką buvo dirbusi , ir sakė : „ Tas žmogus , pas kurį šiandien darbavausi , vadinasi Boazas “ .
08002020	Noomė tarė marčiai : „ Telaimina jį VIEŠPATS , kurio malonė nepaliko nei gyvųjų , nei mirusiųjų ! Mat tas žmogus , — paaiškino Noomė , — yra mūsų giminaitis , vienas mūsų atpirkėjų “ .
08002021	Tada Moabitė anytai pasakė : „ Jis man net įsakė : ‘ Laikykis prie mano darbininkų , kol jie baigs nuiminėti visą derlių ! ’ “
08002022	Noomė tarė savo marčiai Rūtai : „ Gerai , mano dukterie , nes būdama kartu su jo tarnais nebūsi užgauliojama kitame lauke “ .
08002023	Rūta laikėsi prie Boazo tarnų iki baigėsi miežių ir kviečių pjūtis . Po to ji pasiliko prie anytos .
08003001	Jos anyta Noomė kalbėjo : „ Mano dukterie , argi neturėčiau paieškoti židinio , kuriame būtumei laiminga ?
08003002	Žiūrėk , argi Boazas , su kurio tarnaitėmis buvai , nėra mūsų giminaitis ? Štai šį vakarą jis vėtys miežius klojime .
08003003	Nusimaudyk , išsikvėpink , apsirenk geriausiu apdaru ir nueik prie klojimo . Bet stenkis likti nepastebėta , kol jis baigs valgyti ir gerti .
08003004	Jam gulantis , įsidėmėk vietą , kur miegos . Tada prieik , atklok jo kojas ir atsigulk , o jis tau pasakys , ką daryti “ .
08003005	Ji atsakė : „ Visa , ką sakai , padarysiu ! “
08003006	Nusileidusi prie klojimo , ji padarė visa , kaip anyta buvo paliepusi .
08003007	Boazas pavalgė , išgėrė , buvo smagiai nusiteikęs ir nuėjo gulti už miežių krūvos . Tada ji prisiartino , atklojo jo kojas ir atsigulė .
08003008	Apie vidurnaktį žmogus pajuto drebulį , pradėjo grabinėtis aplinkui ir žiūri : prie jo kojų guli moteris !
08003009	Jis paklausė : „ Kas tu ? “ „ Aš tavo tarnaitė Rūta , — atsakė ji , — uždenk drabužiu savo tarnaitę , nes esi atpirkėjas ! “
08003010	O jis tarė : „ Būk VIEŠPATIES palaiminta , mano dukterie ! Antrasis tavo ištikimybės darbas viršija pirmąjį , nes tu nebėgiojai paskui jaunesnius vyrus , ar jie būtų vargšai , ar turtingi .
08003011	Tad dabar , mano dukterie , nesibaimink ! Visa , ką sakai , padarysiu , nes visa miesto taryba žino , kad esi kilni moteris .
08003012	Bet nors aš iš tikrųjų esu atpirkėjas , dar yra ir kitas atpirkėjas , artimesnis giminaitis negu aš .
08003013	Pasilik šią naktį čia , o ryto metą , jeigu jis norės atlikti atpirkėjo pareigą , gerai ! Tebūna jis atpirkėjas . Bet jeigu nenorės tavęs atpirkti , tuomet — kaip VIEŠPATS gyvas ! — aš atliksiu atpirkėjo pareigą . Prigulk iki ryto “ .
08003014	Taip ji prigulė prie jo kojų iki ryto , bet atsikėlė anksčiau , negu žmonės gali pažinti vienas kitą . Boazas sakė : „ Tenebūna žinoma , kad ši moteris buvo atėjusi į klojimą “ .
08003015	Jis sakė jai : „ Duok šen skarą , kuria esi apsigaubusi , palaikyk ją ! “ Ji tvirtai laikė skarą , o jis atseikėjo šešis saikus miežių ir užkėlė jai ant pečių . Tada ji sugrįžo į miestą .
08003016	Atėjus pas anytą , ši klausė : „ Kaip tau sekasi , mano dukterie ? “ Ji papasakojo visa , ką dėl jos buvo padaręs Boazas .
08003017	Po to pridūrė : „ Davė jis man šešis saikus miežių , sakydamas : ‘ Tau nedera sugrįžti pas anytą tuščiomis rankomis ! ’ “
08003018	Noomė atsakė : „ Palauk , mano dukterie , dar sužinosi , kaip susiklostys reikalas , nes tas žmogus nieku būdu nenurims , kol šiandien pat neužbaigs reikalo “ .
08004001	Tuo tarpu Boazas nuėjo prie vartų ir ten atsisėdo . Kaip tik tuo metu pro šalį ėjo tas atpirkėjas , apie kurį Boazas buvo kalbėjęs . Boazas kreipėsi į jį : „ Užsuk čionai , bičiuli , ir prisėsk ! “ Jis užsuko ir prisėdo .
08004002	Boazas pasirinko dešimt vyrų iš miesto seniūnų ir paprašė : „ Prisėskite čia ! “ Ir tie susėdo .
08004003	Jis kreipėsi į atpirkėją : „ Noomė , nūnai grįžusi iš Moabo lygumų , nori parduoti žemės sklypą , kuris priklausė mūsų giminaičiui Elimelechui .
08004004	Pagalvojau , kad svarbu apie tai pranešti tau ir pareikšti : ‘ Įsigyk jį čia sėdinčiųjų ir mano tautos seniūnų akivaizdoje . Jei nori atpirkti , atpirk , o jei nenorėtum atpirkti , pasakyk man , kad žinočiau , nes be mudviejų nėra kam atpirkti ’ “ . — „ Aš noriu jį atpirkti “ , — atsakė tas .
08004005	Bet Boazas kalbėjo toliau : „ Tą dieną , kai įsigysi lauką iš Noomės rankų , taip pat privalai įsigyti ir Rūtą Moabitę , mirusiojo žmoną , kad įamžintum mirusiojo vardą jo pavelde “ .
08004006	Tas atpirkėjas tarė : „ Tokiu atveju aš negaliu atpirkti žemės dėl savęs , nes pakenkčiau savo paties paveldui . Perimk mano atpirkimo pareigą , nes aš negaliu atpirkti “ .
08004007	Anksčiau Izraelyje gyvavo toks paprotys dėl atpirkimo ir mainų : patvirtindamas sandorį , žmogus nusiaudavo sandalą ir atiduodavo kaimynui . Taip Izraelyje būdavo tvirtinamas sandoris prie liudytojų .
08004008	Tad anas atpirkėjas ir pareiškė Boazui : „ Įsigyk pats sau ! “ — ir nusiavė sandalą .
08004009	O Boazas pareiškė seniūnams ir visiems žmonėms : „ Šiandien esate liudytojai , kad aš įsigijau iš Noomės rankų visa , kas priklausė Elimelechui , ir visa , kas priklausė Kiljonui ir Machlonui .
08004010	Kartu aš įsigyju Machlono našlę Rūtą Moabitę kaip žmoną , kad būtų įamžintas mirusiojo vardas jo pavelde , kad nebūtų išdildytas mirusiojo vardas tarp jo brolių ir jo tėviškės vartuose . Jūs esate šiandien liudytojai ! “
08004011	Visi vartuose buvę žmonės ir seniūnai atsakė : „ Mes esame liudytojai ! Tegu VIEŠPATS padaro moterį , ateinančią į tavo namus , panašią į Rachelę ir Lėją , kurios kartu kūrė Izraelio namus . Klestėk Efratoje ir įamžink savo vardą Betliejuje !
08004012	Tegu per palikuonis , tau VIEŠPATIES duotus iš šios jaunos moters , tavo namai būna panašūs į namus Pereco , kurį Tamara pagimdė Judui ! “
08004013	Taigi Boazas vedė Rūtą , ir ji tapo jo žmona . Taip jis pradėjo su ja vedybinį gyvenimą . VIEŠPATS leido jai tapti nėščiai , ir ji pagimdė sūnų .
08004014	Tada moterys sakė Noomei : „ Tebūna pašlovintas VIEŠPATS , kuris šią dieną nepaliko tavęs be atpirkėjo ! Tebūna amžinas jo vardas Izraelyje !
08004015	Tebūna jis tau paguoda ir parama senatvėje , nes jį pagimdė tavo marti , kuri tave myli ir yra geresnė negu septyni sūnūs ! “
08004016	Noomė paėmė kūdikį , pasisodino ant kelių ir tapo jo augintoja .
08004017	Kaimynės davė jam vardą , sakydamos : „ Noomei gimė sūnus ! “ Jos pavadino jį Jobedu . Jis buvo Dovydo tėvo Jesės tėvas .
08004018	Štai Pereco palikuonys : Perecui gimė Hecronas ,
08004019	Hecronui — Ramas , Ramui — Aminadabas .
08004020	Aminadabui — Nachšonas , Nachšonui — Salma ,
08004021	Salmai — Boazas , Boazui — Jobedas ,
08004022	Jobedui — Jesė , o Jesei gimė Dovydas .
09001001	Ramataim Cofime gyveno toks vyras zufietis iš Efraimo aukštumų , vardu Elkana , efrato Cūfo sūnaus Tohuvo sūnaus Elihuvo sūnaus Jerohamo sūnus .
09001002	Jis turėjo dvi žmonas . Vienos vardas buvo Ona , o kitos — Penina .
09001003	Tas vyras kasmet eidavo iš savo miesto į Šiloją pagarbinti ir atnašauti aukų Galybių VIEŠPAČIUI . Ten du Elio sūnūs — Hofnis ir Finehasas — buvo VIEŠPATIES kunigai .
09001004	Vieną tokią dieną Elkana atnašavo auką . Jis duodavo dalis savo žmonai Peninai ir jos sūnums bei dukterims ,
09001005	bet Onai duodavo dvigubą dalį , nes Oną mylėjo , nors VIEŠPATS ir buvo padaręs ją bevaisę .
09001006	Be to , jos varžovė , norėdama įskaudinti , tyčiodavosi , kad VIEŠPATS buvo padaręs ją bevaisę .
09001007	Taip būdavo kasmet : kai tik ji nueidavo į VIEŠPATIES Namus , ši taip iš jos tyčiodavosi , kad ji verkdavo ir nevalgydavo .
09001008	Jos vyras Elkana klausdavo : „ Ona , ko verki ? Kodėl nevalgai ? Kodėl tu tokia liūdna ? Argi aš nesu tau vertesnis už dešimt sūnų ? “
09001009	Jiems pavalgius ir atsigėrus Šilojyje , Ona pakilo . Tuo metu kunigas Elis sėdėjo krėsle prie įėjimo į VIEŠPATIES šventyklą .
09001010	Pilna kartėlio ji , graudžiai verkdama , meldėsi VIEŠPAČIUI .
09001011	Darydama įžadą , ji sakė : „ O , Galybių VIEŠPATIE , jei tu pažvelgsi į savo tarnaitės kančią , jei atsiminsi mane , neužmirši savo tarnaitės , jei suteiksi savo tarnaitei palikuonį , atiduosiu jį tau kaip nazyrą visoms jo gyvenimo dienoms ; nei vyno , nei svaigių gėrimų jis negers , ir skustuvas jo galvos nepalies “ .
09001012	Jai ilgai meldžiantis VIEŠPAČIUI , Elis stebėjo jos lūpas .
09001013	Ona meldėsi širdimi . Judėjo tik lūpos , bet balso nebuvo girdėti . Elis pamanė , kad ji girta .
09001014	Jis tarė jai : „ Kiek ilgai girta svirduliuosi ? Išsipagiriok nuo vyno ! “
09001015	Bet Ona atsakė : „ Ne , mano viešpatie ! Aš labai nelaiminga moteris . Nesu gėrusi nei vyno , nei kito svaigaus gėrimo . Liejau savo širdį VIEŠPAČIUI .
09001016	Nepalaikyk savo tarnaitės niekam tikusia moterimi ; visą tą laiką kalbėjau iš savo didelio skausmo ir kančios “ . —
09001017	„ Tad eik ramybėje , — tarė Elis , — tesuteikia tau Izraelio Dievas , ko iš jo prašei “ .
09001018	O ji atsakė : „ Teranda tavo tarnaitė malonę tavo akyse “ . Po to moteris nuėjo savo keliu , su savo vyru pavalgė ir atsigėrė , ir jos veidas daugiau nebebuvo prislėgtas .
09001019	Kitą rytą , anksti pakilę , jie pagarbino VIEŠPATĮ ir leidosi kelionėn į savo namus Ramoje . Elkana pažino savo žmoną , ir VIEŠPATS ją atsiminė .
09001020	Ona tapo nėščia ir atėjus metui pagimdė sūnų . Ji pavadino jį Samueliu , nes sakė : „ Aš VIEŠPATIES jo prašiau “ .
09001021	Vyras Elkana ir visa šeima ėjo atnašauti VIEŠPAČIUI metinės aukos ir įvykdyti įžado .
09001022	Bet Ona nėjo . Vyrui ji sakė : „ Kai tik berniukas bus nujunkytas , aš jį nuvesiu . Tada jis atsistos VIEŠPATIES akivaizdoje ir pasiliks ten visam gyvenimui “ .
09001023	Jos vyras Elkana tarė jai : „ Daryk , kas tau atrodo geriausia . Būk namie , kol jį nujunkysi . Tik VIEŠPATS teįvykdo savo žodį ! “ Tad moteris pasiliko namie ir žindė savo sūnų , kol nenujunkė .
09001024	Kai nujunkė , pasiėmė jį drauge su treigiu jaučiu , efa miltų bei vynmaišiu vyno ir , nors buvo dar labai jaunas , atvedė jį į VIEŠPATIES Namus Šilojyje .
09001025	Atnašavę jautį , jie nuvedė berniuką pas Elį .
09001026	„ Prašyčiau atleisti , mano viešpatie ! Kaip tu gyvas , mano viešpatie , aš esu ta moteris , kuri čia , tavo akivaizdoje , stovėjo , melsdamasi VIEŠPAČIUI .
09001027	Dėl šito berniuko aš meldžiausi . VIEŠPATS suteikė , ko prašiau .
09001028	Todėl aš savo ruožtu atiduodu jį VIEŠPAČIUI . Visą gyvenimą jis priklausys VIEŠPAČIUI “ . Ir jie ten žemai nusilenkė VIEŠPAČIUI .
09002001	Ona meldėsi , sakydama : „ Mano širdis džiūgauja VIEŠPATYJE , mano jėga mano Dievo išaukštinta . Mano lūpos juokiasi iš priešų ; džiaugiuosi savo pergale .
09002002	Nėra kito Šventojo kaip VIEŠPATS , tikrai nėra kito šalia tavęs ; nėra Uolos kaip mūsų Dievas .
09002003	Liaukitės išdidžiai kalbėję , teneišeina iš jūsų lūpų įžūlus žodis . Juk VIEŠPATS yra visa žinantis Dievas , — jis nulemia veiksmus .
09002004	Galiūnų lankai sulaužomi , o silpnieji apsijuosia jėga .
09002005	Kadaise buvę sotūs turi tarnauti už duoną , o alkanieji daugiau nebealksta . Bevaisė pagimdė septynetą , o daugelio vaikų motina yra vieniša .
09002006	VIEŠPATS dalija mirtį ir duoda gyvastį , nuveda į Šeolą ir prikelia .
09002007	VIEŠPATS suvargina ir praturtina ; jis nužemina ir išaukština .
09002008	Jis ištraukia vargšą iš dulkių , pakelia skurdžių iš šiukšlyno , pasodina jį su didžiūnais , suteikia jam garbingą paveldo sostą . Mat VIEŠPAČIUI priklauso žemės stulpai , ant jų jis padėjo pasaulį .
09002009	Žingsnius savo ištikimųjų jis saugo , o nedorėliai žus tamsybėje , juk žmogus savo jėga nenugalės .
09002010	VIEŠPATIES priešai bus sutriuškinti ; Aukščiausiasis sugriaudės danguje . VIEŠPATS teis žemės pakraščius , suteiks jėgą savo karaliui ir pergalę savo Pateptajam “ .
09002011	Tada Elkana sugrįžo namo į Ramą , o berniukas pasiliko tarnauti VIEŠPAČIUI kunigo Elio prižiūrimas .
09002012	Elio sūnūs buvo niekšai . Jie nepaisė nei VIEŠPATIES ,
09002013	nei kunigų pareigų žmonėms . Kam nors atnašaujant auką , mėsai dar tebeverdant , ateidavo kunigo tarnas su trišake rankoje
09002014	ir pasmeigdavo ją katile ar katiliuke , ar skardoje , ar puode . Visa , ką šakė iškeldavo , kunigas pasiimdavo sau . Taip jie elgdavosi Šilojyje su visais ateinančiais izraelitais .
09002015	Be to , prieš sudeginant taukus , kunigo tarnas ateidavo ir liepdavo atnašaujančiam auką : „ Duok mėsos kunigo kepsniui , nes iš tavęs jis virtos mėsos nepriims , tik šviežią “ .
09002016	O jeigu tas žmogus sakydavo : „ Leisk pirma taukus paversti dūmais , tuomet imk , ką nori “ , — jis atsakydavo : „ Ne ! Turi duoti tuojau pat ; jei neduosi , pats pasiimsiu “ .
09002017	Taigi tų jaunų vyrų nuodėmė VIEŠPAČIUI buvo labai didelė , nes jie išniekino atnašas VIEŠPAČIUI .
09002018	Tuo tarpu Samuelis , apjuostas lininiu efodu , tarnavo VIEŠPATIES akivaizdoje .
09002019	Jo motina pasiūdavo jam mažutę skraistę ir kasmet , ateidama su vyru atnašauti metinės aukos , ją atsinešdavo .
09002020	O Elis palaimindavo Elkaną ir jo žmoną , sakydamas : „ Tesuteikia tau VIEŠPATS palikuonių iš šios moters mainais už tą , kurį ji atidavė VIEŠPAČIUI “ . Po to jie sugrįždavo namo .
09002021	VIEŠPATS aplankė Oną ; ji pastojo ir pagimdė tris sūnus ir dvi dukteris . Tuo tarpu jaunasis Samuelis augo VIEŠPATIES Artume .
09002022	Bet Elis jau buvo labai senas . Girdėdamas visa , ką jo sūnūs darė visam Izraeliui ir kaip jie sueidavo su moterimis , tarnaujančiomis prie įėjimo į Susitikimo Palapinę ,
09002023	jis sakydavo jiems : „ Kodėl darote tokius dalykus ? Juk iš visų žmonių girdžiu apie nedorus jūsų darbus !
09002024	Mano sūnūs , liaukitės tai darę ! Nėra gera tai , ką aš girdžiu Dievo tautą pasakojant .
09002025	Jei žmogus nusideda žmogui , kas nors gali užtarti nusidėjėlį VIEŠPAČIUI , bet jei žmogus nusideda VIEŠPAČIUI , kas begali jį užtarti ? “ Bet jie tėvo balso klausyti nenorėjo , nes VIEŠPATS norėjo juos nubausti mirtimi .
09002026	Tuo tarpu berniukas Samuelis augo amžiumi ir malone pas Dievą ir žmones .
09002027	Dievo žmogus atėjo pas Elį ir tarė jam : „ Taip kalbėjo VIEŠPATS : ‘ Aš apsireiškiau Egipte tavo protėvio namams , kai jie buvo faraono namų vergai .
09002028	Aš išrinkau jį iš visų Izraelio giminių būti mano kunigu — žengti prie mano aukuro , atnašauti smilkalus ir vilkėti efodą mano akivaizdoje ; aš paskyriau tavo tėvo namams visas izraelitų ugnines atnašas .
09002029	Tad kodėl godžiomis akimis žiūri į aukas ir atnašas , kurias esu įsakęs ? Kodėl savo sūnus labiau gerbi negu mane , leisdamas jiems tukti iš mano tautos — Izraelio kiekvienos pirmienų atnašos ? ’
09002030	Todėl toks yra VIEŠPATIES , Izraelio Dievo , žodis : ‘ Aš tikrai sakiau , kad tavo namai ir tavo protėvio namai turėtų man tarnauti amžinai ’ , — bet dabar VIEŠPATS pareiškia : ‘ Tetampa man tai tolima ! Aš gerbsiu tuos , kurie mane garbina , bet mane niekinantys bus paniekinti .
09002031	Tikėk manimi , ateina metas . Atkirsiu tavo palikuonis ir tavo protėvio namų palikuonis . Nė vienas tavo namuose nesulauks žilos senatvės .
09002032	Tuomet kentėdamas godžiomis akimis žiūrėsi į visą gerovę , kuri bus suteikta Izraeliui , bet tavo namuose nė vienas niekada nesulauks žilos senatvės .
09002033	Ne visus taviškius nuo savo aukuro atkirsiu . Bet kad išverktum akis ir liūdėtum širdimi , visi kiti tavo namų palikuonys mirs , kaip miršta vyrai nuo kalavijo .
09002034	Likimas tavo dviejų sūnų — Hofnio ir Finehaso — bus tau ženklas . Tą pačią dieną jie abu mirs .
09002035	O aš pažadinsiu sau ištikimą kunigą , kuris elgsis pagal mano širdį ir mintį . Sukursiu jam tvirtus namus ; jis eis tarnybą Pateptojo akivaizdoje amžinai .
09002036	Kas tik bus išlikęs iš tavo namų , ateis ir puls kniūbsčias dėl sidabro pinigo ar duonos kepalo , tardamas : ‹ Maldauju paskirti mane į vieną iš kunigiškų vietų , kad turėčiau duonos kąsnį › ’ “ .
09003001	Berniukas Samuelis tarnavo VIEŠPAČIUI Elio prižiūrimas . Tomis dienomis Dievo žodis buvo retas ir regėjimas nedažnas .
09003002	Vieną dieną Elis miegojo įprastoje vietoje . Jo akys jau buvo taip aptemusios , kad jis vos galėjo matyti .
09003003	VIEŠPATIES žibintas dar nebuvo užgesęs , o Samuelis miegojo VIEŠPATIES šventykloje , kur buvo Dievo Skrynia .
09003004	Tada VIEŠPATS pašaukė Samuelį : „ Samueli ! Samueli ! “ — „ Aš čia ! “ , — atsiliepė jis ,
09003005	nubėgo pas Elį ir tarė : „ Aš čia , jei mane šaukei “ . Bet šis atsakė : „ Nešaukiau tavęs . Eik atgal , gulkis miegoti “ . Tad jis sugrįžo ir atsigulė .
09003006	VIEŠPATS vėl pašaukė : „ Samueli ! “ Samuelis atsikėlė , nuėjo pas Elį ir tarė : „ Aš čia , jei mane šaukei “ . Bet šis atsakė : „ Nešaukiau tavęs , mano sūnau . Eik atgal , gulkis miegoti “ .
09003007	Samuelis dar nebuvo VIEŠPATIES pažinęs , ir VIEŠPATIES žodis dar nebuvo jam apreikštas .
09003008	VIEŠPATS vėl pašaukė Samuelį — trečią kartą . Jis atsikėlė , nuėjo pas Elį ir tarė : „ Aš čia , jei mane šaukei “ . Dabar Elis suprato , kad berniuką šaukė VIEŠPATS .
09003009	Todėl Elis tarė Samueliui : „ Eik atgal , gulkis miegoti . Jei būtum vėl pašauktas , sakyk : ‘ Kalbėk , VIEŠPATIE , tavo tarnas klauso ’ “ . Taigi Samuelis sugrįžo į savo vietą ir atsigulė miegoti .
09003010	VIEŠPATS atėjo ir ten stovėdamas pašaukė kaip pirma : „ Samueli ! Samueli ! “ Samuelis atsakė : „ Kalbėk , tavo tarnas klauso “ .
09003011	VIEŠPATS tarė Samueliui : „ Žiūrėk , aš padarysiu Izraelyje tokį dalyką , nuo kurio , apie tai išgirdus , kiekvienam spengs abiejose ausyse .
09003012	Tą dieną įvykdysiu Eliui visa , ką esu grasinęs jo namams , nuo pradžios iki galo .
09003013	Paskelbiau jam , kad jo namus pasmerksiu visam laikui už šią kaltę : jis žinojo , kad jo sūnūs elgėsi šventvagiškai , bet jų nesudraudė .
09003014	Todėl prisiekiu Elio namams , kad Elio namų kaltė niekada nebus išpirkta auka ar atnaša “ .
09003015	Samuelis gulėjo ten iki ryto . Tuomet jis atidarė VIEŠPATIES Namų duris . Apie regėjimą Eliui pasakyti bijojo .
09003016	Bet Elis pasišaukė Samuelį ir tarė : „ Samueli , mano sūnau ! “ — „ Aš čia ! “ — atsiliepė jis .
09003017	Elis klausė : „ Ką jis tau pasakė ? Prašau neslėpti nuo manęs . Tegu Dievas tau taip padaro ir dar prideda , jei nuslėptum nuo manęs nors vieną žodį iš to , ką jis tau pasakė “ .
09003018	Tad Samuelis pasakė jam visa , nieko nenuslėpdamas . O jis atsakė : „ Tai VIEŠPATS ! Tedaro , kas gera jo akyse ! “
09003019	Samueliui augant , VIEŠPATS buvo su juo , nepalikdamas neįvykdyto nė vieno savo žodžio .
09003020	Visas Izraelis nuo Dano iki Beer Šebos sužinojo , kad Samuelis buvo ištikimas VIEŠPATIES pranašas .
09003021	VIEŠPATS ir toliau pasirodydavo Šilojyje ; VIEŠPATS apreiškė save Samueliui Šilojyje VIEŠPATIES žodžiu .
09004001	Samuelio žodžiai pasklido po visą Izraelį . Elis labai suseno , o jo sūnūs vis nedoriau elgėsi VIEŠPATIES akivaizdoje . Tomis dienomis filistinai susibūrė kariauti su Izraeliu , o Izraelis išžygiavo į mūšį su jais . Jie pasistatė stovyklą prie Eben Ezero , o filistinai pasistatė stovyklą prie Afeko .
09004002	Filistinai sustojo kovos rikiuotėn priešais Izraelį . Nuožmiame mūšyje filistinai nugalėjo Izraelį . Mūšio lauke jie užmušė apie keturis tūkstančius vyrų .
09004003	Sugrįžus kariuomenei į stovyklą , Izraelio seniūnai klausė : „ Kodėl VIEŠPATS paguldė mus šiandien prieš filistinus ? Atsineškime čia VIEŠPATIES Sandoros Skrynią iš Šilojo , kad jis būtų tarp mūsų ir gelbėtų mus iš priešų rankos “ .
09004004	Kariuomenė pasiuntė į Šiloją vyrus ir parsinešė iš ten Galybių VIEŠPATIES , sėdinčio ant kerubų , Sandoros Skrynią . Aniedu Elio sūnūs — Hofnis ir Finehasas — irgi buvo prie Dievo Sandoros Skrynios .
09004005	VIEŠPATIES Sandoros Skryniai atkeliavus į stovyklą , visas Izraelis sušuko tokiu skardžiu riksmu , kad net žemė sudrebėjo .
09004006	Išgirdę riksmą , filistinai klausė : „ Ką reiškia šis skardus šauksmas hebrajų stovykloje ? “ Sužinoję , kad VIEŠPATIES Skrynia stovykloje ,
09004007	filistinai išsigando ir sakė : „ Dievai atėjo į stovyklą ! “ Jie šaukė : „ Vargas mums , nes nieko panašaus nėra buvę nei vakar , nei užvakar !
09004008	Vargas mums ! Kas gali išgelbėti mus iš šių galingų dievų rankos ? Juk tai dievai , kurie ištiko egiptiečius visokiomis nelaimėmis dykumoje !
09004009	Bet išdrįskite ir būkite vyrai , filistinai ! Antraip tapsite hebrajų vergais , kaip jie buvo jūsų vergai . Būkite vyrai ir kovokite ! “
09004010	Filistinai kovojo . Izraelis buvo nugalėtas , jie visi pabėgo į savo namus . Pralaimėjimas buvo labai didelis ; krito trisdešimt tūkstančių Izraelio pėstininkų .
09004011	Dievo Skrynia buvo pagrobta ; abu Elio sūnūs — Hofnis ir Finehasas — žuvo .
09004012	Vienas vyras iš Benjamino giminės , pabėgęs iš kovos rikiuotės , tą pačią dieną pasiekė Šiloją . Jo drabužiai buvo suplėšyti , galva aptaškyta purvu .
09004013	Atėjęs žiūri : Elis sėdi krėsle prie kelio laukdamas , jo širdis drebėjo dėl Dievo Skrynios . Vyrui įėjus į miestą ir paskelbus žinią , visas miestas pradėjo šaukti .
09004014	Išgirdęs riksmą , Elis teiravosi : „ Ką reiškia tas sąmyšis ? “ Tada atskubėjo anas vyras ir pranešė .
09004015	Elis turėjo devyniasdešimt aštuonerius metus , jo akys buvo taip nusilpusios , kad jis nebegalėjo matyti .
09004016	Vyras tarė Eliui : „ Aš ką tik atėjau iš mūšio . Aš šiandien pabėgau iš mūšio lauko “ . Elis klausė : „ O kas atsitiko , mano sūnau ? “
09004017	Žinios nešėjas atsakė : „ Izraelis bėgo nuo filistinų . Iš tikrųjų kariuomenę ištiko baisios skerdynės . Be to , abu tavo sūnūs — Hofnis ir Finehasas — žuvo , o Dievo Skrynia pagrobta ! “
09004018	Jam paminėjus Dievo Skrynią , Elis virto aukštielninkas iš savo krėslo šalia vartų , nusilaužė sprandą ir numirė , nes buvo senas ir sunkus žmogus . Jis buvo išbuvęs teisėju Izraelyje keturiasdešimt metų .
09004019	Jo marti , Finehaso žmona , buvo nėščia ir turėjo netrukus gimdyti . Išgirdusi žinią , kad Dievo Skrynia paimta į nelaisvę , kad jos uošvis ir vyras mirę , ji buvo apimta gimdymo skausmų , prigludo prie žemės ir pagimdė .
09004020	Jai mirštant , padedančios moterys kalbėjo : „ Nebijok , nes pagimdei sūnų “ . Bet ji neatsakė ir nekreipė dėmesio .
09004021	Vaiką ji pavadino Ikabodu , sakydama : „ Šlovė pasitraukė iš Izraelio ! “ — dėl to , kad Dievo Skrynia buvo pagrobta ir dėl savo uošvio bei vyro mirties .
09004022	„ Šlovė pasitraukė iš Izraelio , — sakė ji , — nes Dievo Skrynia pagrobta “ .
09005001	Pagrobtą Dievo Skrynią filistinai nugabeno iš Eben Ezero į Ašdodą .
09005002	Tada filistinai paėmė Dievo Skrynią , įnešė į Dagono šventyklą ir pastatė šalia Dagono .
09005003	Atsikėlę anksti kitą rytą ašdodiečiai rado Dagoną gulintį kniūbsčią žemėje priešais VIEŠPATIES Skrynią . Pakėlę Dagoną , pastatė vėl į vietą .
09005004	Bet jiems atsikėlus anksti kitą rytą , Dagonas buvo pargriuvęs kniūbsčias priešais VIEŠPATIES Skrynią . Dagono galva ir abi rankos nukirstos ir gulėjo ant slenksčio . Vien Dagono liemuo buvo likęs .
09005005	Todėl net iki šios dienos Dagono kunigai ir visi , einantys į Dagono šventyklą , neužmina Dagono slenksčio Ašdode .
09005006	VIEŠPATIES ranka buvo sunki ašdodiečiams . Jis niokojo juos — Ašdodą ir jo žemes , — ištikdamas skauduliais .
09005007	Matydami tokią padėtį , Ašdodo gyventojai kalbėjo : „ Izraelio Dievo Skrynios negalime laikyti pas save , nes jo ranka sunki mums ir mūsų dievui Dagonui “ .
09005008	Tad sušaukę pas save visus filistinų didžiūnus , jie teiravosi : „ Ką turime daryti su Izraelio Dievo Skrynia ? “ Šie atsakė : „ Tebūna Izraelio Dievo Skrynia perkelta į Gatą “ . Taigi Izraelio Dievo Skrynia buvo nugabenta į Gatą .
09005009	Bet perkėlus ją į Gatą , pakilo prieš miestą VIEŠPATIES ranka , sukeldama baisų siaubą . Jis taip skaudžiai palietė miesto gyventojus , jaunus ir senus , kad juos ištiko skauduliai .
09005010	Tada jie išsiuntė Izraelio Dievo Skrynią į Ekroną . Bet Dievo Skryniai pasiekus Ekroną , ekroniečiai šaukė : „ Pas mus perkėlė Izraelio Dievo Skrynią mums ir mūsų giminei išžudyti ! “
09005011	Todėl , sušaukę pas save visus filistinų didžiūnus , jie sakė : „ Neškite iš čia Izraelio Dievo Skrynią ! Tegrįžta ji į savo vietą , kad neišžudytų mūsų ir mūsų giminės ! “ Visą miestą buvo apėmusi mirtina baimė . VIEŠPATIES ranka ten buvo labai sunki .
09005012	Vyrai , išvengę mirties , buvo ištikti skaudulių . Miesto dejonės kilo iki pat dangaus .
09006001	VIEŠPATIES Skrynia išbuvo filistinų žemėje septynis mėnesius .
09006002	Tada filistinai sušaukė savo kunigus bei būrėjus ir klausė : „ Ką turime daryti su VIEŠPATIES Skrynia ? Pasakykite mums , kaip turėtume ją pasiųsti atgal į jos vietą “ .
09006003	Jie tarė : „ Jei norite siųsti atgal Izraelio Dievo Skrynią , nesiųskite jos vienos . Turite būtinai jam atsilyginti atnaša už kaltę . Tuomet būsite išgydyti . Kai būsite išsipirkę , kodėl jo ranka neturėtų atsitraukti nuo jūsų ? “
09006004	Jie klausė : „ Kokia ta kaltės atnaša , kuria turime jam atsilyginti ? “ Jie atsakė : „ Penki aukso skauduliai ir penkios aukso pelės pagal filistinų didžiūnų skaičių , nes ta pati bėda ištiko visus jus ir jūsų didžiūnus .
09006005	Turite padirbti savo skaudulių atvaizdus ir pelių , kurios niokoja kraštą , atvaizdus ir pagarbinti Izraelio Dievą . Galbūt jis atitrauks savo ranką nuo jūsų , nuo jūsų dievų ir nuo jūsų krašto ?
09006006	Kodėl turėtumėte užkietinti savo širdis , kaip savo širdis užkietino egiptiečiai ir faraonas ? Argi netiesa , kad , jam pasityčiojus iš jų , jis turėjo leisti izraelitams išeiti , ir tie išėjo ?
09006007	Tad imkitės darbo , padirbkite naują vežimą ir paimkite dvi melžiamas karves , dar niekada nekinkytas į jungą . Karves pakinkykite į vežimą , bet uždarykite iš paskos sekančius jų veršius .
09006008	Paėmę VIEŠPATIES Skrynią , įkelkite ją į vežimą . Šalia jos dėžėje padėkite auksinius atvaizdus , kuriuos grąžinate kaip kaltės atnašą . Pavarykite ją , tegu ji eina savo keliu .
09006009	Bet žiūrėkite ! Jei ji kils į Bet Šemešą — keliu į savo žemę , tai jis bus mus užgavęs ta baisia nelaime . O jei ne , tai žinosime , kad ne jo ranka bus mus ištikusi . Tik atsitiktinai būsime buvę užgauti “ .
09006010	Vyrai taip ir padarė . Paėmę dvi melžiamas karves , įkinkė jas į vežimą , o jų veršius uždarė namie .
09006011	Jie įkėlė į vežimą VIEŠPATIES Skrynią ir dėžę su aukso pelėmis ir savo skaudulių atvaizdais .
09006012	Karvės ėjo tiesiai į priekį Bet Šemešo link , ėjo vis tuo pačiu keliu baubdamos , nesukdamos nei į dešinę , nei į kairę . O filistinų didžiūnai ėjo paskui jas iki pat Bet Šemešo ribos .
09006013	Bet Šemešo žmonės slėnyje pjovė kviečius . Pakėlę akis , jie pamatė Skrynią . Matydami ją , jie džiūgavo .
09006014	Vežimas įvažiavo į Jozuės iš Bet Šemešo lauką ir ten sustojo . Sukapoję vežimą , jie atnašavo karves VIEŠPAČIUI kaip deginamąją auką . Ten buvo didelis akmuo .
09006015	Nukėlę VIEŠPATIES Skrynią ir šalia jos buvusią dėžę , kurioje buvo auksiniai daiktai , levitai sudėjo visa ant didžiojo akmens . Po to Bet Šemešo žmonės tą dieną atnašavo VIEŠPAČIUI deginamąsias aukas ir kitokias aukų atnašas .
09006016	Tai stebėję penki filistinų didžiūnai tą pačią dieną sugrįžo į Ekroną .
09006017	Štai aukso skauduliai , kuriuos filistinai atidavė VIEŠPAČIUI kaip atnašą už kaltę : vieną už Ašdodą , vieną už Gazą , vieną už Aškeloną , vieną už Gatą , vieną už Ekroną .
09006018	Ir aukso pelių — pagal skaičių visų penkiems filistinų didžiūnams priklausančių miestų , įtvirtintų miestų ir atvirų gyvenviečių skaičių . Didysis akmuo , ant kurio buvo padėta VIEŠPATIES Skrynia , iki šios dienos tebėra Jozuės iš Bet Šemešo lauke .
09006019	Nedžiūgavo VIEŠPATIES ištikti Bet Šemešo žmonės , pasitikę VIEŠPATIES Skrynią . VIEŠPATS užmušė septyniasdešimt iš jų . Žmonės raudojo , nes VIEŠPATS buvo ištikęs juos baisia nelaime .
09006020	Bet Šemešo vyrai klausė : „ Kas gali stoti tarnauti VIEŠPAČIUI , šiam šventajam Dievui ? Pas ką jis eis iš mūsų ? “
09006021	Jie išsiuntė pasiuntinius pas Kirjat Jearimų gyventojus pranešti : „ Filistinai sugrąžino VIEŠPATIES Skrynią . Ateikite ir pasiimkite ją “ .
09007001	Kirjat Jearimų žmonės atėjo , paėmė VIEŠPATIES Skrynią ir nunešė į Abinadabo namus ant kalvos . Jo sūnų Eleazarą jie pašventino rūpintis VIEŠPATIES Skrynia .
09007002	Praslinko daug laiko — dvidešimt metų — nuo tos dienos , kai Skrynia buvo įkurdinta Kirjat Jearimuose . Visi Izraelio namai ilgėjosi VIEŠPATIES .
09007003	Samuelis tarė visiems Izraelio namams : „ Jei grįžtate pas VIEŠPATĮ visa savo širdimi , pašalinkite iš savo tarpo svetimus dievus bei Astartes , atiduokite širdį VIEŠPAČIUI ir tik jam vienam tarnaukite . Tada jis išgelbės jus iš filistinų rankų “ .
09007004	Tad izraelitai pašalino Baalus bei Astartes ir tarnavo tik VIEŠPAČIUI .
09007005	Tada Samuelis tarė : „ Surinkite visą Izraelį į Micpą . Aš maldausiu VIEŠPATĮ jūsų labui “ .
09007006	Jie susirinko Micpoje , sėmėsi vandens ir liejo ant žemės priešais VIEŠPATĮ . Tą dieną jie pasninkavo ir išpažino : „ Esame nusidėję VIEŠPAČIUI “ . O Samuelis elgėsi Micpoje kaip izraelitų teisėjas .
09007007	Išgirdę , kad izraelitai susirinko Micpoje , filistinų didžiūnai išžygiavo prieš Izraelį . O tai išgirdę izraelitai drebėjo iš baimės .
09007008	Izraelitai maldavo Samuelį : „ Nepalik mūsų , nenustok šauktis VIEŠPATIES , mūsų Dievo , kad išgelbėtų mus iš filistinų rankų “ .
09007009	Samuelis ėmė žinduklį ėriuką ir atnašavo jį VIEŠPAČIUI kaip deginamąją auką . Izraelio labui Samuelis šaukėsi VIEŠPATIES , ir VIEŠPATS jį išklausė .
09007010	Atsitiko taip , kad Samueliui atnašaujant deginamąją auką , filistinai pradėjo mūšį su Izraeliu . Bet VIEŠPATS tą dieną baisiai sugriaudėjo prieš filistinus . Jis sukėlė tarp jų tokį sąmyšį , kad izraelitai juos nugalėjo .
09007011	Izraelio vyrai išėjo iš Micpos ir vijosi filistinus , niokodami juos iki pat anapus Bet Karo .
09007012	Samuelis paėmė akmenį ir pastatęs tarp Micpos ir Šeno pavadino jį Eben Ezeru . Jis sakė : „ Iki šiol VIEŠPATS mums padėjo “ .
09007013	Filistinai buvo prislėgti ir daugiau nebesiveržė į Izraelio žemę . VIEŠPATIES ranka buvo prieš filistinus per visas Samuelio dienas .
09007014	Miestai , kuriuos filistinai buvo atėmę iš Izraelio , nuo Ekrono iki Gato , buvo sugrąžinti Izraeliui . Izraelis atgavo iš filistinų visas savo žemes . Be to , buvo taika tarp Izraelio ir amoritų .
09007015	Samuelis buvo Izraelio teisėjas visą savo gyvenimą .
09007016	Kasmet jis apeidavo Betelio , Gilgalo ir Micpos sritį ir būdavo Izraelio teisėjas visose tose vietose . Po to sugrįždavo į Ramą , nes ten buvo jo namai . Ir ten jis būdavo Izraelio teisėjas ; ten jis pastatė aukurą VIEŠPAČIUI .
09007017	
09008001	Savo žiloje senatvėje Samuelis Izraelio teisėjais paskyrė savo sūnus .
09008002	Jo pirmagimio sūnaus vardas buvo Joelis , o antrojo — Abija . Jiedu buvo teisėjai Beer Šeboje .
09008003	Sūnūs nėjo jo keliais , bet palinko į godumą . Imdami kyšius , jie iškraipydavo teisingumą .
09008004	Todėl susibūrę visi Izraelio seniūnai atėjo pas Samuelį į Ramą
09008005	ir tarė : „ Žiūrėk , tu pasenai , o tavo sūnūs neina tavo keliais . Todėl paskirk mums karalių , kad mus valdytų , kaip yra visose tautose “ .
09008006	Samueliui nepatiko , kad jie sakė : „ Duok mums karalių , kad mus valdytų “ . Užtat Samuelis kreipėsi malda į VIEŠPATĮ ,
09008007	ir VIEŠPATS atsakė Samueliui : „ Paklausyk žmonių balso ir visko , ką jie tau sako , nes ne tave jie atmetė . Mane jie atmetė , kad nebūčiau jų karalius .
09008008	Kaip darė man nuo tos dienos , kai išvedžiau juos iš Egipto , iki šios dienos , palikdami mane ir tarnaudami kitiems dievams , taip jie daro ir tau .
09008009	Tad dabar klausyk jų balso ! Tačiau turi juos rimtai įspėti ir pasakyti apie teises karaliaus , kuris juos valdys “ .
09008010	Samuelis perdavė visus VIEŠPATIES žodžius žmonėms , kurie buvo prašę iš jo karaliaus .
09008011	Jis tarė : „ Tokios bus teisės karaliaus , kuris jus valdys . Jis ims jūsų sūnus ir skirs juos į savo vežimus — ar savo raiteliais , ar bėgti palydovais pirma jo vežimo .
09008012	Jis skirs iš jų tūkstantininkus ir penkiasdešimtininkus , arba jie turės arti jo laukus , nuiminėti jo derlių , dirbti jam karo reikmenis ir vežimų padargus .
09008013	Jis ims jūsų dukteris kvepalų dirbėjomis , virėjomis ir kepėjomis .
09008014	Jis paims geriausius jūsų laukus , vynuogynus , alyvmedžių sodus ir atiduos savo dvariškiams .
09008015	Jis paims dešimtadalį jūsų grūdų bei vynuogių derliaus ir atiduos savo pareigūnams ir dvariškiams .
09008016	Jis paims jūsų vergus bei verges , geriausius jūsų galvijus bei asilus ir paskirs juos prie savo darbų .
09008017	Jis paims dešimtadalį jūsų kaimenių , ir jūs tapsite jo vergais .
09008018	Ateis diena , kai skųsitės savo karaliumi , kurį būsite išsirinkę . Bet tą dieną VIEŠPATS jūsų neišklausys “ .
09008019	Žmonės atsisakė klausyti Samuelio balso . Jie sakė : „ Ne ! Mums turi būti karalius ,
09008020	kad ir mes galėtume būti kaip kitos tautos . Tevaldo mus karalius , tegu mus veda , tekovoja mūsų kovas “ .
09008021	Išklausęs visus žmonių žodžius , Samuelis pakartojo juos į VIEŠPATIES ausis .
09008022	VIEŠPATS tarė Samueliui : „ Klausyk jų balso ir paskirk karalių , kad juos valdytų “ . Tada Samuelis tarė Izraelio vyrams : „ Eikite kiekvienas į savo miestą “ .
09009001	Tarp Benjamino vyrų buvo vyras , vardu Kišas , Afiacho sūnaus Bechorato sūnaus Ceroro sūnaus Abielio sūnus , benjaminas , pasiturintis žmogus .
09009002	Jis turėjo sūnų , šaunų jauną vyrą , vardu Saulius . Tarp izraelitų nebuvo šaunesnio vyro už jį ; visa galva jis buvo aukštesnis už kitus vyrus .
09009003	Kartą pasiklydo Sauliaus tėvo Kišo asilės . Tada tėvas tarė savo sūnui Sauliui : „ Pasiimk vieną iš tarnų ir eik ieškoti asilių “ .
09009004	Perėjo Efraimo aukštumas , perėjo Šališos sritį , bet nesurado . Jie perėjo ir Šaalimų sritį , bet nė ten jų nebuvo . Galop perėjo ir visą Benjamino žemę , bet vis tiek nerado .
09009005	Pasiekus Cūfo sritį , Saulius kalbėjo su juo einančiam tarnui : „ Eikš , grįžkime namo , kad mano tėvas , metęs rūpintis asilėmis , nepradėtų rūpintis mumis “ .
09009006	Bet tarnas atsakė : „ Klausyk ! Šiame mieste yra Dievo žmogus . Tas žmogus labai gerbiamas . Ką tik jis pasako , tai visuomet ir įvyksta . Užeikime ten . Galbūt jis parodys mums kelią , kuriuo turėtume eiti “ . —
09009007	„ Žiūrėk , — tarė Saulius tarnui , — jei užeisime , tai ką galėtume tam žmogui nunešti ? Duona mūsų maišeliuose išsibaigusi , nėra jokios dovanos , kurią galėtume nunešti . Ką mes turime ? “
09009008	Tarnas atsakė Sauliui : „ Va , aš kaip tik turiu sidabro šekelio ketvirtį . Galiu duoti jį Dievo žmogui , kad jis mums nurodytų kelią “ .
09009009	Seniau Izraelyje , kas tik eidavo teirautis Dievo , sakydavo : „ Eikit šen , eikime pas regėtoją “ , — nes kas dabar vadinama pranašu , seniau vadinta regėtoju .
09009010	Saulius tarė tarnui : „ Gerai sakai ! Eime ! “ Tad jiedu leidosi į miestą , kuriame gyveno Dievo žmogus .
09009011	Kopdami šlaitu į miestą , jiedu sutiko keletą merginų , išeinančių vandens semtis , ir pasiteiravo : „ Ar regėtojas čia ? “
09009012	„ Taip , — atsakė jos , — kaip tik čia jis ir yra . Paskubėk , nes jis ką tik atėjo į miestą dėl to , kad žmonės šiandien atnašauja auką aukštumos alke .
09009013	Įžengę į miestą , rasite jį dar neišėjusį į aukštumos alką valgyti . Žmonės nevalgys , kol jis neateis . Tik po to , kai jis palaimins auką , pakviestieji svečiai pradės valgyti . Eikite nedelsdami ir tuojau pat rasite “ .
09009014	Tad jie nuėjo į miestą . Įžengdami į miestą , jie pamatė priešais iš miesto ateinantį Samuelį pakeliui į aukštumos alką .
09009015	Vieną dieną prieš Sauliui ateinant VIEŠPATS buvo Samueliui pasakęs :
09009016	„ Rytoj šiuo laiku aš atsiųsiu pas tave vyrą iš Benjamino žemės , ir tu patepsi jį mano tautos Izraelio valdovu . Jis išgelbės mano tautą iš filistinų rankos , nes aš mačiau savo tautos kančią , jų dejavimas mane pasiekė “ .
09009017	Kai tik Samuelis pamatė Saulių , VIEŠPATS tarė jam : „ Žiūrėk , štai vyras , apie kurį tau sakiau : ‘ Jis valdys mano tautą ’ “ .
09009018	Saulius priėjo prie Samuelio vartuose ir tarė : „ Prašyčiau pasakyti , kur regėtojo namai ? “
09009019	Samuelis atsakė jam : „ Aš esu regėtojas . Kopk pirma manęs į aukštumos alką , nes šiandien turi kartu su manimi valgyti . O rytą , prieš tave išleisdamas , pasakysiu visa , kas tau guli ant širdies .
09009020	Dėl asilių , pasiklydusių prieš tris dienas , nebesirūpink , nes jos jau surastos . Į ką gi nukreiptas visas Izraelio troškimas ? Argi ne į tave ir tavo protėvių namus ? “
09009021	Saulius atsakė : „ Aš tik benjaminas iš vienos mažiausių Izraelio giminių , ir mano kiltis menkiausia tarp Benjamino giminės kilčių ! Tad kodėl sakai man tokius dalykus ? “
09009022	Tada Samuelis paėmė Saulių bei jo tarną ir nuvedęs į menę pasodino juos pirmoje vietoje tarp pakviestųjų , kurių buvo apie trisdešimt .
09009023	O virėjui Samuelis tarė : „ Duok jam tą dalį , kurią padaviau , aną , kurią liepiau atidėti į šalį “ .
09009024	Virėjas paėmė šlaunį bei visa , kas ant jos , ir padėjo Sauliui . O Samuelis tarė : „ Žiūrėk , kas atidėta į šalį , padėta tau . Valgyk , nes tai laikyta tau iki paskirto laiko , kad valgytumei su svečiais “ . Tą dieną Saulius valgė su Samueliu .
09009025	Jiems nusileidus nuo aukštumos alko į miestą , Sauliui buvo paklotas guolis ant namų stogo , ir jis atsigulė miegoti .
09009026	Auštant Samuelis pašaukė Saulių , miegantį ant stogo , tardamas : „ Kelkis , palydėsiu tave į kelionę “ . Saulius atsikėlė ir juodu abu , Samuelis ir jis , drauge išėjo laukan .
09009027	Jiems artinantis prie miesto pakraščio , Samuelis tarė Sauliui : „ Liepk tarnui paėjėti pirma mūsų , o kai jis bus paėjėjęs , stabtelk valandėlę , kad galėčiau tau perduoti žodį iš Dievo “ .
09010001	Paėmęs indelį aliejaus , Samuelis išliejo jį Sauliui ant galvos ir , pabučiavęs jį , tarė : „ Argi VIEŠPATS nepatepė tavęs savo tautos Izraelio valdovu ? Tu turėsi valdyti VIEŠPATIES tautą ir gelbėti ją iš visų priešų rankų . Ženklas , kad VIEŠPATS patepė tave savo paveldo valdovu , yra toks .
09010002	Šiandien nuo manęs išėjęs Benjamino žemėje netoli Rachelės kapo prie Celcacho sutiksi du vyrus , ir jie tau sakys : ‘ Asilės , kurių buvai išėjęs ieškoti , surastos . Dabar tavo tėvas liovėsi rūpintis dėl jų , bet rūpinasi dėl tavęs ir sako : ‹ Ką man daryti su sūnumi ? › ’
09010003	Iš ten eisi toliau , kol pasieksi Taboro ąžuolą . Tave ten pasitiks trys vyrai , einantys pas Dievą į Betelį . Vienas jų nešinas trim ožiukais , kitas nešinas trim duonos kepalais , o trečias nešinas vynmaišiu vyno .
09010004	Pasveikinę tave , jie pasiūlys tau du kepalus duonos , ir juos turi iš jų priimti .
09010005	Po to turi nueiti į Gibeat Elohimą , kur yra filistinų įgula . Įžengdamas į miestą , susitiksi su būriu pranašų . Jie leisis nuo aukštumų alko , lydimi lyros , būgnelio su žvangučiais , fleitos bei arfos , ir pranašaus dvasios pagavoje .
09010006	Tuomet tave pagaus VIEŠPATIES dvasia , tu būsi kartu su jais dvasios pakilime ir tapsi kitokiu žmogumi .
09010007	Kai tik visi šie ženklai bus įvykę , daryk , ką laikai reikalinga , nes VIEŠPATS bus su tavimi .
09010008	Po to tu turi anksčiau už mane nueiti į Gilgalą . Tikėk manimi , aš ateisiu pas tave atnašauti deginamųjų aukų ir aukoti bendravimo aukų . Tu turi laukti septynias dienas , kol ateisiu pas tave ir nurodysiu , ką turi toliau daryti “ .
09010009	Sauliui apsigręžus eiti nuo Samuelio , Dievas davė jam kitą širdį . Tą pačią dieną įvyko visi anie ženklai .
09010010	Jiems einant iš ten į Gibėją , štai pasitinka jį pranašų būrys . Dievo dvasia jį pagavo , ir jis dvasios pakilime pranašavo kartu su jais .
09010011	O visi , kurie buvo pirma jį pažinę , matydami jį dvasios pagavoje su pranašais pranašaujantį , vieni kitų klausė : „ Kas atsitiko Kišo sūnui ? Nejau ir Saulius yra tarp pranašų ? “
09010012	O kažin koks vietinis pridėjo : „ O kas jų tėvas ? “ Tad žodžiai : „ Nejau ir Saulius yra tarp pranašų ? “ virto patarle .
09010013	Praėjus pranašiškam dvasios pakilimui , jis nuėjo į aukštumos alką .
09010014	Sauliaus dėdė klausė jo ir tarno : „ Kur buvote nuėję ? “ — „ Asilių ieškoti , — atsakė jis . — Matydami , kad nerandame jų , nuėjome pas Samuelį “ . —
09010015	„ Pasakyk man , — liepė Sauliaus dėdė , — ką tau pasakė Samuelis ! “
09010016	Saulius atsakė dėdei : „ Mums jis tik pasakė , kad asilės jau atsiradusios “ . Tačiau nepasakė nieko , ką Samuelis buvo sakęs apie karaliavimą .
09010017	Sušaukęs žmones pas VIEŠPATĮ į Micpą ,
09010018	Samuelis tarė jiems : „ Taip kalbėjo VIEŠPATS , Izraelio Dievas : ‘ Aš išvedžiau Izraelį iš Egipto ir išgelbėjau jus iš egiptiečių rankos bei rankos visų jus engusių karalysčių ’ .
09010019	Bet šiandien jūs atmetėte savo Dievą — tą , kuris gelbsti jus iš nelaimių ir sunkumų , ir pasakėte : ‘ Ne ! Paskirk karalių mums valdyti ’ . Tad dabar stokite VIEŠPATIES akivaizdon savo giminėmis ir kiltimis “ .
09010020	Samuelis liepė prieiti kiekvienai Izraelio giminei , ir burtas krito Benjamino giminei .
09010021	Tada Samuelis paliepė Benjamino giminei prieiti kiltimis , ir burtas krito Matrio žmonių kilčiai . Galop jis paliepė Matrio kilčiai prieiti vyras po vyro , ir burtas krito Kišo sūnui Sauliui . Bet kai jo ieškojo , negalėjo rasti .
09010022	Tad jie vėl teiravosi VIEŠPATIES : „ Ar tas žmogus čia ? “ O VIEŠPATS atsakė : „ Taip ! Jis slepiasi tarp daiktų “ .
09010023	Nubėgę atsivedė jį iš ten . Užėmęs savo vietą tarp žmonių , jis stovėjo galva aukštesnis už visus žmones .
09010024	Samuelis tarė žmonėms : „ Ar matote , ką VIEŠPATS išrinko ? Kito , kaip jis , nėra visoje tautoje “ . O visi žmonės sveikino jį , šaukdami : „ Tegyvuoja karalius ! “
09010025	Samuelis paaiškino žmonėms karaliaus valdžios teises ir pareigas , surašė jas į knygą ir padėjo VIEŠPATIES akivaizdoje . Tai padaręs , Samuelis išsiuntė žmones atgal į namus .
09010026	Ir Saulius , lydimas dorų stipruolių , kurių širdį buvo palietęs Dievas , sugrįžo į savo namus Gibėjoje .
09010027	Bet keletas niekšų sakė : „ Kaip gali šis vaikinas mus išgelbėti ? “ Jie niekino jį ir dovanos jam neatnešė . Bet jis dėjosi to nepastebįs .
09011001	Nahašas Amonitas atžygiavo ir apgulė Jabeš Gileadą . Jabešo vyrai tarė Nahašui : „ Sudaryk su mumis sandorą , ir mes tau tarnausime “ .
09011002	Bet Nahašas Amonitas atsakė : „ Tik šitaip sudarysiu su jumis sandorą , būtent : išlupdamas kiekvienam jūsų dešinę akį ! Šitaip užtrauksiu gėdą visam Izraeliui ! “
09011003	Jabešo seniūnai sakė jam : „ Duok mums septynias dienas atsikvėpti , kad galėtume pasiųsti pasiuntinius į visą Izraelį . Jei neatsiras , kas mus gelbėtų , mes tau pasiduosime “ .
09011004	Atėję į Sauliaus Gibėją , pasiuntiniai perdavė šiuos žodžius žmonėms . Visi žmonės aimanavo .
09011005	Kaip tik tuo metu , varydamas jaučius , iš laukų sugrįžo Saulius . „ Kodėl žmonės verkia ? “ — klausė Saulius . Jie pakartojo jam žinią apie Jabešo gyventojus .
09011006	Klausantis šių žodžių , Saulių pagavo VIEŠPATIES dvasia , ir jis labai įniršo .
09011007	Paėmęs jungo jaučius , jis sukapojo juos į gabalus ir išsiuntinėjo per pasiuntinius po visą Izraelio žemę su įspėjimu : „ Taip bus padaryta su jaučiais kiekvieno , kuris tik neateis sekti paskui Saulių ir Samuelį ! “ VIEŠPATIES baimė apėmė žmones , ir jie atėjo visi kaip vienas .
09011008	Jam sutelkus juos prie Bezeko , izraelitų buvo trys šimtai tūkstančių , o iš Judo trisdešimt tūkstančių .
09011009	Atėjusiems pasiuntiniams buvo pasakyta : „ Taip jūs kalbėsite Jabeš Gileado vyrams : ‘ Rytoj , saulei pradėjus kaitinti , būsite išgelbėti ’ “ . Pasiuntiniai sugrįžę pranešė tai Jabeš Gileado gyventojams . Šie apsidžiaugė .
09011010	Tada Jabešo gyventojai tarė amonitams : „ Rytoj pasiduosime jums , galėsite daryti su mumis , kas tik jums patiks “ .
09011011	Kitą dieną Saulius išdėstė kariuomenę trim būriais . Rytmečio sargybos metu jie įsiveržė į stovyklą ir tol kirto amonitus , kol įkaito diena . Išlikę gyvi buvo taip išblaškyti , kad niekur neliko dviejų vienoje vietoje .
09011012	Žmonės kalbėjo Samueliui : „ Kas drįso sakyti : ‘ Nejau Saulius bus mūsų karalius ? ! ’ Paduokite juos mums , mes juos nubausime mirtimi “ .
09011013	Bet Saulius atsakė : „ Šiandien nė vienas nebus nubaustas mirtimi , nes šiandien VIEŠPATS suteikė Izraeliui išgelbėjimą “ .
09011014	Samuelis tarė žmonėms : „ Eikite šen ! Eime į Gilgalą ir ten įsteikime karaliaus valdžią “ .
09011015	Tada visi žmonės nuėjo į Gilgalą ir ten , Gilgale , VIEŠPATIES akivaizdoje paskelbė Saulių karaliumi . Ten jie atnašavo VIEŠPATIES akivaizdoje bendravimo aukas ; ten Saulius ir visi izraelitai šventė su didžiu džiaugsmu .
09012001	Tada Samuelis kreipėsi į visą Izraelį : „ Tikėkite manimi , klausiau jūsų balso , kai tik ko nors iš manęs prašėte , ir paskyriau karalių jums valdyti .
09012002	Žiūrėkite , karalius dabar jus ves . O aš pasenau ir pražilau , turiu sūnus tarp jūsų . Aš buvau jūsų vadas nuo savo jaunystės iki šios dienos .
09012003	Štai aš ! VIEŠPATIES akivaizdoje ir jo pateptojo akivaizdoje liudykite prieš mane ! Kieno jautį esu paėmęs ? Ir kieno asilą ? Ką esu apgavęs ar apiplėšęs ? Iš kieno rankos esu paėmęs kyšį , kad nematyčiau jo kaltės ? Liudykite prieš mane , o aš jums atsilyginsiu “ .
09012004	Jie atsakė : „ Tu mūsų nei apgavai , nei apiplėšei , ir nieko nepaėmei iš kieno nors rankos “ .
09012005	Tada jis tarė jiems : „ Taigi VIEŠPATS šiandien yra jums liudytojas , ir jo pateptasis yra liudytojas , kad neradote nieko mano rankoje “ . Ir jie sutiko : „ Jis liudytojas ! “
09012006	Tęsdamas Samuelis sakė žmonėms : „ Liudytojas yra VIEŠPATS , kuris paskyrė Mozę bei Aaroną ir išvedė jūsų protėvius iš Egipto žemės .
09012007	Todėl dabar stokitės , aš eisiu į teismą su jumis VIEŠPATIES akivaizdoje ir atpasakosiu jums visus VIEŠPATIES gerumo darbus , padarytus jums ir jūsų protėviams .
09012008	Kai Jokūbas nuėjo į Egiptą ir egiptiečiai juos engė , jūsų protėviai šaukėsi VIEŠPATIES ; VIEŠPATS pasiuntė Mozę ir Aaroną , kurie išvedė juos iš Egipto ir apgyvendino šioje vietoje .
09012009	Bet jie užmiršo VIEŠPATĮ , savo Dievą . Užtat jis įdavė juos į rankas Siserai , Hacoro karaliaus Jabino kariuomenės vadui , į rankas filistinams ir į rankas Moabo karaliui . Jie kariavo su jais .
09012010	Tada jie šaukdavosi VIEŠPATIES , tardami : ‘ Nusidėjome , nes palikome VIEŠPATĮ ir garbinome Baalus ir Astartes . Bet dabar išgelbėk mus iš priešų rankų , ir mes tau tarnausime ! ’
09012011	Užtat VIEŠPATS siuntė Jerubaalą ir Bedaną , ir Iftachą , ir Samuelį ; jis gelbėjo jus nuo apsupusių priešų , ir jūs saugiai gyvenote .
09012012	Bet matydami , kad amonitų karalius Nahašas atžygiuoja prieš jus , sakėte man : ‘ Ne ! Karalius mus turi valdyti ! ’ — nors VIEŠPATS , jūsų Dievas , buvo jūsų karalius .
09012013	Puiku , VIEŠPATS paskyrė jums karalių ! Žiūrėkit , štai karalius , kurį išsirinkote , kurio prašėte .
09012014	Jei bijosite VIEŠPATIES , tarnausite jam , klausysite jo balso ir nemaištausite prieš VIEŠPATIES įsakymą , jei jūs ir jus valdantis karalius seksite VIEŠPATĮ , savo Dievą , bus puiku !
09012015	Bet jei neklausysite VIEŠPATIES balso ir maištausite prieš VIEŠPATIES įsakymą , VIEŠPATIES ranka bus prieš jus ir prieš jūsų karalių .
09012016	Dabar būkite pasiruošę pamatyti nuostabų dalyką , kurį VIEŠPATS padarys jūsų akyse .
09012017	Argi ne kviečiapjūtė šiandien ? Aš šauksiuosi VIEŠPATIES , kad siųstų perkūnijos ir lietaus . Tuomet jūs suprasite ir matysite , kokį nedorą dalyką darėte VIEŠPATIES akyse , prašydami sau karaliaus “ .
09012018	Samuelis šaukėsi VIEŠPATIES , ir VIEŠPATS tą dieną atsiuntė perkūnijos ir lietaus . O visi žmonės didžiai bijojo VIEŠPATIES ir Samuelio .
09012019	Visi žmonės sakė Samueliui : „ Užtark savo tarnus VIEŠPAČIUI , mūsų Dievui , kad nenumirtume , nes prie visų savo nuodėmių pridėjome dar ir tą nedorą dalyką : reikalavome karaliaus “ .
09012020	Samuelis tarė žmonėms : „ Nebijokite ! Iš tikrųjų visus tuos nedorus dalykus esate padarę , tačiau nesigręžkite nuo VIEŠPATIES , savo Dievo , bet tarnaukite VIEŠPAČIUI visa širdimi .
09012021	Nesigręžkite sekti beverčių daiktų , nenešančių naudos ir negalinčių išgelbėti , nes jie beverčiai .
09012022	Savo didžio vardo dėlei neatmes VIEŠPATS savo tautos , nes VIEŠPAČIUI patiko padaryti jus sau tauta .
09012023	Be to , gink Dieve , nusidėti VIEŠPAČIUI ir liautis melstis už jus . Aš ir toliau mokysiu jus gero ir doro kelio .
09012024	O jūs turite garbinti VIEŠPATĮ ir jam ištikimai visa širdimi tarnauti , nes matėte , kokių didžių dalykų jis yra jums padaręs .
09012025	Bet jei užsispirsite ir toliau nedorai elgtis , ir jūs , ir jūsų karalius pražūsite “ .
09013001	Saulius buvo … metų , kai tapo karaliumi ir karaliavo Izraelyje … dvejus metus .
09013002	Saulius išsirinko iš Izraelio tris tūkstančius vyrų . Du tūkstančiai buvo su Sauliumi Michmaše ir Betelio aukštumose , o vienas tūkstantis buvo su Jehonatanu Benjamino Gibėjoje . Likusius vyrus jis paleido namo į palapines .
09013003	Jehonatanas nugalėjo Gibėjoje buvusią filistinų įgulą ; filistinai apie tai sužinojo . Saulius paliepė pūsti ragus visame krašte , tardamas : „ Teišgirsta hebrajai ! “
09013004	Visas Izraelis išgirdo : „ Saulius nugalėjo filistinų įgulą ! Izraelis užsitraukė filistinų neapykantą ! “ Žmonės buvo pašaukti telktis pas Saulių į Gilgalą .
09013005	Filistinai savo ruožtu kovai su Izraeliu sutelkė trisdešimt tūkstančių vežimų ir šešis tūkstančius raitelių , o karių tiek daug , kiek pajūryje smilčių . Jie atžygiavo ir pasistatė stovyklą prie Michmašo į rytus nuo Bet Aveno .
09013006	Izraelio vyrai pamatė atsidūrę pavojuje , nes kariuomenės padėtis buvo sunki , ir žmonės išsislapstė olose , urvuose , tarp uolų , kapuose ir vandens talpyklose .
09013007	Kiti hebrajai perėjo Jordaną į Gado ir Gileado žemę . Saulius vis dar buvo Gilgale , ir likusieji žmonės susitelkė prie jo kupini baimės .
09013008	Jis laukė septynias dienas — iki laiko , kurį buvo nustatęs Samuelis . Bet Samuelis neatėjo , ir žmonės pradėjo slapta trauktis nuo Sauliaus .
09013009	Tad Saulius paliepė : „ Paruoškite deginamąją auką ir bendravimo aukas “ , — ir atnašavo deginamąją auką .
09013010	Vos jam baigus atnašauti deginamąją auką , atėjo Samuelis . Saulius išėjo jo pasitikti ir pasveikinti .
09013011	„ Ką tu darei ? “ — klausė Samuelis . Saulius atsakė : „ Matydamas , kad žmonės slapta traukiasi nuo manęs , o tu neatėjai skirtu laiku , ir filistinai jau susitelkę Michmaše ,
09013012	tariau sau : ‘ Štai filistinai tuojau atžygiuos prieš mane į Gilgalą , o aš dar neieškojau VIEŠPATIES malonės ’ . Taigi iš nerimo ir atnašavau deginamąją auką “ .
09013013	Samuelis tarė Sauliui : „ Pasielgei kvailai , nesilaikydamas VIEŠPATIES , tavo Dievo , tau duoto įsakymo ! VIEŠPATS būtų patvirtinęs tavo karaliavimą Izraelyje visam laikui ,
09013014	bet dabar tavo karaliavimas neišliks . VIEŠPATS susiieškojo vyrą pagal savo širdį , VIEŠPATS paskyrė jį būti savo tautos valdovu , nes tu nevykdei , ką VIEŠPATS buvo tau įsakęs “ .
09013015	Samuelis pakilo ir nuėjo iš Gilgalo savo keliu . Bet likusieji žmonės , žygiuodami nuo Gilgalo Benjamino Gibėjos link , nuėjo su Sauliumi prisidėti prie kariuomenės . Saulius apžiūrėjo pasilikusius žmones — apie šešis šimtus vyrų .
09013016	Saulius , jo sūnus Jehonatanas ir su jais pasilikę kariai apsistojo Benjamino Geboje , o filistinai turėjo stovyklą Michmaše .
09013017	Tada iš filistinų stovyklos išėjo trys būriai kareivių krašto niokoti . Vienas būrys pasuko Ofros keliu į Šualo sritį ,
09013018	kitas — Bet Horono kryptimi , o trečias pasuko kalno , dunksančio virš Ceboimų slėnio dykumos pusėje , link .
09013019	Visame Izraelio krašte nebuvo galima rasti kalvio , nes filistinai buvo uždraudę kalvystę : „ Antraip hebrajai pasidirbs sau kalavijų ar iečių ! “
09013020	Taigi visi izraelitai turėdavo eiti pas filistinus galąsti noragų , kauptuvų , kirvių ar pjautuvų .
09013021	Mokestis už galandymą buvo du trečdaliai šekelio už noragą , kauptuvą bei trišakę ir trečdalis šekelio už kirvio galandymą bei akstino jaučiams varyti ištiesinimą .
09013022	Todėl mūšio dieną nebuvo galima rasti nei kalavijo , nei ieties rankose karių , buvusių su Sauliumi ir Jehonatanu . Juos turėjo tik Saulius ir Jehonatanas .
09013023	Filistinų įgula buvo įžygiavusi į Michmašo perėją .
09014001	Vieną dieną Sauliaus sūnus Jehonatanas tarė savo jaunam ginklanešiui : „ Eikš , paėjėkime iki filistinų įgulos kitoje pusėje “ . Bet savo tėvui apie tai nepasakė .
09014002	Saulius buvo apsistojęs Gibėjos pakraštyje po granatmedžiu prie Migrono . Su juo buvo apie šeši šimtai vyrų
09014003	drauge su efodą nešiojančiu Ahitubo sūnumi Ahija , Ikabodo broliu , VIEŠPATIES kunigo Šilojyje Elio sūnaus Finehaso sūnumi . Žmonės nežinojo , kad Jehonatanas buvo išėjęs .
09014004	Perėjoje , per kurią Jehonatanas bandė eiti iki filistinų įgulos , buvo stati uola vienoje pusėje ir stati uola kitoje pusėje , viena vadinama Bocecu , kita — Sene .
09014005	Viena stačioji uola buvo šiaurėje priešais Michmašą , o kita — pietuose priešais Gebą .
09014006	Jehonatanas tarė savo jaunam ginklanešiui : „ Eikš , paėjėkime iki tų neapipjaustytųjų įgulos . Galbūt VIEŠPATS padės mums , nes VIEŠPAČIUI nesunku išgelbėti nei per daugelį , nei per keletą “ .
09014007	Ginklanešys atsiliepė : „ Daryk visa , kas tavo širdyje . Aš su tavimi ! Mano širdis — kaip tavo širdis ! “
09014008	Jehonatanas tarė : „ Žiūrėk , mudu pereisime pas tuos vyrus ir pasirodysime jiems .
09014009	Jei jie mums sakys : ‘ Palaukite , kol pas jus ateisime ! ’ — mudu liksime stovėti savo vietoje , prie jų nelipsime .
09014010	Bet jei jie sakys : ‘ Palypėkite pas mus ! ’ — tuomet mudu palypėsime , nes VIEŠPATS atiduoda juos mums į rankas . Tai mums bus ženklas “ .
09014011	Tada jiedu pasirodė priešais filistinų įgulą . Filistinai sakė : „ Žiūrėk , ir hebrajai lenda iš urvų , kuriuose buvo pasislėpę “ .
09014012	Įgulos vyrai šūktelėjo Jehonatanui ir jo ginklanešiui , sakydami : „ Palypėkite pas mus , kad galėtume jums kai ką parodyti ! “ Jehonatanas tarė savo ginklanešiui : „ Lipk paskui mane , nes VIEŠPATS atidavė juos Izraeliui į rankas “ .
09014013	Jehonatanas kopė rankomis ir kojomis , o jo ginklanešys — įkandin . Filistinai krito prieš Jehonataną , o jo ginklanešys , lipdamas paskui jį , juos pribaiginėjo .
09014014	Šiame pirmame žygyje Jehonatanas ir jo ginklanešys pusės jungo plote užmušė apie dvidešimt vyrų .
09014015	Baisus siaubas sujudino kareivius stovykloje ir lauke ; sargyba ir net išėjusieji niokoti krašto buvo siaubo apimti . Pati žemė drebėjo , ir visus apėmė nepaprastas siaubas .
09014016	Sauliaus žvalgai Benjamino Gibėjoje matė , kad priešo stovykla sklaidosi į visas puses .
09014017	Kariams , buvusiems su juo , Saulius įsakė : „ Patikrinkite ir pažiūrėkite , kas iš mūsų yra išėjęs “ . Jie patikrino ir pamatė , kad trūksta Jehonatano ir jo ginklanešio .
09014018	Saulius tarė Ahijai : „ Atnešk čia Dievo Skrynią “ , nes Dievo Skrynia tuomet būdavo su izraelitais .
09014019	Sauliui kalbantis su kunigu , sąmyšis filistinų stovykloje vis didėjo ir didėjo . Tad jis tarė kunigui : „ Sustok “ .
09014020	Tada Saulius ir su juo buvę kariai susitelkė ir nuskubėjo į mūšį . Jie rado filistinus didžiai sumišusius , kertančius kalavijais vieni kitus .
09014021	Ir hebrajai , pirma buvę filistinų pusėje bei atėję su jais į stovyklą , prisidėjo prie izraelitų , buvusių su Sauliumi ir Jehonatanu .
09014022	Panašiai ir visi izraelitai , slapstęsi Efraimo aukštumose , išgirdę , kad filistinai bėga , vijosi juos įkandin kovodami .
09014023	Taigi tą dieną VIEŠPATS suteikė Izraeliui pergalę . Mūšis tęsėsi anapus Bet Aveno . Visa kariuomenė buvo su Sauliumi — dešimt tūkstančių vyrų . Mūšis išsiplėtė Efraimo aukštumose .
09014024	Saulius tą dieną padarė didelę klaidą . Jis buvo prisaikdinęs karius , sakydamas : „ Tebūna prakeiktas vyras , kuris valgytų maisto iki vakaro , kol nebūsiu atkeršijęs savo priešams ! “ Taigi nė vienas iš karių neragavo maisto .
09014025	Kariai užtiko korį su medumi ; medaus ten buvo ir ant žemės .
09014026	Užtikę korį su medumi , kariai matė , kad varva medus , bet nė vienas jų rankos prie burnos nekėlė , nes bijojo priesaikos .
09014027	O Jehonatanas nebuvo girdėjęs , kaip jo tėvas prisaikdino karius . Jis ištiesė rankoje laikomą lazdą , padažė galą į medaus korį ir pakėlė ranką prie burnos . Jam nušvito akys .
09014028	Tuomet vienas iš karių tarė : „ Tavo tėvas griežtai prisaikdino karius , sakydamas : ‘ Tebūna prakeiktas vyras , kurs valgytų ką nors šiandien ! ’ Todėl kariai yra nusilpę “ .
09014029	Jehonatanas kalbėjo : „ Mano tėvas nuvargino kraštą ! Prašau pažiūrėti , kaip nušvito man akys , kai paragavau truputėlį medaus .
09014030	Iš tiesų , jei kariai šiandien būtų laisvai valgę paimto iš priešų grobio , pergalė prieš filistinus būtų buvusi kur kas didesnė ! “
09014031	Sumušę filistinus tą dieną nuo Michmašo iki Ajalono , kariai buvo visiškai nusilpę .
09014032	Tad kariai puolė prie grobio ir , pastvėrę avių , jaučių bei veršių , pjovė juos ant žemės . Kariai valgė kruviną mėsą .
09014033	Sauliui buvo pranešta : „ Žiūrėk , kariai nusideda VIEŠPAČIUI , valgydami kruviną mėsą ! “ — „ Jūs nesilaikėte tikėjimo ! — tarė jis . — Atritinkite čia didelį akmenį “ .
09014034	Ir Saulius įsakė : „ Pasisukinėkite tarp karių ir pasakykite jiems : ‘ Teatveda visi jaučius ar avis pas mane , teskerdžia juos čia ir tevalgo . Bet nenusidėkite VIEŠPAČIUI , valgydami kruviną mėsą ’ “ . Tad visi kariai atsivedė jaučius tą naktį ir ten juos pjovė .
09014035	O Saulius pastatė VIEŠPAČIUI aukurą . Tai buvo pirmas aukuras , kurį jis pastatė VIEŠPAČIUI .
09014036	Tada Saulius tarė : „ Leiskimės vytis filistinus nakčia , plėškime juos iki aušros , nepalikime nė vieno gyvo ! “ Jie atsakė : „ Daryk visa , kas tau atrodo gera “ . Bet kunigas sakė : „ Kreipkimės į Dievą “ .
09014037	Tad Saulius teiravosi Dievo : „ Ar man reikia leistis filistinų vytis ? Ar įduosi juos į rankas Izraeliui ? “ Bet jis tą dieną neatsakė .
09014038	Tada Saulius tarė : „ Ateikite čia , visi žmonių vadai ! Turime ištirti ir nustatyti , kaip šiandien buvo padaryta nuodėmė .
09014039	Kaip gyvas VIEŠPATS , kuris duoda pergalę Izraeliui , net jei tai būtų per mano sūnų Jehonataną , jis tikrai turės mirti ! “ Bet nė vienas iš karių neatsiliepė .
09014040	Jis tarė visam Izraeliui : „ Atsistokite vienoje pusėje , o mano sūnus Jehonatanas atsistos kitoje pusėje “ . Kariai Sauliui atsakė : „ Daryk , kas tau atrodo gera “ . —
09014041	„ O VIEŠPATIE , Izraelio Dieve , — tarė Saulius , — kodėl šiandien neatsakei savo tarnui ? Jei kaltas esu aš ar mano sūnus Jehonatanas , o VIEŠPATIE , Izraelio Dieve , atsakyk Urimais . Bet jei ši kaltė yra tavo tautoje Izraelyje , atsakyk Tumimais “ . Burtais buvo nurodyti Jehonatanas ir Saulius .
09014042	Tuomet Saulius paliepė : „ Meskite burtus man ir mano sūnui Jehonatanui “ . Nurodytas buvo Jehonatanas .
09014043	„ Sakyk , ką padarei ? “ — Saulius klausė Jehonataną . Jehonatanas atsakė : „ Tik paragavau truputį medaus nuo galo lazdos , kurią laikiau rankoje . Štai aš , pasiruošęs mirti “ .
09014044	Saulius tarė : „ Tedaro Dievas taip ir dar teprideda : tu tikrai turi mirti , Jehonatanai ! “
09014045	Bet kariai tarė Sauliui : „ Nejau turi mirti Jehonatanas — tas , kuris atnešė šią didžią pergalę Izraeliui ? Jokiu būdu ! Kaip gyvas VIEŠPATS , nė vienas plaukas nuo jo galvos nenukris ant žemės ! Juk jis veikė šiandien kartu su pačiu Dievu “ . Taip kareiviai išgelbėjo Jehonataną , ir jis nemirė .
09014046	Saulius liovėsi vijęsis filistinus ; filistinai grįžo į savo žemę .
09014047	Įtvirtinęs savo karaliavimą Izraelyje , Saulius kovojo su priešais iš visų pusių : Moabu , amonitais , Edomu , Cobos karaliais ir filistinais . Kur tik jis pasisukdavo , nugalėdavo .
09014048	Jis buvo pergalingas , nugalėjo Amaleką ir išgelbėjo Izraelį nuo niokotojų rankų .
09014049	Sauliaus sūnūs buvo Jehonatanas , Išvis ir Malkišūva . O jo dviejų dukterų vardai šie : pirmagimės — Meraba , jaunesniosios — Mikalė .
09014050	Sauliaus žmonos , Ahimaaco dukters , vardas buvo Ahinoama . O kariuomenės vado , Sauliaus dėdės Nero sūnaus vardas buvo Abneras .
09014051	Kišas buvo Sauliaus tėvas , o Abnero tėvas Neras buvo Abielio sūnus .
09014052	Per visas Sauliaus dienas karas su filistinais buvo nuožmus . Kai tik Saulius pastebėdavo stiprų ir drąsų vyrą , paimdavo jį į savo tarnybą .
09015001	Samuelis tarė Sauliui : „ Mane VIEŠPATS siuntė patepti tave savo tautos Izraelio karaliumi . Todėl dabar klausykis VIEŠPATIES žodžių !
09015002	Taip kalbėjo Galybių VIEŠPATS : ‘ Aš bausiu Amaleką už tai , ką jis padarė Izraeliui , jam einant iš Egipto , užpuolęs jį kelyje .
09015003	Dabar eik , pulk jį ir skirk sunaikinti visa , kas jam priklauso . Nesigailėk nė vieno , užmušk vyrus ir moteris , vaikus ir kūdikius , jaučius ir avis , kupranugarius ir asilus ’ “ .
09015004	Saulius pašaukė karius ir prie Telaimų padarė jų apžiūrą : du šimtai tūkstančių pėstininkų ir dešimt tūkstančių karių iš Judo .
09015005	Tada Saulius nužygiavo prie pat Amaleko miesto ir slėnyje surengė pasalą .
09015006	Kainitams Saulius tarė : „ Eikite šen ! Pasitraukite ! Tučtuojau pasišalinkite nuo amalekiečių , kad nesunaikinčiau jūsų drauge su jais , nes jūs rodėte gerumą visiems izraelitams , kai jie išėjo iš Egipto “ . Kainitams pasitraukus nuo amalekiečių ,
09015007	Saulius sutriuškino amalekiečius nuo Havilos iki pat Šūro į rytus nuo Egipto .
09015008	Amaleko karalių Agagą paėmė gyvą į nelaisvę , bet visus žmones skyrė sunaikinti kalaviju .
09015009	Saulius ir kariai pasigailėjo Agago , geriausių avių , galvijų , peniukšlių ir avinėlių bei viso , kas buvo vertinga . Jie nenorėjo skirti jų sunaikinti ; sunaikinti jie skyrė tik tai , kas buvo menka ir niekam netiko .
09015010	Tada VIEŠPATIES žodis pasiekė Samuelį :
09015011	„ Gailiuosi padaręs Saulių karaliumi , nes jis nusigręžė nuo manęs ir neįvykdė mano įsakymų “ . Samuelis sielojosi ir maldavo VIEŠPATĮ visą naktį .
09015012	Atsikėlęs anksti rytą , Samuelis išėjo susitikti su Sauliumi . Samueliui buvo pasakyta : „ Saulius buvo nuėjęs į Karmelį . Savo garbei jis ten pasistatė paminklą . Po to leidosi kelionėn ir nuėjo į Gilgalą “ .
09015013	Kai Samuelis atėjo pas Saulių , Saulius tarė jam : „ Telaimina tave VIEŠPATS ! Aš įvykdžiau VIEŠPATIES įsakymą “ . —
09015014	„ Bet ką reiškia tas avių bliovimas ir jaučių baubimas mano ausyse ? “ — klausė Samuelis .
09015015	Saulius atsakė : „ Jie buvo parvesti iš amalekiečių , nes kariai pasigailėjo geriausių avių ir galvijų , kad šie būtų paaukoti VIEŠPAČIUI , tavo Dievui . Likusius mes skyrėme sunaikinti “ .
09015016	Samuelis tarė Sauliui : „ Liaukis ! Aš tau pasakysiu , ką VIEŠPATS kalbėjo man praėjusią naktį “ . Šis atsakė : „ Kalbėk ! “
09015017	Samuelis tarė : „ Savo akyse gali atrodyti menkas , bet argi nesi Izraelio giminių galva ? VIEŠPATS tave patepė Izraelio karaliumi .
09015018	VIEŠPATS tave pasiuntė į žygį , tardamas : ‘ Eik ir skirk sunaikinti tuos nusidėjėlius amalekiečius ! Kovok , kol jie bus sunaikinti ’ .
09015019	Tad kodėl nepaklausei VIEŠPATIES balso ? Kodėl puolei prie grobio ir darei , kas nedora VIEŠPATIES akyse ? “
09015020	Saulius atsakė Samueliui : „ Vis dėlto aš paklausiau VIEŠPATIES balso ! Atlikau žygį , į kurį VIEŠPATS mane siuntė , parvedžiau Amaleko karalių Agagą ir skyriau amalekiečius sunaikinti .
09015021	Bet iš grobio kariai paėmė avių ir jaučių , geriausia iš to , kas turėjo būti skirta sunaikinti — paaukoti VIEŠPAČIUI , tavo Dievui , Gilgale “ .
09015022	Į tai Samuelis atsakė : „ Argi tiek pat džiugina VIEŠPATĮ deginamosios aukos ir kruvinos aukos , kiek klusnumas VIEŠPATIES balsui ? Tikrai klusnumas geriau už kruviną auką , ir atsidavimas — už avinų taukus .
09015023	Juk neklusnumas — ne mažesnė nuodėmė už būrimą , o pasikliovimas savimi — tarsi stabmeldystės blogis . Už tai , kad atmetei VIEŠPATIES žodį , jis atmetė tave nuo karaliavimo “ .
09015024	„ Nusidėjau , — tarė Saulius Samueliui , — nes , bijodamas karių ir klausydamas jų balso , nusižengiau VIEŠPATIES įsakymui ir tavo žodžiams .
09015025	Todėl dabar prašau atleisti mano nuodėmę ir grįžti su manimi , kad pagarbinčiau VIEŠPATĮ “ .
09015026	Samuelis atsakė Sauliui : „ Negrįšiu su tavimi , nes tu atmetei VIEŠPATIES žodį , o VIEŠPATS atmetė tave nuo karaliavimo Izraelyje “ .
09015027	Samueliui nusigręžus eiti , Saulius pagriebė jo skraistės skverną , ir jis atplyšo .
09015028	O Samuelis tarė jam : „ Šiandien VIEŠPATS atplėšė nuo tavęs Izraelio karalystę ir atidavė tavo artimui , kuris geresnis už tave .
09015029	Be to , Izraelio Šlovė neapgauna ir nekeičia savo minties , nes jis nėra mirtingas , kad jam reikėtų keisti savo mintį “ .
09015030	Bet Saulius maldavo : „ Nusidėjau , bet dabar pagerbk mane prieš mano tautos seniūnus ir prieš Izraelį , grįžk su manimi , kad pagarbinčiau VIEŠPATĮ , tavo Dievą ! “
09015031	Samuelis sugrįžo su Sauliumi , ir Saulius puolė kniūbsčias prieš VIEŠPATĮ .
09015032	Tada Samuelis paliepė : „ Atveskite pas mane Amaleko karalių Agagą “ . Agagas atėjo pas jį svyruodamas . Agagas tarė : „ Ak , arti karti mirtis ! “
09015033	O Samuelis tarė : „ Kaip tavo kalavijas darė moteris bevaikes , taip tavo motina bus bevaikė tarp moterų “ . Samuelis sukapojo Agagą į gabalus Gilgale VIEŠPATIES akivaizdoje .
09015034	Tada Samuelis nuėjo į Ramą , o Saulius — į savo namus Sauliaus Gibėjoje .
09015035	Samuelis nebematė daugiau Sauliaus iki savo mirties dienos , tačiau sielojosi dėl Sauliaus , kadangi VIEŠPATS gailėjosi padaręs jį Izraelio karaliumi .
09016001	VIEŠPATS tarė Samueliui : „ Kiek ilgai sielosiesi dėl Sauliaus ? Aš atmečiau jį nuo karaliavimo Izraelyje . Pripildyk savo ragą aliejaus ir leiskis į kelionę ! Siunčiu tave pas Jesę Betliejietį , nes radau sau karalių tarp jo sūnų “ . —
09016002	„ Kaip aš eisiu ? — klausė Samuelis . — Jei Saulius išgirs , užmuš mane “ . VIEŠPATS tarė : „ Veskis su savimi telyčią ir sakyk : ‘ Atėjau atnašauti kruvinos aukos VIEŠPAČIUI ’ .
09016003	Pakviesk Jesę į aukos šventę , ir aš pats parodysiu tau , ką turėsi daryti . Patepsi tą , kurį nurodysiu “ .
09016004	Samuelis darė , ką VIEŠPATS įsakė . Jam atėjus į Betliejų , miesto seniūnai atėjo , drebėdami iš baimės , jo pasitikti ir teiravosi : „ Ar tavo atėjimas taikingas ? “
09016005	Jis atsakė : „ Taikingas . Atėjau atnašauti kruvinos aukos VIEŠPAČIUI . Pašventinkite save ir dalyvaukite su manimi aukos šventėje “ . Pašventinęs Jesę ir jo sūnus , jis pakvietė juos į aukos šventę .
09016006	Jiems atvykus , jis pamatė Eliabą ir pamanė : „ Tikriausiai VIEŠPATIES pateptasis stovi prieš VIEŠPATĮ “ .
09016007	Bet VIEŠPATS tarė Samueliui : „ Nežiūrėk į jo išvaizdą ir stuomens aukštį , nes aš jį atmečiau . Juk Dievas ne taip mato , kaip žmogus ; žmogus mato , kas akimis matoma , o VIEŠPATS žiūri į širdį “ .
09016008	Tada Jesė , pašaukęs Abinadabą , liepė jam praeiti pro Samuelį , bet jis tarė : „ Nė to neišsirinko VIEŠPATS “ .
09016009	Tada Jesė liepė Šamai praeiti pro Samuelį , bet jis tarė : „ Nė to neišsirinko VIEŠPATS “ .
09016010	Taip Jesė liepė septyniems savo sūnums praeiti pro Samuelį , bet Samuelis Jesei sakė : „ Nė vieno iš jų neišsirinko VIEŠPATS “ .
09016011	Samuelis paklausė Jesės : „ Ar tai visi tavo vaikinai ? “ — „ Dar liko jauniausias . Matai , jis gano avis ! “ — atsakė . Samuelis tarė Jesei : „ Pasiųsk ką nors jį atvesti , nes mes nesėsime valgyti , kol jis čia neateis “ .
09016012	Jesė pasiuntė , ir jis buvo atvestas . Jis buvo raudonskruostis , žvalių akių ir gražios išvaizdos . „ Stok , — tarė VIEŠPATS , — ir patepk , nes tai jis ! “
09016013	Paėmęs ragą aliejaus , Samuelis patepė jį brolių akivaizdoje . Nuo tos dienos VIEŠPATIES dvasia galingai užvaldė Dovydą . O Samuelis leidosi į kelionę ir parėjo į Ramą .
09016014	VIEŠPATIES dvasia buvo palikusi Saulių , ir pikta dvasia iš VIEŠPATIES pradėjo jį kankinti .
09016015	Sauliaus dvariškiai kalbėjo jam : „ Žiūrėk , tave kankina pikta dvasia iš Dievo .
09016016	Prašome mūsų viešpatį paliepti , ir tau tarnaujantys dvariškiai paieškos žmogaus , mokančio groti lyra . Kai tik apims tave pikta dvasia iš Dievo , jis grotų , ir tu geriau jaustumeis “ .
09016017	Saulius tarė savo dvariškiams : „ Raskite man žmogų , mokantį gerai groti , ir atveskite pas mane ! “
09016018	Tada atsiliepė vienas iš jaunų dvariškių . „ Aš pastebėjau , — sakė jis , — kad Jesė Betliejietis turi sūnų , mokantį groti . Jis šaunus vyras ir karys , protingos kalbos ir orios išvaizdos . Be to , su juo yra VIEŠPATS “ .
09016019	Todėl Saulius išsiuntė pasiuntinius pas Jesę prašyti : „ Atsiųsk man savo sūnų Dovydą — tą , kuris gano avis “ .
09016020	Jesė paėmė asilą , užkrovė ant jo duonos , pilną vynmaišį vyno bei ožiuką ir pasiuntė juos Sauliui per savo sūnų Dovydą .
09016021	Taigi Dovydas atėjo pas Saulių ir pradėjo jam tarnauti . Saulius jį labai pamilo , ir jis tapo jo ginklanešiu .
09016022	Tada Saulius pasiuntė Jesei žodį : „ Prašau leisti Dovydui pasilikti mano tarnyboje , nes jis rado malonę mano akyse “ .
09016023	Kai tik pikta dvasia iš Dievo apimdavo Saulių , Dovydas imdavo į rankas lyrą ir grodavo . Sauliui būdavo lengviau , ir jis imdavo geriau jaustis , o piktoji dvasia nuo jo atsitraukdavo .
09017001	Filistinai sutelkė savo pajėgas mūšiui . Susibūrę prie Sochojo Judo žemėje , jie pasistatė stovyklą tarp Sochojo ir Azekos prie Efes Damimų .
09017002	O Saulius ir Izraelio vyrai susitelkė ir pasistatė stovyklą Elos slėnyje . Jie sustojo į kovos gretas prieš filistinus .
09017003	Filistinai buvo sustoję ant kalvos vienoje pusėje , Izraelis stovėjo ant kalvos kitoje pusėje , o tarp jų buvo slėnis .
09017004	Iš filistinų gretų išėjo kovotojas , vardu Galijotas iš Gato , šešių uolekčių su sprindžiu aukščio vyras .
09017005	Ant galvos jis turėjo vario šalmą ir vilkėjo žvynuotą krūtinės šarvą — vario šarvą , sveriantį penkis tūkstančius šekelių .
09017006	Ant kojų turėjo vario antblauzdžius , o ant nugaros kabojo vario ietis .
09017007	Ieties kotas buvo tarsi audėjo riestuvas ; ieties antgalis svėrė šešis šimtus geležies šekelių . Pirma jo ėjo skydnešys .
09017008	Sustojęs prieš Izraelio gretas , Galijotas šaukė joms , tardamas : „ Kodėl turėtumėte stoti į kovą ? Argi aš ne filistinas , o jūs argi ne Sauliaus tarnai ? Išsirinkite iš savo tarpo vyrą , testoja jis prieš mane .
09017009	Jei jis mane nugalės ir užmuš , mes tapsime jūsų vergais , bet jei aš nugalėsiu ir jį užmušiu , jūs būsite mūsų vergai ir mums tarnausite .
09017010	Šiandien aš metu iššūkį Izraelio gretoms ! — tęsė filistinas . — Duokite man vyrą dvikovai “ .
09017011	Išgirdę šiuos filistino žodžius , Saulius ir visas Izraelis buvo priblokšti ir baimės apimti .
09017012	Dovydas buvo vieno Judo žemės efrato iš Betliejaus , vardu Jesė , sūnus . Šis turėjo aštuonis sūnus . Sauliaus dienomis tas žmogus jau buvo senas ir pagyvenęs .
09017013	Trys Jesės vyresnieji sūnūs buvo išėję su Sauliumi į karą . Štai jo trijų išėjusių į karą sūnų vardai : pirmagimis — Eliabas , antrasis — Abinadabas ir trečiasis — Šama ;
09017014	Dovydas buvo jauniausias . Trys vyresnieji buvo išėję su Sauliumi ,
09017015	o Dovydas nueidavo nuo Sauliaus ir vėl sugrįždavo prie Betliejaus ganyti tėvo avių .
09017016	Tuo tarpu filistinas keturiasdešimt dienų , rytą ir vakarą , išeidavo į priekį .
09017017	Jesė tarė savo sūnui Dovydui : „ Paimk efą šių pagruzdintų grūdų bei šiuos dešimt kepalų duonos savo broliams ir nubėk su jais pas brolius į stovyklą .
09017018	Nunešk šiuos dešimt sūrių jų tūkstantininkui . Pažiūrėk , kaip sekasi tavo broliams , ir parnešk iš jų kokį nors ženklą “ .
09017019	Saulius ir jie , ir visi Izraelio vyrai Elos slėnyje buvo pasirengę kariauti su filistinais .
09017020	Kitą rytą Dovydas atsikėlė anksti , palikęs avis pas sargą , paėmė maistą ir leidosi į kelionę , kaip jam buvo paliepęs Jesė . Jis pasiekė stovyklos užkardą tuo metu , kai kariai stojo į kovos gretas , šaukdami kovos šūkį .
09017021	Izraelis ir filistinai sustojo į mūšio gretas , gretos priešais gretas .
09017022	Palikęs daiktus prižiūrėti ryšulių sargui , Dovydas bėgo gretų link . Atbėgęs pasveikino savo brolius .
09017023	Jam besikalbant su jais , kovotojas filistinas iš Gato , vardu Galijotas , išėjo į priekį iš filistinų gretų ir kalbėjo tais pačiais žodžiais kaip anksčiau . Ir Dovydas jį girdėjo .
09017024	Pamatę tą vyrą , Izraelio vyrai bėgo nuo jo siaubo apimti .
09017025	Vieni kitiems Izraelio vyrai sakė : „ Ar matote tą išeinantį iš gretų vyrą ? Jis išeina mesti iššūkį Izraeliui ! Vyrą , kuris jį užmuštų , karalius padarys turtingą , duos jam savo dukterį žmona ir atleis nuo mokesčių jo tėvo namus Izraelyje “ .
09017026	Dovydas paklausė arti jo stovėjusių vyrų : „ Kaip bus atlyginta vyrui , kuris paguldytų tą filistiną ir pašalintų gėdą nuo Izraelio ? Kas tas neapipjaustytas filistinas , drįstantis mesti iššūkį gyvojo Dievo gretoms ? “
09017027	Kariai atsakė jam tais pačiais žodžiais : „ Taip bus atlyginta vyrui , kuris jį užmuštų “ .
09017028	Vyriausias brolis Eliabas išgirdo jį kalbantis su vyrais . Eliabą apėmė pyktis ant Dovydo . Jis tarė : „ Ko čia atėjai ? Kam palikai anas keletą avių dykumoje ? Pažįstu tavo įžūlumą ir nedorą širdį ; juk tu atėjai tik mūšio pamatyti ! “
09017029	Bet Dovydas atsakė : „ Ką aš padariau ? Aš tik paklausiau ! “
09017030	Ir , pasitraukęs nuo jo prie kito , jis paklausė to paties , o kariai davė jam tą patį atsakymą kaip anksčiau .
09017031	Klausimai , kuriuos uždavinėjo Dovydas , buvo nugirsti ir pakartoti Sauliui . Jis pasiuntė jį pašaukti .
09017032	Dovydas tarė Sauliui : „ Tenenustoja nė vienas dėl jo drąsos ! Tavo tarnas eis ir kovos su tuo filistinu “ .
09017033	Bet Saulius atsakė Dovydui : „ Tu negali eiti prieš tą filistiną ir kovoti su juo , nes esi tik vaikas , o jis yra karys nuo pat savo jaunystės ! “
09017034	O Dovydas atsakė Sauliui : „ Tavo tarnas ganydavo savo tėvo avis ; kai tik ateidavo liūtas ar meška ir nešdavosi avį iš kaimenės ,
09017035	vydavausi iš paskos ir kovodavau , gelbėdamas iš jo nasrų . O jei atsigręždavo prieš mane , griebdavau už nasrų , parblokšdavau ir užmušdavau .
09017036	Tavo tarnas yra užmušęs ir liūtą , ir mešką . Anas neapipjaustytas filistinas bus kaip vienas iš jų , nes jis metė iššūkį gyvojo Dievo gretoms .
09017037	VIEŠPATS , — tęsė Dovydas , — kuris išgelbėjo mane nuo liūto ir meškos , išgelbės ir nuo to filistino “ . Tada Saulius tarė Dovydui : „ Eik ! VIEŠPATS su tavimi ! “
09017038	Saulius aprengė Dovydą savo drabužiais , uždėjo jam ant galvos vario šalmą ir apvilko krūtinės šarvu .
09017039	Dovydas virš drabužių prisijuosė jo kalaviją . Jis bandė eiti , bet veltui , nes nebuvo prie jų įpratęs . Dovydas tarė Sauliui : „ Negaliu su jais paeiti , nes nesu pratęs “ . Tad jis nusivilko ,
09017040	pasiėmė savo lazdą , pasirinko iš upės vagos penkis gludžius akmenis , įsidėjo į piemens maišelio kišenę ir , laikydamas rankoje svaidyklę , ėjo filistino link .
09017041	Tuo tarpu filistinas artinosi prie Dovydo su savo skydnešiu , einančiu pirma jo .
09017042	Apsižvalgęs ir pamatęs Dovydą , filistinas žiūrėjo į jį su panieka , nes jis buvo tik raudonskruostis ir gražios išvaizdos vaikas .
09017043	Filistinas tarė Dovydui : „ Argi aš šuva , kad su lazda ateini prieš mane ? “ Filistinas keikė Dovydą savo dievais .
09017044	„ Eikš šen , — sakė filistinas Dovydui , — kad galėčiau tavo kūną atiduoti padangių paukščiams ir laukų žvėrims “ .
09017045	Bet Dovydas atsakė filistinui : „ Tu ateini prieš mane su kalaviju , ietimi ir durklu , o aš — vardu Galybių VIEŠPATIES , Izraelio gretų Dievo , kuriam tu metei iššūkį .
09017046	Šiandien VIEŠPATS įduos tave man į rankas . Aš tave užmušiu ir nukirsiu tau galvą , o filistinų stovyklos lavonus atiduosiu padangių paukščiams ir laukų žvėrims . Visa žemė žinos , kad yra Dievas Izraelyje .
09017047	Visa ši bendrija žinos , kad VIEŠPATS gali išgelbėti be kalavijo ir ieties , nes mūšis yra VIEŠPATIES , ir jis atiduos jus mums į rankas ! “
09017048	Filistinui vėl pajudėjus Dovydo link , Dovydas skubiai pabėgėjo gretų link filistino pasitikti .
09017049	Įkišęs ranką į maišelį , Dovydas išsiėmė vieną akmenį , sviedė jį svaidykle ir pataikė filistinui į kaktą . Akmuo įsmigo jam į kaktą , ir jis pargriuvo veidu žemėn .
09017050	Taip Dovydas nugalėjo filistiną svaidykle ir akmeniu , parbloškė jį ir užmušė . Rankoje kalavijo Dovydas neturėjo .
09017051	Tada Dovydas pribėgo , atsistojo šalia ir ištraukęs iš makštų jo kalaviją užmušė . Nukirto juo galvą . Pamatę , kad jų kovotojas nebegyvas , filistinai ėmė bėgti .
09017052	Izraelio ir Judo vyrai pakilo su kovos šūkiu ir taip vijosi filistinus iki pat Gato ir Ekrono vartų , kad mirtinai sužeisti filistinai krito ant kelio nuo Šaaraimų iki Gato ir Ekrono .
09017053	Paliovę vytis filistinus , izraelitai sugrįžo ir apiplėšė jų stovyklą . Paėmęs filistino galvą , Dovydas nunešė ją į Jeruzalę , o jo ginklus pasidėjo savo palapinėje .
09017054	Pamatęs Dovydą einantį kovoti su filistinu , Saulius klausė savo kariuomenės vadą Abnerą : „ Kieno sūnus tas vaikinas , Abnerai ? “
09017055	„ Kaip gyvas , karaliau , nežinau “ , — atsakė Abneras .
09017056	Karalius paliepė jam : „ Sužinok , kieno sūnus tas jaunuolis “ .
09017057	Taigi , kai Dovydas , užmušęs filistiną , pargrįžo , Abneras ėmė ir įvedė jį , laikantį filistino galvą rankoje , pas Saulių .
09017058	Saulius paklausė jo : „ Kieno tu sūnus , jaunuoli ? “ Dovydas atsakė : „ Aš tavo tarno Jesės Betliejiečio sūnus “ .
09018001	Dovydui kalbantis su Sauliumi , Jehonatano širdis prisirišo prie Dovydo širdies . Pamilo Jehonatanas jį kaip save patį .
09018002	Saulius paėmė jį į savo tarnybą tą dieną ir nenorėjo leisti jam grįžti į tėvo namus .
09018003	O Jehonatanas sudarė sandorą su Dovydu , nes pamilo jį kaip save patį .
09018004	Jehonatanas nusiėmė skraistę ir drabužius , kuriuos dėvėjo , ir atidavė juos Dovydui drauge su savo kalaviju , lanku ir diržu .
09018005	Dovydas eidavo į žygius , kur tik Saulius jį siųsdavo , ir jam sekėsi . Užtat Saulius padarė jį kariuomenės vadu . Tai patiko visiems kariams , net dvariškiams .
09018006	Jiems grįžtant , kai Dovydas , užmušęs filistiną , grįžo namo , iš visų Izraelio miestų išėjo moterys , dainuodamos ir šokdamos , lydimos būgnelių su žvangučiais , džiaugsmo dainų ir tarškynių , karaliaus Sauliaus pasitikti .
09018007	Džiūgaudamos moterys dainavo ir sakė : „ Saulius užmušė tūkstančius , o Dovydas — dešimtis tūkstančių ! “
09018008	Saulius labai įpyko , nes tie žodžiai jam nepatiko . Jis tarė : „ Jos davė Dovydui dešimtis tūkstančių , o man tik tūkstančius . Tik karaliavimo jam ir trūksta ! “
09018009	Nuo tos dienos Saulius žiūrėjo į Dovydą pavydo akimis .
09018010	Kitą dieną pikta dvasia iš Dievo apėmė Saulių , ir jis pradėjo siausti namuose . Dovydas grojo lyra , kaip kasdien darydavo , tuo tarpu Saulius laikė rankoje ietį .
09018011	Saulius sviedė ietį , sakydamas sau : „ Prismeigsiu Dovydą prie sienos “ . Bet Dovydas du sykius nuo jo išsigelbėjo .
09018012	Saulius bijojo Dovydo , nes su juo buvo VIEŠPATS , o nuo Sauliaus jis buvo pasitraukęs .
09018013	Todėl Saulius pašalino Dovydą iš savo aplinkos ir paskyrė tūkstantininku ; Dovydas išeidavo ir sugrįždavo , vesdamas karius ,
09018014	ir visi žygiai buvo sėkmingi , nes su juo buvo VIEŠPATS .
09018015	Matydamas , kad jam labai sekasi , Saulius kentė nuolatinę baimę .
09018016	Bet visas Izraelis ir Judas mylėjo Dovydą , nes jis , vesdamas juos į žygius , kartu eidavo ir kartu grįždavo .
09018017	Saulius tarė Dovydui : „ Štai mano vyresnioji duktė Meraba . Duosiu ją tau žmona . Tik būk mano kovotojas ir kovok VIEŠPATIES kovas “ . Mat Saulius galvojo : „ Pats prieš jį rankos nekelsiu . Tepakelia ranką prieš jį filistinai ! “
09018018	Dovydas atsakė Sauliui : „ Kas aš , kas mano giminės ir kas mano tėvo namai Izraelyje , kad tapčiau karaliaus žentu ? “
09018019	Bet atėjus laikui , kai Sauliaus duktė Meraba turėjo būti duota Dovydui , ji buvo atiduota kaip žmona Adrieliui Meholiečiui .
09018020	Sauliaus duktė Mikalė buvo pamilusi Dovydą . Kai apie tai buvo pasakyta Sauliui , jis buvo patenkintas .
09018021	Saulius sakė sau : „ Duosiu ją jam ! Ji gali būti jam žabangos , kad filistinai pakeltų prieš jį ranką “ . Todėl Saulius tarė Dovydui : „ Mano žentu net dabar gali tapti per mano antrąją “ .
09018022	Savo dvariškiams Saulius įsakė : „ Šnabždėkite Dovydui į ausį , sakydami : ‘ Žiūrėk , karalius tavimi žavisi , o visi jo dvariškiai tave myli . Tad kodėl tau netapti karaliaus žentu ? ’ “
09018023	Sauliaus dvariškiai kartojo šiuos žodžius Dovydui į ausis . Bet Dovydas sakė : „ Argi manote , kad tapti karaliaus žentu lengvas dalykas ? Esu tik neturtingas ir menkas žmogus “ .
09018024	Sauliui dvariškiai pranešė : „ Dovydas šitaip kalbėjo “ . —
09018025	„ Dovydui sakykite taip , — tarė Saulius . — ‘ Karalius nereikalauja jokios dovanos už nuotaką , išskyrus šimtą filistinų apyvarpio odų , idant karaliaus priešams būtų atkeršyta ’ “ . Saulius tikėjosi nužudyti Dovydą filistinų rankomis .
09018026	Dvariškiams pakartojus Dovydui šiuos žodžius , Dovydas buvo patenkintas galimybe tapti karaliaus žentu . Prieš baigiantis nustatytam laikui ,
09018027	Dovydas drauge su savo vyrais išsiruošė į žygį ir užpuolęs užmušė du šimtus filistinų . Dovydas parnešė jų apyvarpio odas ir suskaitė visą skaičių karaliui , kad galėtų tapti karaliaus žentu . Saulius davė jam savo dukterį Mikalę žmona .
09018028	Bet Saulius matė ir suprato , kad VIEŠPATS buvo su Dovydu . Net Sauliaus duktė Mikalė jį mylėjo .
09018029	Todėl Saulius Dovydo dar labiau bijojo ir buvo jo priešas visą savo gyvenimą .
09018030	Filistinų didžiūnai atžygiuodavo į mūšį . Kai tik jie atžygiuodavo , Dovydui sekdavosi labiau negu visiems kitiems Sauliaus pareigūnams . Jo vardas tapo labai garsus .
09019001	Saulius kalbėjo savo sūnui Jehonatanui ir visiems dvariškiams apie Dovydo užmušimą . O Sauliaus sūnus Jehonatanas buvo labai pamėgęs Dovydą .
09019002	Tad Jehonatanas pasakė Dovydui : „ Mano tėvas Saulius žūtbūt nori tave užmušti . Prašau rytoj rytą būti atsargų . Dink iš akių ir nesirodyk !
09019003	O aš išėjęs stovėsiu šalia tėvo lauke , kur ir tu būsi , ir kalbėsiu apie tave . Jei ką nors sužinosiu , pasakysiu tau “ .
09019004	Savo tėvui Sauliui apie Dovydą Jehonatanas kalbėjo gerai . Sakė jam : „ Karalius neturėtų nusidėti savo tarnui Dovydui , nes jis nėra tau nusidėjęs . Priešingai , jo žygiai buvo tau labai naudingi .
09019005	Jis statė savo gyvybę į pavojų ir užmušė filistiną , o VIEŠPATS per jį suteikė didelę pergalę visam Izraeliui . Pats matei ir džiaugeisi . Tad kodėl , užmušdamas Dovydą be priežasties , turėtumei užsitraukti kaltę , praliedamas nekalto žmogaus kraują ? “
09019006	Saulius paklausė Jehonatano balso ir prisiekė : „ Kaip gyvas VIEŠPATS , jis nebus užmuštas ! “
09019007	Jehonatanas pasišaukė Dovydą ir visa tai jam pasakė . Tada Jehonatanas nuvedė Dovydą pas Saulių , ir jis tarnavo kaip pirma .
09019008	Vėl kilus karui , Dovydas išžygiavo kovoti su filistinais . Jis taip smarkiai juos puolė , kad jie bėgo nuo jo .
09019009	Todėl pikta dvasia iš VIEŠPATIES apėmė Saulių . Tuo metu jis sėdėjo savo namuose su ietimi rankoje , o Dovydas grojo lyra .
09019010	Saulius bandė prismeigti ietimi Dovydą prie sienos , bet Dovydas išvengė Sauliaus smūgio , ir ietis įsmigo į sieną . Dovydas ištrūko ir tą naktį išsigelbėjo .
09019011	Saulius siuntė pasiuntinius prie Dovydo namų tykoti jo ir ryto metą užmušti . Tačiau Dovydo žmona Mikalė tarė jam : „ Jei šiąnakt savo gyvasties negelbėsi , rytoj būsi užmuštas “ .
09019012	Mikalė nuleido Dovydą žemyn pro langą . Jis išsigelbėjo ir pabėgo .
09019013	Tada Mikalė , paėmusi namų stabą , paguldė jį lovoje , padėjo prie galvos ožkų vilnos pagalvę ir apklojo drabužiais .
09019014	Kai Saulius atsiuntė pasiuntinius Dovydo suimti , ji sakė : „ Jis serga “ .
09019015	Tačiau Saulius išsiuntė pasiuntinius atgal , kad jie patys pamatytų Dovydą . „ Atneškite jį pas mane lovoje , — įsakė jis , — aš jį užmušiu ! “
09019016	Įėję pasiuntiniai lovoje rado namų stabą su pagalve iš ožkų vilnos prie galvos .
09019017	Saulius tarė Mikalei : „ Kodėl mane taip apgavai ? Tu padėjai mano priešui pabėgti ! “ „ Todėl , — atsakė Mikalė , — kad jis sakė : ‘ Padėk man pabėgti , antraip tave užmušiu ’ “ .
09019018	Dovydas pabėgo ir išsigelbėjo . Atėjęs pas Samuelį į Ramą , jis papasakojo visa , ką Saulius buvo jam padaręs . Jis ir Samuelis nuėjo ir apsistojo prie Najotų .
09019019	Sauliui buvo pranešta : „ Dovydas yra prie Najotų Ramoje “ .
09019020	Tada Saulius išsiuntė pasiuntinius Dovydo suimti . Pamačius būrį pranašų , kalbančių dvasios pagavoje ir su Samueliu , stovinčiu tarp jų kaip vadu , Sauliaus pasiuntinius apėmė Dievo dvasia , ir jie kalbėjo dvasios pagavoje .
09019021	Kai Sauliui buvo apie tai pranešta , Saulius išsiuntė kitus pasiuntinius , bet ir jie kalbėjo dvasios pagavoje . Saulius siuntė vėl — trečią kartą — pasiuntinius , bet ir jie kalbėjo dvasios pagavoje .
09019022	Tada jis pats nuėjo į Ramą . Atėjęs prie didžiosios talpyklos , esančios Sechuve , jis klausė : „ Kur Samuelis ir Dovydas ? “ Jam buvo pasakyta , kad jie prie Najotų Ramoje .
09019023	Jis ėjo ten , Najotų Ramoje link , ir jį apėmė Dievo dvasia . Eidamas jis kalbėjo dvasios pagavoje , kol pasiekė Najotus Ramoje .
09019024	Nusivilkęs drabužius , ir jis kalbėjo dvasios pagavoje Samuelio akivaizdoje . Jis gulėjo nuogas visą tą dieną ir naktį . Todėl ir sakoma : „ Argi ir Saulius yra tarp pranašų ? “
09020001	Dovydas pabėgo iš Najotų Ramoje . Nuėjęs pas Jehonataną , tarė : „ Ką aš padariau ? Koks mano nusikaltimas ? Kuo nusikaltau tavo tėvui , kad jis tyko mano gyvybės ? “
09020002	Šis atsakė : „ Jokiu būdu ! Tu nemirsi ! Tikėk manimi , mano tėvas nedaro nieko — nei svarbaus , nei nesvarbaus , — man to nepatikėdamas . Kodėl turėtų tai nuo manęs slėpti ? Taip negali būti ! “
09020003	Atsakydamas Dovydas prisiekė : „ Tavo tėvas puikiai žino , kad aš radau malonę tavo akyse . Jis sako sau : ‘ Jehonatanas neturi apie tai žinoti , kad neliūdėtų ’ . Iš tikrųjų kaip gyvas VIEŠPATS ir kaip gyvas tu , tik žingsnis skiria mane nuo mirties ! “
09020004	Tada Jehonatanas tarė Dovydui : „ Ką tik sakysi , aš dėl tavęs padarysiu “ . —
09020005	„ Žiūrėk , rytoj jaunatis , — sakė Dovydas Jehonatanui , — ir aš iš tikrųjų turėčiau pietauti su karaliumi . Bet tu leisk man išvykti , idant galėčiau iki trečios dienos vakaro pasislėpti kaime .
09020006	Jei tavo tėvas manęs pasigestų , sakyk : ‘ Dovydas labai prašė manęs , kad leisčiau jam trumpam nuvykti į savo miestą Betliejų , nes ten visa jo šeimyna atnašauja metinę auką ’ .
09020007	Jei jis sakytų : ‘ Puiku ! ’ — tavo tarnas saugus , bet jei įširstų , gali būti tikras , kad yra nusprendęs daryti pikta .
09020008	Elkis ištikimai su savo tarnu , nes esi įvedęs savo tarną į VIEŠPATIES sandorą su savimi . O jei esu kaltas , užmušk mane pats , bet atgal pas savo tėvą eiti manęs neversk “ . —
09020009	„ Jokiu būdu taip nekalbėk ! — atsakė Jehonatanas . — Jei sužinosiu , kad mano tėvas yra nusprendęs daryti tau pikta , tikrai tau pasakysiu ! “
09020010	Dovydas klausė Jehonataną : „ Kas man pasakys , jei tavo tėvas šiurkščiai tau atsakytų ? “ —
09020011	„ Eikš , — tarė Jehonatanas Dovydui , — eime į lauką ! “ Jiems atėjus į lauką ,
09020012	Jehonatanas tarė Dovydui : „ Prisiekiu VIEŠPAČIU , Izraelio Dievu ! Aš atsargiai išklausinėsiu savo tėvą šiuo laiku rytoj ar poryt , ir , tikėk manimi , jei jis Dovydui palankus , tuojau pat duosiu tau žinią ir pranešiu .
09020013	Bet jei mano tėvas ketintų pikta tau daryti , taip VIEŠPATS tepadaro Jehonatanui ir dar teprideda , jeigu apie tai tau nepraneščiau ir tavęs nepalydėčiau , kad galėtumei saugiai išsigelbėti . Tebūna VIEŠPATS su tavimi , kaip būdavo su mano tėvu !
09020014	Man gyvam esant , elkis su manimi su ištikima VIEŠPATIES meile , o man mirus ,
09020015	nenugręžk savo ištikimos meilės nuo mano namų niekada , net po to , kai VIEŠPATS bus išnaikinęs visus Dovydo priešus žemėje “ .
09020016	Taip Jehonatanas sudarė sandorą su Dovydo namais : „ Tepašaukia VIEŠPATS atsiskaityti Dovydo priešus ! “
09020017	Iš meilės Dovydui Jehonatanas vėl prisaikdino jį , nes mylėjo jį kaip patį save .
09020018	Jehonatanas tarė Dovydui : „ Rytoj jaunatis . Tavęs bus pasigesta , nes tavo vieta prie stalo bus tuščia .
09020019	Poryt skubiai nueik į tą vietą , kur anksčiau slėpeisi , ir būk ten prie Ezelio akmens .
09020020	Aš paleisiu tris strėles į jo šoną , tarsi šaudamas į taikinį ,
09020021	ir paliepsiu berniukui : ‘ Nueik ir surask strėles ! ’ Jei berniukui sakysiu : ‘ Žiūrėk , strėlės šiapus tavęs , surink jas ! ’ — tai ateik , nes tau bus saugu ir nebus jokio pavojaus , kaip gyvas VIEŠPATS !
09020022	Bet jei jaunuoliui sakysiu : ‘ Ei , strėlės toliau už tavęs ! ’ — tai eik sau , nes pats VIEŠPATS tave išsiunčia .
09020023	O dėl pažado , kurį davėme vienas kitam , tebūna VIEŠPATS liudytojas man ir tau amžinai “ .
09020024	Dovydas pasislėpė tame lauke . Atėjus jaunačiai , karalius sėdosi dalytis šventės valgiu .
09020025	Karaliui užėmus įprastą vietą krėsle prie sienos , Jehonatanas stovėjo , Abneras atsisėdo šalia Sauliaus , o Dovydo vieta liko tuščia .
09020026	Tačiau Saulius tą dieną nieko nekalbėjo . „ Kas nors jam atsitiko , — pagalvojo sau , — jis turbūt nešvarus ir dar neapsivalęs “ .
09020027	Bet kitą dieną po jaunaties — antrą dieną — Dovydo vieta vėl buvo tuščia . Saulius tarė savo sūnui Jehonatanui : „ Kodėl Jesės sūnus neatėjo į šventę nei vakar , nei šiandien ? “
09020028	Jehonatanas atsakė Sauliui : „ Dovydas labai prašė manęs leisti jam eiti į Betliejų .
09020029	Jis sakė : ‘ Prašau leisti man eiti , nes mes turėsime šeimos šventės auką mieste , ir mano brolis mane į ją pakvietė . Taigi jeigu randu malonę tavo akyse , leisk man išsprukti ir aplankyti savo gimines ’ . Todėl jis ir neatėjo prie karaliaus stalo “ .
09020030	Saulius įtūžo ant Jehonatano . „ Esi suktos ir maištingos moters sūnus ! — šaukė jis . — Argi aš nežinau , kad tu palaikai Jesės sūnaus pusę savo gėdai ir savo motinos nuogumo gėdai ?
09020031	Juk kol žemėje gyvas Jesės sūnus , nei tu , nei tavo karaliavimas nebus saugus . Tad pašauk dabar jį ir atvesk pas mane , nes jis pasmerktas mirti ! “
09020032	Jehonatanas klausė savo tėvą Saulių : „ Kodėl jis turėtų būti nubaustas mirti ? Ką yra padaręs ? “
09020033	Bet Saulius metė į jį ietį , norėdamas nudurti . Jehonatanas suprato , kad jo tėvas buvo nusprendęs nužudyti Dovydą .
09020034	Pykčio įkarštyje Jehonatanas pakilo nuo stalo ir antrąją šventės dieną nieko nevalgė , nes sielojosi dėl Dovydo , kurį jo tėvas buvo taip paniekinęs .
09020035	Kitą rytą Jehonatanas , lydimas jauno berniuko , nuėjo į tą lauką susitikti su Dovydu .
09020036	Jis tarė berniukui : „ Bėk ir surask strėles , kurias leidžiu “ . Berniukui bėgant , jis paleido strėlę toliau negu buvo berniukas .
09020037	Berniukui pasiekus vietą , kur buvo nukritusi Jehonatano strėlė , Jehonatanas sušuko berniukui : „ Ei , žiūrėk , strėlė toliau ! “
09020038	Jehonatanas vėl pašaukė berniuką : „ Paskubėk ! Greičiau ir nestoviniuok ! “ Taigi Jehonatano berniukas surinko strėles ir parnešė savo šeimininkui .
09020039	Berniukas nieko neįtarė . Tik Jehonatanas ir Dovydas žinojo apie susitarimą .
09020040	Jehonatanas padavė savo ginklus berniukui , liepdamas : „ Eik ir parnešk juos į miestą “ .
09020041	Berniukui vos nuėjus , Dovydas pakilo iš savo slaptavietės prie akmens . Jis puolė kniūbsčias ant žemės ir tris kartus žemai nusilenkė . Pasibučiavę jiedu drauge verkė . Dovydas verkė ilgiau .
09020042	Tada Jehonatanas tarė Dovydui : „ Eik ramybėje , nes mudu abu esame prisiekę VIEŠPATIES vardu , tardami : ‘ Tebūna VIEŠPATS su manimi ir tavimi , su mano palikuonimis ir tavo palikuonimis amžinai ’ “ .
09020043	
09021001	Tada Dovydas nuėjo savo keliu , o Jehonatanas sugrįžo į miestą .
09021002	Dovydas atėjo į Nobą pas kunigą Ahimelechą . Išsigandęs Ahimelechas išėjo Dovydo pasitikti . „ Kodėl tu ateini vienas ? — tarė jis . — Kodėl nėra nieko kito su tavimi ? “ — klausė .
09021003	Dovydas atsakė kunigui Ahimelechui : „ Mane karalius pasiuntė su reikalu ir įsakė : ‘ Tenežino joks žmogus nieko apie reikalą , kuriuo tave siunčiu ar apie tau duotą įsakymą ’ . Užtat ir nurodžiau savo vyrams susitikti tokioje ir tokioje vietoje .
09021004	O dabar — ką turi po ranka ? Duok man penketą kepalų duonos arba ką gali rasti “ .
09021005	Kunigas atsakė Dovydui : „ Paprastos duonos neturiu po ranka , tik pašventintos . Galite jos valgyti , jei vyrai yra susilaikę nuo moterų “ .
09021006	Dovydas , atsakydamas kunigui , tarė : „ Laiduoju , kad moterys buvo atskirtos nuo mūsų , kaip ir praeityje . Kada tik leisdavausi į žygį , net į paprastą kelionę , visų mano vyrų indai būdavo pašventinti . Juo labiau šiandien , kai mūsų kelionė pašventinama ginklais ! “
09021007	Tad kunigas davė jam pašventintos duonos , nes kitos duonos nebuvo , tiktai padėtinė duona , kuri buvo paimta iš VIEŠPATIES akivaizdos ir tuo pačiu laiku pakeista šilta duona .
09021008	Tą dieną ten buvo vienas iš Sauliaus pareigūnų , užlaikytas VIEŠPATIES akivaizdoje , vardu Doegas Edomitas . Jis buvo Sauliaus vyriausiasis skerdžius .
09021009	Tada Dovydas tarė Ahimelechui : „ Ar nėra čia pas tave kokios ieties ar kalavijo ? Nepasiėmiau nei savo kalavijo , nei jokių ginklų , nes karaliaus reikalas vertė labai skubėti “ .
09021010	„ Žiūrėk , — atsakė kunigas , — ten , už efodo , į drabužį įvyniotas kalavijas Galijoto — filistino , kurį užmušei Elos slėnyje . Jei nori jį imti , imk , nes kito , išskyrus jį , čia nėra “ . Dovydas atsakė : „ Kito tokio nėra ! Duok jį man ! “
09021011	Dovydas leidosi į kelionę ir tą dieną pabėgo nuo Sauliaus . Jis atbėgo pas Gato karalių Achišą .
09021012	Achišo dvariškiai sakė jam : „ Na ! Ar tai ne Dovydas , krašto karalius ? Argi jis nėra tas , apie kurį jie dainuoja , šokdami ratelius : ‘ Saulius užmušė tūkstančius , o Dovydas — dešimtis tūkstančių ’ ? “
09021013	Tuos žodžius Dovydas paėmė į širdį ir Gato karaliaus Achišo labai bijojo .
09021014	Užtat kada tik būdavo tarp jų , apsimesdavo bepročiu ir jiems bandant jį sutramdyti elgdavosi kaip pamišėlis : kleizodavo ženklus ant miesto vartų ir varvindavo seiles sau į barzdą . Galop Achišas tarė savo dvariškiams : „ Jūs matote , kad tas vyras pamišęs ! Tad kodėl reikėjo jį pas mane atvesti ?
09021015	Nejau man trūksta pamišėlių , kad atvedėte šį vyruką prieš mane maivytis ? Argi turėtų toks įeiti į mano namus ? “
09022001	Dovydas iš ten išėjo ir pabėgo į Adulamo olą . Išgirdę apie tai jo broliai ir visi tėvo namai suėjo ten pas jį .
09022002	Kas tik buvo nuskurdęs ar prasiskolinęs , ar apkartintos širdies , dėjosi prie jo . Jis tapo jų vadu . Su juo buvo apie keturis šimtus vyrų .
09022003	Iš ten Dovydas nuėjo į Moabo Micpę . Moabo karaliui jis tarė : „ Prašyčiau leisti mano tėvui ir motinai ateiti pas tave , kol sužinosiu , ką Dievas nori man daryti “ .
09022004	Jis paliko juos pas Moabo karalių , ir jie gyveno pas jį visą laiką , kol Dovydas buvo savo tvirtovėje .
09022005	Tačiau pranašas Gadas tarė Dovydui : „ Nesėdėk tvirtovėje ! Tuojau pat eik į Judo žemę ! “ Taigi Dovydas paliko tvirtovę ir nuėjo į Hereto mišką .
09022006	Saulius išgirdo , kad Dovydas ir su juo buvę vyrai aptikti . Tuomet Saulius sėdėjo Gibėjoje po tamarisku ant kalvos su ietimi rankoje , apsuptas visų savo dvariškių .
09022007	Aplink stovintiems dvariškiams Saulius tarė : „ Klausykite , benjaminai ! Ar Jesės sūnus duos kiekvienam iš jūsų laukų ir vynuogynų ? Ar padarys jus visus tūkstantininkais ir šimtininkais ?
09022008	Ar tai dėl to prieš mane susimokėte ? Juk niekas man nepasako , kad mano sūnus susidėjo su Jesės sūnumi , nė vienas iš jūsų nesirūpina manimi ir nepasako , kad mano sūnus sukurstė mano tarną tykoti manęs iš pasalų , kaip šiandien jis ir daro “ .
09022009	Doegas Edomitas , stovėjęs tarp Sauliaus dvariškių , atsiliepdamas tarė : „ Aš mačiau Jesės sūnų , atėjusį į Nobą pas Ahitubo sūnų Ahimelechą .
09022010	Jo labui jis teiravosi VIEŠPATIES , aprūpino jį maistu ir atidavė filistino Galijoto kalaviją “ .
09022011	Karalius pasiuntė pašaukti Ahitubo sūnų Ahimelechą ir visus kunigus , priklausiusius jo tėvo namams Nobe . Jie visi atėjo pas karalių .
09022012	Tada karalius tarė : „ Klausykis atidžiai , Ahitubo sūnau ! “ — „ Aš čia , mano viešpatie ! “ — atsiliepė šis .
09022013	Saulius klausė jo : „ Kodėl prieš mane susimokėte , tu ir Jesės sūnus ? Tu davei jam duonos bei kalaviją ir teiravaisi Dievo jo labui , kad jis prieš mane sukiltų ir tykotų manęs iš pasalų , kaip šiandien jis ir daro ! “
09022014	Atsakydamas karaliui , Ahimelechas tarė : „ Kuris iš visų tavo dvariškių yra toks ištikimas kaip Dovydas ? Jis karaliaus žentas , tavo asmens sargybos vadas ir gerbiamas tavo namuose .
09022015	Ar pirmąkart aš teiravausi Dievo jo labui ? Jokiu būdu ne ! Tegu karalius neprikiša kaltės savo tarnui ar kam nors iš mano tėvo namų , nes tavo tarnas nieko — nei mažai , nei daug — apie tai nežinojo “ .
09022016	Bet karalius tarė : „ Ahimelechai , tu mirsi ! Tu ir visi tavo namai ! “
09022017	Ir karalius įsakė aplink jį stovinčiai asmens sargybai : „ Pulkite ! Užmuškite VIEŠPATIES kunigus , nes ir jų rankos su Dovydu ! Jie žinojo , kad jis bėglys , bet man nepranešė “ . Bet karaliaus tarnai nenorėjo pakelti rankos prieš VIEŠPATIES kunigus .
09022018	Tuomet karalius tarė Doegui : „ Tu , Doegai , išdrįsk ! Pulk kunigus ! “ Doegas Edomitas paėjėjo pirmyn ir pats puolė kunigus . Tą dieną jis užmušė aštuoniasdešimt penkis vyrus , nešiojusius lininį efodą .
09022019	Nobą — kunigų miestą — jis ištiko kalaviju ; vyrus ir moteris , vaikus ir kūdikius , jaučius , asilus ir avis — visa jis ištiko kalaviju .
09022020	Bet vienas Ahitubo sūnaus Ahimelecho sūnus , vardu Abjataras , išsigelbėjo ir nubėgo pas Dovydą .
09022021	Kai Abjataras pranešė Dovydui , kad Saulius išžudė VIEŠPATIES kunigus ,
09022022	Dovydas tarė Abjatarui : „ Tą dieną ten buvo Doegas Edomitas ; aš žinojau , jog jis tikrai išduos Sauliui . Laikau save kaltu už visų gyvybę tavo tėvo namuose .
09022023	Gyvenk su manimi ir nebijok , nes kas ieškotų tavo gyvasties , turės ieškoti ir mano gyvasties . Su manimi būsi saugus “ .
09023001	Dovydui buvo pranešta : „ Žiūrėk , filistinai puola Keilą ir plėšia klojimus “ .
09023002	Dovydas klausė VIEŠPATIES , teiraudamasis : „ Ar turiu eiti ir pulti tuos filistinus ? “ VIEŠPATS atsakė Dovydui : „ Eik filistinų pulti ir išgelbėk Keilą “ .
09023003	Bet Dovydo vyrai sakė jam : „ Žiūrėk , mes bijome net čia , Judo žemėje ! O kas bus tada , kai nueisime į Keilą kovoti su filistinais ? “
09023004	Tada Dovydas vėl teiravosi VIEŠPATIES . VIEŠPATS jam atsakė : „ Taip ! Tuojau pat žygiuok į Keilą , nes aš įduosiu filistinus tau į rankas “ .
09023005	Dovydas ir jo vyrai nuėjo į Keilą ir kovojo su filistinais . Jis išsivarė jų galvijus ir laimėjo prieš juos didelę pergalę . Taip Dovydas išgelbėjo Keilos gyventojus .
09023006	Atbėgęs pas Dovydą į Keilą , Ahimelecho sūnus Abjataras atėjo su efodu rankoje .
09023007	Sauliui buvo pranešta , kad Dovydas yra atėjęs į Keilą . „ Dievas įdavė man jį į rankas , — sakė sau Saulius , — nes įeidamas į miestą su vartais ir velkėmis , jis užsidarė narve “ .
09023008	Saulius pašaukė visas karines pajėgas prie ginklų — žygiuoti į Keilą ir apsupti Dovydą ir jo vyrus .
09023009	Sužinojęs , kad Saulius rengia jam pikta , Dovydas paliepė kunigui Abjatarui : „ Atnešk efodą ! “
09023010	Tuomet Dovydas tarė : „ O , VIEŠPATIE , Izraelio Dieve , tavo tarnas išgirdo , kad Saulius rengiasi ateiti į Keilą ir dėl manęs sunaikinti miestą .
09023011	Ar Saulius ateis , kaip tavo tarnas yra girdėjęs ? O , VIEŠPATIE , Izraelio Dieve , maldauju tave , pasakyk savo tarnui “ . — „ Ateis , “ — atsakė VIEŠPATS .
09023012	Tuomet Dovydas klausė : „ Ar Keilos didžiūnai išduos mane ir mano vyrus Sauliui ? “ — „ Išduos , “ — atsakė VIEŠPATS .
09023013	Tada Dovydas ir jo vyrai , kurių buvo apie šešis šimtus , tuojau paliko Keilą ir klajojo iš vienos vietos į kitą . Kai Sauliui buvo pranešta , kad Dovydas pabėgo iš Keilos , jis nutraukė žygį .
09023014	Dovydas gyveno Judo dykumos tvirtovėse ; gyveno Zifo dykumos aukštumose . Saulius nuolat jo ieškojo , bet Dievas neįdavė Dovydo jam į rankas .
09023015	Būdamas Horešoje , Zifo dykumoje , Dovydas sužinojo , kad Saulius išėjęs tykoti jo gyvybės .
09023016	Kartą Sauliaus sūnus Jehonatanas atėjo į Horešą pas Dovydą ir pastiprino jo ranką Dievo vardu .
09023017	Sakė jam : „ Nebijok , nes mano tėvo Sauliaus ranka niekada tavęs nepalies . Tu būsi Izraelio karalius , o aš būsiu antras po tavęs . Net mano tėvas Saulius žino , kad taip yra “ .
09023018	Tada jiedu sudarė sandorą VIEŠPATIES akivaizdoje . Dovydas pasiliko Horešoje , o Jehonatanas sugrįžo į namus .
09023019	Keletas Zifo gyventojų atėjo pas Saulių į Gibėją ir tarė : „ Dovydas slapstosi tarp mūsų Horešos tvirtovėse prie Hachilos kalvos į pietus nuo Ješimono .
09023020	Tad , karaliau , kada tik panorėsi ateiti , ateik ! Mes savo ruožtu įduosime jį karaliui į rankas “ .
09023021	Saulius atsakė : „ Būkite VIEŠPATIES palaiminti už man parodytą užuojautą !
09023022	Prašau grįžti ir dar kartą ištirti . Tiksliai sužinokite , kur yra jo lankoma lindynė ir kas jį ten matė , nes man pranešta , kad jis labai klastingas .
09023023	Apžiūrėkite ir sužinokite visas lindynes , kuriose jis yra slapstęsis , ir sugrįžkite pas mane , kai būsite tikri . Tada aš eisiu su jumis ir , jei jis yra toje srityje , suieškosiu jį tarp visų Judo kilčių “ .
09023024	Jie tuojau iškeliavo į Zifą pirma Sauliaus . Dovydas ir jo vyrai buvo Maono dykumoje , Araboje , į pietus nuo Ješimono .
09023025	Sauliui ir vyrams atėjus jo ieškoti , apie tai buvo pranešta Dovydui . Jis nusileido prie uolos Maono dykumoje . Tai išgirdęs , Saulius vijosi Dovydą į Maono dykumą .
09023026	Saulius skynėsi sau kelią vienu kalno šlaitu , o Dovydas ir jo vyrai buvo kitoje kalno pusėje . Dovydui skubant pabėgti nuo Sauliaus , o Sauliui ir jo vyrams stengiantis apsupti Dovydą bei jo vyrus ir juos sugauti ,
09023027	pas Saulių atėjo pasiuntinys ir tarė : „ Skubėk į žygį , nes filistinai užpuolė kraštą ! “
09023028	Tad Saulius liovėsi vytis Dovydą ir nužygiavo prieš filistinus . Užtat ta vieta ir buvo pavadinta Pabėgimo uola .
09023029	Iš ten Dovydas užkopė į En Gedį ir apsistojo jo kalnų tvirtovėse .
09024001	Kai nuvijęs filistinus Saulius sugrįžo , jam buvo pranešta : „ Žiūrėk , Dovydas yra En Gedžio dykumoje “ .
09024002	Tada Saulius , pasiėmęs iš viso Izraelio tris tūkstančius rinktinių vyrų , išėjo ieškoti Dovydo bei jo vyrų Laukinių ožkų uolų kryptimi .
09024003	Jis atėjo prie avidžių šalia kelio . Ten buvo ola , ir Saulius įėjo į ją nusilengvinti . O Dovydas ir jo vyrai sėdėjo olos gale .
09024004	Dovydo vyrai tarė jam : „ Žiūrėk , štai diena , apie kurią VIEŠPATS tau kalbėjo : ‘ Aš įduosiu tavo priešą tau į rankas . Gali pasielgti su juo , kaip tau patinka ’ “ . Dovydas prislinko ir vogčiomis atpjovė Sauliaus skraistės skverną .
09024005	Bet po to Dovydui gėlė širdis , kam jis nupjovė Sauliaus skraistės skverną .
09024006	„ Tegu VIEŠPATS mane apsaugo , — sakė jis savo vyrams , — kad aš drįsau padaryti tokį dalyką savo viešpačiui — VIEŠPATIES pateptajam , pakeldamas ranką prieš jį . Juk jis — VIEŠPATIES pateptasis ! “
09024007	Tais žodžiais Dovydas smarkiai sudraudė savo vyrus ir Sauliaus užpulti jiems neleido . Saulius paliko olą ir nuėjo savo keliu .
09024008	Po to ir Dovydas pakilo ir išėjęs iš olos pašaukė Saulių : „ Mano valdove , karaliau ! “ Sauliui atsigręžus pasižiūrėti , Dovydas su didžia pagarba žemai nusilenkė .
09024009	Sauliui Dovydas tarė : „ Kodėl klausai žodžių žmonių , kurie sako : ‘ Žiūrėk , Dovydas nori tau pikta padaryti ’ ?
09024010	Savo akimis gali dabar matyti , kad VIEŠPATS šiandien oloje buvo įdavęs tave man į rankas . Nors jie ir ragino tave užmušti , aš tavęs pasigailėjau . Tariau sau : ‘ Rankos prieš savo valdovą nepakelsiu , nes jis VIEŠPATIES pateptasis ’ .
09024011	Žiūrėk , mano tėve , gerai pasižiūrėk į savo skraistės skverną mano rankoje , nes pjaudamas skverną nuo tavo skraistės aš tavęs neužmušiau ! Tad gali tikrai žinoti ir matyti , kad mano rankose nėra nieko pikta ir maištinga . Aš nesu tau nusidėjęs , nors tu mane ir vejiesi , norėdamas užmušti .
09024012	Tebūna VIEŠPATS mūsų teisėjas ! Tegu jis pats tau atkeršija už mane , bet mano ranka nebus pakelta prieš tave !
09024013	Kaip sako sena patarlė : ‘ Nedori darbai ateina iš nedorėlių ! ’ Mano ranka nebus pakelta prieš tave .
09024014	Prieš ką stojo Izraelio karalius ? Ką jis vejasi ? Nustipusį šunį ar vienišą blusą ?
09024015	Tad tebūna VIEŠPATS teisėjas , tegu teisia mane ir tave ! Tegu jis įsidėmi , tegu mano bylą apgina ir tegu mane prieš tave pateisina ! “
09024016	Dovydui baigus sakyti Sauliui visus tuos dalykus , Saulius tarė : „ Ar tai tavo balsas , mano sūnau Dovydai ? “ Ir Saulius balsu pravirko .
09024017	„ Ne aš , bet tu teisus , — tarė jis Dovydui , — nes man atmokėjai gerumu , o aš tau mokėjau piktumu .
09024018	Taip , tu ką tik parodei , kaip kilniai elgeisi su manimi , nes VIEŠPAČIUI įdavus mane tau į rankas tu manęs neužmušei .
09024019	Kai žmogus užklumpa savo priešą , argi jis leidžia jam eiti sveikam savo keliu ? Tegu VIEŠPATS atlygina tau gerumu už tai , ką tu man šiandien padarei .
09024020	Dabar , tikėk manimi , aš žinau , kad tu tikrai tapsi karaliumi ir kad karaliavimas Izraelyje pereis į tavo rankas .
09024021	Tad prisiek man VIEŠPAČIU , kad po manęs nesunaikinsi mano palikuonių ir neištrinsi iš mano tėvo namų mano vardo “ .
09024022	Dovydas prisiekė Sauliui . Tada Saulius sugrįžo į namus , o Dovydas ir jo vyrai užkopė į kalnų tvirtovę .
09025001	Samuelis mirė , ir visas Izraelis susirinko jo apraudoti . Jis buvo palaidotas savo namuose prie Ramos . Tada Dovydas nuėjo į Parano dykumą .
09025002	Maone gyveno žmogus , kurio nuosavybė buvo Karmelyje . Tas žmogus buvo labai turtingas . Jis turėjo tris tūkstančius avių ir tūkstantį ožkų . Tuo metu jis kirpo avis Karmelyje .
09025003	Žmogaus vardas buvo Nabalas , o jo žmonos vardas — Abigailė . Moteris buvo protinga ir graži , bet vyras buvo šiurkštus žmogus ir nedorėlis . Jis buvo iš Kalebo kilties .
09025004	Būdamas dykumoje , Dovydas išgirdo , kad Nabalas kerpa savo avis .
09025005	Dovydas pasiuntė dešimt vaikinų . Vaikinams Dovydas nurodė : „ Pakilkite į Karmelį . Nuėję pas Nabalą , pasveikinkite jį mano vardu .
09025006	Sakykite taip : ‘ Ilgiausių metų ! Ramybė tau , tavo namams ir viskam , ką turi !
09025007	Girdžiu , kad dabar kerpi avis . Kaip žinai , tavo piemenys buvo su mumis , mes jų neskriaudėme , ir jie nieko nepasigedo per visą laiką , kol buvo Karmelyje .
09025008	Prašom paklausti savo vaikinų , ir jie tau pasakys . Todėl teranda mano vaikinai malonę tavo akyse , nes atėjome šiuo ypatingu metu . Prašyčiau duoti , ką tik turi po ranka , savo tarnams ir savo sūnui Dovydui ’ “ .
09025009	Dovydo vaikinai nuėję pakartojo visus tuos žodžius Nabalui Dovydo vardu . Jiems nutilus ,
09025010	Nabalas Dovydo tarnams atsakė : „ Kas tas Dovydas ? Kas tas Jesės sūnus ? Dabar daug vergų , kurie bėga nuo savo šeimininkų .
09025011	Nejau imsiu duoną , vandenį bei mėsą , kurią paskerdžiau savo kirpėjams , ir duosiu nežinia iš kur atėjusiems vyrams ? “
09025012	Dovydo vaikinai grįžo nueitu keliu . Sugrįžę jam visa tai papasakojo .
09025013	Dovydas tarė savo vyrams : „ Visi prisisekite kalavijus ! “ Kiekvienas jų prisisegė kalaviją , ir pats Dovydas prisisegė kalaviją . Apie keturis šimtus vyrų leidosi eiti su Dovydu , o du šimtai pasiliko prie daiktų .
09025014	Nabalo žmonai Abigailei vienas iš Nabalo vaikinų pasakė : „ Žiūrėk , Dovydas atsiuntė iš dykumos pasiuntinius pasveikinti mūsų šeimininką , o jis juos labai įžeidė .
09025015	Tačiau tie vyrai buvo mums labai geri , neskriaudė mūsų , ir mes nieko nepasigedome per visą laiką , kol klajojome su jais , būdami gamtos prieglobstyje .
09025016	Siena mums jie buvo ir naktį , ir dieną — visą laiką , kai buvome su jais , ganydami avis .
09025017	Tad žinok tai ir pagalvok , ką turėtumei daryti , nes nelaimė tikrai gresia mūsų šeimininkui ir visiems jo namams . Jis toks niekšingas žmogus , kad niekas negali su juo susikalbėti “ .
09025018	Abigailė skubiai paėmė du šimtus kepalų duonos , du vynmaišius vyno , penkias jau iškeptas avis , penkis saikus pagruzdintų grūdų , šimtą kekių razinų ir du šimtus plokštainių iš figų . Sukrovusi ant asilų ,
09025019	ji tarė savo vaikinams : „ Eikite pirma manęs . Aš seksiu iš paskos “ . Bet savo vyrui Nabalui ji nieko nesakė .
09025020	Atsitiko taip , kad jai jojant ant asilo ir leidžiantis žemyn kalno tarpekliu Dovydas ir jo vyrai leidosi žemyn jos link . Ji susitiko su jais .
09025021	Dovydas buvo ką tik pasakęs : „ Iš tikrųjų be reikalo taip saugojau to žmogaus nuosavybę dykumoje , kad niekas nepražuvo iš to , kas jam priklausė , nes dabar jis man atsilygino piktu už gerą !
09025022	Tegu Dievas tai padaro ir dar teprideda Dovydo priešams , jei dar prieš rytui išauštant aš palikčiau gyvą bent vieną vyriškį iš tų , kurie jam priklauso “ .
09025023	Pamačiusi Dovydą , Abigailė skubiai nulipo nuo asilo ir puldama kniūbsčia prieš Dovydą nusilenkė iki žemės .
09025024	Parpuolusi prie jo kojų , ji maldavo : „ Tekrinta tik ant manęs , mano viešpatie , ši kaltė ! Prašau leisti tavo tarnaitei kalbėti ir išklausyti tavo tarnaitės žodžių .
09025025	Prašau , mano viešpatie , nekreipti dėmesio į Nabalą — tą niekšingą žmogų , nes koks jo vardas , toks jis ir yra ! Jo vardas reiškia ‘ kvailys ’ , ir jis yra kvailas . O aš , tavo tarnaitė , nemačiau savo viešpaties vaikinų , kuriuos tu siuntei .
09025026	Tad dabar , mano viešpatie , kaip gyvas VIEŠPATS ir kaip tu gyvas , kadangi VIEŠPATS sulaikė tave nuo kraujo kaltės ir nuo keršto tavo paties ranka , tegu tavo priešai ir ieškantys pikta mano viešpačiui tampa kaip Nabalas .
09025027	O dabar ši dovana , kurią tavo tarnaitė atnešė savo viešpačiui , tegu būna duota vaikinams , sekantiems mano viešpatį .
09025028	Prašau atleisti tavo tarnaitės nusižengimą , nes VIEŠPATS tikrai suteiks mano viešpačiui išliekančius namus dėl to , kad mano viešpats kovoja VIEŠPATIES kovas , ir jokio pikto neturi būti rasta tavyje per visą tavo gyvenimą .
09025029	Jei pakiltų žmogus tavęs persekioti ir tavo gyvybės ieškoti , mano viešpaties gyvybė bus įrišta į gyvųjų ryšulėlį VIEŠPATIES , tavo Dievo , globoje , bet gyvybę tavo priešų jis nusvies tarsi svaidykle .
09025030	Kai VIEŠPATS bus įvykdęs mano viešpačiui visa gera , ką yra pažadėjęs , ir bus paskyręs tave Izraelio valdovu ,
09025031	mano viešpaties širdis bus laisva nuo sielojimosi ir graužimosi už be reikalo išlietą kraują ar savo ranka įvykdytą kerštą . O kai VIEŠPATS bus suteikęs mano viešpačiui sėkmę , atsimink savo tarnaitę “ .
09025032	Dovydas tarė Abigailei : „ Tebūna palaimintas VIEŠPATS , Izraelio Dievas , atsiuntęs tave šiandien manęs pasitikti !
09025033	Tebūna pagirta tavo sveika nuožiūra , ir palaiminta būk tu , sulaikiusi mane šiandien nuo kraujo kaltės ir keršijimo savo paties ranka !
09025034	Juk kaip gyvas VIEŠPATS , Izraelio Dievas , sulaikęs mane daryti tau pikta , jei nebūtumei skubėjusi ir atėjusi manęs pasitikti , tikrai dar prieš rytui auštant nė vieno vyriškio nebūtų išlikę Nabalui “ .
09025035	Tada Dovydas priėmė iš jos rankų , ką ji buvo atnešusi , ir tarė jai : „ Eik ramybėje į savo namus ! Tikėk manimi , aš paklausiau tavo balso ir įvykdžiau tavo prašymą “ .
09025036	Abigailė parėjo namo pas Nabalą . Žiūri , jis kelia vaišes , tarsi karaliaus puotą , savo namuose . Nabalas buvo linksmai nusiteikęs . Jis buvo visiškai girtas . Iki ryto ji jam ničnieko nesakė .
09025037	Kitą rytą , kai vynas buvo iš Nabalo išgaravęs , žmona papasakojo jam visa , kas buvo įvykę . Širdis jam apmirė krūtinėje , ir jis tarsi suakmenėjo .
09025038	Praslinkus maždaug dešimt dienų , VIEŠPATS ištiko Nabalą , ir jis numirė .
09025039	Išgirdęs , kad Nabalas mirė , Dovydas tarė : „ Tebūna palaimintas VIEŠPATS , kuris atlygino Nabalui už man padarytą įžeidimą ir savo tarną sulaikė nuo pikto ! VIEŠPATS grąžino Nabalo nedorus darbus jam pačiam ant galvos “ . Tada Dovydas išsiuntė pas Abigailę pasiuntinius prašyti jos rankos , imti ją žmona .
09025040	Atėję pas Abigailę į Karmelį , Dovydo tarnai tarė jai : „ Dovydas pasiuntė mus pas tave paimti tave jam žmona “ .
09025041	Ji pakilo ir nusilenkusi veidu ligi žemės tarė : „ Laikykite savo tarnaitę verge plauti mano viešpaties tarnų kojas “ .
09025042	Abigailė skubiai atsikėlė , sėdusi ant asilo , išjojo drauge su savo penkiomis tarnaitėmis paskui Dovydo pasiuntinius ir tapo jo žmona .
09025043	Dovydas buvo paėmęs žmona Ahinoamą iš Jezreelio . Tad abi jos tapo jo žmonomis .
09025044	Saulius savo dukterį Mikalę — Dovydo žmoną — buvo atidavęs žmona Laišo sūnui Palčiui iš Galimų .
09026001	Zifo žmonės atėjo pas Saulių į Gibėją ir sakė : „ Dovydas slapstosi Hachilos kalvoje priešais Ješimoną “ .
09026002	Saulius tuojau pat nužygiavo į Zifo dykumą drauge su trim tūkstančiais rinktinių Izraelio vyrų ieškoti Dovydo Zifo tyruose .
09026003	Stovyklą Saulius įsirengė prie kelio ant Hachilos kalvos priešais Ješimoną . O Dovydas tuo metu laikėsi dykumoje . Pastebėjęs , kad Saulius atžygiavo į dykumą jo ieškoti ,
09026004	Dovydas pasiuntė žvalgus ir sužinojo , kad Saulius tikrai atvykęs .
09026005	Tada pats Dovydas nuėjo į vietą , kur buvo Sauliaus stovykla . Dovydas išžvalgė vietą , kur miegojo Saulius drauge su Nero sūnumi Abneru , savo kariuomenės vadu . Saulius miegojo užkardos viduje , o kariai buvo išsidėstę aplink jį .
09026006	Dovydas kreipėsi į hetitą Ahimelechą ir Cerujos sūnų Abišają , Joabo brolį , tardamas : „ Kas nusileis su manimi į Sauliaus stovyklą ? “ Abišajas atsakė : „ Aš leisiuosi su tavimi “ .
09026007	Dovydas ir Abišajas atėjo prie karių nakčia ir žiūri : Saulius kietai miega užkardos viduje , jo ietis įsmeigta į žemę prie jo galvos , o Abneras ir kariai miega aplink jį .
09026008	„ Šiandien VIEŠPATS įdavė tau į rankas tavo priešą ! — tarė Abišajas Dovydui . — Leisk man vienu ieties smūgiu prismeigti jį prie žemės . Dusyk smogti man nereikės “ .
09026009	Bet Dovydas atsakė Abišajui : „ Neužmušk jo , nes kas gali pakelti ranką prieš VIEŠPATIES pateptąjį ir būti be kaltės ? “
09026010	Dovydas tęsė : „ Kaip VIEŠPATS gyvas , pats VIEŠPATS ištiks jį arba kai ateis jo diena mirti , arba kai nužygiuos į mūšį ir žus .
09026011	Tesaugo mane VIEŠPATS , kad aš nepakelčiau rankos prieš VIEŠPATIES pateptąjį . Tad paimk ietį , esančią jam prie galvos , bei vandens ąsotį , ir eikime sau “ .
09026012	Taigi Dovydas pasiėmė ietį bei vandens ąsotį , buvusius Sauliui prie galvos , ir jiedu pasitraukė . Nė vienas to nematė ir nepajuto , nė vienas nepabudo , nes visi miegojo . Kietas miegas iš VIEŠPATIES buvo juos apėmęs .
09026013	Perėjęs į kitą šlaitą , Dovydas atsistojo ant tolimos kalvos viršūnės . Tarp jų buvo didelis nuotolis .
09026014	Dovydas pašaukė karius ir Nero sūnų Abnerą , tardamas : „ Abnerai ! Ar neatsiliepsi ? “ Atsiliepdamas Abneras sušuko : „ Kas tu esi , kad rėkauji karaliui ? “
09026015	Dovydas tarė Abnerui : „ Tu vyras ar ne ? Kito , kaip tu , nėra Izraelyje ! Tad kodėl nebudėjai prie savo viešpaties karaliaus ? Juk vienas iš karių atėjo karaliaus , tavo viešpaties , užmušti !
09026016	Ką padarei , nėra gera ! Kaip gyvas VIEŠPATS , esate verti mirties bausmės , nes nebudėjote prie savo viešpaties — prie VIEŠPATIES pateptojo . Apsižvalgyk ! Kur karaliaus ietis ar vandens ąsotis , buvęs jam prie galvos ? “
09026017	Pažinęs Dovydo balsą , Saulius klausė : „ Ar tai tavo balsas , mano sūnau Dovydai ? “ — „ Tai mano balsas , o karaliau , mano viešpatie “ , — atsakė Dovydas
09026018	ir pridūrė : „ Kodėl mano viešpats persekioja savo tarną ? Ką aš padariau ? Kuo nusikaltau ?
09026019	Prašau viešpatį karalių paklausyti savo tarno žodžių . Jei pats VIEŠPATS sukurstė tave prieš mane , tegu jis priima atnašos kvapą . Bet jei tai žmonės , tebūna jie VIEŠPATIES prakeikti , nes taip toli mane išvarė , kad šiandien aš negaliu turėti savo dalies VIEŠPATIES pavelde , tarsi man sakytų : ‘ Eik ir tarnauk kitiems dievams ’ .
09026020	Tad tegu nekrinta mano kraujas ant žemės , toli nuo VIEŠPATIES Artumo , nes Izraelio karalius išėjo ieškoti vienos blusos , tarsi medžioti kurapkos kalvose “ .
09026021	O Saulius atsakė : „ Nusidėjau ! Sugrįžk , mano sūnau Dovydai ; daugiau niekada tau pikta nedarysiu , žinodamas , kad šiandien tu branginai mano gyvastį . Taip , aš elgiausi kvailai ir dariau didelę klaidą “ .
09026022	Atsakydamas Dovydas tarė : „ Štai ietis , o karaliau ! Atsiųsk vaikiną jos paimti .
09026023	VIEŠPATS atlygina kiekvienam , kuris yra teisus ir ištikimas . Šiandien VIEŠPATS įdavė tave man į rankas , bet aš nepakėliau rankos prieš VIEŠPATIES pateptąjį .
09026024	Žiūrėk , kaip šiandien tavo gyvastis buvo brangi mano akyse , taip brangi tebūna mano gyvastis VIEŠPATIES akyse ir teišgelbsti jis mane iš visų pavojų “ .
09026025	Saulius tarė Dovydui : „ Būk palaimintas , mano sūnau Dovydai ! Tu daug pasieksi , tau visada seksis ! “ Tada Dovydas nuėjo savo keliu , o Saulius sugrįžo namo .
09027001	„ Vieną dieną , — širdyje sau sakė Dovydas , — aš tikrai žūsiu nuo Sauliaus rankos . Nieko geresnio man nelieka , kaip gelbėtis filistinų krašte . Tada Saulius nustos manęs ieškoti visoje Izraelio žemėje , ir aš išsigelbėsiu iš jo rankų “ .
09027002	Dovydas leidosi į kelionę drauge su šešiais šimtais savo vyrų ir perėjo pas Maocho sūnų Gato karalių Achišą .
09027003	Dovydas ir jo vyrai gyveno pas Achišą Gate , kiekvienas su savo šeima , o Dovydas — su savo dviem žmonomis : Ahinoama Jezreeliete ir Nabalo našle Abigaile iš Karmelio .
09027004	Kai Sauliui buvo pranešta , kad Dovydas pabėgo į Gatą , jis daugiau jo nebeieškojo .
09027005	Dovydas kreipėsi į Achišą : „ Jei radau malonę tavo akyse , tegu būna man duota vieta gyventi viename iš miestelių . Kam gi turėtų tavo tarnas gyventi su tavimi karališkajame mieste ? “
09027006	Tą dieną Achišas jam davė Ciklagą . Užtat Ciklagas ir priklauso Judo karaliams iki šios dienos .
09027007	Filistinų žemėje Dovydas išgyveno vienerius metus ir keturis mėnesius .
09027008	Dovydas ir jo vyrai eidavo ir užpuldavo gešūriečius , girzus ir amalekiečius — tautas , gyvenusias krašte nuo Telamo iki pat Šūro ir Egipto žemės .
09027009	Užpuolęs kokią nors vietovę , Dovydas nepalikdavo gyvo nei vyro , nei moters , pasigrobdavo kaimenes ir bandas , asilus , kupranugarius bei drabužius ir sugrįždavo pas Achišą .
09027010	Kai Achišas klausdavo : „ Kur šiandien darei žygį ? “ — Dovydas atsakydavo : „ Prieš jerachmeelitų kilties Negebą “ — arba : „ Prieš kainitų Negebą “ .
09027011	Dovydas nepalikdavo gyvo nei vyro , nei moters parvesti į Gatą , nes sakė sau : „ Jie galėtų mus išduoti ir pasakyti : ‘ Dovydas tai ir tai padarė ’ “ . Taip Dovydas darė , ir toks buvo jo paprotys visą laiką , kol gyveno filistinų žemėje .
09027012	Achišas Dovydu pasitikėjo . „ Jo tauta Izraelis tikrai jo nekenčia , — sakė sau , — jis amžinai bus man pavaldus “ .
09028001	Atsitiko taip , kad tomis dienomis filistinai sutelkė pajėgas mūšiui su Izraeliu . Achišas tarė Dovydui : „ Dabar , savaime suprantama , tu ir tavo vyrai turite žygiuoti su mano pajėgomis “ . —
09028002	„ Puiku ! Tu greitai pamatysi , ką tavo tarnas gali padaryti “ , — atsakė Dovydas Achišui . Tada Achišas tarė Dovydui : „ Labai gerai ! Paskirsiu tave savo asmens sargybiniu visam gyvenimui “ .
09028003	O Samuelis jau buvo miręs . Visas Izraelis buvo jį apraudojęs ir palaidojęs Ramoje , jo paties mieste . Saulius buvo išvaręs iš krašto vėlių iššaukėjus ir žynius .
09028004	Filistinai susitelkė ir atžygiavę prie Šunemo įsirengė stovyklą . Saulius surinko visą Izraelį . Jie įsirengė stovyklą prie Gilbojos .
09028005	Pamatęs filistinų stovyklą , Saulius išsigando . Širdis jam drebėjo iš išgąsčio .
09028006	Saulius teiravosi VIEŠPATIES , bet VIEŠPATS jam neatsakė nei per sapnus , nei per Urimus , nei per pranašus .
09028007	Tuomet Saulius tarė savo dvariškiams : „ Suraskite man moterį , iššaukiančią vėles , pas kurią galėčiau nueiti ir pasiteirauti “ . Dvariškiai jam pasakė , kad En Dore yra moteris , galinti iššaukti vėles .
09028008	Saulius persirengė , apsivilko kitus drabužius ir leidosi į kelionę su dviem vyrais . Jie atėjo pas tą moterį nakčia . Saulius tarė jai : „ Prašyčiau išburti man per vėlę . Iššauk man tą , kurį pasakysiu “ .
09028009	Moteris atsakė : „ Be abejo , tu žinai , ką Saulius padarė ir kaip jis išnaikino iš krašto vėlių iššaukėjus ir žynius . Tad kodėl statai žabangas , kad mane gyvą užmuštum ? “
09028010	Bet Saulius jai prisiekė VIEŠPAČIU : „ Kaip gyvas VIEŠPATS , dėl to tu nebūsi kalta “ .
09028011	Tada moteris paklausė : „ O ką turiu iššaukti ? “ Jis atsakė : „ Iššauk Samuelį “ .
09028012	Pamačiusi Samuelį , moteris sušuko visu balsu . Sauliui moteris tarė : „ Kodėl mane apgavai ? Tu esi Saulius ! “ —
09028013	„ Nebijok , — tarė Saulius , — ką tu matai ? “ Moteris atsakė Sauliui : „ Matau dvasią , kylančią iš žemės “ .
09028014	Jis klausė ją : „ Kokia jos išvaizda ? “ — „ Išeina senas vyras , — atsakė ji , — jis apsigaubęs skraiste “ . Tada Saulius pažino , kad tai Samuelis . Žemai nusilenkdamas , jis puolė kniūbsčias .
09028015	Samuelis tarė Sauliui : „ Kodėl sudrumstei man ramybę , mane iššaukdamas ? “ — „ Man gresia didelis pavojus , — atsakė Saulius , — filistinai kariauja prieš mane , o Dievas pasitraukė nuo manęs . Jis nebeatsako man nei per pranašus , nei per sapnus . Užtat ir iššaukiau tave , kad pasakytum , ką turėčiau daryti “ .
09028016	Samuelis atsakė : „ Kodėl klausi manęs ? Juk VIEŠPATS pasitraukė nuo tavęs ir tapo tavo priešu !
09028017	VIEŠPATS padarė tau , kaip jis kalbėjo per mane . VIEŠPATS išplėšė karalystę iš tavo rankos ir atidavė tavo artimui — Dovydui !
09028018	Kadangi nepaklausei VIEŠPATIES balso ir neįvykdei jo degančio pykčio ant Amaleko , VIEŠPATS ir padarė tau tai šiandien .
09028019	Be to , VIEŠPATS įduos Izraelį drauge su tavimi į rankas filistinams . Rytoj tu ir tavo sūnūs būsite su manimi . VIEŠPATS įduos ir Izraelio stovyklą filistinams į rankas “ .
09028020	Apimtas siaubo nuo Samuelio žodžių , Saulius tuojau pat sukniubo žemėje . Jam stigo ir jėgų , nes nebuvo nieko valgęs visą dieną ir naktį .
09028021	Moteris priėjo prie Sauliaus ir , matydama , kad jis siaubo apimtas , tarė : „ Žiūrėk , tavo tarnaitė klausė tavo balso . Aš stačiau į pavojų savo gyvybę ir įvykdžiau tavo nurodymus .
09028022	Dabar prašyčiau , kad ir tu paklausytum savo tarnaitės balso . Leisk man padėti prieš tave riekę duonos . Valgyk , kad turėtumei jėgų eiti savo keliu “ .
09028023	Jis atsisakė , tardamas : „ Nevalgysiu “ . Bet dvariškiams ir moteriai prisispyrus raginant , jis paklausė . Jis pakilo nuo žemės ir atsisėdo ant lovos .
09028024	Moteris turėjo namuose penimą veršiuką . Skubiai jį papjovė . Paėmusi miltų , užminkė ir iškepė neraugintų plokštainių .
09028025	Ji padėjo visa tai Sauliui bei jo dvariškiams , ir jie pavalgė . Tą pačią naktį jie pakilo ir išėjo .
09029001	Filistinai telkė visas savo pajėgas prie Afeko , o izraelitai buvo pasistatę stovyklą palei šaltinį prie Jezreelio .
09029002	Filistinų didžiūnai atžygiavo , kiekvienas eidamas su savo šimtinės ar tūkstančio gretomis . Dovydas ir jo vyrai atžygiavo eisenos gale , eidami su Achišu .
09029003	Filistinų vadai klausė : „ Ką čia veikia tie hebrajai ? “ Achišas paaiškino filistinų vadams : „ Na , tai Dovydas , Izraelio karaliaus Sauliaus tarnas . Jis buvo pas mane metus su viršum , ir aš negaliu jam nieko prikišti nuo to laiko , kai jis pabėgo nuo Sauliaus , iki šios dienos “ .
09029004	Filistinų vadai pyko ant jo . „ Siųsk tą vyrą atgal , — sakė jam filistinų vadai , — tegrįžta į vietą , kurią esi jam paskyręs . Į mūšį jis su mumis nežygiuos , antraip mūšyje gali tapti mums priešu . Juk kaip kitaip galėtų šis vyrukas atgauti savo valdovo malonę ? Ar ne šių vyrų galvomis ?
09029005	Argi tai ne Dovydas , apie kurį jie šokdami dainuoja : ‘ Saulius užmušė tūkstančius , o Dovydas — dešimtis tūkstančių ? ’ “
09029006	Tada Achišas , pasišaukęs Dovydą , tarė : „ Kaip gyvas VIEŠPATS , tu doras vyras , ir man atrodo tinkama , kad žygiuotumei į mūšį ir iš mūšio su manimi , nes neradau tavyje nieko pikta nuo tavo atėjimo pas mane iki šios dienos . Nepaisant to , kiti didžiūnai tavęs nepriima .
09029007	Tad grįžk atgal ramybėje . Nedaryk nieko , kas būtų pikta filistinų didžiūnų akyse “ .
09029008	Bet Dovydas tarė Achišui : „ Ką aš padariau ? Ką radai savo tarne nuo dienos , kurią pasirodžiau prieš tave , iki šios dienos , kad negaliu eiti ir kovoti su viešpaties karaliaus priešais ? “
09029009	Atsakydamas Dovydui , Achišas tarė : „ Žinau , kad mano akyse esi toks tinkamas , kaip Dievo angelas . Bet , nepaisant to , filistinų vadai pasakė : ‘ Į mūšį su mumis jis nežygiuos ! ’
09029010	Tad atsikelk anksti rytą , tu ir su tavimi atėjusieji tavo valdovo tarnai , ir žygiuok į vietą , kurią tau paskyriau . Neimk į širdį niekingų pastabų , nes buvai tinkamas mano tarnyboje ! Leiskitės į kelionę anksti rytą , išvykite kai tik prašvis “ .
09029011	Tad anksti rytą Dovydas leidosi į kelionę , su savo vyrais grįždamas į filistinų žemę . O filistinai nužygiavo į Jezreelį .
09030001	Kai trečią dieną Dovydas ir jo vyrai pasiekė Ciklagą , amalekiečiai buvo įsiveržę į Negebą ir Ciklagą . Jie buvo užpuolę Ciklagą ir sudeginę .
09030002	Jo moteris ir visus , kas buvo jame , žemos kilmės ir kilmingus , jie buvo paėmę į nelaisvę . Nenužudė jų nė vieno , bet pasigrobė ir nuėjo savo keliu .
09030003	Atėję į miestą , Dovydas ir jo vyrai rado jį sudegintą , o jų žmonas , sūnus ir dukteris išvestas į nelaisvę .
09030004	Dovydas ir su juo buvę kariai aimanavo ir tol verkė , kol jiems pristigo jėgų verkti .
09030005	Ir abi Dovydo žmonos — Ahinoama iš Jezreelio ir Nabalo našlė Abigailė — buvo išvestos į nelaisvę .
09030006	Dovydui iškilo didelis pavojus , nes kariai grasino užmušti jį akmenimis . Visi kariai buvo įniršę dėl savo sūnų ir dukterų . Bet Dovydas ieškojo jėgų pas VIEŠPATĮ , savo Dievą .
09030007	Dovydas tarė Ahimelecho sūnui kunigui Abjatarui : „ Atnešk man efodą ! “ Abjataras atnešė Dovydui efodą .
09030008	Dovydas teiravosi VIEŠPATIES , klausdamas : „ Ar turiu vytis tuos užpuolikus ? Ar pasivysiu juos ? “ Jis atsakė jam : „ Vykis , nes tikrai juos pasivysi ir tikrai išgelbėsi ! “
09030009	Tad Dovydas leidosi vytis — jis ir šeši šimtai vyrų , kurie buvo su juo . Jie atėjo į Besoro slėnį , kur paliko pavargusiuosius .
09030010	Dovydas vijosi toliau — jis ir keturi šimtai vyrų . Du šimtai pasiliko , nes dėl nuovargio nebepajėgė pereiti Besoro slėnio .
09030011	Laukuose aptikę egiptietį , jie atvedė jį pas Dovydą . Jie davė jam valgyti duonos ir atsigerti vandens ;
09030012	davė ir figų plokštainio gabalą bei dvi kekes razinų . Užvalgęs šis atgavo jėgas . Jis nebuvo nei duonos valgęs , nei vandens gėręs tris dienas ir tris naktis .
09030013	Tada Dovydas jo paklausė : „ Kieno tu ? Iš kur esi ? “ — „ Aš esu egiptietis , vieno amalekiečio vergas , — atsakė jis , — mano šeimininkas paliko mane , nes prieš tris dienas aš susirgau .
09030014	Mes užpuolėme keretų Negebą , Judo Negebą bei Kalebo Negebą ir sudeginome Ciklagą “ .
09030015	Dovydas tarė jam : „ Ar nuvesi mane pas tą užpuolikų gaują ? “ Jis atsakė : „ Prisiek Dievu , kad manęs neužmuši ar šeimininkui neišduosi , ir nuvesiu tave pas tą užpuolikų gaują “ .
09030016	Kai jis nuvedė Dovydą , žiūri : plačiai pasklidę žemėje , jie valgo , geria ir šoka , šventiškai nusiteikę , džiaugdamiesi dideliu grobiu , kurį buvo paėmę iš filistinų krašto ir iš Judo krašto .
09030017	Dovydas kovėsi su jais nuo sutemų iki kitos dienos vakaro . Nė vienas jų neišsigelbėjo , tiktai keturi šimtai vaikinų , sėdę ant kupranugarių , pabėgo .
09030018	Dovydas išgelbėjo visa , ką amalekiečiai buvo paėmę . Dovydas išgelbėjo ir abi savo žmonas .
09030019	Nieko iš jų nepasigedo — mažo ar didelio , sūnų ar dukterų , grobio ar ko kito , kas buvo pagrobta ; visa Dovydas atgavo .
09030020	Be to , Dovydas paėmė visas bandas bei kaimenes , ir , varydami jas pirma jo , žmonės šaukė : „ Tai Dovydo grobis ! “
09030021	Dovydui pasiekus anuos du šimtus vyrų , dėl nuovargio nebegalėjusių sekti Dovydo ir paliktų prie Besoro slėnio , jie išėjo pasitikti Dovydo ir su juo esančių karių . Priėjęs prie jų , Dovydas pasisveikino .
09030022	Tačiau nedori ir niekam tikę vyrai , kurie buvo žygiavę su Dovydu , tarė : „ Kadangi jie nėjo su mumis , neduosime jiems nieko iš atimto grobio . Tegu pasiima kiekvienas savo žmoną ir vaikus . Tegu sau eina ! “
09030023	Tačiau Dovydas atsiliepė : „ Taip neturite daryti , mano broliai , su tuo , ką VIEŠPATS mums suteikė . Jis mus apsaugojo ir mums į rankas įdavė mus užpuolusią gaują .
09030024	Kas galėtų šiuo reikalu su jumis sutikti ? Dalis saugančio daiktus bus tokia pat , kaip dalis einančio į mūšį . Jie visi lygiai dalysis “ .
09030025	Taigi nuo tos dienos iki šiol toks yra įstatas ir įsakas Izraelyje .
09030026	Pasiekęs Ciklagą , Dovydas pasiuntė dalį grobio savo bičiuliams , Judo seniūnams , tardamas : „ Tai dovana jums iš paimto grobio iš VIEŠPATIES priešų “ .
09030027	To grobio jis pasiuntė seniūnams į Betelį , Negebo Ramotą ir Jatyrą ,
09030028	į Aroerą , Sifmotą ir Eštemoją ,
09030029	Rakalą , jerachmeelitų kilties miestus ir kainitų kilties miestus ,
09030030	į Hormą , Bor Ašaną ir Atachą
09030031	bei Hebroną — į visas vietas , kur buvo klajoję Dovydas ir jo vyrai .
09031001	Filistinai stojo į mūšį su Izraeliu , o Izraelio vyrai bėgo nuo filistinų . Daug jų krito mirtinai sužeisti ant Gilbojos kalno .
09031002	Filistinai pasivijo Saulių ir jo sūnus . Sauliaus sūnus — Jehonataną , Abinadabą ir Malkišūvą — filistinai nukovė .
09031003	Mūšis siautėjo aplink Saulių . Keletas lankininkų pataikė į jį ir sunkiai sužeidė .
09031004	Tuomet Saulius tarė savo ginklanešiui : „ Išsitrauk iš makštų kalaviją ir nudurk mane , kad neapipjaustytieji nenudurtų manęs ir neišjuoktų “ . Bet ginklanešys tai daryti atsisakė , nes buvo siaubo apimtas . Tad Saulius pačiupo savo paties kalaviją ir krito ant jo .
09031005	Ir ginklanešys , matydamas Saulių mirusį , krito ant savo kalavijo ir mirė su juo .
09031006	Taigi tą pačią dieną drauge mirė Saulius , jo trys sūnūs ir ginklanešys .
09031007	Pamatę , kad Izraelio vyrai pabėgo iš mūšio , o Saulius bei jo sūnūs mirę , kitoje slėnio pusėje ir Užjordanėje buvę Izraelio vyrai paliko savo miestus ir bėgo . O filistinai atėjo ir juos užėmė .
09031008	Kitą dieną filistinai , atėję žuvusiųjų apiplėšti , rado Saulių ir jo tris sūnus , kritusius ant Gilbojos kalno .
09031009	Jie nukirto jam galvą , paėmė ginklus ir siuntė pasiuntinius per visą filistinų kraštą nunešti gerą žinią savo stabų šventykloms ir žmonėms .
09031010	Jo ginklai buvo padėti į Astartės šventyklą , o kūnas pakabintas ant Bet Šeano sienos .
09031011	Bet kai Jabeš Gileado gyventojai išgirdo , ką filistinai buvo padarę Sauliui ,
09031012	visi jų ištikimi vyrai leidosi į kelionę ir žygiavę visą naktį nuėmė Sauliaus kūną ir jo sūnų kūnus nuo Bet Šeano sienos . Parnešę į Jabešą , ten juos sudegino .
09031013	Tuomet paėmė jų kaulus ir palaidojo po tamarisku Jabeše . Jie pasninkavo septynias dienas .
10001001	Po Sauliaus mirties — Dovydas jau buvo sugrįžęs nugalėjęs Amaleką — Dovydas praleido dvi dienas Ciklage .
10001002	Trečią dieną iš Sauliaus stovyklos staiga atėjo vyras suplėšytais drabužiais ir dulkėmis ant galvos . Priėjęs prie Dovydo , žemai nusilenkdamas , parpuolė ant žemės .
10001003	„ Iš kur ateini ? “ — klausė Dovydas . Jis atsakė : „ Ką tik pabėgau iš Izraelio stovyklos “ .
10001004	„ Kas atsitiko ? — klausė Dovydas . — Sakyk ! “
10001005	Jis atsakė : „ Kariai bėgo iš mūšio lauko , bet taip pat daug karių krito ir žuvo . Žuvo ir Saulius bei jo sūnus Jehonatanas “ .
10001006	Tada Dovydas paklausė atnešusį žinią vaikiną : „ Iš kur žinai , kad Saulius ir jo sūnus Jehonatanas žuvo ? “ Žinią atnešęs vaikinas tarė : „ Pasitaikė , kad aš buvau ant Gilbojos kalno . Žiūriu , Saulius parkritęs ant savo ieties , o prie jo artinasi kovos vežimai ir raitininkai .
10001007	Pažvelgęs atgal , jis pamatė mane ir pašaukė . ‘ Aš čia ! ’ — atsakiau .
10001008	Jis manęs paklausė : ‘ Kas tu ? ’ ‘ Amalekietis ’ , — atsakiau .
10001009	Tada jis tarė man : ‘ Ateik , stokis ant manęs ir pribaik mane , nes aš kankinuosi ir esu vos gyvas ’ .
10001010	Taigi aš stojausi ant jo ir pribaigiau , nes žinojau , kad jis niekada daugiau nebepakils iš vietos , kur buvo parkritęs . Tada nuėmiau karūną jam nuo galvos bei antrankovį nuo rankos ir atnešiau čia savo viešpačiui “ .
10001011	Dovydas ėmė ir persiplėšė drabužius . Tą pat padarė visi su juo buvę vyrai .
10001012	Jie raudojo ir verkė , pasninkaudami ligi vakaro dėl Sauliaus ir dėl jo sūnaus , ir dėl VIEŠPATIES kariuomenės , ir dėl Izraelio namų , nes šie buvo kritę nuo kalavijo .
10001013	Vaikinui , atnešusiam žinią , Dovydas tarė : „ Iš kur tu ? “ Jis atsakė : „ Aš ateivio sūnus , amalekietis “ .
10001014	„ Kaip išdrįsai , — tarė jam Dovydas , — pakelti ranką ir užmušti VIEŠPATIES pateptąjį ? “
10001015	Tada , pasišaukęs vieną savo vyrų , Dovydas tarė jam : „ Ateik ir užmušk jį ! “ Tas smogė , ir jis numirė .
10001016	O Dovydas sakė : „ Tekrinta tavo kraujas ant tavo galvos , nes savo paties lūpomis paliudijai prieš save : ‘ Aš užmušiau VIEŠPATIES pateptąjį ’ “ .
10001017	Dovydas užvedė šią raudą dėl Sauliaus ir jo sūnaus Jehonatano .
10001018	Jis įsakė , kad Judo žmonės būtų mokomi Lanko giesmės ; ji užrašyta Jašaro knygoje .
10001019	„ Deja ! Izraeli , tavo šlovė guli nužudyta tavo aukštumose ! Kaip krito galiūnai !
10001020	Nepasakokite apie tai Gate , neskelbkite to Aškelono gatvėse , kad filistinų dukterys nesidžiaugtų , kad neapipjaustytųjų dukterys nedžiūgautų .
10001021	O Gilbojos kalnai ! Tenebūna jums nei rasos , nei lietaus , nei derlingų laukų ! Juk ten buvo numestas galiūnų skydas , skydas Sauliaus , nepateptas aliejumi .
10001022	Nuo užmuštųjų kraujo , nuo rubuilių galiūnų Jehonatano strėlė niekada negrįžo , Sauliaus kalavijas niekada nebuvo veltui ištrauktas .
10001023	Saulius ir Jehonatanas , mylimi ir šaunūs ! Nei gyvendami , nei mirdami , niekada jie nebuvo perskirti ! Jie buvo spartesni už erelius , stipresni už liūtus .
10001024	O Izraelio dukterys , verkite Sauliaus , aprengusio jus brangiu purpuru , išpuošusio auksu jūsų apdarą !
10001025	Kaip krito galiūnai mūšio sūkuryje ! Jehonatanas guli nužudytas tavo aukštumose .
10001026	Sielvartauju dėl tavęs , mano broli Jehonatanai ! Be galo brangus tu man buvai , nuostabi man buvo tavo meilė , viršijanti moters meilę .
10001027	Kaip krito galiūnai ir pražuvo karo ginklai ! “
10002001	Praėjus šiek tiek laiko , Dovydas teiravosi VIEŠPATIES , klausdamas : „ Ar turiu eiti į kurį nors Judo miestą ? “ VIEŠPATS atsakė jam : „ Eik ! “ — „ Į kurį turiu eiti ? “ — toliau klausė Dovydas . Jis atsakė : „ Į Hebroną “ .
10002002	Tada Dovydas nuėjo ten drauge su dviem savo žmonomis — Ahinoama iš Jezreelio ir Nabalo iš Karmelio našle Abigaile .
10002003	Dovydas pasiėmė ir su juo buvusius vyrus , kiekvieną su šeima . Jie apsigyveno miestuose prie Hebrono .
10002004	Tada atėję Judo žmonės ten patepė Dovydą Judo karaliumi . Dovydą pasiekė žinia , kad Jabeš Gileado žmonės palaidojo Saulių .
10002005	Dovydas išsiuntė pas juos pasiuntinius ir tarė jiems : „ Būkite VIEŠPATIES palaiminti , nes parodėte ištikimą meilę savo valdovui Sauliui ir palaidojote jį !
10002006	Dabar teparodo jums VIEŠPATS tikrą ištikimą meilę ! Ir aš dosniai jums atlyginsiu , kad tai padarėte .
10002007	Todėl tebūna stiprios jūsų rankos ir būkite narsūs ! Jūsų valdovas Saulius žuvo , bet Judo namai jau patepė mane savo karaliumi “ .
10002008	Tačiau Sauliaus kariuomenės vadas Nero sūnus Abneras paėmė Sauliaus sūnų Išbošetą ir nugabeno jį į Mahanaimus .
10002009	Paskui jis padarė jį Gileado , ašūriečių , Jezreelio , Efraimo , Benjamino ir viso Izraelio karaliumi .
10002010	Sauliaus sūnus Išbošetas turėjo keturiasdešimt metų , kai tapo Izraelio karaliumi , ir karaliavo dvejus metus . Bet Judo namai palaikė Dovydą .
10002011	Būdamas Judo karaliumi , Dovydas iš viso Hebrone praleido septynerius metus ir šešis mėnesius .
10002012	Kartą Nero sūnaus Abnero ir Sauliaus sūnaus Išbošeto kariai atžygiavo iš Mahanaimų į Gibeoną .
10002013	Cerujos sūnus Joabas ir Dovydo kariai taip pat atžygiavo ir susitiko su jais prie Gibeono tvenkinio . Vienas būrys buvo viename tvenkinio krante , kitas — kitame .
10002014	Abneras tarė Joabui : „ Prašau leisti vaikinams stoti į dvikovą ir pažaisti mūsų akivaizdoje “ . „ Testoja ! “ — atsakė Joabas .
10002015	Jie pakilo stoti į dvikovą , pašaukti po lygiai — dvylika iš Benjamino bei Sauliaus sūnaus Išbošeto ir dvylika iš Dovydo karių .
10002016	Kiekvienas griebė savo priešininką už galvos ir smeigė kalaviju priešininkui į šoną . Taip jie visi parkrito . Todėl ta vieta Gibeone buvo pavadinta Kalavijo ašmenų lauku .
10002017	Tą dieną įvyko labai nuožmus mūšis . Dovydo kariai sumušė Abnerą ir Izraelio vyrus .
10002018	Ten buvo visi trys Cerujos sūnūs — Joabas , Abišajas ir Asaelis . Asaelis buvo greitakojis tarsi laukų stirna .
10002019	Užtat Asaelis lėkė paskui Abnerą ir vydamasis jį nesuko nei į dešinę , nei į kairę .
10002020	Žvilgterėjęs atgal , Abneras sušuko : „ Ar tai tu , Asaeli ? “ — „ Taip , tai aš ! “ — atsakė .
10002021	Abneras tarė jam : „ Pasuk į dešinę ar kairę , pasigauk vieną vaikinų ir paimk iš jo grobio “ . Bet Asaelis nenorėjo nuo jo pasitraukti .
10002022	Abneras vėl prašė Asaelį : „ Nustok mane vytis ! Kodėl turėčiau tave paguldyti ant žemės ? Kaipgi galėsiu tuomet pasirodyti tavo broliui Joabui ? “
10002023	Bet tas atsisakė liautis jį vytis . Tada Abneras taip smogė jam į pilvą ieties drūtgaliu , kad ietis išlindo pro nugarą . Jis parkrito ir toje vietoje numirė . Atėję prie vietos , kur jis buvo parkritęs ir numiręs , visi sustodavo .
10002024	Bet Joabas ir Abišajas toliau vijosi Abnerą . Saulei leidžiantis , jie pasiekė Gibeat Amą , esančią priešais Giachą prie kelio į Gibeono tyrus .
10002025	Benjamino giminės žmonės susitelkė už Abnero , sudarydami vieną būrį , ir pasiruošė gintis ant kalvos viršūnės .
10002026	Tada Abneras pašaukė Joabą : „ Argi amžinai turi siausti kalavijas ? Nejau tu nežinai , kad galas bus kartus ! Kiek ilgai dar delsi įsakyti kariams nustoti vytis savo brolius ? “
10002027	Joabas atsakė : „ Kaip gyvas Dievas , jeigu nebūtumei prakalbėjęs , kariai būtų liovęsi vytis savo brolius tik kitą rytą “ .
10002028	Joabas papūtė ragą , ir visi kariai sustojo , liovėsi vytis Izraelį ir daugiau nebekovojo .
10002029	Abneras ir jo vyrai žygiavo visą tą naktį per Arabą , perėjo Jordaną ir , keliavę visą priešpietį , atėjo į Mahanaimus .
10002030	O Joabas , nustojęs vytis Abnerą , surinko visus savo karius . Be Asaelio , iš Dovydo kareivių dar trūko devyniolikos vyrų .
10002031	Bet Dovydo kariai buvo užmušę iš benjaminų tris šimtus šešiasdešimt Abnero vyrų .
10002032	Asaelis buvo nuneštas į Betliejų ir palaidotas tėvo kape . Joabas ir jo vyrai žygiavo visą naktį . Diena jiems prašvito Hebrone .
10003001	Karas tarp Sauliaus namų ir Dovydo namų tęsėsi ilgai . Dovydas ilgainiui darėsi vis galingesnis , tuo tarpu Sauliaus namai vis silpnėjo .
10003002	Hebrone Dovydui gimė šie sūnūs : pirmagimis — Amnonas iš Ahinoamos Jezreelietės ,
10003003	antras — Kilabas iš Abigailės , Nabalo iš Karmelio našlės , trečias — Abšalomas , Gešūro karaliaus Talmajo dukters Maakos sūnus ,
10003004	ketvirtas — Hagitos sūnus Adonijas , penktas — Abitalės sūnus Šefatija
10003005	ir šeštas — Itramas iš Dovydo žmonos Eglos . Jie Dovydui gimė Hebrone .
10003006	Per karą tarp Sauliaus namų ir Dovydo namų Abneras įsigalėjo Sauliaus namuose .
10003007	Saulius buvo turėjęs sugulovę — Ajos dukterį , vardu Ricpą . Išbošetas tarė Abnerui : „ Kodėl tu ėjai pas mano tėvo sugulovę ? “
10003008	Abneras labai įširdo dėl Išbošeto žodžių . Jis tarė : „ Ar aš šuns galva Judui ? Tarnauju ištikimai tavo tėvo Sauliaus namams , jo broliams bei bičiuliams , neišdaviau tavęs Dovydui į rankas , o tu meti man kaltę dėl tos moters !
10003009	Tepadaro Dievas Abnerui ir teprideda , jei neįvykdysiu Dovydui , ką VIEŠPATS yra jam prisiekęs , —
10003010	perkelti karalystę iš Sauliaus namų ir pastatyti Dovydo sostą Izraeliui ir Judui nuo Dano ligi Beer Šebos “ .
10003011	Bijodamas Abnero , Išbošetas daugiau nieko negalėjo jam sakyti .
10003012	Abneras tuojau pat išsiuntė pasiuntinius į Hebroną pas Dovydą , tardamas : „ Kam priklauso kraštas ? Sudaryk su manimi sandorą . Štai mano ranka bus su tavimi ir atves pas tave visą Izraelį “ . —
10003013	„ Gerai , — atsakė Dovydas , — aš sudarysiu sandorą su tavimi . Bet reikalauju iš tavęs vieno dalyko : niekada nepasirodysi mano akivaizdoje , nebent ateidamas pas mane atvestumei Sauliaus dukterį Mikalę “ .
10003014	Dovydas išsiuntė pasiuntinius ir pas Sauliaus sūnų Išbošetą , tardamas : „ Atiduok man mano žmoną Mikalę , už kurią aš sumokėjau nuotakos kainą — šimtą filistinų apyvarpio odų “ .
10003015	Išbošetas pasiuntė paimti ją nuo jos vyro Laišo sūnaus Paltielio .
10003016	Jos vyras ėjo su ja ir sekdamas paskui verkė iki pat Bahurimų . Tada Abneras įsakė jam : „ Grįžk namo ! “ Ir jis nuėjo atgal .
10003017	Abneras buvo siuntęs žodį Izraelio seniūnams , tardamas : „ Visą laiką norėjote , kad Dovydas būtų jūsų karalius .
10003018	Dabar tai įvykdykite , nes VIEŠPATS yra Dovydui pažadėjęs : ‘ Per savo tarną Dovydą aš išgelbėsiu savo tautą Izraelį iš filistinų rankų ir visų priešų ’ “ .
10003019	Abneras kalbėjo tiesiai ir su benjaminais . Tada Abneras nuėjo į Hebroną pasakyti Dovydui , kas gera viso Izraelio akyse ir kas gera visų Benjamino namų akyse .
10003020	Atėjus Abnerui su dvidešimčia vyrų pas Dovydą į Hebroną , Dovydas iškėlė Abnerui ir jo vyrams vaišes .
10003021	Abneras Dovydui tarė : „ Aš eisiu ir subursiu pas savo valdovą karalių visą Izraelį . Su tavimi jie sudarys sandorą , kad galėtumei visa valdyti , kaip trokšta tavo širdis “ . Dovydas išleido Abnerą , ir jis išėjo susitaikęs .
10003022	Kaip tik tuo metu Dovydo kariai ir Joabas sugrįžo iš žygio ir parnešė daug grobio . Bet Abnero pas Dovydą Hebrone nebebuvo , nes Dovydas jį išleido , ir jis išėjo susitaikęs .
10003023	Joabui ir visam jo būriui atvykus , jam buvo pranešta : „ Nero sūnus Abneras atėjo pas karalių . Jis paleido jį , ir šis išėjo susitaikęs “ .
10003024	Joabas nuėjo pas karalių ir tarė : „ Ką tu padarei ? Abneras atėjo pas tave . Kam jį paleidai ? Jis jau paspruko !
10003025	Nejau nežinai , kad Nero sūnus Abneras atėjo tik tavęs apgauti , stebėti , kada ateini ir kada išeini , ir sužinoti visa , ką darai ? “
10003026	Palikęs Dovydą , Joabas išsiuntė pasiuntinius vytis Abnero , ir jie parvedė jį atgal nuo Siros vandens talpyklos . Bet Dovydas to nežinojo .
10003027	Abnerui sugrįžus į Hebroną , Joabas pasivedė jį į šalį miesto vartuose vienu du pasikalbėti . Ten jis smeigė jam į pilvą . Taip Abneras mirė už pralietą Joabo brolio Asaelio kraują .
10003028	Apie tai išgirdęs , Dovydas tarė : „ Aš ir mano karalystė amžinai nekalti VIEŠPAČIUI dėl Nero sūnaus Abnero kraujo .
10003029	Tekrinta kaltė ant Joabo galvos ir visų jo tėvo namų ! Niekada tenebūna Joabo namai be kenčiančio sėklos išsiliejimą , be sergančio raupsais , be laikančio verpstę , be žuvusio nuo kalavijo , be stokojančio duonos ! “
10003030	Joabas ir jo brolis Abišajas nužudė Abnerą už tai , kad jis buvo užmušęs jų brolį Asaelį Gibeone .
10003031	Tada Dovydas tarė Joabui ir visiems su juo buvusiems žmonėms : „ Persiplėškite drabužius , apsijuoskite ašutinėmis ir raudokite Abnero “ . Karalius ėjo paskui karstą .
10003032	Abneras buvo palaidotas Hebrone . Karalius verkė balsu prie Abnero kapo , verkė ir visi žmonės .
10003033	Karalius užvedė raudą dėl Abnero , sakydamas : „ Argi turėjo Abneras mirti , kaip miršta storžievis ?
10003034	Tavo rankos nebuvo surištos , tavo kojos nebuvo supančiotos . Tu kritai , kaip krinta nedorėlių nužudytas “ . Visi žmonės jo dar labiau verkė .
10003035	Tada visi žmonės jau dieną ėjo raginti Dovydą valgyti , bet Dovydas prisiekė , tardamas : „ Tai tepadaro man Dievas ir dar teprideda , jeigu ragaučiau duonos ar ko nors prieš nusileidžiant saulei ! “
10003036	Visi žmonės tai pastebėjo ir pritarė . Visa , ką darė karalius , patiko visiems žmonėms .
10003037	Taigi visi žmonės ir visas Izraelis suprato , kad karalius neprisidėjo prie Nero sūnaus Abnero nužudymo .
10003038	Karalius tarė savo tarnams : „ Nejau nežinote , kad šiandien Izraelyje krito didžiūnas ir garbingas vyras ?
10003039	Dabar aš bejėgis , nors ir pateptas karaliumi . Tie vyrai , Cerujos sūnūs , man per aršūs . Teatmoka VIEŠPATS darančiam pikta pagal jo nedorumą ! “
10004001	Išgirdęs , kad Abneras mirė Hebrone , Sauliaus sūnus Išbošetas nuleido rankas . Visas Izraelis susirūpino .
10004002	Sauliaus sūnus turėjo du būrių vadus . Vieno vardas buvo Baana , kito — Rechabas . Jiedu buvo sūnūs Rimono — benjamino iš Beerotų , nes Beerotai buvo laikomi Benjamino dalimi .
10004003	Beerotų žmonės pabėgo į Gitaimus ir kaip ateiviai tebegyvena ten iki šios dienos .
10004004	Sauliaus sūnus Jehonatanas turėjo sūnų sužalotomis kojomis . Jis buvo penkerių metų , kai žinia apie Saulių ir Jehonataną pasiekė Jezreelį . Auklė , pasiėmusi jį , bėgo . Atsitiko taip , kad jai skubant bėgti jis parkrito ir tapo raišas . Jo vardas buvo Mefi Bošetas .
10004005	Beerotiečio sūnūs Rechabas ir Baana leidosi į kelionę ir pasiekė Išbošeto namus pačiame dienos įkarštyje , kai jis buvo atgulęs pokaičio .
10004006	Jiedu įėjo į vidų , tarsi norėdami paimti kviečių , ir smogė jam į pilvą . Taigi Rechabas ir jo brolis Baana atsėlino ,
10004007	įėjo į namus , smogė jam , miegančiam lovoje savo miegamajame , užmušę nukirto galvą . Pasiėmę galvą , jiedu keliavo per Arabą visą naktį .
10004008	Atnešę Išbošeto galvą į Hebroną pas Dovydą , tarė karaliui : „ Štai galva Išbošeto , sūnaus tavo priešo Sauliaus , ieškojusio tavo gyvybės . Šiandien VIEŠPATS Sauliui ir jo palikuoniui įvykdė kerštą už mano viešpatį karalių “ .
10004009	Dovydas atsakė Rimono Beerotiečio sūnums Rechabui ir Baanai : „ Kaip gyvas VIEŠPATS , kuris išgelbėjo mane iš visų negandų !
10004010	Vyrą , kuris man pranešė : ‘ Štai Saulius negyvas ’ — ir manė atnešąs man gerą žinią , sulaikiau ir užmušiau Ciklage . Toks buvo atlygis , kurį daviau jam už jo žinią !
10004011	Juo labiau , kad nedori vyrai užmušė teisų žmogų lovoje jo paties namuose ! Argi dabar nereikalausiu jo kraujo iš jūsų rankos ir nepašalinsiu jūsų nuo žemės ? “
10004012	Dovydas įsakė savo kariams , ir tie juos užmušė . Nukirtę rankas ir kojas , pakabino jų kūnus prie tvenkinio Hebrone . O Išbošeto galvą jie nunešė ir palaidojo Abnero kape Hebrone .
10005001	Visos Izraelio giminės atėjo į Hebroną pas Dovydą ir tarė : „ Mes — tavo kūnas ir kraujas .
10005002	Jau anksčiau , Sauliui esant mūsų karaliumi , tu išvesdavai į žygį ir parvesdavai iš žygio Izraelį . Tau VIEŠPATS tarė : ‘ Tu būsi mano tautos Izraelio ganytojas , tu būsi Izraelio karalius ’ “ .
10005003	Visi Izraelio seniūnai atėjo į Hebroną pas karalių . Karalius Dovydas sudarė su jais sandorą Hebrone VIEŠPATIES akivaizdoje , ir jie patepė Dovydą Izraelio karaliumi .
10005004	Dovydui buvo trisdešimt metų , kai tapo karaliumi , ir karaliavo jis keturiasdešimt metų .
10005005	Hebrone jis valdė Judą septynerius metus ir šešis mėnesius , o Jeruzalėje karaliavo visam Izraeliui ir Judui trisdešimt trejus metus .
10005006	Karalius ir jo vyrai nužygiavo į Jeruzalę prieš jebusiečius , tos vietovės gyventojus . Jie sakė Dovydui : „ Niekad čia neįžengsi ! Net akli ir raiši privers tave pasitraukti “ , — manydami : „ Dovydas negali čia įžengti “ .
10005007	Nepaisant to , Dovydas paėmė Siono tvirtovę ; dabar tai Dovydo miestas .
10005008	Tą dieną Dovydas buvo pasakęs : „ Kas nori nugalėti jebusiečius , telipa pro vandens šulinį pulti raišųjų ir aklųjų — tų , kurių Dovydas nekenčia “ . Užtat ir sakoma : „ Aklas ir raišas neįžengs į Namus “ .
10005009	Dovydas paėmė tvirtovę ir pavadino ją Dovydo miestu . Miesto dalį nuo Milojo iki rūmų Dovydas įtvirtino .
10005010	Dovydas darėsi vis galingesnis ir galingesnis , nes su juo buvo Galybių VIEŠPATS .
10005011	Tyro karalius Hiramas atsiuntė pas Dovydą pasiuntinius drauge su kedro rąstais , dailidėmis ir mūrininkais . Jie pastatė Dovydui rūmus .
10005012	Tada Dovydas suprato , kad VIEŠPATS buvo patvirtinęs jį Izraelio karaliumi ir išaukštinęs jo karalystę dėl savo tautos Izraelio .
10005013	Atėjęs iš Hebrono , Jeruzalėje Dovydas paėmė daugiau sugulovių ir žmonų . Dovydui gimė daugiau sūnų ir dukterų .
10005014	Štai vardai gimusių jam Jeruzalėje : Šamūva , Šobabas , Natanas , Saliamonas ,
10005015	Ibharas , Elišūva , Nefegas , Jafija ,
10005016	Elišama , Eljada ir Elifeletas .
10005017	Išgirdę , kad Dovydas pateptas Izraelio karaliumi , visi filistinai leidosi į žygį Dovydo ieškoti . Bet Dovydas , apie tai sužinojęs , nuėjo į tvirtovę .
10005018	O filistinai buvo atžygiavę ir pasklidę Refajų slėnyje .
10005019	Dovydas teiravosi VIEŠPATIES : „ Ar eiti man prieš filistinus ? Ar atiduosi juos man į rankas ? “ VIEŠPATS Dovydui atsakė : „ Eik , nes aš tikrai atiduosiu filistinus tau į rankas “ .
10005020	Dovydas nužygiavo į Baal Peracimus ir ten juos nugalėjo . Jis sakė : „ VIEŠPATS prasiveržė tarp mano priešų pirma manęs tarsi staigus potvynis “ . Užtat ta vieta vadinama Baal Peracimais .
10005021	Filistinai paliko ten savo stabus , o Dovydas ir jo vyrai juos nusinešė .
10005022	Filistinai dar kartą atžygiavo ir pasklido Refajų slėnyje .
10005023	Dovydas teiravosi VIEŠPATIES , ir jis atsakė : „ Neik iš priekio , bet apeik užnugarin ir užklupk juos priešais balzamo medžius .
10005024	Kai išgirsi žygio šlamesį balzamo medžių viršūnėse , pradėk puolimą , nes VIEŠPATS eis pirma tavęs filistinų kariuomenės pulti “ .
10005025	Dovydas padarė , kaip VIEŠPATS buvo jam įsakęs , ir sumušė filistinus nuo Gebos ligi pat Gezero .
10006001	Dovydas vėl surinko visus rinktinius Izraelio vyrus — trisdešimt tūkstančių .
10006002	Tada Dovydas ir visi su juo buvę žmonės leidosi kelionėn į Baale Jehudą pargabenti iš ten Dievo Skrynios , kuri vadinama Galybių VIEŠPATIES , sėdinčio soste virš kerubų , vardu .
10006003	Jie užkėlė Dievo Skrynią ant naujo vežimo ir vežė iš Abinadabo namų , esančių ant kalvos . Abinadabo sūnūs Uza ir Achjojas varė naująjį vežimą
10006004	su Dievo Skrynia . Achjojas ėjo pirma Skrynios .
10006005	Dovydas ir visi Izraelio namai šoko VIEŠPATIES akivaizdoje , lydimi giesmių ir skambių instrumentų : lyrų , arfų , būgnelių su žvangučiais , tarškynių ir cimbolų .
10006006	Atėjus prie Nachono klojimo , Uza ištiesė ranką į Dievo Skrynią , norėdamas ją prilaikyti , nes jaučiai suklupo .
10006007	VIEŠPATS supyko ant Uzos . Dievas parbloškė jį ten dėl to , kad jis palietė ranka Skrynią , ir jis numirė ten šalia Skrynios .
10006008	Dovydas sielojosi dėl to , kad VIEŠPATS buvo taip užsiplieskęs ant Uzos . Užtat ta vieta vadinama Perec Uza iki šios dienos .
10006009	Tą dieną Dovydas pajuto VIEŠPATIES baimę ir sakė : „ Kaip galiu leisti VIEŠPATIES Skryniai ateiti pas mane ? “
10006010	Dovydas nebenorėjo gabenti VIEŠPATIES Skrynios pas save į Dovydo miestą ir nugabeno ją į Obed Edomo Gatiečio namus .
10006011	VIEŠPATIES Skrynia išbuvo Obed Edomo Gatiečio namuose tris mėnesius , ir VIEŠPATS laimino Obed Edomą ir visą jo šeimyną .
10006012	Karaliui Dovydui buvo pranešta : „ VIEŠPATS laimino Obed Edomo šeimyną ir visa , kas jam priklauso , dėl Dievo Skrynios “ . Tada Dovydas nuėjo ir pargabeno Dievo Skrynią iš Obed Edomo namų į Dovydo miestą su didele iškilme .
10006013	VIEŠPATIES Skrynią nešantiems pažengus šešis žingsnius , jis paaukodavo jautį ir nupenėtą veršį .
10006014	Dovydas šoko iš visų jėgų VIEŠPATIES akivaizdoje ; Dovydas buvo apsijuosęs lininiu efodu .
10006015	Taip Dovydas ir visi Izraelio namai gabeno VIEŠPATIES Skrynią , lydėdami šauksmais ir rago gaudesiu .
10006016	Skryniai įžengiant į Dovydo miestą , Sauliaus duktė Mikalė , žiūrėdama pro langą , pamatė karalių Dovydą šokinėjant ir šokant VIEŠPATIES akivaizdoje . Už tai ji paniekino jį savo širdyje .
10006017	VIEŠPATIES Skrynia buvo įnešta ir padėta į vietą palapinėje , kurią Dovydas buvo jai pastatęs . Dovydas atnašavo deginamąsias aukas ir bendravimo aukas VIEŠPATIES akivaizdoje .
10006018	Baigęs atnašauti deginamąsias aukas ir bendravimo aukas , Dovydas palaimino žmones Galybių VIEŠPATIES vardu .
10006019	Jis dalijo maistą žmonėms , visai Izraelio daugybei , ir vyrams , ir moterims — kiekvienam po kepalą duonos , po gabalą mėsos ir po razinų plokštainį . Po to visi sugrįžo į namus .
10006020	Ir Dovydas sugrįžo savo šeimynos palaiminti . Sauliaus duktė Mikalė , išėjusi jo pasitikti , tarė : „ Na ir šauniai šiandien pasirodė Izraelio karalius , apsinuogindamas savo dvariškių vergių akyse , kaip begėdiškai apsinuogina koks prasčiokas ! “
10006021	Dovydas atsakė Mikalei : „ Tai buvo akivaizdoje VIEŠPATIES , kuris išrinko mane vietoj tavo tėvo bei visos jo šeimos ir paskyrė Izraelio , VIEŠPATIES tautos , valdovu ! Aš šoksiu VIEŠPATIES akivaizdoje ,
10006022	darysiu save dar niekingesnį ir būsiu menkas savo akyse , bet tarp vergių , apie kurias tu kalbi , būsiu garbingas “ .
10006023	Užtat Sauliaus duktė Mikalė liko bevaikė iki savo mirties dienos .
10007001	Įsikūręs savo rūmuose , VIEŠPAČIUI suteikus jam ramybę iš visų pusių nuo priešų ,
10007002	karalius kalbėjo pranašui Natanui : „ Tik tu pažiūrėk , aš gyvenu kedro namuose , o Dievo Skrynia pasilieka palapinėje ! “
10007003	Natanas tarė karaliui : „ Eik ir daryk visa , kas tavo širdyje , nes VIEŠPATS su tavimi “ .
10007004	Bet tą pačią naktį Nataną pasiekė VIEŠPATIES žodis :
10007005	„ Eik ir sakyk mano tarnui Dovydui :
10007006	‘ Taip kalbėjo VIEŠPATS . Argi tu man pastatysi namus gyventi ? Juk nuo tos dienos , kai išvedžiau Izraelio tautą iš Egipto , iki šiandien aš negyvenau namuose , bet keliavau palapinėje ir padangtėje .
10007007	Kilnodamasis , kur tik ėjo izraelitai , argi aš kada priekaištavau kokiam Izraelio giminių vadui , kurį buvau paskyręs rūpintis mano Izraelio tauta , tardamas : ‹ Kodėl nepastatėte man kedro namų ? ›
10007008	Be to , taip sakysi mano tarnui Dovydui : ‹ Taip kalbėjo Galybių VIEŠPATS . Aš paėmiau tave iš ganyklų , nuo avių kaimenės , būti mano tautos Izraelio valdovu ;
10007009	buvau su tavimi , kur tik tu ėjai , ir sunaikinau visus tavo priešus ant tavo kelio . Be to , aš padarysiu tavo vardą tokį garsų , koks garsus yra vardas didžiūnų žemėje .
10007010	O savo tautai Izraeliui paskirsiu vietą ir tvirtai įkurdinsiu , kad saugiai gyventų ir daugiau nebebūtų varginami . Nedori žmonės nebeengs jų daugiau kaip kadaise
10007011	nuo to laiko , kai savo tautai Izraeliui paskyriau teisėjus . Aš duosiu tau ramybę nuo visų tavo priešų . VIEŠPATS pareiškia tau , kad jis , VIEŠPATS , padarys tau namus .
10007012	Kai pasibaigs tavo dienos ir tu atsigulsi su savo protėviais , aš iškelsiu po tavęs palikuonį , kilusį iš tavęs , ir padarysiu tvirtą jo karalystę .
10007013	Jis pastatys namus mano vardui , o aš padarysiu jo karališką sostą amžiną .
10007014	Aš būsiu jam tėvas , o jis bus man sūnus . Jei jis nedorai pasielgs , bausiu jį žmonių lazdomis ir žmonių smūgiais .
10007015	Bet savo ištikimos meilės neatimsiu , kaip atėmiau iš Sauliaus , kurį pašalinau , kad padaryčiau tau vietos .
10007016	Tavo namai ir tavo karalystė bus amžinai tvirti mano akivaizdoje ; tavo sostas bus amžinai tvirtas › ’ “ .
10007017	Natanas perdavė Dovydui visus tuos žodžius ir visą tą regėjimą .
10007018	Tada Dovydas nuėjo , atsisėdo VIEŠPATIES akivaizdoje ir tarė : „ Kas aš , Viešpatie DIEVE , ir kas mano namai , kad tu mane taip toli nuvedei ?
10007019	Bet ir tai per maža tavo akyse , Viešpatie DIEVE , nes tu kalbėjai apie savo tarno namus dar ir tolimoje ateityje . Tai pamokymas žmonijai , Viešpatie DIEVE !
10007020	Ką daugiau begali Dovydas tau pasakyti ? Juk tu , Viešpatie DIEVE , savo tarną pažįsti !
10007021	Savo žodžio dėlei ir savo širdies polėkiu tu padarei šį nepaprastą dalyką ir savo tarnui jį apreiškei .
10007022	Iš tikrųjų esi didis , VIEŠPATIE Dieve ! Nėra nė vieno kaip tu , nėra kito Dievo , išskyrus tave , kaip mes visuomet esame girdėję .
10007023	Kokia kita tauta yra tokia , kaip tavo tauta , kaip Izraelis ? Argi yra žemėje kita tauta , kurios Dievas atėjo atpirkti kaip tautos ir pasidaryti sau vardą , darydamas jiems didžius ir nuostabius darbus , nuvarydamas tautas ir jų dievus savo tautai nuo kelio ?
10007024	Tu padarei savo tautą Izraelį amžinai ypatinga tauta , ir tu , VIEŠPATIE , tapai jų Dievas .
10007025	Tad dabar , VIEŠPATIE Dieve , vykdyk per amžius žodį , kurį apreiškei apie savo tarną bei jo namus , ir padaryk , kaip pažadėjai .
10007026	Tebūna amžinai šlovinamas tavo vardas , sakant : ‘ Galybių VIEŠPATS yra Izraelio Dievas ! ’ Tebūna tavo tarno Dovydo namai tvirti tavo akivaizdoje !
10007027	Kadangi tu , Galybių VIEŠPATIE , Izraelio Dieve , apreiškei savo tarnui , tardamas : ‘ Aš pastatysiu tau namus ’ , — tavo tarnas išdrįso kreiptis į tave šia malda .
10007028	Dabar , Viešpatie DIEVE , tu esi Dievas , tavo žodžiai yra tiesa , ir tu davei savo tarnui šį malonų pažadą .
10007029	Užtat dabar būk maloningas ir palaimink savo tarno namus , kad jie liktų amžinai tvirti tavo akivaizdoje , nes tu , Viešpatie DIEVE , pažadėjai . Tebūna tavo tarno namai amžinai palaiminti tavo palaiminimu ! “
10008001	Po tam tikro laiko Dovydas nugalėjo filistinus ir pavergė juos . Dovydas atėmė iš filistinų rankų Meteg Amą .
10008002	Jis nugalėjo ir moabitus . Suguldęs žemėje , jis išmatavo juos virve . Dvi virves atmatavo užmušti ir vieną virvę palikti gyvus . Ir moabitai tapo Dovydo tarnais ir nešė jam duoklę .
10008003	Dovydas nugalėjo Cobos karalių Rehobo sūnų Hadadezerą , kai jis žygiavo susigrąžinti savo valdų prie Eufrato upės .
10008004	Dovydas paėmė iš jo tūkstantį septynis šimtus raitelių ir dvidešimt tūkstančių pėstininkų . Dovydas suluošino visus karo vežimų arklius , bet paliko iš jų pakankamai šimtui karo vežimų .
10008005	Damasko aramėjams atžygiavus pagelbėti Cobos karaliui Hadadezerui , Dovydas užmušė dvidešimt du tūkstančius aramėjų .
10008006	Tada Dovydas įrengė įgulas tarp Damasko aramėjų , ir aramėjai tapo Dovydo tarnais ir nešė jam duoklę . VIEŠPATS davė Dovydui pergales , kur tik jis žygiavo .
10008007	Dovydas paėmė Hadadezero palydos nešiotus aukso skydus ir pargabeno į Jeruzalę .
10008008	O iš Betacho ir Berotajo , Hadadezero miestų , Dovydas paėmė daug žalvario .
10008009	Išgirdęs , kad Dovydas nugalėjo visą Hadadezero kariuomenę ,
10008010	Hamato karalius Tojas pasiuntė savo sūnų Jehoramą pas Dovydą palinkėti jam sveikatos ir pasveikinti su pergale prieš Hadadezerą . Mat Hadadezeras buvo dažnai kariavęs su Toju . Jehoramas atsinešė sidabro , aukso ir vario daiktų .
10008011	Ir juos karalius Dovydas pašventė VIEŠPAČIUI drauge su sidabru ir auksu , paimtais iš visų pavergtų tautų :
10008012	Edomo , Moabo , Amono , filistinų , Amaleko ir Cobos karaliaus Rehobo sūnaus Hadadezero grobio .
10008013	Dovydas tapo garsus . Sugrįžęs jis nukovė aštuoniolika tūkstančių edomitų Druskos slėnyje .
10008014	Jis įrengė įgulas Edome — visame Edome įrengė įgulas , ir visi edomitai tapo Dovydo tarnais . VIEŠPATS davė Dovydui pergales , kur tik jis žygiavo .
10008015	Dovydas karaliavo visam Izraeliui ir vykdė teisingumą ir teisumą visiems savo žmonėms .
10008016	Cerujos sūnus Joabas buvo kariuomenės vadas , Ahiludo sūnus Juozapatas — raštinės viršininkas ,
10008017	Ahitubo sūnus Cadokas ir Abjataro sūnus Ahimelechas — kunigai , Seraja — raštininkas ,
10008018	Jehojados sūnus Benajas — keretų ir peletų galva , o Dovydo sūnūs — kunigai .
10009001	Dovydas teiravosi : „ Ar yra dar kas nors išlikęs iš Sauliaus namų , kam galėčiau parodyti savo ištikimą gerumą dėl Jehonatano ? “
10009002	Sauliaus šeimyna buvo turėjusi tarną , vardu Ciba . Jis buvo pašauktas pas Dovydą . „ Ar tu esi Ciba ? “ — klausė Dovydas . Šis atsakė : „ Tavo paslaugoms ! “
10009003	Karalius tarė : „ Ar yra dar kas nors išlikęs iš Sauliaus namų , kam galėčiau parodyti ištikimą Dievo gerumą ? “ Ciba atsakė karaliui : „ Taip , dar yra Jehonatano sūnus sužalotomis kojomis “ . —
10009004	„ Kur jis ? “ — klausė karalius . Ciba atsakė karaliui : „ Jis yra Lo Debare , Amielio sūnaus Machyro namuose “ .
10009005	Tada karalius paliepė atvesti jį iš Amielio sūnaus Machyro namų Lo Debare .
10009006	Atėjęs pas Dovydą , Jehonatano sūnus Mefi Bošetas išreiškė pagarbą , puldamas veidu į žemę . „ Mefi Bošetai ! “ — tarė jam Dovydas . Jis atsakė : „ Tavo paslaugoms ! “
10009007	Dovydas tarė : „ Nebijok , nes tau tikrai parodysiu ištikimą gerumą dėl tavo tėvo Jehonatano . Atiduosiu tau visą tavo senelio Sauliaus žemę . Be to , tu visuomet valgysi prie mano stalo “ .
10009008	Puldamas kniūbsčias , šis tarė : „ Kas tavo tarnas , kad tu rodytumei palankumą tokiam nustipusiam šuniui kaip aš ? “
10009009	Tada karalius , pasišaukęs Sauliaus tarną Cibą , tarė : „ Visa , kas priklausė Sauliui ir visiems jo namams , aš atidaviau tavo šeimininko vaikaičiui .
10009010	Tu bei tavo sūnūs ir tavo tarnai dirbsite jam žemę ir nuiminėsite derlių , kad tavo šeimininko vaikaitis turėtų iš ko gyventi . Bet tavo šeimininko vaikaitis Mefi Bošetas visada valgys prie mano stalo “ . Ciba turėjo penkiolika sūnų ir dvidešimt tarnų .
10009011	Ciba atsakė karaliui : „ Kaip mano viešpats karalius įsakė , taip jo tarnas ir darys “ . Mefi Bošetas valgė prie karaliaus stalo kaip vienas iš karaliaus sūnų .
10009012	Mefi Bošetas turėjo jauną sūnų , vardu Michėjas . Visi gyvenę Cibos namuose tapo Mefi Bošeto tarnais .
10009013	Mefi Bošetas gyveno Jeruzalėje , nes visada valgė prie karaliaus stalo . Jis buvo raišas abiem kojomis .
10010001	Praėjus šiek tiek laiko , mirė Amono karalius , ir karaliumi tapo jo sūnus Hanūnas .
10010002	Dovydas manė : „ Nahašo sūnui Hanūnui turiu būti taip ištikimai geras , kaip jo tėvas buvo man ištikimai geras “ . Tad Dovydas pasiuntė savo dvariškius pareikšti užuojautos dėl jo tėvo . Dovydo dvariškiams atvykus į Amono kraštą ,
10010003	Amono didžiūnai kalbėjo savo valdovui Hanūnui : „ Nejau tu iš tikrųjų manai , kad Dovydas , norėdamas pagerbti tavo tėvą , atsiuntė pasiuntinius su užuojauta tau ? Argi Dovydas neatsiuntė savo dvariškių pas tave išžvalgyti miesto , iššnipinėti ir sunaikinti jo ? “
10010004	Tad Hanūnas suėmė Dovydo dvariškius , nuskuto kiekvienam po pusę barzdos , nukirpo po pusę drabužių jiems prie šlaunų ir išsiuntė atgal .
10010005	Kai Dovydui buvo apie tai pranešta , jis pasiuntė jų pasitikti , nes tie vyrai buvo labai įžeisti . Karalius paliepė : „ Pabūkite Jeriche , kol ataugs barzdos . Tada sugrįžkite “ .
10010006	Amonitai suprato užsitraukę Dovydo pyktį . Taigi Amonas pasiuntė atstovus ir pasamdė Bet Rehobo aramėjus bei Cobos aramėjus — dvidešimt tūkstančių pėstininkų , Maakos karalių su tūkstančiu vyrų ir dvylika tūkstančių vyrų iš Tobo .
10010007	Tai išgirdęs , Dovydas pasiuntė Joabą ir visą kariuomenę su galiūnais .
10010008	Amonitai išžygiavo ir sustojo į kovos rikiuotę prie miesto vartų , o Cobos bei Rehobo aramėjai ir Tobo bei Maakos vyrai buvo atskirai atvirame lauke .
10010009	Joabas matė , kad prieš jį stovi kovos rikiuotė iš priekio ir už nugaros . Tad , surinkęs būrį iš rinktinių Izraelio vyrų , jis išrikiavo juos prieš aramėjus ,
10010010	o likusius kareivius , pavedęs savo broliui Abišajui vadovauti , išrikiavo prieš amonitus .
10010011	Jis tarė : „ Jei aramėjai būtų stipresni už mane , tu turi man padėti , bet jei amonitai būtų stipresni už tave , aš ateisiu tau į pagalbą .
10010012	Būk narsus ! Būkime drąsūs dėl savo tautos ir dėl savo Dievo miestų ! Tedaro VIEŠPATS , kas gera jo akyse ! “
10010013	Joabas ir su juo buvę kariai žengė pirmyn į kovą su aramėjais . O tie bėgo nuo jo .
10010014	Pamatę , kad aramėjai bėga , ir amonitai bėgo nuo Abišajo ir pasitraukė į miestą . Tad Joabas nutraukė kovą su amonitais ir sugrįžo į Jeruzalę .
10010015	Bet aramėjai , pamatę , kad Izraelis juos nugalėjo , susibūrė į viena .
10010016	Hadadezeras pakvietė ir patraukė į savo pusę aramėjus iš Užupio . Jie atžygiavo į Helamą , vedami Hadadezero kariuomenės vado Šobacho .
10010017	Apie tai buvo pranešta Dovydui . Sutelkęs visą Izraelį , jis perėjo Jordaną ir atžygiavo į Helamą . Aramėjai išrikiavo savo pajėgas prieš Dovydą ir puolė jį ,
10010018	bet Izraelis privertė aramėjus bėgti . Dovydas užmušė septynis šimtus aramėjų karo vežimų vežėjų bei keturiasdešimt tūkstančių raitelių , sužeidė kariuomenės vadą Šobachą , ir jis ten mirė .
10010019	Pamatę , kad Izraelis nugalėjo , Hadadezerui pavaldūs karaliai sudarė taiką su Izraeliu ir tapo jam pavaldūs . O aramėjai bijojo toliau padėti amonitams .
10011001	Pavasarį , kai karaliai eina į žygį , Dovydas išsiuntė Joabą drauge su savo pareigūnais ir visu Izraeliu . Jie nuniokojo Amoną ir apgulė Rabą . O Dovydas pasiliko Jeruzalėje .
10011002	Kartą vieną popietę Dovydas , pakilęs iš guolio , vaikštinėjo ant karaliaus rūmų stogo . Nuo stogo jis pamatė besimaudančią moterį . Ta moteris buvo labai graži .
10011003	Dovydas pasiuntė dvariškį pasiteirauti apie moterį . Jam buvo pranešta : „ Tai Eliamo duktė Batšeba , Ūrijos Hetito žmona “ .
10011004	Dovydas nusiuntė pasiuntinius ją atvesti . Ji atėjo pas jį , ir jis suėjo su ja ; ji buvo ką tik apsivaliusi po savo mėnesinių . Tada ji sugrįžo namo .
10011005	Moteris pastojo ir pasiuntė Dovydui žodį : „ Esu nėščia “ .
10011006	Tada Dovydas pasiuntė žodį Joabui : „ Atsiųsk pas mane Ūriją Hetitą “ . Joabas pasiuntė Ūriją pas Dovydą .
10011007	Ūrijai atvykus pas jį , Dovydas klausė , kaip sekasi Joabui , kaip sekasi kariams ir kaip sekasi karas .
10011008	Paskui Dovydas tarė Ūrijai : „ Eik namo ir nusiplauk kojas ! “ Kai Ūrija išėjo iš karaliaus rūmų , paskui jį buvo pasiųsta karaliaus dovana .
10011009	Bet Ūrija miegojo prie įėjimo į karaliaus rūmus drauge su visais savo valdovo tarnais ir į namus nėjo .
10011010	Kai Dovydui buvo pranešta : „ Ūrija į savo namus nėjo “ , — Dovydas tarė Ūrijai : „ Argi ne iš kelionės parėjai ? Tad kodėl neini į namus ? “
10011011	Ūrija atsakė Dovydui : „ Skrynia ir Izraelis bei Judas būna palapinėse . Mano viešpats Joabas ir mano valdovo tarnai yra stovykloje atvirame lauke . Nejau aš eisiu į savo namus valgyti , gerti ir sugulti su žmona ? Kaip tu gyvas , prisiekiu tavo gyvastimi , tokio dalyko nedarysiu “ . —
10011012	„ Pasilik čia ir šiandien , — tarė Dovydas Ūrijai , — rytoj tave pasiųsiu atgal “ . Tad Ūrija pasiliko tą dieną Jeruzalėje . Kitą dieną
10011013	pakvietė jį valgyti ir gerti savo akivaizdoje ir nugirdė jį . Vakare jis nuėjo atsigulti į guolį su savo valdovo tarnais , bet į savo namus nėjo .
10011014	Ryto metą Dovydas parašė laišką Joabui ir pasiuntė jį per Ūrijos rankas .
10011015	Laiške jis rašė : „ Pastatykite Ūriją mūšio priekyje , kur aršiausiai kovojama , ir pasitraukite nuo jo , kad būtų parblokštas ir mirtų “ .
10011016	Apguldamas miestą , Joabas pastatė Ūriją į vietą , kur žinojo esant stiprių karių .
10011017	Miesto vyrai iššoko ir kovojo prieš Joabą , ir keletas Dovydo tarnų tarp karių krito . Ūrija Hetitas buvo tarp žuvusiųjų .
10011018	Joabas pasiuntė Dovydui išsamų pranešimą apie mūšį .
10011019	Jis įsakė pasiuntiniui , tardamas : „ Kai būsi baigęs sakyti karaliui visas žinias apie mūšį ,
10011020	jeigu karalius imtų pykti ir sakytų : ‘ Kam gi ėjote kovoti taip arti miesto ? Argi nežinojote , kad jie šaudys nuo sienos ?
10011021	Kas užmušė Jerubešeto sūnų Abimelechą ? Argi ne moteris metė nuo sienos ant jo viršutinę girnapusę , nuo kurios jis ir mirė Tebece ? Kam gi ėjote taip arti sienos ? ’ — tada pasakysi taip : ‘ Ir tavo tarnas Ūrija yra tarp užmuštųjų ’ “ .
10011022	Pasiuntinys leidosi į kelionę . Atėjęs perdavė Dovydui visa , ką Joabas buvo liepęs pasakyti .
10011023	Pasiuntinys tarė Dovydui : „ Iš pradžių pergalė buvo tų vyrų pusėje , jie puolė mus lauke , bet mes atstūmėme juos atgal prie miesto vartų .
10011024	Tada lankininkai šaudė į tavo tarnus nuo sienos . Keletas karaliaus tarnų krito . Krito ir tavo tarnas hetitas Ūrija “ .
10011025	Dovydas tarė pasiuntiniui : „ Taip pasakysi Joabui : ‘ Nesikamuok dėl to dalyko , nes kalavijas suryja tai vieną , tai kitą . Ryžtingai tęsk miesto puolimą ir sunaikink jį ! ’ Padrąsink jį “ .
10011026	Sužinojusi , kad vyras mirė , Ūrijos žmona apraudojo jį .
10011027	Praėjus gedulo laikui , Dovydas nusiuntė parvesti jos į savo rūmus . Ji tapo jo žmona ir pagimdė jam sūnų . Bet darbas , kurį Dovydas padarė , buvo nedoras Dievo akyse .
10012001	Dievas nusiuntė pranašą Nataną pas Dovydą . Atėjęs pas jį , šis tarė : „ Du žmonės gyveno viename mieste . Vienas buvo turtuolis , o kitas skurdžius .
10012002	Turtuolis turėjo labai daug avių ir galvijų ,
10012003	o skurdžius turėjo tik vieną mažą avelę , kurią buvo nusipirkęs . Ją užaugino ; ji užaugo su juo ir jo vaikais ; dalydavosi jo duonos kąsniu , gerdavo iš jo puoduko , glausdavosi jam ant kelių . Ji buvo jam kaip duktė .
10012004	Vieną dieną pas turtuolį atėjo pakeleivis . Turtuolis nenorėjo imti savo avies ar galvijo valgiui parengti atėjusiam keleiviui , paėmė skurdžiaus avelę ir parengė ją svečiui “ .
10012005	Ant to žmogaus labai įširdęs Dovydas tarė Natanui : „ Kaip gyvas VIEŠPATS , žmogus , kuris tai padarė , turi mirti !
10012006	Be to , už avį jis turi atsilyginti keturgubai , nes padarė tokį dalyką ir nepasigailėjo “ .
10012007	Natanas tarė Dovydui : „ Tu esi tas žmogus ! Taip kalbėjo VIEŠPATS , Izraelio Dievas : ‘ Aš patepiau tave Izraelio karaliumi ir išgelbėjau iš Sauliaus rankų .
10012008	Atidaviau tau tavo valdovo namus bei tavo valdovo žmonas kaip nuosavybę ir atidaviau tau Izraelio bei Judo namus . Jei tai būtų buvę per maža , būčiau dvigubai daugiau davęs .
10012009	Tad kodėl paniekinai VIEŠPATIES žodį ir darei , kas nedora jo akyse ? Tu užmušei Ūriją Hetitą kalaviju ir paėmei jo žmoną sau žmona . Amonitų kalaviju jį užmušei .
10012010	Užtat kalavijas niekada nepaliks tavo namų , nes mane paniekinai ir paėmei Ūrijos Hetito žmoną sau žmona ’ .
10012011	Taip kalbėjo VIEŠPATS : ‘ Tikėk manimi , aš sukelsiu prieš tave pikta tavo namuose . Paimsiu tavo žmonas tavo akyse , duosiu jas tavo artimui , ir jis miegos su tavo žmonomis šios saulės akivaizdoje .
10012012	Tu tai padarei slapta , o aš tai įvykdysiu viso Izraelio akyse ir viešai dienos šviesoje ’ “ .
10012013	Dovydas tarė Natanui : „ Nusidėjau VIEŠPAČIUI ! “ Natanas atsakė Dovydui : „ VIEŠPATS atleidžia tavo nuodėmę . Tu nemirsi .
10012014	Bet kadangi tai darydamas paniekinai VIEŠPATĮ , tau gimęs kūdikis mirs “ .
10012015	Natanas nuėjo namo , o VIEŠPATS ištiko kūdikį , kurį buvo pagimdžiusi Batšeba , ir jis mirtinai susirgo .
10012016	Dovydas maldavo VIEŠPATĮ dėl berniuko . Dovydas nieko nevalgė ir parėjęs praleisdavo naktį , gulėdamas ant žemės .
10012017	Rūmų seniūnai stengėsi prikalbinti atsikelti nuo žemės , bet jis atsisakė ir nieko nevalgė .
10012018	Septintą dieną vaikas mirė . Dovydo tarnai bijojo jam pasakyti , kad vaikas mirė , manydami : „ Mes kalbėjome , dar vaikui gyvam esant , bet jis nenorėjo mūsų klausyti . Tad kaip galime jam pasakyti , kad vaikas mirė ? Jis gali sau padaryti ką nors baisaus ! “
10012019	Pamatęs , kad tarnai tarpusavyje kalbasi pašnabždomis , Dovydas suprato , jog vaikas miręs . Dovydas paklausė tarnų : „ Ar vaikas mirė ? “ — „ Taip , mirė “ , — atsakė jie .
10012020	Tada Dovydas atsikėlė nuo žemės , išsimaudė , išsikvėpino ir persivilko drabužius . Nuėjęs į VIEŠPATIES Namus , puolė kniūbsčias . Paskui parėjo į rūmus . Jam paprašius , buvo padėta valgių , ir jis valgė .
10012021	O dvariškiai klausė : „ Ką tai reiškia , ką tu darai ? Vaikui gyvam esant , pasninkavai ir verkei , o mirus , atsikėlei ir valgai ! “
10012022	Jis atsakė : „ Vaikui dar gyvam esant , aš pasninkavau ir verkiau , nes galvojau : ‘ Kas žino ? Gal VIEŠPATS bus man maloningas , ir vaikas liks gyvas ’ .
10012023	O dabar , jam mirus , kodėl turėčiau pasninkauti ? Argi galėčiau jį vėl sugrąžinti ? Aš pas jį nueisiu , bet jis pas mane nesugrįš “ .
10012024	Dovydas guodė Batšebą , savo žmoną . Nuėjęs , suėjo su ja . Ji pagimdė jam sūnų , ir jis davė jam Saliamono vardą . VIEŠPATS mylėjo jį
10012025	ir atsiuntė žodį per pranašą Nataną . Užtat dėl VIEŠPATIES jis pavadino jį Jedidija .
10012026	Kovodamas prieš amonitų Rabą , Joabas paėmė karališkąjį miestą .
10012027	Joabas nusiuntė pas Dovydą pasiuntinius pasakyti : „ Puoliau Rabą ir jau paėmiau vandens šaltinio tvirtovę .
10012028	Tad dabar sutelk likusius karius , apgulk miestą ir paimk jį . Antraip aš pats paimsiu miestą , ir jis bus vadinamas mano vardu “ .
10012029	Taigi Dovydas sutelkė visus karius ir nužygiavęs į Rabą apgulė jį , kovojo ir paėmė jį .
10012030	Jis nuėmė Milkomui nuo galvos karūną su brangakmeniais , sveriančią aukso talentą . Ji buvo uždėta ant galvos Dovydui . Jis pasiėmė su savimi ir labai daug grobio .
10012031	Išvedė iš miesto gyventojus ir pristatė juos dirbti pjūklais , geležiniais kapliais ir geležiniais kirviais arba pasiuntė plytų gaminti . Taip jis padarė visiems amonitų miestams . Tada Dovydas ir visa jo kariuomenė sugrįžo į Jeruzalę .
10013001	Praėjo šiek tiek laiko . Dovydo sūnus Abšalomas turėjo gražią seserį , vardu Tamara . Dovydo sūnus Amnonas ją aklai įsimylėjo .
10013002	Amnonas taip kankinosi , kad susirgo dėl savo sesers Tamaros , nes ji buvo mergelė , ir Amnonui atrodė neįmanoma ką nors jai padaryti .
10013003	Amnonas turėjo draugą , vardu Jehonadabą , Dovydo brolio Šimnos sūnų . Jehonadabas buvo labai gudrus vyras .
10013004	Jis pakalbino Amnoną : „ Karaliaus sūnau , kodėl tu kas rytą toks nuvargęs ? Ar nepasakysi man ? “ Amnonas jam atsakė : „ Aš myliu Tamarą , savo brolio Abšalomo seserį “ .
10013005	Jehonadabas tarė jam : „ Atsigulk į lovą ir apsimesk sergantis . Kai tėvas ateis tavęs aplankyti , sakyk : ‘ Prašyčiau leisti mano seseriai Tamarai ateiti ir paraginti mane valgyti . Jei ji pataisytų ką nors gardaus mano akyse , man žiūrint , iš jos rankų aš valgyčiau ’ “ .
10013006	Amnonas atsigulė ir apsimetė sergantis . Karaliui atėjus jo aplankyti , Amnonas tarė : „ Prašyčiau leisti mano seseriai Tamarai ateiti ir paruošti porą keptų kukulių mano akyse , tada iš jos rankų valgysiu “ .
10013007	Dovydas pasiuntė žodį Tamarai į rūmus , tardamas : „ Nueik į savo brolio Amnono namus ir pataisyk jam valgyti “ .
10013008	Tamara nuėjo į savo brolio Amnono namus , o jis gulėjo lovoje . Paėmusi tešlos , išminkė , paruošė kukulius jo akyse ir iškepė .
10013009	Bet kai ji paėmė keptuvę ir padėjo prieš jį kukulius , jis atsisakė valgyti . Amnonas tarė : „ Teišeina visi nuo manęs “ . Visiems išėjus ,
10013010	Amnonas tarė Tamarai : „ Atnešk valgį į miegamąjį ir pamaitink mane “ . Tamara paėmė kukulius , kuriuos buvo pataisiusi , ir nunešė į savo brolio Amnono kambarį .
10013011	Bet jai paduodant valgyti , Amnonas nutvėrė ją . „ Eikš , mano seserie , — tarė jis jai , — sugulk su manimi “ .
10013012	Ji atsakė : „ Ne , mano broli , neprievartauk manęs ! Tokie dalykai nedaromi Izraelyje ! Nedaryk tokio begėdiško dalyko !
10013013	Kur aš dingsiu su savo gėda ? O tu būsi kaip bet koks niekšas Izraelyje ! Tad maldauju pasikalbėti su karaliumi ; jis neatsisakys tau mane atiduoti “ .
10013014	Bet jis nenorėjo jos klausyti ir būdamas stipresnis suėjo su ja prievarta .
10013015	Dabar Amnonas pajuto jai labai stiprią neapykantą . Iš tikrųjų jo neapykanta buvo kur kas didesnė už aistrą , kurią jautė jai . Amnonas tarė : „ Kelkis ir nešdinkis ! “
10013016	O ji maldavo : „ Ne , mano broli , nedaryk to , nes išvaryti mane būtų dar didesnė skriauda negu ana , kurią man padarei “ . Bet jis nenorėjo jos klausyti .
10013017	Pasišaukęs jauną tarną , tarė : „ Išvaryk šią moterį laukan ir užsklęsk paskui ją duris “ .
10013018	Ji buvo apsivilkusi tunika ilgomis rankovėmis , nes tokiais drabužiais ankstesniais laikais vilkėdavo karaliaus mergelės dukterys . Tarnas išvarė ją ir užsklendė paskui ją duris .
10013019	Tamara apsibarstė galvą pelenais . Persiplėšusi tuniką ilgomis rankovėmis , kuria vilkėjo , ji susiėmė rankomis galvą ir nuėjo . Eidama visą laiką balsu verkė .
10013020	Jos brolis Abšalomas tarė jai : „ Ar tavo brolis Amnonas buvo su tavimi ? Dabar apie tai tylėk , mano seserie . Jis tavo brolis . Neimk to į širdį “ . Tamara , nelaiminga moteris , pasiliko savo brolio Abšalomo namuose .
10013021	Apie visa tai išgirdęs karalius Dovydas labai įtūžo , bet savo sūnaus Amnono bausti nenorėjo , nes mylėjo jį , kadangi tai buvo jo pirmagimis .
10013022	O Abšalomas nesakė Amnonui nei gera , nei pikta , nes nekentė Amnono už tai , kad šis buvo išprievartavęs jo seserį Tamarą .
10013023	Praslinkus dvejiems metams , Abšalomas rengėsi kirpti avis Baal Hacore prie Efraimo . Abšalomas pakvietė visus karaliaus sūnus .
10013024	Atėjęs pas karalių , Abšalomas tarė : „ Tavo tarnas rengiasi kirpti avis . Ar nemalonėtų karalius drauge su palyda vykti su savo tarnu ? “
10013025	Bet karalius atsakė Abšalomui : „ Ne , mano sūnau . Neprašyk , kad visi eitume ir būtume tau našta “ . Nors jis ir primygtinai prašė , karalius eiti nesutiko , bet davė jam savo palaiminimą .
10013026	Tada Abšalomas tarė : „ Jei ne , tai prašyčiau leisti mano broliui Amnonui eiti su mumis “ . Karalius klausė : „ Kam gi jis turėtų su tavimi eiti ? “
10013027	Bet Abšalomas primygtinai prašė , ir jis leido Amnonui ir visiems karaliaus sūnums eiti su juo . Abšalomas surengė puotą kaip tinka karaliui .
10013028	Savo tarnams Abšalomas įsakė , tardamas : „ Būkite budrūs ! Kada Amnono širdis bus tapusi smagi nuo vyno ir aš jums pasakysiu : ‘ Smokite Amnonui ! ’ — užmuškite jį ! Nebijokite , nes aš pats duodu jums šį įsakymą . Elkitės ryžtingai kaip narsūs vyrai ! “
10013029	Abšalomo tarnai pasielgė su Amnonu , kaip Abšalomas buvo įsakęs . Tada visi kiti karaliaus sūnūs sėdo kiekvienas ant savo mulo ir pabėgo .
10013030	Dar jiems tebesant kelyje , Dovydą pasiekė gandas , kad Abšalomas išžudė visus karaliaus sūnus , ir nė vienas neišliko gyvas .
10013031	Karalius atsistojo , persiplėšė drabužius ir krito ant žemės . Ir visi prie jo buvę dvariškiai persiplėšė drabužius .
10013032	O Dovydo brolio Šimos sūnus Jehonadabas tarė : „ Tenemano mano valdovas , kad visi jauni karaliaus sūnūs užmušti . Tik Amnonas yra miręs . Tai Abšalomas buvo nusprendęs nuo tos dienos , kai Amnonas išprievartavo jo seserį Tamarą .
10013033	Tad mano viešpats karalius teneima į širdį to gando , kad visi karaliaus sūnūs mirę , nes miręs tėra vien Amnonas ! “
10013034	Tuo tarpu Abšalomas pabėgo . Sargybinis žvalgydamasis pamatė didelį būrį žmonių , ateinančių nuo Horonaimų kalno šlaito keliu .
10013035	Jehonadabas tarė karaliui : „ Žiūrėk , parėjo karaliaus sūnūs ! Kaip tavo tarnas sakė , taip ir įvyko “ .
10013036	Vos jam tai ištarus , atėjo karaliaus sūnūs . Jie pravirko balsu . Ir Dovydas , ir visi jo dvariškiai verkė karčiomis ašaromis .
10013037	O Abšalomas buvo pabėgęs . Jis pabėgo pas Gešūro karalių Amihūro sūnų Talmają . Dovydas ilgą laiką raudojo savo sūnaus .
10013038	Pabėgęs į Gešūrą , Abšalomas išbuvo ten trejus metus .
10013039	Ilgėdamasis Abšalomo , karalius Dovydas liovėsi širsti , nes po Amnono mirties jau buvo aprimęs .
10014001	Cerujos sūnus Joabas jautė , kad karaliaus širdis palanki Abšalomui .
10014002	Tad Joabas pasiuntė į Tekoją žmones , kad atvestų iš ten išmintingą moterį . „ Prašau apsimesti , kad tau gedulas , — jis tarė jai , — apsivilk gedulo drabužiais ir nesitepk aliejumi . Elkis , kaip elgiasi moteris , ilgą laiką gedinti mirusio .
10014003	Nueik pas karalių ir taip jam kalbėk “ . Ir Joabas nurodė ką jai sakyti .
10014004	Atėjusi pas karalių , tekojietė moteris puolė veidu ant žemės , išreikšdama pagarbą , ir tarė : „ Karaliau , gelbėk ! “
10014005	Karalius klausė jos : „ Kokia tavo bėda ? “ Ji atsakė : „ Vargas man ! Esu našlė . Mano vyras miręs .
10014006	Tavo tarnaitė turėjo du sūnus . Jiedu susimušė laukuose ir , kadangi nebuvo kas juos perskirtų , vienas jų smogė savo broliui ir užmušė jį .
10014007	Tikėk manimi , visa kiltis sukilusi prieš tavo tarnaitę . Jie reikalauja : ‘ Duok šen vyrą , užmušusį savo brolį , kad jį užmuštume už gyvastį brolio , kurį jis užmušė . Mes turime sunaikinti ir įpėdinį ! ’ Taip jie užgesins man paskutinę likusią žariją , nepalikdami mano vyrui nei vardo , nei likučio visoje žemėje “ .
10014008	Karalius tarė moteriai : „ Eik namo . Aš duosiu įsakymą tavo labui “ .
10014009	O tekojietė moteris karaliui atsakė : „ Mano viešpatie karaliau , tekrinta kaltė ant manęs ir mano protėvių namų ! Karalius ir jo sostas tebūna nekalti ! “
10014010	Karalius pridūrė : „ Jei kas tau ką nors daugiau sakytų , atvesk jį pas mane . Tavęs jis daugiau niekada nepalies “ .
10014011	Tada ji atsakė : „ Prašyčiau karalių turėti mintyje VIEŠPATĮ , savo Dievą , kad kraujo keršytojas nepadarytų didesnės žalos ir mano sūnaus neužmuštų “ . Jis atsakė : „ Kaip gyvas VIEŠPATS , nuo tavo sūnaus galvos nė vienas plaukas nenukris ant žemės “ .
10014012	Tada moteris tarė : „ Prašau leisti savo tarnaitei dar šį tą pasakyti mano viešpačiui karaliui “ . „ Kalbėk ! “ — tarė jis .
10014013	Moteris kalbėjo : „ Kodėl sumanei tokį dalyką prieš Dievo tautą ? Juk duodamas tokį nuosprendį , karalius pasmerkia patį save , nes nesugrąžina namo savo ištremto sūnaus .
10014014	Iš tikrųjų visi turime mirti ir esame tarsi išpiltas ant žemės vanduo , kurio vėl susemti neįmanoma . Bet Dievas gyvasties neatims ; jis ras būdą nelaikyti tremtinio amžinai ištremto nuo savo Artumo .
10014015	Atėjau kalbėti apie šį reikalą karaliui , savo valdovui , dėl to , kad žmonės mane išgąsdino . Tavo tarnaitė pamanė : ‘ Kalbėsiu karaliui . Galbūt karalius įvykdys savo tarnaitės prašymą .
10014016	Karalius išklausys ir išlaisvins savo tarnaitę iš rankų žmogaus , norinčio atkirsti ir mane , ir mano sūnų nuo Dievo palikimo ’ .
10014017	Tavo tarnaitė pamanė : ‘ Mano viešpaties karaliaus žodis suteiks man ramybę ’ , — nes mano viešpats karalius yra kaip Dievo angelas , suprantantis visa , gera ir pikta . Tebūna su tavimi VIEŠPATS , tavo Dievas ! “
10014018	Atsakydamas karalius tarė moteriai : „ Nenuslėpk nieko , ko aš tavęs klausiu ! “ Moteris atsakė jam : „ Teklausia mano viešpats karalius “ .
10014019	Karalius klausė : „ Ar Joabo ranka su tavimi šiuo reikalu ? “ Atsakydama moteris tarė : „ Kaip tu gyvas , mano viešpatie karaliau , niekas negali pasukti nei į dešinę , nei į kairę nuo to , ką mano viešpats karalius pasakė . Taip , tavo tarnas Joabas yra tas , kuris man įsakė . Jis yra tas , kuris įdėjo visus šiuos žodžius į tavo tarnaitės lūpas .
10014020	Norėdamas pakeisti reikalo eigą , tavo tarnas Joabas tai padarė . Bet mano viešpats išmintingas kaip Dievo angelas ir žino visa , kas vyksta žemėje “ .
10014021	Tada Dovydas tarė Joabui : „ Tikėk manimi , aš tai padarysiu . Tad eik parvesti mano jaunuolį Abšalomą “ .
10014022	Joabas puolė veidu ant žemės ir išreiškė pagarbą . Palaiminęs karalių , jis tarė : „ Šiandien tavo tarnas suprato , kad radau malonę tavo akyse , viešpatie karaliau , nes karalius įvykdė savo tarno prašymą “ .
10014023	Joabas tuojau pat leidosi į kelionę ir nuvykęs į Gešūrą parvedė Abšalomą į Jeruzalę .
10014024	Karalius tarė : „ Teeina tiesiai į savo namus . Mano veido jis nematys “ . Tad Abšalomas nuėjo tiesiai į savo namus , karaliaus veido nepamatęs .
10014025	Visame Izraelyje nebuvo kito vyro , kurio grožiu buvo taip labai žavimasi , kaip Abšalomas . Nuo kojų pado iki viršugalvio jis neturėjo jokio trūkumo .
10014026	Kai nusikirpdavo plaukus — o juos kirptis turėdavo kasmet , nes plaukai būdavo jam per sunkūs , — jo galvos plaukai sverdavo du šimtus šekelių karališkuoju svarsčiu .
10014027	Abšalomui gimė trys sūnūs ir viena duktė , vardu Tamara . Ji buvo graži moteris .
10014028	Abšalomas išgyveno dvejus metus Jeruzalėje , nesirodydamas karaliaus akivaizdoje .
10014029	Tada Abšalomas pasišaukė Joabą , norėdamas pasiųsti jį pas karalių . Bet Joabas nenorėjo pas jį eiti . Jis pašaukė jį antrą kartą , bet Joabas eiti nenorėjo .
10014030	Tada Abšalomas tarė savo tarnams : „ Žiūrėkite , Joabo laukas šalia mano . Ten jo miežiai . Nueikite ir padekite ! “ Abšalomo tarnai padegė lauką .
10014031	Joabas tučtuojau atskubėjo pas Abšalomą į namus ir tarė jam : „ Kodėl tavo tarnai padegė mano lauką ? “ —
10014032	„ Žiūrėk , — tarė Abšalomas Joabui , — aš siunčiau tau žodį , kad ateitumei pas mane . Aš norėjau pasiųsti tave pas karalių , kad už mane pasakytum : ‘ Kam gi aš parėjau iš Gešūro ? Jei ten dar būčiau , man būtų geriau . Užtat tebūna leista man pasirodyti karaliaus akivaizdoje , ir jei esu kaltas , tenubaudžia jis mane mirtimi ! ’ “
10014033	Joabas nuėjo pas karalių ir jam pranešė . Karalius pasišaukė Abšalomą . Atėjo jis pas karalių ir puolė kniūbsčias veidu ant žemės prieš karalių . Karalius Abšalomą pabučiavo .
10015001	Ilgainiui Abšalomas įsigijo vežimą bei žirgų ir penkiasdešimt vyrų palydai pirma jo bėgti .
10015002	Abšalomas keldavosi anksti ir stodavosi prie kelio į miesto vartus . Kai tik žmogus turėdavo bylą , kuriai reikėdavo karaliaus nuosprendžio , Abšalomas šaukdavo , klausdamas : „ Iš kurio miesto esi ? “ O pastarajam atsakius : „ Tavo tarnas yra iš tokios ir tokios Izraelio giminės “ , —
10015003	Abšalomas sakydavo : „ Štai tavo ieškiniai geri ir tikri , bet nėra nė vieno , kas karaliaus vardu tave išklausytų “ .
10015004	Abšalomas dar pridurdavo : „ O kad aš būčiau teisėjas šioje šalyje ! Tada kiekvienas galėtų ateiti pas mane su byla ar reikalu , ir aš priimčiau nuosprendį “ .
10015005	Kai tik koks žmogus prieidavo išreikšti jam pagarbą , Abšalomas ištiesdavo ranką , apkabindavo ir pabučiuodavo .
10015006	Taip Abšalomas darydavo kiekvienam izraelitui , atėjusiam pas karalių į teismą . Tokiu būdu Abšalomas pavergė visų Izraelio žmonių širdis .
10015007	Baigiantis ketvirtiems metams , Abšalomas tarė karaliui : „ Prašyčiau leisti man vykti į Hebroną ir įvykdyti įžadą , kurį esu padaręs VIEŠPAČIUI .
10015008	Tavo tarnas , būdamas Aramo Gešūre , padarė įžadą : ‘ Jei VIEŠPATS iš tikrųjų parves mane į Jeruzalę , pagarbinsiu VIEŠPATĮ Hebrone ’ “ .
10015009	„ Eik ramybėje ! “ — tarė jam karalius .
10015010	O Abšalomas išsiuntė slapta pasiuntinius į visas Izraelio gimines pasakyti : „ Kai tik išgirsite rago balsą , šaukite : ‘ Abšalomas tapo karaliumi Hebrone ! ’ “
10015011	Du šimtai vyrų iš Jeruzalės lydėjo Abšalomą . Jie buvo pakviesti svečiais ir ėjo garbingai , nieko nežinodami .
10015012	Atnašaudamas aukas , Abšalomas pasiuntė pašaukti Ahitofelį Gilojietį , Dovydo patarėją iš Gilojo miesto . Sąmokslas brendo , ir prie Abšalomo būrėsi vis daugiau ir daugiau žmonių .
10015013	Pasiuntinys atėjo pas Dovydą ir tarė : „ Izraelitų širdys pakrypo į Abšalomą “ .
10015014	Tada Dovydas visiems savo dvariškiams , buvusiems su juo Jeruzalėje , tarė : „ Bėkime tuojau pat , antraip nė vienas iš mūsų neišsigelbės nuo Abšalomo . Skubėkite ! Antraip jis mus pasivys , atneš mums pražūtį , o miestą sunaikins kalaviju “ .
10015015	Karaliaus dvariškiai sakė karaliui : „ Tavo tarnai pasirengę daryti visa , ką tik viešpats mūsų karalius nutars “ .
10015016	Karalius leidosi į kelionę , lydimas visos savo šeimynos , išskyrus dešimt sugulovių , kurias karalius paliko rūpintis rūmais .
10015017	Tad leidosi karalius į kelionę , lydimas visų dvariškių , ir jie sustojo prie paskutinių namų .
10015018	Visi dvariškiai praėjo pro jį , visi keretai bei peletai ir visi gatiečiai — šeši šimtai vyrų , kurie buvo atlydėję jį iš Gato — praėjo pro karalių .
10015019	Tada karalius tarė Itajui Gatiečiui : „ Kam gi tau eiti su mumis ? Eik atgal ir pabūk su naujuoju karaliumi , nes tu juk svetimšalis ir tremtinys iš savo namų .
10015020	Tik vakar atkeliavai , nejau šiandien aš galiu versti tave klajoti su mumis , kai pats turiu eiti tik ten , kur galiu ? Eik atgal ir pasiimk savuosius . Teparodo tau VIEŠPATS tikrai ištikimą meilę “ .
10015021	Bet Itajas karaliui atsakė : „ Kaip gyvas VIEŠPATS ir kaip gyvas mano viešpats karalius , kur tik bus mano viešpats karalius , ten bus ir tavo tarnas — ar mirti , ar gyventi “ .
10015022	Dovydas tarė Itajui : „ Tad eik ir žygiuok ! “ Itajas Gatietis nuėjo drauge su visais savo vyrais ir visais vaikais .
10015023	Žmonėms einant , visi gyventojai verkė balsu . Karalius perėjo Kidrono slėnį , ir visi žmonės ėjo toliau keliu dykumos link .
10015024	Atėjo Abjataras , pasirodė ir Cadokas drauge su visais levitais , nešusiais Dievo Sandoros Skrynią . Dievo Skrynią jie padėjo ant žemės , kol praėjo visi iš miesto išėjusieji žmonės .
10015025	Tada karalius tarė Cadokui : „ Parnešk Dievo Skrynią atgal į miestą . Jei rasiu malonę VIEŠPATIES akyse , jis parves mane atgal ir leis man pamatyti ir ją , ir jos buveinę .
10015026	Bet jei jis sakytų : ‘ Tu man nepatinki ’ , — tikėk manimi , aš pasirengęs . Tedaro jis su manimi , kas gera jo akyse ! “
10015027	Kunigui Cadokui karalius kalbėjo : „ Ar supranti ? Grįžk į miestą ramybėje , tu ir Abjataras su savo dviem sūnumis — tavo sūnumi Ahimaacu ir Abjataro sūnumi Jehonatanu .
10015028	Aš palūkuriuosiu prie perėjų į dykumą , kol ateis iš jūsų žodis “ .
10015029	Tad Cadokas ir Abjataras parnešė Dievo Skrynią atgal į Jeruzalę ir ten pasiliko .
10015030	Tuo tarpu Dovydas kopė Alyvų kalno šlaitu . Kopdamas verkė . Galva buvo pridengta , jis ėjo basas . Ir visi žmonės , buvę su juo , prisidengė galvas ir kopdami verkė .
10015031	Dovydui buvo pranešta , kad Ahitofelis yra tarp sąmokslininkų , su Abšalomu . „ VIEŠPATIE , — meldėsi Dovydas , — prašau paversti niekais Ahitofelio patarimą ! “
10015032	Dovydui pasiekus kalno viršūnę , kur būdavo garbinamas Dievas , Hušajas Archas atėjo jo pasitikti , persiplėšęs drabužį ir žemėmis apsibarstęs galvą .
10015033	Dovydas tarė jam : „ Jei eitum su manimi , būtum man našta .
10015034	Bet jei grįžtum į miestą ir sakytum Abšalomui : ‘ Aš būsiu tavo tarnas , karaliau ! Kaip anksčiau buvau tavo tėvo tarnas , taip dabar būsiu tavo ’ , — niekais paverstum Ahitofelio patarimą .
10015035	Kunigai Cadokas ir Abjataras ten bus su tavimi . Tad visa , ką girdėsi karaliaus rūmuose , pasakyk kunigams Cadokui ir Abjatarui .
10015036	Du jų sūnūs — Cadoko sūnus Ahimaacas ir Abjataro sūnus Jehonatanas — bus su tavimi . Per juos praneši man visa , ką išgirsi “ .
10015037	Taip Dovydo draugas Hušajas pasiekė miestą tuo metu , kai Abšalomas įžengė į Jeruzalę .
10016001	Dovydui paėjėjus šiek tiek anapus viršūnės , jį pasitiko Mefi Bošeto tarnas Ciba su pora pabalnotų asilų , apkrautų dviem šimtais kepalų duonos , šimtu saikų razinų , šimtu vasaros vaisių ir vynmaišiu vyno .
10016002	Karalius klausė Cibos : „ Ką darysi su jais ? “ Ciba atsakė : „ Asilai — karaliaus namiškiams joti , duona ir vasaros vaisiai — vaikinams valgyti , o vynas — dykumoje nuvargusiems atsigerti “ .
10016003	„ O kur tavo šeimininko sūnus ? “ — paklausė karalius . „ Jis lieka Jeruzalėje , — atsakė Ciba , — ir sako : ‘ Šiandien Izraelio namai man sugrąžins mano senelio karalystę ’ “ .
10016004	Karalius tarė Cibai : „ Visa , kas priklauso Mefi Bošetui , nuo dabar tavo “ . — „ Aš puolu kniūbsčiomis ! — tarė Ciba . — Leisk man rasti malonę tavo akyse , mano viešpatie karaliau ! “
10016005	Karaliui atėjus į Bahurimus , išėjo iš ten žmogus , vardu Šimis , Geros sūnus iš tos pačios kilties kaip Sauliaus šeima , šaukdamas keiksmą po keiksmo .
10016006	Jis mėtė į Dovydą ir visus karaliaus Dovydo dvariškius akmenis , nors visi kariai ir galiūnai buvo jo dešinėje ir kairėje .
10016007	Šimis keikė , šaukdamas : „ Išeik ! Išeik ! Žmogžudy ! Niekše !
10016008	VIEŠPATS keršija tau už Sauliaus , vietoj kurio karaliavai , namų visą pralietą kraują . VIEŠPATS atiduoda karalystę į tavo sūnaus Abšalomo rankas . Tikėk manimi , nelaimė užgriuvo tave , nes tu žmogžudys ! “
10016009	Cerujos sūnus Abišajas tarė karaliui : „ Kodėl šis stimpantis šuva turėtų keikti mano viešpatį karalių ? Leisk man nueiti ir nukirsti jam galvą “ .
10016010	Bet karalius atsakė : „ Kas man ir jums , Cerujos sūnūs ? Jeigu jis keikia tik dėl to , kad VIEŠPATS jam pasakė : ‘ Keik Dovydą ! ’ — kas galėtų sakyti : ‘ Kodėl taip darai ? ’ “
10016011	Dovydas kalbėjo Abišajui ir visiems savo dvariškiams : „ Žiūrėkite , jei mano sūnus , gimęs iš manęs , ieško mano gyvasties , juo labiau tai gali benjaminas ! Palikite jį ramybėje ir leiskite jam keikti , nes VIEŠPATS jam įsakė tai daryti .
10016012	Galbūt VIEŠPATS pažvelgs į mano skausmą ir atlygins man geru už šiandien ištartus jo keiksmus “ .
10016013	Dovydas ir jo vyrai ėjo toliau savo keliu , o Šimis ėjo kalvos pakraščiu priešais jį , keikdamas , svaidydamasis akmenimis ir mėtydamasis žemėmis .
10016014	Karalius ir visi su juo esantys kareiviai pasiekė Jordaną nuvargę . Ten jie sustojo atgaivai .
10016015	Tuo tarpu Abšalomas ir visi žmonės , Izraelio vyrai , atvyko į Jeruzalę . Ahitofelis buvo su juo .
10016016	Atėjęs pas Abšalomą , Dovydo draugas Hušajas Archas tarė : „ Tegyvuoja karalius ! Tegyvuoja karalius ! “
10016017	Bet Abšalomas kalbėjo Hušajui : „ Ar tai tokia tavo ištikimybė draugui ? Kodėl nėjai su savo draugu ? “
10016018	Hušajas atsakė Abšalomui : „ Aš nėjau , — atsakė Hušajas , — nes ką VIEŠPATS , visi šie žmonės ir visi Izraelio vyrai išsirinko , tam aš priklausau ir su juo būsiu !
10016019	Be to , kam turėčiau tarnauti , jei ne Dovydo sūnui ? Kaip tarnavau tavo tėvui , taip ir tau tarnausiu “ .
10016020	Tada Abšalomas tarė Ahitofeliui : „ Apsvarstykite , ką mums daryti ? “
10016021	Ahitofelis atsakė Abšalomui : „ Sueik su savo tėvo sugulovėmis , jo paliktomis rūpintis rūmais , kad visas Izraelis išgirstų , jog išdrįsai užsitraukti savo tėvo pyktį , ir sustiprėtų visų tave remiančių rankos “ .
10016022	Ant stogo Abšalomui buvo pastatyta palapinė , ir Abšalomas suėjo su savo tėvo sugulovėmis viso Izraelio akyse .
10016023	Tomis dienomis Ahitofelio duotas patarimas buvo priimamas tarsi iš Dievo gautas žodis ; taip vertino bet kokį Ahitofelio patarimą ir Dovydas , ir Abšalomas .
10017001	Be to , Ahitofelis tarė Abšalomui : „ Leisk man išsirinkti dvylika tūkstančių vyrų ir leistis šiąnakt į žygį vytis iš paskos Dovydą .
10017002	Aš pasivysiu jį nuvargusį ir nuleidusį rankas , įvarysiu jam siaubą . Kai visi su juo esantys žmonės pabėgs , užmušiu tik karalių .
10017003	Tada visą tautą sugrąžinsiu tau tartum nuotaką , grįžtančią pas savo vyrą . Tu tik vieno žmogaus gyvasties teieškai , kad visa tauta būtų taikoje “ .
10017004	Patarimas patiko Abšalomui ir visiems Izraelio seniūnams .
10017005	Tada Abšalomas tarė : „ Prašyčiau pašaukti ir Hušają Archą , kad galėtume išgirsti , ką jis pasakys “ .
10017006	Hušajui atėjus , Abšalomas tarė : „ Šitaip kalbėjo Ahitofelis . Ar darysime , kaip jis pataria ? Jeigu ne , ką tu sakai ? “ —
10017007	„ Šį kartą patarimas , kurį davė Ahitofelis , nėra geras “ , — atsakė Hušajas Abšalomui .
10017008	Hušajas tęsė : „ Tu žinai , kad tavo tėvas ir jo vyrai yra narsūs galiūnai . Jie įniršę kaip meška , netekusi jauniklių . Be to , tavo tėvas prityręs kare ir nakties nepraleis su kariais .
10017009	Tikėk manimi , net dabar jis pasislėpęs kur nors oloje ar kokioje kitoje vietoje . Ir jei kas nors iš mūsų karių kristų pirmo puolimo metu , kas tik apie tai išgirs , sakys : ‘ Abšalomo kariuomenė buvo išskersta ’ .
10017010	Tuomet net narsus karys , kurio širdis tarsi liūto , nutirps iš baimės , nes visas Izraelis žino , kad tavo tėvas galiūnas , o su juo esantys kariai — narsūs vyrai .
10017011	Todėl aš patariu , kad visas Izraelis nuo Dano ligi Beer Šebos — toks gausus kaip jūros smiltys — būtų surinktas prie tavęs , ir tu pats žygiuotumei į mūšį .
10017012	Taip mes užpulsime jį , kad ir kur jis būtų , ir krisime ant jo , kaip rasa krinta ant žemės . Nė vienas jų neišliks gyvas — nei jis pats , nei joks su juo esantis vyras .
10017013	O jei jis pasitrauktų kur nors į miestą , tada visas Izraelis atsineš virves prie to miesto ir tol vilks jo akmenis į slėnį , kol neliks ten nė akmenėlio “ .
10017014	Abšalomas ir visas Izraelis sutiko , kad Hušajo Archo patarimas geresnis už Ahitofelio patarimą . VIEŠPATS buvo nusprendęs paversti niekais gudrų Ahitofelio patarimą , kad atneštų Abšalomui nelaimę .
10017015	Tada Hušajas pasakė kunigams Cadokui ir Abjatarui : „ Taip ir taip patarė Ahitofelis Abšalomui ir Izraelio seniūnams . Taip ir taip patariau aš .
10017016	Tad tučtuojau pasiųskite žodį Dovydui : ‘ Nenakvok prie perėjų į dykumą , bet tuoj pat pereik . Antraip karalius ir su juo esantys žmonės bus sunaikinti ’ “ .
10017017	Jehonatanas ir Ahimaacas laukė prie En Rogelio . Tarnaitė nueidavo ir nunešdavo jiems žodį , o jie savo ruožtu nueidavo ir nunešdavo žodį Dovydui , nes patys nedrįso pasirodyti ir įžengti į miestą .
10017018	Bet vienas vaikinas pamatė juos ir pranešė Abšalomui . Tad juodu tučtuojau pakilo ir nuskubėjo į Bahurimus , prie namų vieno žmogaus , kieme turinčio šulinį , ir nusileido į jį .
10017019	O to vyro žmona , paėmusi dangalą , užklojo šulinio angą ir taip apskleidė grūdais , kad nebūtų galima pastebėti .
10017020	Atėję pas moterį prie namų , Abšalomo tarnai klausė : „ Kur Ahimaacas ir Jehonatanas ? “ Moteris atsakė jiems : „ Jiedu prieš valandėlę praėjo ir nuėjo upės link “ . Paieškoję ir neradę , jie sugrįžo į Jeruzalę .
10017021	Vos jiems nuėjus , Ahimaacas ir Jehonatanas išlipo iš šulinio ir nuėjo pranešti Dovydui . Jie sakė Dovydui : „ Pakilk ! Tučtuojau pereik upę , nes tokį ir tokį patarimą prieš jus davė Ahitofelis “ .
10017022	Dovydas ir visi su juo buvę žmonės tuojau pat leidosi į kelionę ir perėjo Jordaną . Iki aušros nebuvo likę nė vieno , neperėjusio Jordano .
10017023	Matydamas , kad jo patarimas nevykdomas , Ahitofelis pasibalnojo asilą ir išjojo namo į savo miestą . Sutvarkęs namų reikalus , jis pasikorė . Palaidotas jis buvo savo tėvo kape .
10017024	Dovydas buvo pasiekęs Mahanaimus , kai Abšalomas ir visi su juo buvę Izraelio vyrai perėjo Jordaną .
10017025	Kariuomenės vadu vietoj Joabo Abšalomas buvo paskyręs Amasą . Amasa buvo sūnus izraelito , vardu Itra , kuris buvo paėmęs žmona Nahašo dukterį Abigalę , Joabo motinos Cerujos seserį .
10017026	Izraelitai ir Abšalomas pasistatė stovyklą Gileado žemėje .
10017027	Dovydui pasiekus Mahanaimus , Nahašo sūnus Šobis iš Rabat Amono , Amielio sūnus Machyras iš Lo Debaro ir Barzilajas Gileadietis iš Rogelimų
10017028	atgabeno guolių , dubenų ir molinių indų , taip pat kviečių , miežių , miltų , pagruzdintų grūdų , pupelių ir lęšių ,
10017029	medaus ir varškės , avių ir sūrio iš kaimenės Dovydui ir su juo esantiems žmonėms valgyti . Jie sakė sau : „ Dykumoje žmonės tikriausiai alkani , išvargę ir kenčia troškulį “ .
10018001	Tada Dovydas atliko su juo esančių pajėgų apžiūrą ir paskyrė tūkstantininkus bei šimtininkus .
10018002	Dovydas padalijo kariuomenę į tris dalis : vieną trečdalį pavedė Joabui , kitą — Joabo broliui Cerujos sūnui Abišajui ir trečią — Itajui Gatiečiui . Karalius kalbėjo kariams : „ Ir aš pats su jumis žygiuosiu “ . —
10018003	„ Tu nežygiuosi į mūšį , — atsakė kariai , — nes jei mes ir bėgtume , jei net pusė mūsų žūtų , likusieji į mus dėmesio nekreips . O tu atstoji dešimt tūkstančių tokių kaip mes ! Todėl tau geriau padėti mums iš miesto “ .
10018004	Karalius jiems atsakė : „ Darysiu , kas jums atrodo geriausia “ . Tad karalius stovėjo šalia miesto vartų , kai kariuomenė išžygiavo būriais po šimtą ir po tūkstantį .
10018005	Joabui , Abišajui ir Itajui karalius įsakė , tardamas : „ Dėlei manęs elkitės švelniai su jaunuoju Abšalomu “ . Visi kariai girdėjo karalių , duodantį įsakymą didžiūnams dėl Abšalomo .
10018006	Tad kariuomenė išėjo į lauką prieš Izraelį . Mūšis vyko Efraimo miške .
10018007	Ten Izraelio pajėgos buvo Dovydo šalininkų nugalėtos , tą dieną įvyko didelės skerdynės , ir žuvo dvidešimt tūkstančių vyrų .
10018008	Mūšis išsiplėtė į visą tą sritį ; tą dieną miškas surijo daugiau aukų negu kalavijas .
10018009	Su Dovydo šalininkais Abšalomas susidūrė netikėtai . Abšalomas jojo ant mulo , ir mulas palindo po didžiulio ąžuolo šakų raizginiu . Jo galva įkliuvo į ąžuolą , jis likosi kaboti tarp dangaus ir žemės , o mulas , ant kurio sėdėjo , nuėjo sau .
10018010	Tai pamatęs , vienas vyrų pranešė Joabui : „ Ką tik mačiau Abšalomą , pakibusį po ąžuolu “ .
10018011	Joabas tarė tam pranešusiam vyrui : „ Tad kodėl neprismeigei jo ten prie žemės ? Būčiau davęs tau dešimt sidabro šekelių ir diržą “ .
10018012	Bet tas vyras Joabui atsakė : „ Net jei rankoje jausčiau tūkstančio sidabro šekelių svorį , prieš karaliaus sūnų rankos nekelčiau , nes karalius mums girdint įsakė tau , Abišajui ir Itajui : ‘ Dėlei manęs saugokite jaunąjį Abšalomą ! ’
10018013	Net jeigu ir būčiau susiviliojęs , nuo karaliaus nėra nieko paslėpta , o tu būtumei laikęsis nuošaliai “ .
10018014	„ Negaliu su tavimi tiek laiko gaišti ! “ — atsakė Joabas . Pasiėmęs tris ietis , įsmeigė jas į dar gyvo Abšalomo , kabančio po ąžuolu , širdį .
10018015	Po to dešimt jaunų Joabo ginklanešių , apsupę Abšalomą , puolė ir užmušė jį .
10018016	Tada Joabas papūtė ragą , ir kariai izraelitų toliau nebesivijo , nes Joabas sulaikė karius .
10018017	Paėmę Abšalomą , jie įmetė jį į gilią duobę miške ir sukrovė ant jo labai didelę krūvą akmenų . Tuo tarpu visi izraelitai išbėgiojo į namus .
10018018	Dar gyvas būdamas , Abšalomas buvo padirbęs ir pasistatęs sau paminklą Karaliaus slėnyje . „ Neturiu sūnaus , — sakė jis , — kuris išlaikytų mano vardo atminimą “ . Paminklą pavadino savo vardu , užtat ir šiandien jis vadinamas Abšalomo paminklu .
10018019	Cadoko sūnus Ahimaacas tarė : „ Prašau leisti man nubėgti ir nunešti žinią karaliui , kad VIEŠPATS išlaisvino jį iš priešų rankos “ .
10018020	Bet Joabas jam sakė : „ Šiandien žinios neneši . Kada nors kitą dieną galėsi nešti žinią , bet šiandien to nedarysi , nes mirė karaliaus sūnus ! “
10018021	Tuomet Joabas tarė vienam kušitui : „ Eik ir pranešk karaliui , ką matei “ . Kušitas nusilenkė Joabui ir nubėgo .
10018022	O Cadoko sūnus Ahimaacas vėl tarė Joabui : „ Trūks plyš , prašau leisti ir man bėgti paskui kušitą “ . Joabas kalbėjo : „ Kam gi tau bėgti , mano sūnau ? Atlygio negausi už žinią ! “ —
10018023	„ Trūks plyš , — užsispyrusiai tvirtino jis , — aš bėgsiu “ . „ Tai bėk ! “ — tarė Joabas . Tada Ahimaacas nubėgo Lygumos keliu ir aplenkė kušitą .
10018024	O Dovydas sėdėjo tarp dvejų vartų . Sargybinis buvo palypėjęs ant vartų stogo prie miesto sienos . Jis dairėsi ir pamatė vyrą , bėgantį vieną .
10018025	Sargybinis sušuko ir pranešė karaliui . Karalius tarė : „ Jei jis vienas , tai jo lūpose žinia “ . Jam artėjant ,
10018026	sargybinis pamatė kitą bėgantį vyrą ir pašaukė nuo vartų , tardamas : „ Žiūrėk , ir kitas vyras bėga vienas ! “ Karalius tarė : „ Ir šis atneša žinią “ .
10018027	O sargybinis tarė : „ Man regis , kad pirmasis bėga , kaip bėga Cadoko Ahimaacas “ . Karalius atsakė : „ Jis geras vyras ir su gera žinia ateina “ .
10018028	Ahimaacas šaukė karaliui : „ Ramybė ! “ Parpuldamas kniūbsčias prieš karalių veidu ant žemės , jis tarė : „ Tebūna pašlovintas VIEŠPATS , tavo Dievas , kuris atidavė vyrus , pakėlusius ranką prieš mano viešpatį karalių “ .
10018029	Karalius klausė : „ Ar mano vaikas Abšalomas sveikas ? “ Ahimaacas atsakė : „ Joabui išsiunčiant tavo tarną , mačiau didelį sąmyšį , bet kas ten vyko , nežinau “ .
10018030	— „ Paėjėk į šalį ir palauk čia “ , — tarė jam karalius . Jis paėjėjo ir laukė .
10018031	Kaip tik tuo metu atėjo kušitas . „ Gera žinia mano viešpačiui karaliui , — tarė kušitas , — nes šiandien VIEŠPATS apgynė tave nuo visų , kurie buvo sukilę prieš tave ! “ —
10018032	„ Ar sveikas mano vaikas Abšalomas ? “ — klausė kušitą karalius . „ Teįvyksta taip , kaip tam jaunuoliui , visiems mano viešpaties karaliaus priešams ir visiems , maištaujantiems prieš tave ir siekiantiems pikta ! “
10018033	Karalius buvo labai susijaudinęs . Jis užlipo į kambarį viršum vartų ir verkė . Ir lipdamas raudojo : „ O mano sūnau Abšalomai ! Mano sūnau , mano sūnau Abšalomai ! Kad aš būčiau miręs vietoj tavęs , Abšalomai , mano sūnau , mano sūnau ! “
10019001	Joabui buvo pranešta : „ Karalius verkia ir rauda Abšalomo “ .
10019002	Tos dienos pergalė visai kariuomenei pavirto gedulu , nes kariai girdėjo tą dieną sakant : „ Karalius aimanuoja dėl sūnaus “ .
10019003	Kariuomenė tą dieną įsėlino į miestą vogčiomis , kaip gėdydamiesi įsėlina vogčiomis iš mūšio pabėgę kariai .
10019004	Tuo tarpu karalius , prisidengęs veidą , nesiliovė visu balsu šaukti : „ O mano sūnau Abšalomai ! O Abšalomai , mano sūnau , mano sūnau ! “
10019005	Tada Joabas įėjo į vidų pas karalių ir tarė : „ Šiandien tu privertei rausti iš gėdos visus savo tarnus , išgelbėjusius tavo gyvybę , tavo sūnų ir dukterų gyvybę , žmonų ir sugulovių gyvybę ,
10019006	rodydamas meilę tiems , kurie tavęs nekenčia , o neapykantą tiems , kurie tave myli . Tu šiandien aiškiai parodei , kad vadai ir kariai tau nieko nereiškia . Dabar suprantu , kad tavo akyse būtų teisinga , jeigu šiandien Abšalomas būtų gyvas , o mes būtume žuvę .
10019007	Tad kelkis , išeik ir kalbėk savo tarnams į širdis ! Prisiekiu VIEŠPAČIU , jeigu neišeisi , nepasiliks nė vienas vyras pas tave nakčiai . O tai būtų tau didesnė nelaimė negu bet kokia kita nelaimė , ištikusi tave nuo jaunystės iki dabar “ .
10019008	Tada karalius pakilo ir atsisėdo miesto vartuose . Visiems kariams buvo paskelbta : „ Žiūrėkite , karalius sėdi soste miesto vartuose ! “ Visa kariuomenė atėjo pas karalių . Tuo tarpu visi izraelitai buvo išbėgioję į namus .
10019009	Visose Izraelio giminėse visi žmonės ginčijosi . Kai kurie sakė : „ Karalius išgelbėjo mus iš priešų rankos , išlaisvino iš filistinų nagų ir turėjo bėgti iš krašto nuo Abšalomo .
10019010	Bet Abšalomas , kurį patepėme sau karaliumi , mirė mūšyje . Tad kodėl nieko nesakote apie karaliaus sugrąžinimą ? “
10019011	Viso Izraelio šnekos apie tai pasiekė karalių jo būste . Tad Dovydas pasiuntė žodį kunigams Cadokui ir Abjatarui : „ Sakykite Izraelio seniūnams : ‘ Kodėl turėtumėte būti paskutiniai , sugrąžindami karalių į jo rūmus ?
10019012	Esate mano broliai , mano kūnas ir mano kraujas ! Tad kodėl turėtumėte būti paskutiniai , sugrąžindami karalių ? ’
10019013	O Amasai sakykite : ‘ Argi tu nesi mano kūnas ir mano kraujas ? Tepadaro man tai Dievas ir dar teprideda , jei tu netapsi mano kariuomenės vadu mano akivaizdoje nuo dabar vietoj Joabo ’ “ .
10019014	Amasa paveikė visų kaip vieno Judo žmonių širdis , ir jie pasiuntė žodį karaliui : „ Sugrįžk ir tu , ir visi tavo tarnai “ .
10019015	Tad karalius leidosi į kelionę atgal ir nuėjo prie Jordano , o Judo žmonės atėjo į Gilgalą karaliaus pasitikti ir pervesti jo per Jordaną .
10019016	Geros sūnus Šimis , benjaminas iš Bahurimų , atskubėjo su Judo žmonėmis pasitikti Dovydo ,
10019017	lydimas tūkstančio žmonių iš Benjamino giminės . Ir Sauliaus namų tarnas Ciba drauge su savo penkiolika sūnų ir dvidešimt tarnų atskubėjo prie Jordano pirma karaliaus ,
10019018	kad keliantis per upę padėtų karaliaus šeimynai , pasiruošęs jam patarnauti . Geros sūnus Šimis puolė ant kelių prieš karalių , kai šis rengėsi pereiti Jordaną .
10019019	Jis tarė karaliui : „ Tenelaiko mano viešpats manęs kaltu ir teneatsimena , kaip tavo tarnas nusikalto tą dieną , kai mano viešpats karalius paliko Jeruzalę ! Teneima karalius to į širdį !
10019020	Tavo tarnas žino , kad jis nusidėjo , todėl štai šiandien pirmas iš visų Juozapo namų atėjau pasitikti savo viešpaties karaliaus “ .
10019021	Tada Cerujos sūnus Abišajas prašneko : „ Argi Šimis neturi būti nubaustas mirtimi už tai , kad keikė VIEŠPATIES pateptąjį ? “
10019022	Bet Dovydas tarė : „ Kas man ir jums , Cerujos sūnūs , kad jūs turėtumėte šiandien man priešais tapti ? Nejau šiandien bus kas nors baudžiamas mirtimi Izraelyje ? Argi aš nežinau , kad šiandien vėl esu Izraelio karalius ? “
10019023	Tada karalius tarė Šimiui : „ Tu nemirsi ! “ Karalius jam prisiekė .
10019024	Ir Sauliaus vaikaitis Mefi Bošetas atėjo pasitikti karaliaus . Jis nebuvo nei kojų pirštų nagų karpęs , nei barzdos kirpęs , nei drabužių plovęs nuo tos dienos , kai karalius išėjo , iki tos dienos , kada karalius saugiai sugrįžo .
10019025	Jam atėjus iš Jeruzalės karaliaus pasitikti , karalius jį klausė : „ Kodėl nėjai su manimi , Mefi Bošetai ? “
10019026	„ Mano viešpatie karaliau , — atsakė jis , — mano tarnas apgavo mane . Tavo tarnas jam paliepė : ‘ Pabalnok man asilą , kad galėčiau sėsti ant jo ir vykti su karaliumi ’ , — nes tavo tarnas raišas .
10019027	Ciba apšmeižė tavo tarną mano viešpačiui karaliui . Bet mano viešpats karalius yra tarsi Dievo angelas . Tad daryk , kas gera tavo akyse .
10019028	Juk nors visi mano tėvo namai buvo tik mirties verti , tu pasodinai savo tarną tarp valgančių prie tavo stalo . Tad kokią teisę turiu dar šauktis karaliaus ? “
10019029	Karalius jam atsakė : „ Kam gi kalbėti daugiau apie tavo reikalus ? Aš nusprendžiau : tu ir Ciba pasidalysite nuosavybę “ . —
10019030	„ Tegu jis ir visą pasiima , — tarė Mefi Bošetas karaliui , — nes mano viešpats karalius sugrįžo saugus į savo rūmus “ .
10019031	Barzilajas Gileadietis buvo atėjęs iš Rogelimų . Jis paėjėjo su karaliumi iki Jordano , norėdamas palydėti per Jordaną .
10019032	Barzilajas buvo labai senas — turėjo aštuoniasdešimt metų — ir buvo aprūpinęs karalių maistu , jam būnant Mahanaimuose , nes buvo labai turtingas žmogus .
10019033	Karalius tarė Barzilajui : „ Pereik upę su manimi ; aš pasirūpinsiu tavimi senatvėje “ .
10019034	Bet Barzilajas atsakė karaliui : „ Kiek metų man dar liko gyventi , kad eičiau su karaliumi į Jeruzalę ?
10019035	Dabar man aštuoniasdešimt metų . Argi aš galiu atskirti , kas gera ir kas pikta ? Argi begali tavo tarnas skonėtis tuo , ką valgo ir geria ? Argi aš dar galiu klausytis dainuojančių vyrų ir moterų ? Tad kam gi tavo tarnas turėtų dar apsunkinti savo viešpatį karalių ?
10019036	Tavo tarnas vos galėtų pereiti Jordaną su karaliumi ! Už ką turėtų karalius man atlyginti tokiu dosniu atlygiu ?
10019037	Prašyčiau leisti savo tarnui grįžti , kad galėtų mirti savo mieste , arti savo tėvo ir motinos kapų . Bet štai tavo tarnas Kimhamas . Tepereina jis upę su mano viešpačiu karaliumi ! Daryk jam , kas gera tavo akyse “ .
10019038	Karalius atsakė : „ Kimhamas pereis upę su manimi , ir aš darysiu jam , kas gera tavo akyse . Ko tik iš manęs nori , padarysiu ! “
10019039	Visi žmonės perėjo Jordaną . Karalius , pasiruošus pereiti upę , pabučiavo Barzilają ir atsisveikino . Tada Barzilajas sugrįžo į namus .
10019040	O karalius nuėjo Gilgalo link , ir Kimhamas ėjo su juo . Visi Judo giminės kariai ir pusė Izraelio kariuomenės palydėjo karalių per upę .
10019041	Visi Izraelio vyrai atėjo pas karalių . „ Kodėl , — klausė jie karalių , — mūsų broliai , Judo giminės vyrai , užvaldė tave , pervedė per Jordaną karalių ir jo šeimyną drauge su visais Dovydo vyrais ? “
10019042	Judo vyrai Izraelio vyrams atsakė : „ Todėl , kad karalius mūsų artimas giminaitis . Ko pykstate dėl to ? Ar mes suvalgėme ką nors , kas priklauso karaliui ? Ar davė jis mums kokių dovanų ? “
10019043	O Izraelio vyrai Judo vyrams sakė : „ Mes turime dešimt dalių karaliuje ir Dovyde turime daugiau už jus ! Tad kodėl su mumis nesiskaitote ? Argi ne mes pirmi siūlėme , kad mūsų karalius būtų sugrąžintas “ . Bet Judo vyrų žodžiai buvo griežtesni už Izraelio vyrų žodžius .
10020001	Atsitiko taip , kad ten buvo vienas niekšas , vardu Šeba , Bichrio sūnus , benjaminas . Jis pūtė ragą , šaukdamas : „ Nėra Dovyde mums dalies , nėra Jesės sūnuje mums paveldo ! Izraeli , visi į savo palapines ! “
10020002	Visi Izraelio vyrai pasitraukė nuo Dovydo ir sekė Bichrio sūnų Šebą , bet Judo vyrai liko ištikimi savo karaliui nuo Jordano iki Jeruzalės .
10020003	Dovydas parvyko į savo rūmus Jeruzalėje . Karalius paėmė anas dešimt sugulovių , paliktų rūpintis rūmais , uždarė jas į saugomus namus ir ten jas aprūpino , bet pas jas nebeidavo . Taigi jos liko atskirtos iki savo mirties dienos kaip gyvanašlės .
10020004	Tada karalius tarė Amasai : „ Per tris dienas sušauk Judo vyrus pas mane . Ateik ir pats ! “
10020005	Amasa išvyko sušaukti Judo , bet užtruko ilgiau negu jam buvo paskirta .
10020006	Tad Dovydas tarė Abišajui : „ Dabar Bichrio sūnus Šeba padarys mums daugiau žalos už Abšalomą . Paimk savo valdovo tarnus ir vykis , kad kartais jis nesusirastų įtvirtintų miestų ir nepabėgtų nuo mūsų “ .
10020007	Joabo vyrai , keretai bei peletai , ir visi galiūnai išžygiavo jam iš paskos . Vydamiesi Bichrio sūnų Šebą , jie išžygiavo iš Jeruzalės .
10020008	Kai jau buvo netoli didžiojo akmens Gibeone , Amasa atėjo jų pasitikti . Joabas vilkėjo karišką drabužį , viršum jo buvo prisijuosęs kalaviją , pritvirtintą makštyje prie juosmens . Jam žengiant pirmyn , jis išslydo .
10020009	Joabas tarė Amasai : „ Kaip tau einasi , mano broli ? “ — ir dešine ranka suėmė Amasą už barzdos , lyg bučiuodamas .
10020010	Amasa kalavijo Joabo kairėje rankoje nepastebėjo . Joabas taip smogė jam į pilvą , kad jo viduriai išsivertė ant žemės , ir jis mirė . Antro smūgio jam suduoti nebereikėjo . Po to Joabas ir jo brolis Abišajas leidosi vytis Bichrio sūnaus Šebos .
10020011	O vienas Joabo vyrų , atsistojęs prie Amasos lavono , sušuko : „ Kas palankus Joabui ir kas už Dovydą , teseka Joabą ! “
10020012	Amasa gulėjo kelio viduryje , permirkęs savo kraujyje , ir tas žmogus pastebėjo , kad kiekvienas sustodavo . Pamatęs , kad visi praeinantieji stoviniuoja , jis nuvilko Amasą nuo kelio į lauką ir apdengė jį drabužiu .
10020013	Pašalinus jį nuo kelio , visi žygiavo toliau , vydamiesi Bichrio sūnų Šebą .
10020014	Šeba perėjo visas Izraelio gimines iki pat Abel Bet Maakos . Visa bichrių kiltis susirinko ir nusekė paskui jį į miestą .
10020015	Joabo pajėgos apgulė jį Abel Bet Maakoje ir prieš išorinę miesto sieną supylė apgulos pylimą . Joabo kareiviai puolė su mūrdaužiais sieną , norėdami ją pralaužti .
10020016	Tada viena išmintinga moteris sušuko nuo sienos : „ Klausykite ! Klausykite ! Prašau pasakyti Joabui : ‘ Prieik , aš noriu su tavimi pasikalbėti ’ “ .
10020017	Jam priėjus artyn , moteris paklausė : „ Ar tu Joabas ? “ — „ Taip “ , — atsakė jis . Tuomet ji tarė jam : „ Klausyk savo tarnaitės žodžių “ . — „ Klausau “ , — šis atsakė .
10020018	Ji tęsė : „ Senovėje žmonės sakydavo : ‘ Tegu jie teiraujasi Abelyje ’ , — ir taip išspręsdavo reikalą .
10020019	Aš esu viena taikiųjų ir ištikimųjų Izraelyje , o tu nori sunaikinti Izraelio motiniškąjį miestą ! Kodėl turėtumei sunaikinti VIEŠPATIES paveldą ? “
10020020	Joabas atsakė : „ Jokiu būdu , jokiu būdu ! Aš nei naikinu , nei griaunu !
10020021	Tai visiškai netiesa ! Bet vienas vyras iš Efraimo aukštumų , vadinamas Bichrio sūnumi Šeba , pakėlė ranką prieš karalių Dovydą . Atiduokite jį mums , ir aš pasitrauksiu nuo miesto “ . Moteris patikino Joabą : „ Tikėk manimi , jo galva bus išmesta tau per mūrą “ .
10020022	Moteris nuėjo pas visus miesto žmones su savo išmintimi . Jie nukirto Bichrio sūnui Šebai galvą ir numetė Joabui . Jis liepė pūsti ragą . Visi pasitraukė nuo miesto ir nuėjo į savo namus , o Joabas grįžo į Jeruzalę pas karalių .
10020023	Joabas buvo visos Izraelio kariuomenės vadas , o Jehojados sūnus Benaja — keretų ir peletų galva ;
10020024	Adoramas vadovavo lažo darbams , Ahiludo sūnus Juozapatas buvo raštinės viršininkas ,
10020025	Ševa — raštininkas , o Cadokas ir Abjataras — kunigai .
10020026	Ir Ira iš Jayro palikuonių buvo Dovydo kunigas .
10021001	Dovydui valdant badas tęsėsi metai po metų trejus metus . Dovydas teiravosi VIEŠPATIES , ir VIEŠPATS tarė : „ Saulius ir jo namai užsitraukė kraujo kaltę , nes žudė gibeoniečius “ .
10021002	Tad karalius pasišaukė gibeoniečius ir kalbėjosi su jais . Gibeoniečiai buvo ne izraelitai , o likutis amoritų , kuriuos izraelitai buvo prisiekę apsaugoti , o Saulius , stengdamasis Izraelio ir Judo žmonių labui , buvo bandęs juos sunaikinti .
10021003	Dovydas klausė gibeoniečių : „ Ką turiu daryti dėl jūsų ? Kaip turiu permaldauti , kad laimintumėte VIEŠPATIES paveldą ? “
10021004	Gibeoniečiai atsakė jam : „ Mūsų ginčas su Sauliumi ir jo namais negali būti išspręstas sidabru ar auksu nei nubaudžiant mirtimi bet kokį žmogų Izraelyje “ . Dovydas atsakė : „ Ką tik sakysite , tą padarysiu “ .
10021005	Tada jie tarė karaliui : „ Už tą žmogų , skerdusį mus ir ketinusį išnaikinti , kad neišliktume niekur Izraelio žemėje ,
10021006	tebūna mums perduoti septyni jo vyriški palikuonys , ir mes pamausime juos ant baslių VIEŠPATIES akivaizdoje Sauliaus , VIEŠPATIES išrinktojo , Gibėjoje “ . Karalius atsakė : „ Perduosiu “ .
10021007	Karalius pasigailėjo Sauliaus sūnaus Jehonatano sūnaus Mefi Bošeto dėl priesaikos tarp jų VIEŠPATIES akivaizdoje , tarp Dovydo ir Sauliaus sūnaus Jehonatano .
10021008	Bet karalius paėmė du Ajos dukters Ricpos sūnus — Armonį ir Mefi Bošetą , kuriuos ji pagimdė Sauliui , bei penkis Sauliaus dukters Merabos sūnus , kuriuos ji pagimdė Barzilajo Meholiečio sūnui Adrieliui ,
10021009	ir perdavė juos gibeoniečiams . Jie pamovė juos ant baslių ant kalno VIEŠPATIES akivaizdoje . Visi septyni mirė tuo pačiu metu . Jie buvo nužudyti pirmomis pjūties dienomis — miežiapjūtės pradžioje .
10021010	Ajos duktė Ricpa , paėmusi ašutinę , pasitiesė ją ant uolos . Ji buvo ten nuo pjūties pradžios , neleisdama dieną padangių paukščiams tūpti ant kūnų , o naktį laukiniams žvėrims prieiti , kol ant jų pradėjo lietus lyti iš dangaus .
10021011	Dovydui buvo pranešta , ką Ajos duktė Ricpa , Sauliaus sugulovė , buvo padariusi .
10021012	Ir Dovydas nuvyko paimti Sauliaus ir jo sūnaus Jehonatano kaulų iš Jabeš Gileado gyventojų , kurie buvo pavogę juos iš aikštės Bet Šeane , kur filistinai buvo juos pakorę tą dieną , kai užmušė Saulių ant Gilbojos .
10021013	Iš ten jis pargabeno Sauliaus ir jo sūnaus Jehonatano kaulus , surinkdamas ir kaulus tų , kurie buvo pamauti ant baslių .
10021014	Sauliaus ir jo sūnaus Jehonatano kaulai buvo palaidoti Celoje , Benjamino žemėje , jo tėvo Kišo kape . Ir kai buvo padaryta visa , ką karalius buvo įsakęs , Dievas suteikė atgaivą kraštui .
10021015	Vėl kilo karas tarp filistinų ir Izraelio . Dovydas su savo vyrais nužygiavo į mūšį ir kovojo su filistinais . Dovydas pavargo .
10021016	Vienas iš milžinų palikuonių , Išbi Benobas , bandė Dovydą užmušti . Jo bronzinė ietis svėrė tris šimtus šekelių , ir jis turėjo prisijuosęs naują kalaviją .
10021017	Bet Cerujos sūnus Abišajas atėjo jam į pagalbą , puolė filistiną ir užmušė . Tuomet Dovydo vyrai prisiekdami jam kalbėjo : „ Į mūšį su mumis daugiau neisi , kad neužgesintumei Izraelio žiburio “ .
10021018	Po šio įvyko kitas mūšis su filistinais prie Gobo . Tuomet Sibechajas Hušietis užmušė Safą , kilusį iš milžinų palikuonių .
10021019	Buvo ir dar vienas mūšis su filistinais prie Gobo . Betliejiečio Jaare Oregimo sūnus Elhananas užmušė Galijotą Gatietį , kurio ieties kotas buvo kaip audėjo riestuvas .
10021020	Vėl įvyko mūšis , šį kartą — prie Gato . Ten buvo vyras milžinas , turintis šešis pirštus ant kiekvienos rankos ir šešis pirštus ant kiekvienos kojos , iš viso dvidešimt keturis . Ir jis buvo kilęs iš milžinų .
10021021	Jam tyčiojantis iš Izraelio , Dovydo brolio Šimos sūnus Jehonatanas užmušė jį .
10021022	Tie keturi buvo kilę iš milžinų Gate . Jie krito nuo Dovydo ir jo vyrų rankų .
10022001	Dovydas kreipėsi į VIEŠPATĮ šios giesmės žodžiais po to , kai VIEŠPATS buvo išgelbėjęs jį iš visų priešų ir iš Sauliaus rankų .
10022002	Jis tarė : „ VIEŠPATIE , mano Uola , mano tvirtove , mano gelbėtojau !
10022003	Mano Dieve , mano Uola , kur randu pastogę ! Mano skyde ir mano išganymo jėga , mano pilie ir priebėga ! Tu , mano išganytojau , gelbsti mane nuo smurto !
10022004	Šaukiausi VIEŠPATIES , Šlovingojo , ir buvau išvaduotas iš visų priešų .
10022005	Mat mirties bangos supo mane iš visų pusių , pražūties srautai mane valdė .
10022006	Šeolo pančiai mane apraizgė , mirties pinklės mane pasitiko .
10022007	Savo skausme šaukiausi VIEŠPATIES , šaukiausi savo Dievo . Jis išgirdo mano balsą savo šventykloje , jo ausis pasiekė mano šauksmas .
10022008	Tada sujudo ir sudrebėjo žemė , virpėjo dangaus pamatai ir svirduliavo , nes jį apėmė pyktis .
10022009	Jam iš šnervių ritosi dūmai , ryjanti ugnis — iš burnos ; žarijos virto liepsnomis .
10022010	Pravėrė dangų ir nužengė ; perkūnijos debesys buvo jam po kojų .
10022011	Sėdosi ant kerubo ir skrido , vėjo sparnų nešamas .
10022012	Tamsos skliautu jis apsiautė save , vandens telkiniu , perkūnijos debesimi .
10022013	Nuo jo Artumo spindesio suliepsnojo žarijos .
10022014	VIEŠPATS sugriaudė iš dangaus , Aukščiausiasis prabilo balsu .
10022015	Paleido strėles ir juos išvaikė , siuntė žaibą ir juos sutriuškino .
10022016	Atsivėrė jūros šaltiniai , buvo atidengti pasaulio pamatai , VIEŠPAČIUI galingai prabilus savo pykčio viesulu .
10022017	Jis ištiesė ranką iš aukštybių , paėmė mane ; jis ištraukė mane iš galingų vandenų .
10022018	Jis išgelbėjo mane nuo stipraus priešo , nuo tų , kurie manęs nekentė , nes buvo stipresni už mane .
10022019	Mane užpuolė jie negandos dieną , bet VIEŠPATS man buvo atrama .
10022020	Jis išvedė mane į laisvę ir išgelbėjo , nes mane pamėgo .
10022021	VIEŠPATS atlygino man pagal mano teisumą , atmokėjo man pagal mano rankų švarumą .
10022022	Juk laikiausi VIEŠPATIES kelių ir nedoru darbu nuo savo Dievo neatsitraukiau ;
10022023	visi jo įsakai buvo man prieš akis , ir nuo jo įstatų nenuklydau .
10022024	Buvau prieš jį švarus ir saugojaus kaltės .
10022025	Užtat VIEŠPATS atmokėjo man pagal mano teisumą , pagal mano nuoširdumą jo akyse .
10022026	Su ištikimu tu elgiesi ištikimai , su tauriu galiūnu — tauriai .
10022027	Su nuoširdžiu tu elgiesi nuoširdžiai , o su sukčiumi — gudriai .
10022028	Juk tu gelbsti nuolankiuosius , bet su panieka žiūri į išdidžiuosius .
10022029	Juk esi man žiburys , VIEŠPATIE ; tu , VIEŠPATIE , švieti , kai man tamsu .
10022030	Juk su tavimi galiu paimti užkardą , su savo Dievu galiu peršokti mūrą .
10022031	Dievo kelias tobulas , VIEŠPATIES žodis išgrynintas ugnimi ; jis skydas visiems , ieškantiems jame pastogės .
10022032	Juk kas yra Dievas , jei ne VIEŠPATS ? Kas yra uola , jei ne mūsų Dievas ?
10022033	Dievas , mano galingoji tvirtovė , saugojo mano kelią .
10022034	Jis davė man kojas kaip stirnos ir nuvedė mane į saugias aukštumas .
10022035	Jis taip lavino mano rankas mūšiui , kad mano žastai galėtų įtempti bronzinį lanką !
10022036	Tu davei man savo apsaugos skydą , ir tavo apvaizda padarė mane didį .
10022037	Tu leidai man laisvam daug pasiekti , ir mano kojos nepaslydo .
10022038	Vijau priešus ir dorojau , negrįžau , kol jie nebuvo sunaikinti .
10022039	Sunaikinau juos , taip parbloškiau , kad jie daugiau nebepakilo ; jie krito man po kojų .
10022040	Juk tu davei man jėgų mūšiui , privertei priešus suklupti prieš mane .
10022041	Tu privertei priešus atsukti man nugarą — tuos , kurie manęs nekenčia , — ir sudorojau juos .
10022042	Jie žvalgėsi , bet nebuvo kam jų išgelbėti ; jie šaukėsi VIEŠPATIES , bet jis jiems neatsakė .
10022043	Sutryniau juos kaip žemės dulkes , sutraiškiau ir sutrypiau kaip gatvės purvą .
10022044	Tu išgelbėjai mane nuo kivirčo mano tautoje , saugojai mane kaip tautų galvą ; tauta , kurios nepažinau , man tarnavo .
10022045	Svetimšaliai atėjo pas mane gūždamiesi ir , vos apie mane išgirdę , reiškė pagarbą .
10022046	Svetimšaliai apstulbo iš baimės ir drebėdami bėgo iš savo tvirtovių .
10022047	Teviešpatauja VIEŠPATS ! Tebūna pašlovinta mano Uola ! Tebūna išaukštintas mano Dievas , Uola , duodanti man pergalę ,
10022048	Dievas , kuris mane apgynė , pajungė man tautas ,
10022049	padėjo man išsigelbėti nuo priešų , išaukštino prieš maištininkus , išgelbėjo nuo nuožmiųjų !
10022050	VIEŠPATIE , už tai šlovinsiu tave visoms tautoms , giedosiu psalmes tavo vardui .
10022051	Jis pergalės bokštas savo karaliui , rodo ištikimą meilę savo pateptajam — Dovydui ir jo palikuonims per amžius “ .
10023001	Štai paskutiniai Dovydo žodžiai : „ Dovydo , Jesės sūnaus , ištarmė , ištarmė Dievo išaukštinto vyro , Jokūbo Dievo pateptojo , Izraelio tvirtovės numylėtinio .
10023002	Per mane kalba VIEŠPATIES Dvasia , ant mano liežuvio jo žodis .
10023003	Izraelio Dievas kalbėjo , Izraelio Uola apie mane pasakė : ‘ Kas valdo žmones teisingai , valdo Dievo baimėje ,
10023004	yra tarsi ryto šviesa , saulei tekant giedrą rytą žėrinti po lietaus žemės žolėje ’ .
10023005	Tikrai tokie yra mano namai su Dievu ! Juk jis sudarė su manimi amžiną sandorą , visada tvirtą ir laiduotą . Argi jis nepadarys , kad pražystų kiekviena mano pergalė ir troškimas ?
10023006	O visi bedieviai tarsi dagiai nubloškiami šalin , nes jų negalima paimti į rankas .
10023007	Kas nori juos paliesti , turi pasiimti geležinę kartį ar ieties kotą . Vietoje jie bus ugnimi visiškai sunaikinti “ .
10023008	Karžygių , kuriuos turėjo Dovydas , vardai yra šie : Jošebas Basšebetas Tachkemonietis . Jis buvo trejeto galva . Viena proga jis švaistėsi savo ietimi prieš aštuonis šimtus ir užmušė juos .
10023009	Kitas po jo buvo Ahoacho sūnaus Dodojo sūnus Eleazaras . Jis buvo vienas iš trejeto su Dovydu , kai jie metė iššūkį filistinams , susirinkusiems į mūšį prie Efes Damimų . Izraelitai traukėsi ,
10023010	o jis kovojo , guldydamas filistinus , kol pavargo jo žastai ir ranka sustingo prie kalavijo . Tą dieną VIEŠPATS suteikė didelę pergalę . Tada visi pabėgusieji kariai sugrįžo pas jį , bet jau tik apiplėšti negyvųjų .
10023011	Kitas po jo buvo hararo Agės sūnus Šama . Filistinai susirinko prie Lehio . Ten buvo žemės sklypas , pilnas lęšių žemės sklypas . Kariuomenė pabėgo nuo filistinų .
10023012	Bet jis kovojo sklypo viduryje ir gindamas jį nugalėjo filistinus . Taip VIEŠPATS suteikė didelę pergalę .
10023013	Kartą per pjūtį trisdešimtuko vadų trejetas nuėjo pas Dovydą prie Adulamo olos . O filistinų būrys buvo pasistatęs stovyklą Refajų slėnyje .
10023014	Tuo metu Dovydas buvo kalnų tvirtovėje , o filistinų įgula — Betliejuje .
10023015	Dovydas aistringai kalbėjo : „ O kad man kas duotų atsigerti vandens iš Betliejaus šaltinio prie miesto vartų ! “
10023016	Tada anie trys galiūnai įsiveržė į filistinų stovyklą , pasėmė vandens iš Betliejaus šaltinio prie miesto vartų ir parnešė jo Dovydui . Tačiau jo gerti jis nenorėjo ir išpylė liejamąją atnašą VIEŠPAČIUI .
10023017	„ Tesaugo mane VIEŠPATS , — tarė jis , — kad aš tai daryčiau ! Argi galiu gerti kraują vyrų , kurie statė savo gyvastį į pavojų ? “ Užtat jis jo ir negėrė . Tokie buvo trijų galiūnų žygdarbiai .
10023018	O Cerujos sūnus Joabo brolis Abišajas buvo trisdešimtuko galva . Kovojo ietimi prieš tris šimtus vyrų ir išmušė juos , įgydamas vardą šalia trejeto .
10023019	Iš trisdešimtuko jis buvo labiausiai gerbiamas ir tapo jų vadu , tačiau trejetui neprilygo .
10023020	Jehojados sūnus Benajas iš Kabceelio buvo narsus karys , atlikęs žygdarbių . Jis užmušė du Moabo Arielio sūnus . Kartą sniegingą dieną jis įlipo į vandens talpyklą ir užmušė liūtą .
10023021	Jis užmušė ir egiptietį — didelio ūgio vyrą . Egiptietis turėjo rankoje ietį , bet Benajas , stojęs prieš jį su lazda , išplėšė egiptiečiui iš rankos ietį ir užmušė jo paties ietimi .
10023022	Tokie buvo Jehojados sūnaus Benajo žygdarbiai . Ir jis įgijo vardą šalia trejeto galiūnų .
10023023	Trisdešimtuko jis buvo labai gerbiamas , bet trejetui neprilygo . Dovydas padarė jį savo asmens sargybos vadu .
10023024	Trisdešimtuke buvo Joabo brolis Asaelis , Dodojo iš Betliejaus sūnus Elhananas ,
10023025	Šama Harodietis , Elika Harodietis ,
10023026	Helecas Paletietis , Ikešo Tekojiečio sūnus Ira ,
10023027	Abiezeras Anatotietis , Mebunajas Hušietis ,
10023028	Calmonas Ahoachas , Mahrajas Netofietis ,
10023029	Baanos Netofiečio sūnus Helebas , Ribajo iš benjaminų Gibėjos sūnus Itajas ,
10023030	Benajas Piratonietis , Hidajas iš Nahale Gaašo ,
10023031	Abi Albonas Arabietis , Azmavetas Bahurimietis ;
10023032	Eljachba Šaalbonietis , Jašenas iš gūnių ,
10023033	Jehonatanas , Šamos iš hararų sūnus ; Šararo iš hararų sūnus Ahiamas ,
10023034	Ahasbajo iš Maakos sūnus Elifeletas , Ahitofelio Gilojiečio sūnus Eliamas ,
10023035	Hecrajas Karmelietis , Paarajas Arabietis ,
10023036	Natano iš Cobos sūnus Igalas , Banis Gadas ,
10023037	Celekas Amonitas , Cerujos sūnaus Joabo ginklanešys Nachrajas Beerotietis ,
10023038	Ira Itras , Garebas Itras ,
10023039	Ūrija Hetitas . Iš viso — trisdešimt septyni .
10024001	VIEŠPATS vėl supyko ant Izraelio . Jis paskatino Dovydą prieš izraelitus , tardamas : „ Eik ir suskaityk Izraelio ir Judo žmones “ .
10024002	Tad karalius tarė savo kariuomenės vadui Joabui : „ Pereik visas Izraelio gimines nuo Dano iki Beer Šebos ir surašyk žmones , kad žinočiau jų skaičių “ .
10024003	Joabas atsakė karaliui : „ Tepadaugina VIEŠPATS , tavo Dievas , šimteriopai žmonių skaičių , kol mano viešpaties karaliaus akys dar gali matyti ! Tačiau kam gi mano viešpats karalius nori tai daryti ? “
10024004	Bet karaliaus įsakymas Joabui ir kariuomenės viršininkams liko tvirtas . Tad Joabas ir kariuomenės viršininkai po pasimatymo su karaliumi leidosi į kelionę surašyti Izraelio tautos .
10024005	Perėję Jordaną , jie pradėjo nuo Aroero ir nuo miesto slėnio viduryje ir ėjo Gado link ir Jazero kryptimi .
10024006	Po to nuėjo į Gileadą ir Kadešą hetitų srityje , į Dan Jaaną ir apėjo Sidono apylinkes ,
10024007	nuėjo į Tyro tvirtovę bei visus hivų ir kanaaniečių miestus ir užbaigė prie Beer Šebos Judo Negebe .
10024008	Perėję visą kraštą , po devynių mėnesių ir dvidešimt dienų jie sugrįžo į Jeruzalę .
10024009	Joabas pranešė karaliui surašytų į sąrašą žmonių skaičių : Izraelyje buvo aštuoni šimtai tūkstančių karių , pasiruošusių pakelti kalaviją , o Judo vyrų skaičius buvo penki šimtai tūkstančių .
10024010	Bet vėliau Dovydą apėmė širdgėla dėl to , kad jis buvo skaičiavęs žmones . Dovydas kreipėsi į VIEŠPATĮ : „ Tai darydamas , VIEŠPATIE , sunkiai nusidėjau . Maldauju atleisti savo tarno kaltę , nes pasielgiau labai kvailai “ .
10024011	Kitą rytą , Dovydui atsikėlus , Dovydo regėtoją pranašą Gadą pasiekė VIEŠPATIES žodis :
10024012	„ Eik ir pasakyk Dovydui : ‘ Taip kalbėjo VIEŠPATS . Siūlau tau tris dalykus , pasirink vieną iš jų , ir juo tave ištiksiu ’ “ .
10024013	Tad Gadas atėjo pas Dovydą ir pasakė . Klausė jo : „ Ar ištiks tave septynerių metų badas tavo krašte ? Ar būsi bėglys nuo priešų , tris mėnesius jiems tave persekiojant ? Ar bus trijų dienų maras tavo krašte ? Dabar apsvarstyk ir nuspręsk , kokį atsakymą turiu duoti mane siuntusiam “ .
10024014	Tada Dovydas tarė Gadui : „ Man labai skaudu ! Pulkime į VIEŠPATIES rankas , nes didis jo gailestingumas ; į žmonių rankas aš nepulsiu “ .
10024015	Tad VIEŠPATS siuntė Izraeliui marą nuo to ryto iki nustatyto laiko , ir septyniasdešimt tūkstančių žmonių mirė nuo Dano ligi Beer Šebos .
10024016	Bet kai angelas ištiesė ranką Jeruzalės sunaikinti , VIEŠPATS apgailėjo nelaimę ir tarė angelui , naikinančiam žmones : „ Gana ! Sulaikyk savo ranką ! “ Tuomet VIEŠPATIES angelas buvo prie Araunos Jebusiečio klojimo .
10024017	Pamatęs žmones naikinantį angelą , Dovydas tarė VIEŠPAČIUI : „ Aš vienas kaltas , aš vienas nedorai pasielgiau ! O ką padarė šios avys ? Maldauju , kad kristų tavo ranka ant manęs ir mano tėvo namų “ .
10024018	Tą dieną Gadas , atėjęs pas Dovydą , tarė : „ Nueik ir pastatyk aukurą VIEŠPAČIUI ant Araunos Jebusiečio klojimo “ .
10024019	Vykdydamas Gado nurodymus , Dovydas nuėjo , kaip VIEŠPATS buvo įsakęs .
10024020	Arauna apsižvalgęs pamatė besiartinantį karalių ir jo dvariškius . Jis išėjo ir puolė kniūbsčias ant žemės karaliui prie kojų .
10024021	„ Ko mano viešpats karalius atėjo pas savo tarną ? “ — paklausė Arauna . Dovydas atsakė : „ Pirkti iš tavęs klojimo , kad galėčiau pastatyti aukurą VIEŠPAČIUI , ir liautųsi žmonių maras “ .
10024022	Tada Arauna tarė Dovydui : „ Teima mano viešpats karalius ir teatnašauja , kas gera jo akyse . Štai čia jaučiai deginamajai aukai ir kūlimo velenas bei jaučių pakinktai malkoms .
10024023	Visa tai , karaliau , Arauna atiduoda karaliui . VIEŠPATS , tavo Dievas , — pridūrė Arauna , — tepriima tavo atnašą ! “
10024024	Bet karalius atsakė Araunai : „ Ne ! Turiu pirkti juos iš tavęs už kainą . VIEŠPAČIUI , savo Dievui , aš neatnašausiu deginamųjų aukų , kurios man nieko nekainuoja “ . Tad Dovydas nupirko klojimą ir jaučius už penkiasdešimt sidabro šekelių .
10024025	Ten Dovydas pastatė aukurą ir atnašavo deginamąsias aukas ir bendravimo aukas . VIEŠPATS išklausė jo maldavimo už kraštą , ir maras Izraelyje liovėsi .
11001001	Karalius Dovydas buvo pasenęs ir amžingas , ir nors patalais apklotas , sušilti nebegalėdavo .
11001002	Jo dvariškiai vienas po kito kalbėjo jam : „ Leisk mums surasti savo viešpačiui karaliui jauną mergelę . Tetarnauja ji karaliui ir tebūna jo slaugė . Temiega ji tavo glėbyje , kad mūsų viešpačiui karaliui būtų šilta “ .
11001003	Paieškoję gražios mergaitės visoje Izraelio žemėje , jie surado Abišagą Šunemietę ir atvedė pas karalių .
11001004	Mergaitė buvo labai graži . Ji tapo karaliaus slauge ir tarnavo jam , bet karalius su ja nesuėjo .
11001005	Tuo tarpu Hagitos sūnus Adonijas aukštinosi , sakydamas : „ Aš būsiu karaliumi ! “ Jis pasirūpino sau vežimų ir raitelių bei penkiasdešimt vyrų bėgikų palydą .
11001006	Tėvas niekada nebuvo jo baręs ar klausęs : „ Kodėl taip elgiesi ? “ Adonijas buvo gimęs po Abšalomo ir labai dailios išvaizdos .
11001007	Jis pasitarė su Cerujos sūnumi Joabu ir kunigu Abjataru ; jiedu rėmė Adoniją .
11001008	Bet kunigas Cadokas , Jehojados sūnus Benajas , pranašas Natanas , Šimis , Rėjas ir Dovydo galiūnai Adonijo nepalaikė .
11001009	Prie Zoheleto akmens netoli En Rogelio Adonijas surengė avių , jaučių ir nupenėtų veršių aukojimo iškilmę . Jis susikvietė visus savo brolius , karaliaus sūnus , ir visus Judo giminės karaliaus dvariškius ,
11001010	bet nepakvietė nei pranašo Natano , nei Benajo , nei galiūnų , nei savo brolio Saliamono .
11001011	Natanas kreipėsi į Saliamono motiną Batšebą : „ Ar negirdėjai , kad Hagitos sūnus Adonijas tapo karaliumi , o mūsų viešpats Dovydas apie tai nė nežino ?
11001012	Tad prašyčiau paklausyti mano patarimo , eiti gelbėti savo gyvastį ir gyvastį savo sūnaus Saliamono .
11001013	Tučtuojau eik pas karalių Dovydą ir sakyk : ‘ Mano viešpatie karaliau , argi neprisiekei savo tarnaitei , tardamas : ‹ Po manęs tavo sūnus Saliamonas bus karaliumi , jis sėdės mano soste › ? Tad kodėl Adonijas tapo karaliumi ? ’
11001014	Tuomet , tau dar tebekalbant su karaliumi , įeisiu aš ir patvirtinsiu po tavęs , ką tu pasakei “ .
11001015	Batšeba įėjo pas karalių į kambarį . Karalius buvo labai senas . Abišaga Šunemietė tuo metu jam patarnavo .
11001016	Batšeba žemai nusilenkė , pareikšdama pagarbą karaliui . „ Ko norėtum ? “ — paklausė karalius .
11001017	Ji atsakė : „ Mano viešpatie , tu prisiekei savo tarnaitei VIEŠPAČIU , savo Dievu , tardamas : ‘ Po manęs tavo sūnus Saliamonas bus karaliumi , jis sėdės mano soste ’ .
11001018	Bet dabar , žiūrėk , Adonijas pasidarė karaliumi , nors tu , mano viešpatie karaliau , nieko apie tai nežinai .
11001019	Surengęs jaučių , nupenėtų veršių bei gausybės avių aukojimo iškilmę , jis pasikvietė visus karaliaus vaikus , kunigą Abjatarą ir kariuomenės vadą Joabą , bet tavo tarno Saliamono nepakvietė .
11001020	Taigi visos Izraelio akys žiūri į tave , viešpatie karaliau , kad jiems pasakytum , kas po tavęs turi sėdėti mano viešpaties karaliaus soste .
11001021	Antraip , mano viešpačiui karaliui užmigus su protėviais , aš ir mano sūnus Saliamonas būsime laikomi nusikaltusiais “ .
11001022	Dar jai tebesikalbant su karaliumi , atėjo pranašas Natanas .
11001023	Karaliui buvo pranešta : „ Štai pranašas Natanas “ . Įėjęs pas karalių , jis pareiškė pagarbą karaliui , nusilenkdamas iki žemės .
11001024	Natanas tarė : „ Mano viešpatie karaliau , ar tu pasakei : ‘ Po manęs Adonijas bus karaliumi , jis sėdės mano soste ’ ?
11001025	Juk šiandien jis nuėjo ir surengė jaučių , nupenėtų veršių ir gausybės avių aukojimo iškilmę , sukviesdamas visus karaliaus vaikus , kariuomenės vadą Joabą ir kunigą Abjatarą . Kaip tik dabar jie , valgydami ir gerdami jo akivaizdoje , šaukia : ‘ Tegyvuoja karalius Adonijas ! ’
11001026	Bet nei manęs , tavo tarno , nei kunigo Cadoko , nei Jehojados sūnaus Benajo , nei tavo tarno Saliamono jis nepakvietė .
11001027	Ar tai buvo padaryta mano viešpaties karaliaus įsakymu , nenurodant savo tarnui , kas turėtų po jo sėdėti mano viešpaties karaliaus soste ? “
11001028	Karalius Dovydas atsakė : „ Pašaukite pas mane Batšebą ! “ Jai atėjus karaliaus akivaizdon ir atsistojus prieš karalių ,
11001029	karalius prisiekė , tardamas : „ Kaip gyvas VIEŠPATS , kuris išgelbėjo mane iš visų nelaimių !
11001030	Kaip aš tau prisiekiau VIEŠPAČIU , Izraelio Dievu : ‘ Po manęs tavo sūnus Saliamonas bus karalius , vietoj manęs jis sėdės mano soste ’ , — taip šiandien ir įvykdysiu “ .
11001031	Tada Batšeba nusilenkė iki žemės , reikšdama karaliui pagarbą , ir tarė : „ Amžinai tegyvuoja mano viešpats karalius Dovydas ! “
11001032	Karalius Dovydas tarė : „ Pašaukite pas mane kunigą Cadoką , pranašą Nataną ir Jehojados sūnų Benają ! “ Jiems atėjus karaliaus akivaizdon ,
11001033	karalius tarė : „ Pasiimkite savo valdovo tarnus , užsodinkite mano sūnų Saliamoną ant mano mulo ir nuveskite prie Gihono .
11001034	Tepatepa jį Izraelio karaliumi kunigas Cadokas ir pranašas Natanas . Tuomet pūskite ragą ir šaukite : ‘ Tegyvuoja karalius Saliamonas ! ’
11001035	Atžygiuokite tada paskui jį . Teateina jis ir teatsisėda į mano sostą . Karaliumi vietoj manęs bus jis , nes aš jį paskyriau valdovu Izraeliui ir Judui “ . —
11001036	„ Tebūna taip , — atsakė Jehojados sūnus Benajas karaliui , — tepatvirtina tai VIEŠPATS , mano viešpaties karaliaus Dievas .
11001037	Kaip VIEŠPATS buvo su mano viešpačiu karaliumi , taip tebūna jis su Saliamonu . Teišaukština jo sostą net labiau už mano viešpaties karaliaus Dovydo sostą “ .
11001038	Tada kunigas Cadokas , pranašas Natanas , Jehojados sūnus Benajas ir keretai bei peletai nuėjo , užsodino Saliamoną ant karaliaus Dovydo mulo ir nuvedė prie Gihono .
11001039	Ten kunigas Cadokas , paėmęs iš Padangtės aliejaus ragą , patepė Saliamoną . Po to jie papūtė ragą , ir visi žmonės sušuko : „ Tegyvuoja karalius Saliamonas ! “
11001040	Tada visi žmonės žygiavo paskui jį , pūsdami trimitus ir džiūgaudami , kad nuo jų triukšmo net žemė plyšo .
11001041	Kai išgirdo tą triukšmą , Adonijas ir visi jo svečiai jau buvo baigę vaišintis . Girdėdamas rago gaudesį , Joabas tarė : „ Kodėl ūžauja miestas ? “
11001042	Jam dar tebekalbant , atėjo kunigo Abjataro sūnus Jehonatanas . „ Eik šen , — tarė Adonijas , — juk esi patikimas vyras . Tu tikrai atneši gerų žinių “ .
11001043	Jehonatanas atsakė Adonijui : „ Deja ne , nes mūsų viešpats karalius Dovydas karaliumi padarė Saliamoną .
11001044	Su juo karalius pasiuntė kunigą Cadoką , pranašą Nataną , Jehojados sūnų Benają ir keretus bei peletus ; jie užsodino jį ant karaliaus mulo ;
11001045	kunigas Cadokas ir pranašas Natanas patepė jį karaliumi prie Gihono ; iš ten jie žygiavo taip džiūgaudami , kad visas miestas ūžavo . Tą triukšmą girdėjote .
11001046	Dabar karaliaus soste jau sėdi Saliamonas .
11001047	Be to , karaliaus dvariškiai , atėję mūsų karaliaus Dovydo pasveikinti , sakė : ‘ Tepadaro Dievas Saliamono vardą garsesnį už tavo vardą , teišaukština jo sostą labiau už tavo sostą ’ . O karalius , savo guolyje pagarbinęs Dievą ,
11001048	šitaip meldėsi : ‘ Tebūna pašlovintas VIEŠPATS , Izraelio Dievas , kuris parūpino mano sostui įpėdinį , kol dar mano akys gali matyti ’ “ .
11001049	Nusigandę visi Adonijo svečiai pakilo , ir kiekvienas nuėjo savo keliu .
11001050	Bijodamas Saliamono , Adonijas tučtuojau nuėjo [ į Padangtę ] ir laikėsi aukuro ragų .
11001051	Saliamonui buvo pranešta : „ Adonijas bijo Saliamono ir laikosi aukuro ragų , sakydamas : ‘ Tegu karalius Saliamonas man pirma prisiekia , kad neužmuš kalaviju savo tarno ’ “ .
11001052	Saliamonas atsakė : „ Jeigu jis dorai elgsis , nė vienas plaukas jam nuo galvos nenukris žemėn , bet jeigu užsitrauks kaltę , turės mirti “ .
11001053	Karalius Saliamonas pasiuntė žmones paimti jį nuo aukuro . Atėjęs jis išreiškė pagarbą karaliui Saliamonui , o Saliamonas tarė : „ Eik į savo namus “ .
11002001	Artinantis Dovydo mirties dienai , jis davė savo sūnui Saliamonui nurodymų , tardamas :
11002002	„ Baigiasi mano žemiškasis kelias . Būk stiprus ir elkis kaip vyras !
11002003	Laikykis VIEŠPATIES paliepimų , eidamas jo keliais ir laikydamasis jo įstatų , įsakymų , įsakų ir pamokymų , kaip parašyta Mozės Įstatyme , idant tau sektųsi visa , kad ir ką darytum , ir visur , kad ir kur eitum .
11002004	Tada VIEŠPATS įvykdys man duotą pažadą : ‘ Jeigu tavo palikuonys bus atidūs savo kelyje ir elgsis ištikimai mano akivaizdoje visa savo širdimi ir visa savo gyvastimi , nestigs tau niekada palikuonies Izraelio soste ’ .
11002005	Be to , tu taip pat žinai , ką man padarė Cerujos sūnus Joabas , kaip jis pasielgė su dviem Izraelio kariuomenės vadais — Nero sūnumi Abneru ir Jetero sūnumi Amasa . Jis užmušė juos , taikos metu keršydamas už kraują , kuris buvo pralietas kare , sutepdamas savo juosmens diržą ir savo kojų sandalus .
11002006	Pasielk pagal savo išmintį , bet neleisk jo žilai galvai nužengti į Šeolą ramybėje .
11002007	O Barzilajo Gileadiečio sūnums rodyk ištikimą meilę , nes taip jie sutiko mane , kai bėgau nuo tavo brolio Abšalomo . Tebūna jie tarp valgančiųjų prie tavo stalo .
11002008	Tu taip pat turi pas save Geros sūnų Šimį , benjaminą iš Bahurimų , apmėčiusį mane baisiais keiksmais tą dieną , kai ėjau į Mahanaimus . Bet jam atėjus prie Jordano manęs pasitikti , aš prisiekiau jam VIEŠPAČIU : ‘ Kalaviju tavęs neužmušiu ’ .
11002009	Tad nelaikyk jo nekaltu , nes esi išmintingas vyras . Tu žinosi , kaip su juo pasielgti ir nusiųsti jo žilą galvą į Šeolą kraujyje “ .
11002010	Taigi Dovydas užmigo su savo protėviais ir buvo palaidotas Dovydo mieste .
11002011	Izraelio karaliumi Dovydas buvo keturiasdešimt metų : Hebrone karaliavo septynerius metus ir Jeruzalėje trisdešimt trejus metus .
11002012	Saliamonas sėdėjo savo tėvo Dovydo soste , ir jo valdžia buvo įtvirtinta .
11002013	Hagitos sūnus Adonijas atėjo pas Saliamono motiną Batšebą . „ Ar tu ateini taikingai ? “ — paklausė ji . „ Taikingai , — atsakė jis .
11002014	Tada tarė : — Turiu į tave reikalą “ . — „ Kalbėk “ , — paliepė ji .
11002015	„ Tu žinai , — kalbėjo jis , — kad karalystė priklausė man ir visas Izraelis tikėjosi , kad aš būsiu karaliumi . Bet karalystė perėjo mano broliui , nes VIEŠPATS jam ją skyrė .
11002016	O dabar aš turiu į tave vieną prašymą . Neatstumk manęs “ . — „ Sakyk “ , — tarė ji .
11002017	Adonijas kalbėjo : „ Prašyčiau pakalbėti su karaliumi Saliamonu — juk jis tau nieko neatsakys , — kad duotų man žmona Abišagą Šunemietę “ . —
11002018	„ Gerai , — atsakė Batšeba , — aš pasikalbėsiu dėl tavęs su karaliumi “ .
11002019	Batšeba nuėjo pas karalių Saliamoną pasikalbėti dėl Adonijo . Karalius pakilo pasitikti ir nusilenkė jai . Tuomet atsisėdo soste ir paliepė pastatyti kitą sostą motinai karalienei . Ji atsisėdo jo dešinėje .
11002020	„ Turiu į tave vieną mažutį prašymą , — tarė ji , — neatsisakyk man jį įvykdyti “ . — „ Prašyk , mano motina , — tarė jai karalius , — aš tavęs neatstumsiu “ .
11002021	Ji tarė : „ Tebūna duota šunemietė Abišaga kaip žmona tavo broliui Adonijui “ .
11002022	Karalius Saliamonas atsakė motinai : „ Kam gi prašai Adonijui Abišagos Šunemietės ? Prašyk jam ir karalystės ! Juk jis mano vyresnysis brolis , ir kunigas Abjataras bei Cerujos sūnus Joabas jo pusėje “ .
11002023	Saliamonas prisiekė VIEŠPAČIU , tardamas : „ Dievas man tai tepadaro ir teprideda , jei už šį sumanymą Adonijas neužmokės savo gyvastimi !
11002024	Todėl dabar , kaip gyvas VIEŠPATS , kuris paskyrė mane ir pasodino į mano tėvo Dovydo sostą , kuris , kaip buvo pažadėjęs , padarė man namus , dar šiandien Adonijas bus nubaustas mirtimi ! “
11002025	Tad karalius Saliamonas pasiuntė Jehojados sūnų Benają įvykdyti bausmę . Taip anas ir mirė .
11002026	O kunigui Abjatarui karalius tarė : „ Eik į savo ūkį Anatote ! Nors esi vertas mirties , šį kartą mirtimi tavęs nebausiu , nes nešei mano VIEŠPATIES Dievo Skrynią mano tėvo Dovydo priešakyje ir pakėlei visus sunkumus , kuriuos mano tėvas kentėjo . “
11002027	Saliamonas pašalino Abjatarą iš VIEŠPATIES kunigo tarnybos , taip įvykdydamas VIEŠPATIES žodį , kurį jis buvo ištaręs apie Elio namus Šilojyje .
11002028	Apie tai sužinojęs , Joabas nubėgo į VIEŠPATIES Padangtę ir laikėsi aukuro ragų . Mat Joabas buvo rėmęs Adoniją , nors Abšalomo ir nebuvo rėmęs .
11002029	Kai Saliamonui buvo pranešta : „ Joabas nubėgo į VIEŠPATIES Padangtę ir yra ten šalia aukuro “ , — Saliamonas pasiuntė Jehojados sūnų Benają , tardamas : „ Eik ir paguldyk jį ! “
11002030	Benajas nuėjo į VIEŠPATIES Padangtę ir tarė : „ Taip įsako karalius : ‘ Išeik ! ’ “ — „ Neišeisiu ! — atsakė jis , — mirsiu čia ! “ Tada Benajas pranešė karaliui : „ Taip kalbėjo Joabas ir taip man atsakė “ .
11002031	Karalius tarė jam : „ Daryk , kaip jis pasakė . Užmušk ir palaidok jį . Nuimk nuo manęs ir mano tėvo namų kaltę už kraują , kurį Joabas išliejo be reikalo .
11002032	Taip VIEŠPATS sugrąžins jo kraujo kaltę jam ant galvos , nes mano tėvui nežinant jis nužudė kalaviju du už save doresnius ir geresnius vyrus — Nero sūnų Abnerą , Izraelio kariuomenės vadą , ir Jetero sūnų Amasą , Judo kariuomenės vadą .
11002033	Tekrinta jų kraujo kaltė amžinai ant Joabo ir jo palikuonių , o palaima iš VIEŠPATIES tebūna amžinai su Dovydu , jo palikuonimis , namais ir sostu “ .
11002034	Jehojados sūnus Benajas vėl nuėjo , parbloškė jį ir užmušė . Jis buvo palaidotas savo namuose dykumoje .
11002035	Kariuomenės vadu vietoj jo karalius paskyrė Jehojados sūnų Benają , o vietoj Abjataro karalius paskyrė kunigą Cadoką .
11002036	Tada karalius pasišaukė Šimį . „ Pasistatyk sau namus Jeruzalėje , — tarė jam , — ir gyvenk ten . Niekada ir niekur kitur neišeik !
11002037	Tą dieną , kai išeisi ir pereisi Kidrono slėnį , gali būti tikras , kad mirsi . Tavo kraujas kris tau ant galvos “ . —
11002038	„ Įsakymas teisingas , — atsakė Šimis karaliui , — tavo tarnas taip darys , kaip mano viešpats karalius kalbėjo “ . Tad Šimis gyveno Jeruzalėje ilgą laiką .
11002039	Atsitiko taip , kad po trejeto metų du Šimio vergai pabėgo pas Gato karalių Maakos sūnų Achišą . Kai Šimiui buvo pranešta : „ Tavo vergai Gate “ , —
11002040	Šimis leidosi į kelionę . Pasibalnojęs asilą , nuvyko į Gatą pas Achišą ieškoti savo vergų . Iš Gato Šimis sugrįžo su vergais .
11002041	Kai Saliamonui buvo pranešta , kad Šimis buvo nuvykęs iš Jeruzalės į Gatą ir sugrįžo ,
11002042	karalius liepė pašaukti Šimį ir tarė jam : „ Argi aš neprisaikdinau tavęs VIEŠPAČIU ir neįspėjau tavęs , tardamas : ‘ Tą dieną , kai paliksi miestą ir bet kur nueisi , tikrai mirsi ’ ? Argi tu man neatsakei : ‘ Įsakymas teisingas . Aš sutinku ’ ?
11002043	Tad kodėl nesilaikei VIEŠPAČIUI duotos priesaikos ir įsakymo , kurį tau daviau ? “
11002044	Be to , karalius pridūrė : „ Savo širdyje tu žinai visa pikta , ką padarei mano tėvui Dovydui . Dabar VIEŠPATS sugrąžina tavo pikta tau pačiam ant galvos .
11002045	O karalius Saliamonas bus palaimintas , ir Dovydo sostas išliks VIEŠPATIES akivaizdoje amžinai ! “
11002046	Tada karalius davė įsakymą Jehojados sūnui Benajui . Jis išėjo ir paguldė Šimį . Taip jis ir mirė . Dabar karalystė buvo saugi Saliamono rankose .
11003001	Saliamonas tapo faraono , Egipto karaliaus , žentu . Jis paėmė faraono dukterį žmona ir parsivedė ją gyventi į Dovydo miestą , kol nebaigė statyti savo rūmų , VIEŠPATIES Namų ir mūro sienų aplink Jeruzalę .
11003002	O žmonės vis dar atnašaudavo aukas aukštumų alkuose , nes VIEŠPATIES vardui Namai dar nebuvo pastatyti .
11003003	Saliamonas mylėjo VIEŠPATĮ , elgdamasis pagal savo tėvo Dovydo įstatus , tačiau ir jis atnašaudavo aukas ir smilkalus aukštumų alkuose .
11003004	Karalius vykdavo į Gibeoną atnašauti aukos , nes ten buvo pagrindinis aukštumų alkas . Ant to aukuro Saliamonas atnašaudavo tūkstantį deginamųjų aukų .
11003005	Gibeone VIEŠPATS pasirodė Saliamonui naktį sapne . „ Prašyk , ko nori , kad tau duočiau , “ — tarė VIEŠPATS .
11003006	Saliamonas atsakė : „ Tu parodei didelį gailestingumą savo tarnui , mano tėvui Dovydui , nes jis tavo akivaizdoje buvo tau ištikimas , teisus ir doros širdies . Tu taip pat išlaikei jam didelę ištikimą meilę , duodamas jam sūnų sėdėti jo soste , kaip tai vyksta šiandien .
11003007	Taigi dabar , o VIEŠPATIE , mano Dieve , tu padarei savo tarną karaliumi mano tėvo Dovydo vietoje , nors esu tik jaunas vaikinas . Dar nežinau nei kaip išeiti , nei kaip pareiti .
11003008	O tavo tarnas yra tautoje , kurią tu išsirinkai , gausioje tautoje , kuri dėl gausybės negali būti nei suskaičiuota , nei suskaityta .
11003009	Todėl suteik savo tarnui imlią širdį , kad galėtų valdyti tavo tautą ir suprastų , kas gera ir kas pikta . Juk kas kitaip gali valdyti šią gausią tavo tautą ? “
11003010	Saliamono prašymas rado malonę VIEŠPATIES akyse .
11003011	Dievas tarė jam : „ Kadangi to prašei , neprašei nei ilgo gyvenimo ir turtų sau , neprašei nei savo priešų gyvasties , bet prašei sau imlaus įžvalgumo , kad galėtumei žinoti , kas teisinga ,
11003012	aš įvykdau , kaip prašei . Iš tikrųjų suteikiu tau išmintingą ir įžvalgią širdį . Tokio kaip tu nebuvo prieš tave ir toks kaip tu nekils po tavęs .
11003013	Suteiksiu ir to , ko neprašei — turtų ir garbės visam tavo gyvenimui . Joks kitas karalius tau neprilygs .
11003014	Be to , jei eisi mano keliais , laikydamasis mano įstatų ir įsakymų , kaip tavo tėvas Dovydas , suteiksiu tau ilgą gyvenimą “ .
11003015	Tada Saliamonas pabudo ir pamatė , kad tai buvo tik sapnas ! Sugrįžęs į Jeruzalę , jis atsistojo priešais VIEŠPATIES Sandoros Skrynią , atnašavo deginamąsias aukas , bendravimo aukas ir iškėlė pokylį visiems savo dvariškiams .
11003016	Tuo metu pas karalių atėjo dvi moterys paleistuvės ir jam prisistatė .
11003017	Viena moteris tarė : „ Prašau , mano viešpatie ! Ši moteris ir aš gyvename tuose pat namuose . Jai esant namuose , aš pagimdžiau kūdikį .
11003018	Atsitiko taip , kad trečią dieną po to , kai aš pagimdžiau , pagimdė ir ši moteris . Mudvi buvome drauge . Kito žmogaus namuose su mumis nebuvo , tik mes dvi .
11003019	Naktį šios moters sūnus mirė , nes ji miegodama jį nugulė .
11003020	Atsikėlusi vidurnaktį , tavo tarnaitei miegant , ji paėmė mano sūnų man iš pašonės ir pasiguldė sau prie krūtinės , o savo mirusį sūnų paguldė man prie krūtinės .
11003021	Rytą atsikėlusi savo sūnaus žindyti , žiūriu , jis negyvas . Bet kai iš arčiau ryto metą apžiūrėjau , man pasidarė aišku , kad tai nebuvo tas sūnus , kurį pagimdžiau “ .
11003022	Bet kita moteris prakalbo : „ Ne ! Tai mano sūnus — gyvasis , o negyvasis — tavo ! “ O pirmoji kartojo : „ Ne ! Negyvasis sūnus tavo , o gyvasis sūnus mano ! “ Taip juodvi ginčijosi karaliaus akivaizdoje .
11003023	Tada karalius tarė : „ Viena sako : ‘ Štai mano sūnus — gyvasis ’ , — o kita sako : ‘ Tai netiesa ! Tavo sūnus — negyvasis , o mano sūnus — gyvasis ’ “ .
11003024	Tada karalius įsakė : „ Atneškite man kalaviją “ . Atnešus karaliui kalaviją ,
11003025	karalius tarė : „ Padalykite gyvąjį vaiką į dvi dalis , duokite pusę vienai ir pusę kitai “ .
11003026	Moteris , kurios sūnus buvo gyvasis berniukas , degdama meile savo sūnui , maldavo karaliaus . „ Prašau , mano viešpatie , — šaukė ji , — atiduoti jai gyvąjį vaiką ! Tik neužmuškite jo ! “ O kita reikalavo : „ Tenebūna nei mano , nei tavo . Padalykite ! “
11003027	Tada karalius atsakė : „ Atiduokite gyvąjį berniuką pirmajai , — tarė jis , — neužmuškite jo ! Ji jo motina “ .
11003028	Visas Izraelis išgirdo apie tokį karaliaus nuosprendį . Visi jautė pagarbą karaliui , nes matė , kad jis turėjo Dievo išminties teisingumui vykdyti .
11004001	Dabar Saliamonas buvo viso Izraelio karalius .
11004002	Jo aukštieji pareigūnai buvo šie : kunigo Cadoko sūnus Azarijas — kunigas ,
11004003	Šišos sūnūs Elihorefas ir Ahija — raštininkai , Ahiludo sūnus Juozapatas — raštinės viršininkas ,
11004004	Jehojados sūnus Benajas vadovavo kariuomenei , Cadokas ir Abjataras — kunigai ,
11004005	Natano sūnus Azarijas — valdytojų galva , kunigo Natano sūnus Zabudas — kunigas ir karaliaus palydovas ,
11004006	Ahišaras — karaliaus dvaro prievaizdas ir Abdos sūnus Adoniramas — lažo prievaizdas .
11004007	Visam Izraeliui Saliamonas turėjo dvylika valdytojų . Karalių ir jo dvarą jie aprūpindavo maistu . Kiekvienas jų turėjo aprūpinti maistu po vieną mėnesį per metus .
11004008	Jų vardai buvo šie : Ben Hūras Efraimo aukštumose ,
11004009	Ben Dekeras Makace , Šaalbimuose , Bet Šemeše ir Elon Bet Hanane ,
11004010	Ben Hesedas Arubotuose ( jis valdė Sochoją ir visą Hefero sritį ) ,
11004011	Ben Abinadabas visame Nafat Dore ( jo žmona buvo Saliamono duktė Tafata ) ,
11004012	Ahiludo sūnus Baana Taanache , Megide ir visame Bet Šeane , kuris yra šalia Cartano žemiau Jezreelio , — nuo Bet Šeano ligi Abel Meholos , iki pat kito Jokmoamo krašto ,
11004013	Ben Geberas Ramot Gileade , valdęs Manaso sūnaus Jayro gyvenvietes Gileade , taip pat Argobo sritį Bašane — šešiasdešimt didelių miestų su mūro sienomis ir varinėmis vartų velkėmis ,
11004014	Idojo sūnus Ahinadabas Mahanaimuose ,
11004015	Ahimaazas Naftalio giminėje ( jis irgi buvo paėmęs žmona Saliamono dukterį Basmatą ) ,
11004016	Hušajo sūnus Baana Ašero giminėje ir Bealotuose ,
11004017	Paruacho sūnus Juozapatas Isacharo giminėje ,
11004018	Elos sūnus Šimis Benjamino giminėje ,
11004019	Ūrio sūnus Geberas Gileado srityje , amoritų karaliaus Sihono ir Bašano karaliaus Ogo žemėje . Be to , buvo vienas valdytojas Judo krašte .
11004020	Judas ir Izraelis buvo tokie gausūs kaip jūros smiltys . Jie valgė bei gėrė ir buvo patenkinti .
11004021	Tad ketinu pastatyti Namus VIEŠPATIES , savo Dievo , vardui , kaip VIEŠPATS yra mano tėvui pasakęs : ‘ Tavo sūnus , kurį aš pasodinsiu į tavo sostą vietoj tavęs , pastatys Namus mano vardui ’ .
11004022	Tad įsakyk Libane man kirsti kedrus . Mano tarnai darbuosis su tavo tarnais , ir aš mokėsiu tau kokią tik nustatysi algą savo tarnams , nes tu žinai , kad niekas pas mus nemoka taip medžių kirsti , kaip sidoniečiai “ .
11004023	Saliamono žodžius išgirdęs , Hiramas labai apsidžiaugė . „ Tebūna šiandien pašlovintas VIEŠPATS , — tarė jis , — kad davė Dovydui išmintingą sūnų šiai gausiai tautai valdyti ! “
11004024	Hiramas pasiuntė Saliamonui žodį : „ Gavau žinią , kurią man siuntei . Aš patieksiu tau visų kedro ir kipariso rąstų , kokių tau reikia .
11004025	Mano tarnai nugabens juos nuo Libano prie jūros , aš liepsiu juos surišti jūroje į sielius ir nuplukdyti į vietą , kurią tu nurodysi . Ten liepsiu juos išardyti , kad galėtum pasiimti . O tu savo ruožtu patieksi mano šeimynai maisto , kokio būsiu nurodęs “ .
11004026	Tad Hiramas patiekė Saliamonui kedro ir kipariso rąstų , kiek tik jam reikėjo ,
11004027	o Saliamonas savo ruožtu davė Hiramui dvidešimt tūkstančių korų kviečių kaip maistą jo šeimynai ir dvidešimt korų geriausio aliejaus . Toks buvo metinis Saliamono atsilyginimas Hiramui .
11004028	VIEŠPATS suteikė Saliamonui išminties , kaip buvo jam pažadėjęs . Tarp Hiramo ir Saliamono buvo taika , ir jiedu sudarė sandorą .
11004029	Karalius Saliamonas uždėjo lažą visam Izraeliui . Į lažo tarnybą paimtųjų buvo trisdešimt tūkstančių vyrų .
11004030	Jis siuntė juos į Libaną po dešimt tūkstančių kas mėnesį pamainomis taip , kad vieną mėnesį jie išbūdavo Libane , o du mėnesius — namie . Lažo darbų prievaizdas buvo Adoniramas .
11004031	Be to , Saliamonas turėjo ir septyniasdešimt tūkstančių nešikų bei aštuoniasdešimt tūkstančių akmenskaldžių kalnuose ,
11004032	neskaitant trijų tūkstančių trijų šimtų pareigūnų , vadovaujančių darbams ir prižiūrinčių darbininkų pamainas .
11004033	Karaliaus įsakymu jie skaldė didžiulius geriausio akmens luitus , kad pamatai Namams būtų padėti iš tašytų akmenų .
11004034	Juos tašė Saliamono statytojai , Hiramo statytojai ir Gebalo vyrai . Taip buvo paruošti rąstai ir akmenys Namų statybai .
11005001	Saliamono valdžia apėmė visas karalystes nuo Eufrato iki filistinų krašto , net iki pat Egipto ribos . Jos davė duoklę ir buvo Saliamonui pavaldžios per visą jo gyvenimą .
11005002	Kasdienis Saliamono aprūpinimas maistu buvo trisdešimt korų geriausių miltų , šešiasdešimt korų rupių miltų ,
11005003	dešimt penėtų jaučių , dvidešimt jaučių iš ganyklos ir šimtas avių bei ožkų , neskaitant stirnų , gazelių , stirninų ir penėtų paukščių .
11005004	Mat jis valdė visą sritį į vakarus nuo Eufrato , visus karalius į vakarus nuo Eufrato , nuo Tifsacho iki Gazos ir taikiai sugyveno su visais aplinkiniais kaimynais .
11005005	Per visą Saliamono gyvenimą Judas ir Izraelis nuo Dano iki Beer Šebos gyveno saugiai , kiekvienas žmogus po savo vynmedžiu ir figmedžiu .
11005006	Saliamonas turėjo keturiasdešimt tūkstančių gardų kovos vežimų arkliams ir dvylika tūkstančių raitelių .
11005007	Anie valdytojai , kiekvienas savo mėnesį , aprūpindavo maistu Saliamoną ir visus , kurie ateidavo sėstis prie Saliamono stalo . Jie stengdavosi , kad nieko netrūktų .
11005008	Pagal savo pareigas kiekvienas jų atgabendavo taip pat miežių bei šiaudų arkliams ir ristūnams į vietas , kur jie buvo laikomi .
11005009	Be to , Dievas apdovanojo Saliamoną nepaprastai didele išmintimi ir įžvalgumu , neaprėpiama širdimi , kaip neaprėpiamos yra pajūrio smiltys .
11005010	Saliamono išmintis viršijo visų rytiečių ir viso Egipto išmintį .
11005011	Jis buvo išmintingesnis už visus žmones , išmintingesnis už Etaną Ezerachą ir už Maholo sūnus — Hemaną , Kalkolą ir Dardą . Jo garsas pasklido po visas kaimynų tautas .
11005012	Jis sudėjo tris tūkstančius patarlių , o jo dainų buvo tūkstantis ir penkios .
11005013	Jis galėdavo kalbėti apie medžius nuo kedro , esančio Libane , iki yzopo , augančio sienoje ; jis galėdavo kalbėti apie gyvulius , paukščius ir žuvis .
11005014	Saliamono klausytis atvykdavo iš visų kraštų žmonės , siunčiami visų žemės karalių , išgirdusių apie jo išmintį .
11005015	Tyro karalius Hiramas , išgirdęs , kad Saliamonas pateptas karaliumi vietoj savo tėvo , nusiuntė savo dvariškius pas jį , nes visada buvo Dovydo bičiulis .
11005016	Saliamonas pasiuntė Hiramui tokį žodį :
11005017	„ Tu žinai , kad mano tėvas negalėjo statyti Namų VIEŠPATIES , savo Dievo , vardui per jam grasinančius priešus , kol VIEŠPATS nebuvo jų padėjęs jam po kojų .
11005018	Bet dabar VIEŠPATS , mano Dievas , suteikė man visokeriopą ramybę . Nėra nei priešų , nei nelaimių .
11006001	Keturi šimtai aštuoniasdešimtų metų po izraelitų išėjimo iš Egipto žemės zivo mėnesį , tai yra ketvirtų savo karaliavimo Izraelyje metų antrą mėnesį , Saliamonas pradėjo statyti VIEŠPATIES Namus . Namai , Saliamono statomi VIEŠPAČIUI , buvo šešiasdešimt
11006002	uolekčių ilgio , dvidešimt uolekčių pločio ir trisdešimt uolekčių aukščio .
11006003	Prieangis prieš Namų didžiąją navą buvo dvidešimt uolekčių pločio , skersai Namų , o ilgis Namų priekyje — dešimt uolekčių .
11006004	Langus Namams įstatė įdubose su rėmais .
11006005	Iš lauko pusės prie Namų sienos , aplink išorinę Namų sieną , supančią didžiąją navą ir vidinę šventyklą , jis pastatė statinį su aukštais ir aplinkui visur įrengė šoninius kambarius .
11006006	Apatinis aukštas buvo penkių uolekčių pločio , vidurinis — šešių uolekčių pločio , trečias — septynių uolekčių pločio , o aplink Namus iš lauko pusės jis padarė atsparas sienoje , kad sijos nebūtų įleistos į Namų sienas .
11006007	Namus statant , buvo naudojami tik tašyti akmenys , atskelti skaldykloje . Nei plaktuko , nei kirvio , nei kokio kito geležies įrankio nebuvo girdėti Namuose juos statant .
11006008	Įėjimas į vidurinį aukštą buvo dešiniajame Namų šone . Sraigtiniais laiptais buvo patenkama į vidurinio aukšto kambarius , o iš vidurinio aukšto — į trečio aukšto kambarius .
11006009	Užbaigęs Namus statyti , Saliamonas apmušė juos kedro sijomis ir lentomis .
11006010	Jis pastatė statinį su aukštais palei visus Namus ; kiekvienas aukštas buvo penkių uolekčių aukščio , prijungtas prie Namų kedro sijomis .
11006011	Tada Saliamoną pasiekė VIEŠPATIES žodis :
11006012	„ Jei statydamas Namus elgsiesi pagal mano įstatus , paklusi mano įsakams ir laikysiesi ištikimai visų mano įsakymų , įvykdysiu pažadą , kurį daviau tavo tėvui Dovydui .
11006013	Aš gyvensiu tarp Izraelio vaikų ir niekada nepaliksiu savo tautos Izraelio “ .
11006014	Saliamonas baigė statyti Namus .
11006015	Iš vidaus Namų sienas jis apmušė kedro lentomis . Namų vidaus sienas nuo aslos iki lubų jis padengė medžiu . Jis išgrindė ir Namų aslą kipariso lentomis .
11006016	Už dvidešimt uolekčių nuo Namų galo jis pastatė kedro lentų pertvarą nuo aslos iki sijų ir taip padarė vidinę šventyklą — šventų švenčiausiąją .
11006017	Priekinė Namų dalis , tai yra didžioji nava , buvo keturiasdešimt uolekčių .
11006018	Namų vidaus kedro lentose buvo išraižyti moliūgai ir žiedų taurelės . Visa apmušta kedru ; akmens nebuvo niekur matyti .
11006019	Pačioje Namų gilumoje jis įrengė vidinę šventyklą , kad ten būtų padėta VIEŠPATIES Sandoros Skrynia .
11006020	Vidinės šventyklos vidus buvo dvidešimt uolekčių ilgio , dvidešimt uolekčių pločio ir dvidešimt uolekčių aukščio . Jis aptraukė jos vidų grynu auksu ir pastatė ten kedro aukurą .
11006021	Saliamonas išklojo Namų vidų grynu auksu , įdėjo aukso grandines į Šventyklos vidines duris . Jis aptraukė vidinę šventyklą auksu .
11006022	Po to išklojo auksu visus Namus ir paauksavo net visą vidinės šventyklos aukurą . Taip visi Namai buvo užbaigti .
11006023	Vidinėje šventykloje jis padarė iš alyvos medžio du kerubus . Kiekvieno jų aukštis buvo dešimt uolekčių .
11006024	Vienas kerubo sparnas buvo penkių uolekčių ir kitas kerubo sparnas buvo penkių uolekčių . Taigi sparnų ilgis nuo vieno sparno galo iki kito buvo dešimt uolekčių .
11006025	Ir antrojo kerubo sparnų ilgis buvo dešimt uolekčių . Abu kerubai buvo to paties dydžio ir turėjo tokią pat išvaizdą :
11006026	vienas kerubas buvo dešimt uolekčių aukščio , ir antrasis kerubas buvo tokio pat aukščio .
11006027	Kerubai buvo pastatyti vidiniame Namų kambaryje . Kerubų sparnai buvo taip išskleisti , kad vieno kerubo sparnas lietė vieną sieną , o antro kerubo — kitą sieną . Kiti du sparnai tiesėsi Namų vidurio link , ir sparnas lietė sparną .
11006028	Ir kerubus jis paauksavo .
11006029	Visur ant Namų sienų , iš vidaus ir iš lauko pusės , jis išraižė kerubus , palmes ir žiedų taureles .
11006030	Namų vidaus ir lauko aslą jis išklojo auksu .
11006031	Duris į vidinę šventyklą jis padarė iš alyvos medžio . Durų sąrama ir staktos buvo penkiašonės .
11006032	Dvigubos durys buvo iš alyvos medžio . Ant jų jis išraižė kerubus , palmes ir žiedų taureles , aptraukė duris auksu ir paauksavo kerubus ir palmes .
11006033	Įėjimui į didžiąją navą padarė panašias keturkampes staktas iš alyvos medžio
11006034	ir dvigubas duris iš kipariso . Kiekvienerios durys buvo iš dviejų suveriamų dalių .
11006035	Ant jų jis išraižė kerubus , palmes bei žiedų taureles ir aptraukė auksu , lygiai prigludusiu prie raižybos .
11006036	Vidaus kiemo sieną jis pastatė iš trijų eilių tašytų akmenų ir vienos eilės kedro rąstų .
11006037	Ketvirtų metų zivo mėnesį buvo padėti VIEŠPATIES Namų pamatai .
11006038	Vienuoliktų metų bulo mėnesį , tai yra aštuntą mėnesį , Namai ir visos jų dalys buvo užbaigta taip , kaip sumanyta . Taigi Saliamonas statė juos septynerius metus .
11007001	O savo rūmus Saliamonas statė trylika metų , kol jie buvo visiškai užbaigti .
11007002	Libano miško rūmus jis pastatė ant keturių eilių kedro stulpų su tašytomis kedro medžio sijomis virš stulpų . Rūmai buvo šimto uolekčių ilgio , penkiasdešimt uolekčių pločio ir trisdešimt uolekčių aukščio .
11007003	Kedro medžio lubos buvo suklotos ant sijų , laikomų keturiasdešimt penkių stulpų , po penkiolika kiekvienoje eilėje .
11007004	Viename ir kitame gale buvo trys langų rėmų eilės su trim langų aukštais vienas priešais kitą .
11007005	Visų tarpdurių staktos buvo stačiakampės ; tarpduriai buvo vieni priešais kitus , po tris abiejuose galuose .
11007006	Stulpų menę jis padarė penkiasdešimt uolekčių ilgio ir trisdešimt uolekčių pločio . Priekyje buvo prieangis su stulpais , o prieš juos — uždanga .
11007007	Jis padarė Sosto menę — Teismo menę , kurioje turėjo spręsti bylas . Ji buvo išmušta kedro medžiu nuo grindų ligi lubų sijų .
11007008	Namai kieme už menės , tarnavę jam kaip buveinė , buvo tokios pat statybos . Saliamonas taip pat pastatė rūmus , panašius į šią menę , faraono dukteriai , kurią buvo vedęs .
11007009	Visi šie pastatai , nuo pamatų iki stogo ir iš lauko iki pat didžiojo kiemo , buvo statomi iš geriausio akmens , nutašyto pagal mastą ir apdailinto pjūklais iš visų pusių .
11007010	Pamatai buvo iš didžiulių luitų geriausio akmens , aštuonių ir dešimt uolekčių akmenų .
11007011	Ant jų buvo dedami geriausi akmenys , nutašyti pagal mastą , ir kedro rąstai .
11007012	Didysis kiemas buvo aptvertas aplinkui trimis eilėmis tašytų akmenų ir viena eile kedro rąstų . Taip buvo aptverti ir vidinis VIEŠPATIES Namų kiemas bei Namų prieangis .
11007013	Karalius Saliamonas pasiuntė pakviesti iš Tyro Hiramą .
11007014	Jis buvo vienos našlės iš Naftalio giminės sūnus , kurio tėvas , žmogus iš Tyro , buvo varkalys . Jis buvo apdovanotas išmintimi , gabumais ir įgūdžiais pagaminti visokių daiktų iš vario . Atvykęs pas karalių Saliamoną , jis atliko jam visus darbus .
11007015	Jis nuliejo iš vario du stulpus . Pirmas stulpas buvo aštuoniolikos uolekčių aukščio , ir aplink jį apteko dvylikos uolekčių virvė . Toks buvo ir antras stulpas .
11007016	Jis padarė du antgalius , nulietus iš vario , uždėti ant stulpų viršaus . Vienas antgalis buvo penkių uolekčių aukščio , ir kitas antgalis buvo tokio pat aukščio .
11007017	Antgaliai ant stulpų viršaus buvo dengti pynėmis , po septynias vienam antgaliui ir po septynias kitam antgaliui .
11007018	Stulpus jis padarė taip , kad jie turėjo dvi granatmedžio obuolių eiles aplink vieno antgalio pynių viršų ant stulpų esantiems antgaliams apdengti . Panašiai padarė ir su kitu antgaliu .
11007019	Antgaliai ant prieangio stulpų buvo lelijos pavidalo , keturių uolekčių aukščio ;
11007020	tokie pat buvo ir antgaliai ant dviejų stulpų aukščiau ir šone iškilimo , esančio prie pynių . Aplink vieną antgalį buvo eilėmis pridėta du šimtai granatmedžio obuolių , tiek pat jų buvo ir ant kito antgalio .
11007021	Jis pastatė stulpus didžiosios navos prieangyje : vieną stulpą — dešinėje ir pavadino Jachinu , o kitą stulpą — kairėje ir pavadino Boazu .
11007022	Virš stulpų buvo lelijos pavidalo antgaliai . Taip stulpai buvo užbaigti .
11007023	Tada buvo nuliedinta jūra . Ji buvo apskrita , dešimt uolekčių nuo vieno briaunos krašto iki kito ir penkių uolekčių aukščio . Trisdešimt uolekčių virvė buvo jos mastas aplink briauną .
11007024	Žemiau briaunos jūrą aplinkui supo moliūgų atvaizdai , kiekvienas dešimt uolekčių dydžio . Moliūgų atvaizdų buvo dvi eilės , nulietų tuo pačiu metu , kai buvo liejama jūra .
11007025	Ji stovėjo ant dvylikos jaučių : trys buvo atgręžti į šiaurę , trys — į vakarus , trys — į pietus ir trys — į rytus . Jūra buvo pastatyta ant jų . Jaučių užpakaliai buvo nugręžti į vidaus pusę .
11007026	Jūros sienelės storis buvo delno platumo , o briauna padaryta kaip briauna taurės , tarsi lelijos žiedas . Jos talpa buvo du tūkstančiai batų .
11007027	Jis padarė ir dešimt vario pastovų praustuvams . Kiekvienas pastovas buvo keturių uolekčių ilgio , keturių uolekčių pločio ir trijų uolekčių aukščio .
11007028	Pastovų sandara buvo tokia : jie turėjo įsprūdas , o įsprūdos buvo įrėmintos .
11007029	Įsprūdose buvo išraižyti liūtai , jaučiai ir kerubai . Ant rėmų , aukščiau bei žemiau liūtų bei jaučių , buvo kalstyto metalo įvijos .
11007030	Kiekvienas pastovas turėjo keturis vario ratus ir dvi vario ašis ; ant keturių kampų buvo atramos praustuvui . Atramos po praustuvu buvo nuliedintos su įvijomis kiekviename šone .
11007031	Virš praustuvo kilo uolekties aukščio vainikas su apskritu piltuvu į pusantros uolekties gylio indą . Ir ant piltuvo buvo išraižų . Įsprūdos buvo keturkampės , ne apskritos .
11007032	Po įsprūdomis buvo keturi ratai . Ratų ašys buvo pastovuose . Kiekvieno rato aukštis buvo pusantros uolekties .
11007033	Ratai buvo tokie , kokie paprastai būna vežimų ratai . Jų ašys , ratlankiai , stipinai ir stebulės — viskas buvo lieta .
11007034	Keturiuose kiekvieno pastovo kampuose buvo atramos ; pastovai ir atramos buvo iš vieno gabalo .
11007035	Prie pastovo viršaus buvo pusės uolekties aukščio apskrita juosta ; pastovo viršus , šonai ir įsprūdos buvo iš to paties gabalo .
11007036	Ant jo paviršiaus , šonų ir įsprūdų , kur tik buvo laisvos vietos , Hiramas išraižė kerubus , liūtus ir palmes su įvijomis aplink .
11007037	Taip jis padarė dešimt pastovų praustuvams . Visi buvo panašiai nuliedinti , to paties dydžio ir tos pačios išvaizdos .
11007038	Tada jis padarė dešimt vario praustuvų . Kiekvieno praustuvo talpa buvo keturiasdešimt batų , kiekvienas praustuvas buvo keturių uolekčių ; ant visų dešimt pastovų buvo po praustuvą .
11007039	Penkis pastovus jis pastatė dešinėje Namų pusėje , o kitus penkis — kairėje . Jūrą jis pastatė dešinėje Namų pusėje , prie pietrytinio kampo .
11007040	Hiramas padarė ir puodų , bertuvių bei dubenų . Taip Hiramas užbaigė karaliui Saliamonui visus darbus VIEŠPATIES Namuose :
11007041	du stulpus , du antgalių užraitus ant stulpų , dvi pynes dviem antgalių užraitams virš stulpų apdengti ,
11007042	keturis šimtus granatmedžio obuolių dviem pynėms — po dvi eiles granatmedžio obuolių kiekvienai pynei — dviem antgalių užraitams apdengti ,
11007043	dešimt pastovų , dešimt praustuvų ant pastovų ,
11007044	vieną jūrą ir dvylika jaučių po jūra .
11007045	Puodai , bertuvės ir dubenys — visi reikmenys , kuriuos Hiramas padarė Saliamonui VIEŠPATIES Namams , buvo iš blizgančio vario .
11007046	Karalius nuliedino juos molio žemėje Jordano lygumoje tarp Sukotų ir Cartano .
11007047	Dėl jų gausybės visus tuos reikmenis Saliamonas paliko nesvertus ; vario svoris nebuvo nustatytas .
11007048	Saliamonas padarė visus reikmenis VIEŠPATIES Namams : aukurą iš aukso , padėtinės duonos stalą iš aukso ,
11007049	žvakides — penkias dešinėje ir penkias kairėje — vidinės šventyklos priekyje iš gryno aukso , vainiklapius , žibintus bei žirkles iš aukso ,
11007050	taures , žnyples , šlakstymo dubenis , smilkalų lėkštes ir keptuves iš gryno aukso , Namų vidinio kambario — šventų švenčiausiosios — ir didžiosios navos durų vyrius iš aukso .
11007051	Taip buvo baigti visi darbai , kurių Saliamonas buvo ėmęsis VIEŠPATIES Namuose . Saliamonas atnešė savo tėvo Dovydo šventąsias dovanas — sidabrą , auksą ir reikmenis — ir padėjo jas į VIEŠPATIES Namų iždą .
11008001	Saliamono pašaukti visi Izraelio seniūnai — visi giminių galvos ir izraelitų protėvių namų vadai — susirinko pas karalių Saliamoną Jeruzalėje perkelti VIEŠPATIES Sandoros Skrynios iš Dovydo miesto , tai yra Siono .
11008002	Visi Izraelio vyrai susirinko pas karalių Saliamoną į iškilmę etanimo mėnesį , tai yra septintą mėnesį .
11008003	Susirinkus visiems Izraelio seniūnams , kunigai pakėlė ir nešė Skrynią .
11008004	Jie nešė VIEŠPATIES Skrynią , Susitikimo Palapinę ir visus Palapinėje buvusius šventuosius reikmenis . Kunigai ir levitai nešė juos .
11008005	Tuo tarpu karalius Saliamonas ir pas jį priešais Skrynią susirinkusi visa Izraelio bendrija atnašavo tokią daugybę avių ir jaučių , kad nebuvo įmanoma nei suskaityti , nei apskaičiuoti .
11008006	Kunigai atnešė VIEŠPATIES Sandoros Skrynią į vietą po kerubų sparnais Namų vidinėje šventykloje , šventų švenčiausiojoje ,
11008007	nes kerubai buvo išskleidę savo sparnus virš Skrynios vietos . Kerubai iš viršaus dengė Skrynią ir jos kartis .
11008008	Kartys taip kyšojo , kad jų galai buvo matyti iš šventos vietos priešais vidinę šventyklą , bet iš lauko jų matyti nebuvo įmanoma . Ten jos tebėra iki šios dienos .
11008009	Skrynioje buvo tik dvi akmens plokštės , kurias buvo įdėjęs Mozė prie Horebo , kai VIEŠPATS sudarė su izraelitais Sandorą po jų išėjimo iš Egipto žemės .
11008010	Kunigams išėjus iš Šventyklos , debesis pripildė VIEŠPATIES Namus .
11008011	Kunigai nebegalėjo atlikti savo tarnybos dėl debesies , nes VIEŠPATIES šlovė pripildė VIEŠPATIES Namus .
11008012	Tada Saliamonas ištarė : „ VIEŠPATS pasirinko gyventi neperžvelgiamoje tamsoje .
11008013	Štai pastačiau tau didingus Namus — vietą tau gyventi amžinai “ .
11008014	Tada , visai Izraelio bendrijai stovint , karalius atsigręžė į žmones ir palaimino visą Izraelio bendriją .
11008015	Jis tarė : „ Tebūna palaimintas VIEŠPATS , Izraelio Dievas , kuris savo ranka įvykdė , ką buvo pažadėjęs savo lūpomis mano tėvui Dovydui , tardamas :
11008016	‘ Nuo tos dienos , kai išvedžiau savo tautą Izraelį iš Egipto , neišsirinkau miesto nė iš vienos Izraelio giminės statybai Namų , kuriuose gyventų mano vardas . Tačiau išsirinkau Dovydą valdyti savo tautą Izraelį ’ .
11008017	Mano tėvas Dovydas svajojo pastatyti Namus VIEŠPATIES , Izraelio Dievo , vardui .
11008018	Bet mano tėvui VIEŠPATS tarė : ‘ Gerai darei , kad svajojai pastatyti Namus mano vardui .
11008019	Tačiau ne tu Namus pastatysi , o iš tavęs gimęs tavo sūnus pastatys Namus mano vardui ’ .
11008020	Dabar VIEŠPATS įvykdė duotą pažadą : aš tapau savo tėvo Dovydo įpėdiniu , įžengiau į Izraelio sostą , kaip VIEŠPATS pažadėjo , ir pastačiau Namus VIEŠPATIES , Izraelio Dievo , vardui .
11008021	Ten aš parengiau vietą Skryniai , kurioje yra VIEŠPATIES Sandora , jo sudaryta su mūsų protėviais , kai jis vedė juos iš Egipto žemės “ .
11008022	Tada visos Izraelio bendrijos akivaizdoje Saliamonas atsistojo prieš VIEŠPATIES aukurą ir pakėlęs rankas į dangų
11008023	meldėsi : „ O VIEŠPATIE , Izraelio Dieve , kito Dievo kaip tu nėra nei aukštai danguje , nei žemėje po dangumi ! Tu palaikai savo ištikimosios meilės Sandorą su savo tarnais , kurie tau ištikimi visa širdimi .
11008024	Tu palaikei Sandorą , sudarytą su mano tėvu Dovydu , ir šiandien įvykdei ranka , ką buvai pažadėjęs lūpomis .
11008025	Todėl dabar , VIEŠPATIE , Izraelio Dieve , įvykdyk mano tėvui , savo tarnui , ir tą pažadą , kurį jam davei , tardamas : ‘ Nestigs tau niekada mano akivaizdoje įpėdinio , sėdinčio Izraelio soste , jeigu tik tavo palikuonys paisys savo kelio ir elgsis mano akivaizdoje taip , kaip tu elgeisi mano akivaizdoje ’ .
11008026	Užtat dabar , Izraelio Dieve , tebūna įvykdytas tavo pažadas , kurį davei mano tėvui , savo tarnui Dovydui .
11008027	Bet ar iš tikrųjų Dievas gyvens žemėje ? Net dangus ir dangaus aukštybės negali tavęs sutalpinti . Kaip galėtų tai padaryti šie Namai , kuriuos aš pastačiau !
11008028	Pažvelk maloniai į savo tarno maldą ir prašymą , o VIEŠPATIE , mano Dieve , išgirsk šauksmą ir maldą , kuria tavo tarnas kreipiasi šiandien į tave .
11008029	Težvelgia dieną naktį tavo akys į šiuos Namus , į vietą , apie kurią sakei : ‘ Ten gyvens mano vardas ! ’ , — kad išklausytum maldą , kai tavo tarnas melsis šioje vietoje .
11008030	Išgirsk savo tarno ir savo tautos Izraelio maldavimus , kai tik jie melsis šioje vietoje . Išgirsk savo dangaus buveinėje , išklausyk ir atleisk !
11008031	Kai tik žmogus nusidės artimui , turės duoti priesaiką , o kai ateis ir prisieks prieš tavo aukurą šiuose Namuose ,
11008032	išgirsk danguje ir nedelsk paskelbti savo tarnams nuosprendį , pasmerkdamas kaltąjį bei skirdamas jo galvai bausmę už jo elgesį ir apgindamas teisųjį bei atlygindamas jam pagal jo teisumą .
11008033	Jeigu tavo tauta Izraelis būtų priešo nugalėta , tau nusidėjusi , bet grįžtų vėl pas tave , šlovintų tavo vardą , siųstų tau maldą ir prašymą šiuose Namuose ,
11008034	išklausyk danguje , atleisk savo tautos Izraelio nuodėmę ir sugrąžink juos vėl į kraštą , kurį davei jų protėviams .
11008035	Jeigu dangus būtų uždarytas ir nebūtų lietaus dėl to , kad jie tau nusidėjo ir tu juos baudi , bet jie melstųsi šioje vietoje , šlovintų tavo vardą ir gręžtųsi nuo savo nuodėmės ,
11008036	išklausyk danguje ir atleisk savo tarnų , savo tautos Izraelio , nuodėmę , pamokydamas juos tikrojo kelio , kuriuo jie turi eiti . Suteik lietaus savo kraštui , kurį davei savo tautai kaip paveldą .
11008037	Jeigu krašte kiltų badas ar maras , jeigu ištiktų amaras ar miltligė , skėriai ar vikšrai , jeigu priešas apgultų kurią nors krašto gyvenvietę , kad ir kokia būtų nelaimė , kad ir kokia būtų liga ,
11008038	jeigu tuomet ko nors melstų ar prašytų pavienis žmogus ar visa tavo Izraelio tauta , pajutusi savo širdies nelaimę ir tiesdama rankas šių Namų link ,
11008039	išklausyk savo dangaus buveinėje , atleisk ir nedelsk veikti ! Tik tu pažįsti visų žmonių širdis , tad suteik kiekvienam pagal jo elgesį . Žinodamas , kas kiekvieno žmogaus širdyje , taip elkis su jais ,
11008040	kad jie garbintų tave per visą gyvenimą krašte , kurį tu davei mūsų protėviams .
11008041	Panašiai , kai svetimtautis , nepriklausantis tavo tautai Izraeliui , ateis iš tolimos šalies dėl tavo vardo ,
11008042	išgirdęs apie tavo didį vardą , galingą ranką ir ištiestą ranką , ir melsis šiuose Namuose ,
11008043	išklausyk savo dangaus buveinėje ir suteik visa , ko svetimtautis tavęs prašo . Taip visos žemės tautos pažins tavo vardą ir garbins tave , kaip daro tavo tauta Izraelis , ir pripažins , kad tavo vardu vadinami Namai , kuriuos pastačiau .
11008044	Kai tavo tauta eis į mūšį su savo priešu , kad ir kokiu keliu tu juos siųstum , ir melsis VIEŠPAČIUI , atsigręžę į miestą , kurį tu išsirinkai , ir Namus , kuriuos aš pastačiau tavo vardui ,
11008045	išklausyk danguje jų maldą ir prašymą , palaikyk jų reikalą .
11008046	O kai jie tau nusidės , nes nėra žmogaus , kuris nenusidėtų , ir tu , supykęs ant jų , atiduosi juos priešams , kad būtų išvesti belaisviais į kraštą , tolimą ar artimą ,
11008047	tačiau krašte , į kurį buvo nuvesti , paims į širdį , atsivers ir maldaus tavęs priešų krašte , tardami : ‘ Nusidėjome , užsitraukėme kaltę , nedorai elgdamiesi ’ , —
11008048	sugrįš pas tave visa širdimi ir siela krašte priešų , išvedusių juos į nelaisvę , melsis tau , atsigręžę į savo kraštą , kurį tu davei jų protėviams , ir į Namus , kuriuos aš pastačiau tavo vardui ,
11008049	išklausyk savo dangaus buveinėje jų maldą ir prašymą , palaikyk jų reikalą
11008050	ir atleisk tau nusidėjusiai savo tautai visus jų nusikaltimus , kuriais jie tau nusikalto . Būk jiems gailestingas akivaizdoje tų , kurie išvedė juos į nelaisvę , kad būtų jiems gailestingi ,
11008051	nes jie yra tavo paveldas ir tavo tauta , kurią tu išvedei iš Egipto , iš tos geležies lydyklos !
11008052	Tebūna atviros tavo akys tavo tarno prašymui ir tavo tautos Izraelio prašymui , išklausyk juos , kai tik jie tavęs šauksis .
11008053	Juk tu išskyrei juos iš visų žemės tautų būti tavo paveldu , kaip tu , Viešpatie DIEVE , pažadėjai per savo tarną Mozę , kai iš Egipto išvedei mūsų protėvius “ .
11008054	Baigęs visą šią maldą ir prašymą VIEŠPAČIUI , Saliamonas atsikėlė iš vietos priešais VIEŠPATIES aukurą , kur buvo atsiklaupęs į dangų ištiestomis rankomis .
11008055	Atsistojęs jis palaimino visą Izraelio bendriją , garsiai tardamas :
11008056	„ Tebūna palaimintas VIEŠPATS , kuris davė savo tautai Izraeliui ramybę , kaip buvo pažadėjęs . Nė vienas žodis neliko neįvykdytas iš visų jo dosnių pažadų , duotų per savo tarną Mozę .
11008057	Tebūna VIEŠPATS , mūsų Dievas , su mumis , kaip buvo su mūsų protėviais . Tenepalieka mūsų ir teneatmeta .
11008058	Tepalenkia mūsų širdis į save , kad eitume visais jo keliais ir laikytumės jo įsakymų , įstatų ir įsakų , duotų mūsų protėviams .
11008059	Tebūna šie mano žodžiai , kuriais aš meldžiausi VIEŠPATIES akivaizdoje , arti VIEŠPATIES , mūsų Dievo , dieną ir naktį , kad jis palaikytų savo tarną ir savo tautą Izraelį kasdieniuose reikaluose ,
11008060	idant visos žemės tautos žinotų , kad tik VIEŠPATS yra Dievas ir kito nėra .
11008061	Būkite visa širdimi su Dievu , savo Dievu , elgdamiesi pagal jo įstatus ir laikydamiesi jo įsakymų kaip šiandien “ .
11008062	Tada karalius ir visas Izraelis atnašavo aukas VIEŠPATIES akivaizdoje .
11008063	Kaip bendravimo aukas VIEŠPAČIUI Saliamonas atnašavo dvidešimt du tūkstančius jaučių ir šimtą dvidešimt tūkstančių avių . Taip karalius ir visi izraelitai pašventino VIEŠPATIES Namus .
11008064	Tą pačią dieną karalius pašventino kiemo vidurį , kuris buvo VIEŠPATIES Namų priekyje . Ten jis atnašavo deginamąsias aukas , javų atnašas ir bendravimo aukų riebiąsias dalis , nes vario aukuras , stovintis VIEŠPATIES akivaizdoje , buvo per mažas sutalpinti deginamąsias aukas , javų atnašas ir bendravimo aukų riebiąsias atnašas .
11008065	Taigi Saliamonas ir su juo visas Izraelis — didžiulė bendrija , žmonės nuo Lebo Hamato iki pat Egipto upės — tuo metu šventė iškilmę VIEŠPATIES , savo Dievo , akivaizdoje septynias dienas .
11008066	Aštuntą dieną jis paleido žmones eiti namo . Jie atsisveikino su karaliumi ir nuėjo į savo namus džiaugdamiesi ir linksma širdimi dėl viso gerumo , kurį VIEŠPATS buvo padaręs savo tarnui Dovydui ir savo tautai Izraeliui .
11009001	Kai Saliamonas buvo baigęs statyti VIEŠPATIES Namus ir karaliaus rūmus — visa , ką Saliamonas norėjo pastatyti ,
11009002	VIEŠPATS pasirodė Saliamonui antrąkart , kaip buvo jam pasirodęs Gibeone .
11009003	VIEŠPATS tarė jam : „ Aš išklausiau tavo maldą ir tavo prašymą , su kuriuo kreipeisi į mane , pašventinau šiuos Namus , kuriuos tu pastatei , ir suteikiau jiems savo vardą amžinai . Visada ten bus mano akys ir mano širdis .
11009004	O jei tu elgsiesi mano akivaizdoje , kaip tavo tėvas Dovydas elgėsi , nuoširdžiai ir dorai , vykdydamas visa , ką tau įsakiau , ir laikydamasis mano įstatų ir įsakų ,
11009005	aš padarysiu tavo karališką sostą Izraelyje amžiną , kaip pažadėjau tavo tėvui Dovydui , tardamas : ‘ Nestigs tau įpėdinio , sėdinčio Izraelio soste ’ .
11009006	O jei tu ar tavo palikuonys nusigręšite nuo manęs ir nesilaikysite mano įsakymų bei įstatų , kuriuos jums daviau , bet eisite ir tarnausite kitiems dievams , juos garbindami ,
11009007	aš išrausiu Izraelį iš žemės , kurią jiems daviau , ir atmesiu nuo savo veido Namus , kuriuos pašvenčiau savo vardui . Izraelis taps patarle ir pajuoka visoms tautoms .
11009008	Šie Namai taps griuvėsių krūva , visi praeiviai apstulbs ir švilps . Jie klaus : ‘ Kodėl taip padarė VIEŠPATS šiam kraštui ir šiems Namams ? ’
11009009	Jiems bus atsakyta : ‘ Kadangi jie paliko VIEŠPATĮ , savo Dievą , kuris išvedė jų protėvius iš Egipto žemės , ir priėmė kitus dievus , garbindami juos ir jiems tarnaudami , VIEŠPATS užtraukė jiems šią nelaimę ’ “ .
11009010	Baigiantis dvidešimčiai metų , per kuriuos Saliamonas pastatė dvejus namus — VIEŠPATIES Namus ir karaliaus rūmus , —
11009011	kurių statymui Tyro karalius Hiramas parūpino Saliamonui kedro ir kipariso medžio bei aukso , kiek jis norėjo , Saliamonas už tai davė Hiramui dvidešimt miestų Galilėjos srityje .
11009012	Bet atvykęs iš Tyro apžiūrėti miestų , kuriuos Saliamonas buvo jam davęs , Hiramas nebuvo jais patenkintas .
11009013	„ Mano broli , — tarė jis , — kokie tie miestai , kuriuos tu man davei ? “ Todėl jie ir vadinami Kabulo žeme iki šios dienos .
11009014	O Hiramas buvo atsiuntęs karaliui šimtą dvidešimt talentų aukso .
11009015	Štai apyskaita karaliaus Saliamono įvesto lažo darbų , kai jis statė VIEŠPATIES Namus , savo paties rūmus , Miloją bei Jeruzalės sieną , įtvirtino Hacorą , Megidą ir Gezerą .
11009016	Egipto valdovas faraonas buvo atžygiavęs , paėmęs Gezerą ir sunaikinęs jį ugnimi . Išžudęs mieste gyvenusius kanaaniečius , jis atidavė jį kaip kraitį savo dukteriai , Saliamono žmonai .
11009017	Tad Saliamonas įtvirtino Gezerą , Žemutinį Bet Horoną ,
11009018	Baalatą , Tamarą Judo dykumoje
11009019	ir visus Saliamono sandėlių miestus , savo kovos vežimų bei raitelių miestus — visa , ką Saliamono širdis užsimanė pastatyti Jeruzalėje , Libane ir visose savo valdose .
11009020	Visus neizraelitus gyventojus , išlikusius iš amoritų , hetitų , perizų , hivų ir jebusiečių —
11009021	krašte dar buvo išlikę jų palikuonių , kurių izraelitai nepajėgė visiškai išnaikinti , — Saliamonas pajungė vergo lažui iki šios dienos .
11009022	Bet izraelitų vergo lažui Saliamonas nepajungė nė vieno , nes jie buvo jo kariai , palydovai , tarnautojai , pareigūnai ir karo vežimų bei raitelių vadai .
11009023	Vyriausiųjų pareigūnų , kurie vadovavo Saliamono darbams ir prižiūrėjo žmones , atliekančius darbą , buvo penki šimtai penkiasdešimt .
11009024	Kai tik faraono duktė persikėlė iš Dovydo miesto į rūmus , kuriuos Saliamonas buvo jai pastatęs , jis pastatė Miloją .
11009025	Tris kartus per metus Saliamonas atnašaudavo deginamąsias aukas bei bendravimo aukas ant aukuro , kurį pastatė VIEŠPAČIUI , atnašaudamas su jomis smilkalus VIEŠPATIES akivaizdoje . Ir Namus jis prižiūrėjo .
11009026	Karalius Saliamonas pastatė laivyną Ecjon Gebere , kuris yra netoli Elato ant Nendrių jūros kranto , Edomo krašte .
11009027	Hiramas išsiuntė su tuo laivynu savo tarnų , jūroje prityrusių jūreivių , drauge su Saliamono vyrais .
11009028	Jie nuvyko į Ofyrą , pargabeno iš ten penkis šimtus dvidešimt talentų aukso ir įteikė karaliui Saliamonui .
11010001	Išgirdusi apie Saliamoną , pagarsėjusį VIEŠPATIES vardo dėka , jo išmėginti sunkiais klausimais atvyko Šebos karalienė .
11010002	Ji atvyko į Jeruzalę su didžiule palyda , su kupranugariais , apkrautais kvepalais , daugybe aukso ir brangakmeniais . Atvykusi pas Saliamoną , ji išsakė jam visa , kas gulėjo ant širdies .
11010003	Saliamonas atsakė į visus jos klausimus . Nebuvo dalyko , kurio karalius nebūtų žinojęs , ir klausimo , į kurį nebūtų galėjęs atsakyti .
11010004	Matydama visą Saliamono išmintį , rūmus , kuriuos buvo pastatęs ,
11010005	stalo valgius bei aplink sėdinčius dvariškius , paslaugas ir apdarą tarnų , taurininkų ir deginamąsias aukas , kurias jis atnašavo VIEŠPATIES Namuose , Šebos karalienė neteko žado .
11010006	Ji tarė karaliui : „ Kalbos , kurias girdėjau savo šalyje apie tavo darbus ir išmintį , buvo teisingos ,
11010007	bet aš netikėjau kalbomis , kol pati neatvykau ir savo akimis nepamačiau . Tikėk manimi , man nė pusės tiesos nebuvo pasakyta . Tavo išmintis ir gerovė smarkiai viršija kalbas , kurias buvau girdėjusi .
11010008	Laimingi tavo žmonės ! Laimingi tavo dvariškiai , nuolat tau tarnaujantys ir tavo išmintį girdintys !
11010009	Tebūna palaimintas VIEŠPATS , tavo Dievas , kuris parodė tau malonę , pasodindamas tave į Izraelio sostą ! Iš amžinos meilės Izraeliui padarė VIEŠPATS tave karaliumi teisingumui ir teisumui vykdyti “ .
11010010	Tada ji apdovanojo karalių šimtu dvidešimt talentų aukso , daugybe kvepalų ir brangakmenių . Daugiau niekada nebuvo atgabenta tiek kvepalų , kiek Šebos karalienė padovanojo karaliui Saliamonui .
11010011	Be to , Hiramo laivynas , gabenęs auksą iš Ofyro , atgabeno iš Ofyro daug almugo medienos ir brangakmenių .
11010012	Almugo medieną karalius panaudojo VIEŠPATIES Namams ir karaliaus rūmams išpuošti , taip pat giesmininkų lyroms ir arfoms . Tokios almugo medienos daugiau nebuvo nei atgabenta , nei matyta iki šios dienos .
11010013	O karalius Saliamonas savo ruožtu davė Šebos karalienei visa , ko ji norėjo ir prašė . Be to , Saliamonas apdovanojo ją iš savo karališko dosnumo . Tada ji sugrįžo drauge su savo dvariškiais į savo šalį .
11010014	Aukso , kurį Saliamonas gaudavo kas metai , buvo šeši šimtai šešiasdešimt šeši talentai ,
11010015	neskaitant to , kuris ateidavo iš pirklių , prekybos tinklo ir visų Arabijos karalių bei krašto valdytojų .
11010016	Karalius Saliamonas padarė du šimtus didžiulių skydų iš kalstyto aukso ; į kiekvieną skydą suėjo šeši šimtai šekelių aukso .
11010017	Jis padarė ir tris šimtus priedangos skydų iš kalstyto aukso ; į kiekvieną priedangos skydą suėjo trys minos . Karalius padėjo juos Libano miško rūmuose .
11010018	Karalius taip pat padarė puikų sostą iš dramblio kaulo ir aptraukė geriausiu auksu .
11010019	Į sostą vedė šeši laiptai , sostas turėjo atkaltę su apskritu viršumi ir atramas prie abiejų sėdynės šonų . Du liūtai stovėjo šalia atramų ,
11010020	o dvylika liūtų stovėjo ant šešių laiptų , po šešis kiekviename šone . Niekada nieko panašaus nebuvo padaryta jokioje karalystėje .
11010021	Be to , visos Saliamono taurės buvo iš aukso ir visi Libano miško rūmų indai buvo iš gryno aukso . Sidabro indų nebuvo . Saliamono dienomis sidabras buvo nieku laikomas .
11010022	Mat karalius jūroje turėjo Taršišo laivų drauge su Hiramo laivynu . Kartą per trejus metus Taršišo laivai parplaukdavo , atgabendami aukso , sidabro , dramblio kaulo , beždžionių ir povų .
11010023	Taip karalius Saliamonas viršijo turtais ir išmintimi visus žemės karalius .
11010024	Visas pasaulis norėjo pamatyti Saliamoną ir išgirsti išmintį , kurią Dievas buvo įdėjęs jam į širdį .
11010025	Kiekvienas jų atgabendavo savo metinę duoklę — sidabro ir aukso daiktų , drabužių , ginklų ir prieskonių , arklių ir mulų .
11010026	Saliamonas sutelkė kovos vežimų ir raitelių . Jis turėjo tūkstantį keturis šimtus karo vežimų ir dvylika tūkstančių arklių , kuriuos paskirstė į kovos vežimų miestus ir prie karaliaus Jeruzalėje .
11010027	Karalius padarė , kad sidabro buvo taip apstu Jeruzalėje kaip akmens ir kedrų , taip apstu kaip sikomoro medžių Šefeloje .
11010028	Saliamono arkliai buvo gabenami iš Egipto ir Kevės . Karaliaus pirkliai pirkdavo juos iš Kevės nustatyta kaina .
11010029	Vežimas , atgabentas iš Egipto , kainavo šešis šimtus sidabro šekelių , o arklys — šimtą penkiasdešimt . O per karaliaus pirklius savo ruožtu buvo galima jų nugabenti visiems hetitų karaliams ir Aramo karaliams .
11011001	Karalius Saliamonas mylėjo daug svetimtaučių moterų , ne tik faraono dukterį , bet ir moabitų , amonitų , edomitų , sidoniečių ir hetitų moteris
11011002	iš tų tautų , apie kurias VIEŠPATS buvo pasakęs izraelitams : „ Niekas iš jūsų nesijungs su jais , niekas iš jų nesijungs su jumis , nes jie tikrai nugręš jūsų širdis sekti jų dievus “ . Prie jų Saliamonas prilipo su meile .
11011003	Saliamonas turėjo septynis šimtus aukštakilmių žmonų ir tris šimtus sugulovių . Tos moterys nugręžė jo širdį .
11011004	Saliamonui pasenus , jo žmonos nugręžė jo širdį kitų dievų link , ir jo širdis nebuvo ištikima VIEŠPAČIUI , savo Dievui , kaip jo tėvo Dovydo širdis .
11011005	Saliamonas sekė sidoniečių deivę Astartę ir pasibjaurėtiną amonitų Milkomą .
11011006	Taigi Saliamonas darė , kas pikta VIEŠPATIES akyse , ir ištikimai VIEŠPATIES nesekė , kaip darė jo tėvas .
11011007	Tada Saliamonas į rytus nuo Jeruzalės ant kalno pastatė aukštumų alką Kemošui , Moabo bjaurybei , ir Molechui , Amono bjaurybei .
11011008	Tą pat jis padarė visoms savo svetimtautėms žmonoms , atnašaujančioms smilkalus ir aukas savo dievams .
11011009	VIEŠPATS supyko ant Saliamono , nes jo širdis nusigręžė nuo VIEŠPATIES , Izraelio Dievo , kuris buvo du kartus jam pasirodęs .
11011010	Nors buvo jam įsakyta šiuo reikalu , kad nesektų kitų dievų , jis nesilaikė to , ką VIEŠPATS buvo įsakęs .
11011011	Todėl VIEŠPATS tarė Saliamonui : „ Kadangi tu taip norėjai , nesilaikei mano Sandoros ir įstatų , kuriuos tau daviau , aš tikrai atplėšiu nuo tavęs karalystę ir atiduosiu ją vienam iš tavo tarnų .
11011012	Bet dėl tavo tėvo Dovydo to nedarysiu tavo dienomis . Iš tavo sūnaus rankos ją atplėšiu .
11011013	Tačiau visos karalystės neatplėšiu dėl savo tarno Dovydo ir dėl Jeruzalės , kurią išsirinkau . Tavo sūnui duosiu vieną giminę “ .
11011014	VIEŠPATS pažadino Saliamonui priešą — Hadadą Edomitą iš Edomo karališkos šeimos .
11011015	Anksčiau , Dovydui užėmus Edomą , kariuomenės vadas Joabas , nužygiavęs laidoti žuvusiųjų , išžudė Edome visus vyriškius .
11011016	Joabas ir visas Izraelis ten išbuvo šešis mėnesius , kol išžudė Edome visus vyriškius .
11011017	Bet Hadadas drauge su keletu edomitų , savo tėvo tarnų , išsigelbėjo ir pabėgo į Egiptą . Tuomet Hadadas buvo mažas berniukas .
11011018	Iškeliavę iš Midjano , jie atėjo į Paraną ir pasiėmė su savimi iš Parano daugiau vyrų . Taip jie atėjo į Egiptą pas faraoną , Egipto karalių . Jis davė Hadadui namus , paskyrė jam išlaikymą ir dovanojo ūkį .
11011019	Hadadas įgijo tokią didelę malonę faraono akyse , kad šis davė jam žmona savo svainę , karalienės Tachpenesės seserį .
11011020	Tachpenesės sesuo pagimdė jam sūnų Genubatą , ir Tachpenesė augino jį faraono rūmuose . Taigi Genubatas buvo faraono rūmuose tarp faraono vaikų .
11011021	Egipte išgirdęs , kad Dovydas užmigo su savo protėviais , o kariuomenės vadas Joabas mirė , Hadadas tarė faraonui : „ Leisk man išvykti , noriu keliauti į savo šalį “ . —
11011022	„ O ko tau pas mane trūksta , — atsakė faraonas , — kad ūmai panorai keliauti į savo šalį ? “ — „ Nieko , — atsakė Hadadas , — bet , nepaisant to , leisk man keliauti ! “
11011023	Kitas priešas , Dievo pažadintas Saliamonui , buvo Eljados sūnus Rezonas , kuris buvo pabėgęs nuo savo šeimininko Cobos karaliaus Hadadezero .
11011024	Subūręs prie savęs vyrų , jis tapo gaujos vadu po Dovydo žudynių . Nuėję į Damaską ir ten įsikūrę , jie padarė jį Damasko karaliumi .
11011025	Jis buvo Izraelio priešas per visas Saliamono dienas , darydamas žalą kaip Hadadas . Izraelį jis niekino ir karaliavo Arame .
11011026	Saliamono tarnyboje buvo Nebato sūnus Jeroboamas , efraimas iš Ceredos , sūnus vienos našlės , vardu Cerūva . Jis pakėlė ranką prieš karalių .
11011027	Priežastis , dėl kurios jis pakėlė ranką prieš karalių , buvo tokia . Saliamonas statė Miloją ir taisė spragą savo tėvo Dovydo miesto sienoje .
11011028	O tas Jeroboamas buvo labai sugebąs vyras . Pamatęs , kad šis jaunas vyras gabus , Saliamonas paskyrė jį vadovauti visiems Juozapo namų lažo darbams .
11011029	Atsitiko taip , kad kartą Jeroboamas ėjo iš Jeruzalės , ir šilojietis pranašas Ahija pasitiko jį kelyje . Ahija buvo apsivilkęs nauju drabužiu . Jiedviem esant vieniems laukuose ,
11011030	Ahija čiupo naująjį drabužį , kurį vilkėjo , ir suplėšė jį į dvylika gabalų .
11011031	„ Imk dešimt gabalų , — tarė jis Jeroboamui , — nes taip kalbėjo VIEŠPATS , Izraelio Dievas : ‘ Tikėk manimi , aš išplėšiu iš Saliamono rankos karalystę ir duosiu tau dešimt giminių .
11011032	Dėl mano tarno Dovydo ir dėl Jeruzalės , dėl miesto , kurį išsirinkau iš visų Izraelio giminių , jam liks viena giminė .
11011033	Dešimt duosiu tau , nes jis paliko mane ir garbino sidoniečių deivę Astartę , Moabo dievą Kemošą bei Amono dievą Milkomą , bet nėjo mano keliais , nedarė , kas dora mano akyse , ir nesilaikė mano įstatų bei įsakų , kaip darė jo tėvas Dovydas .
11011034	Nepaisant to , visos karalystės iš jo neatimsiu , bet laikysiu jį karaliumi per visas jo gyvenimo dienas dėl savo tarno Dovydo , kurį išsirinkau ir kuris laikėsi mano įsakymų ir įstatų .
11011035	Bet iš jo sūnaus rankos karalystę atimsiu ir ją , tas dešimt giminių , atiduosiu tau .
11011036	Jo sūnui duosiu vieną giminę , kad mano tarnas Dovydas visada turėtų žibintą priešais mane Jeruzalėje , mieste , kurį išsirinkau savo vardo buveine .
11011037	Paimsiu tave , kad valdytumei visa , kaip tavo širdis trokšta . Tu būsi Izraelio karalius .
11011038	Jeigu būsi klusnus visur , kur tau įsakau , eisi mano keliais ir darysi , kas dora mano akyse , laikydamasis mano įstatų ir įsakymų , kaip darė mano tarnas Dovydas , aš būsiu su tavimi , pastatysiu tau tvirtus namus , kaip pastačiau Dovydui , ir atiduosiu tau Izraelį .
11011039	Už tą nuodėmę pažeminsiu Dovydo palikuonis , bet ne amžinai ’ “ .
11011040	Todėl Saliamonas bandė Jeroboamą užmušti , bet Jeroboamas skubiai pabėgo į Egiptą , pas Egipto karalių Šišaką , ir išbuvo Egipte iki Saliamono mirties .
11011041	Kiti Saliamono darbai — visa , ką jis darė ir jo išmintis — argi nėra aprašyta Saliamono metraščių knygoje ?
11011042	Jeruzalėje Saliamonas valdė visą Izraelį keturiasdešimt metų .
11011043	Saliamonas užmigo su savo protėviais ir buvo palaidotas savo tėvo Dovydo mieste . Vietoj jo karaliumi tapo jo sūnus Rehabeamas .
11012001	Rehabeamas nuvyko į Sichemą , nes visas Izraelis buvo suėjęs į Sichemą paskelbti jį karaliumi .
11012002	Nebato sūnus Jeroboamas sužinojo apie tai dar Egipte . Mat Jeroboamas buvo pabėgęs nuo karaliaus Saliamono ir apsigyvenęs Egipte .
11012003	Buvo pasiųsti žmonės jo pašaukti . Jeroboamas ir visa Izraelio sueiga atėjo ir kalbėjo Rehabeamui :
11012004	„ Tavo tėvas uždėjo mums sunkų jungą . Tad dabar palengvink savo tėvo kietą lažą ir jo uždėtąjį sunkų jungą , ir mes tau tarnausime “ .
11012005	Rehabeamas atsakė jiems : „ Eikite ir po trijų dienų sugrįžkite pas mane “ . Žmonėms nuėjus ,
11012006	karalius Rehabeamas tarėsi su seniūnais , tarnavusiais jo tėvui Saliamonui dar tam gyvam esant , sakydamas : „ Kaip patariate šiems žmonėms atsakyti ? “
11012007	Jie kalbėjo jam , tardami : „ Jeigu šiandien būsi šios tautos tarnas ir jiems tarnausi , jeigu atsakysi jiems maloniais žodžiais , jie bus tavo tarnai amžinai “ .
11012008	Rehabeamas seniūnų duoto patarimo nepaisė , bet tarėsi su jaunais vyrais , kurie buvo su juo augę ir dabar jam tarnavo .
11012009	Jų klausė : „ Ką patariate atsakyti tautai , kuri man sako : ‘ Palengvink jungą , kurį mums uždėjo tavo tėvas ’ ? “
11012010	Jauni vyrai , augę drauge su juo , atsakė jam : „ Tautai , kuri tavęs prašo : ‘ Tavo tėvas uždėjo mums sunkų jungą , bet tu turi jį palengvinti ’ , — privalai taip kalbėti : ‘ Mano mažylis pirštas storesnis už mano tėvo juosmenį .
11012011	Mano tėvas uždėjo jums sunkų jungą , o aš prie to jungo dar pridėsiu . Mano tėvas plakė jus botagais , o aš plaksiu jus skorpionais ’ “ .
11012012	Jeroboamas ir visi žmonės sugrįžo pas Rehabeamą trečią dieną kaip karalius buvo sakęs : „ Sugrįžkite trečią dieną “ .
11012013	Žmonėms karalius atsakė šiurkščiai , nepaisydamas patarimo , kurį jam buvo davę seniūnai .
11012014	Sekdamas jaunųjų vyrų patarimu , jis tarė jiems : „ Mano tėvas jūsų jungą padarė sunkų , o aš prie to jungo dar pridėsiu . Mano tėvas plakė jus botagais , o aš plaksiu jus skorpionais “ .
11012015	Karalius neišklausė žmonių , nes taip buvo VIEŠPATIES skirta , idant jis įvykdytų žodį , kurį VIEŠPATS buvo ištaręs per Ahiją Šilojietį Nebato sūnui Jeroboamui .
11012016	Kai visas Izraelis pamatė , kad karalius nenori jų išklausyti , žmonės , karaliui atsakydami , tarė : „ Kokia mums dalis Dovyde ? Nėra paveldo Jesės sūnuje ! Izraeli , į savo palapines ! Dabar , Dovydai , rūpinkis savo namais ! “ Visas Izraelis nuėjo į savo palapines .
11012017	Bet Rehabeamas ir toliau valdė izraelitus , gyvenančius Judo miestuose .
11012018	Karalius Rehabeamas pasiuntė Adoramą , tuomet buvusį lažo darbų vykdytoju , bet visas Izraelis užmušė jį akmenimis . Tada karalius paskubomis šoko į vežimą ir pabėgo į Jeruzalę .
11012019	Taip Izraelis ir kėlė maištą prieš Dovydo namus iki šios dienos .
11012020	Kai visas Izraelis išgirdo , kad Jeroboamas sugrįžo , jie išsiuntė žmones pašaukti jo į sueigą ir padarė jį viso Izraelio karaliumi . Tik Dovydo giminė liko ištikima Dovydo namams .
11012021	Sugrįžęs į Jeruzalę , Rehabeamas sutelkė visus Judo namus ir Benjamino giminę — šimtą aštuoniasdešimt tūkstančių rinktinių karių — kovoti su Izraeliu ir sugrąžinti karalystę Saliamono sūnui Rehabeamui .
11012022	Bet Dievo vyrą Šemają pasiekė Dievo žodis :
11012023	„ Sakyk Judo karaliui Rehabeamui , visiems Judo namams ir likusiems tautos žmonėms :
11012024	‘ Taip kalbėjo VIEŠPATS . Nežygiuosite kovoti su savo giminėmis izraelitais . Tegrįžta kiekvienas į savo namus , nes aš tai padariau ! ’ “ Tad jie paklausė VIEŠPATIES žodžio ir sugrįžo namo , kaip VIEŠPATS buvo liepęs .
11012025	Jeroboamas įtvirtino Sichemą Efraimo aukštumose ir ten gyveno . Išsikėlęs iš ten , jis įtvirtino Penuelį .
11012026	Širdyje Jeroboamas baiminosi : „ O jei karalystė ims ir sugrįš Dovydo namams ?
11012027	Jei ši tauta ir toliau eis atnašauti aukų VIEŠPAČIUI Jeruzalėje , šios tautos žmonių širdys vėl sugrįš pas jų valdovą Judo karalių Rehabeamą . Mane jie nužudys ir sugrįš pas Judo karalių Rehabeamą ! “
11012028	Pasitaręs karalius padarė du aukso veršius . Žmonėms jis tarė : „ Gana ilgai ėjote į Jeruzalę . Izraeli , štai tavo Dievas , kuris išvedė tave iš Egipto žemės ! “
11012029	Vieną jų pastatė Betelyje , o kitą — Dane .
11012030	Tai vedė į nuodėmę , nes žmonės ėjo į Betelį ir Daną šių veršių pagarbinti .
11012031	Jis statė ir šventyklas aukštumų alkuose bei skyrė kunigus iš žmonių , kurie nebuvo kilę iš Levio giminės .
11012032	Jeroboamas įvedė iškilmę aštunto mėnesio penkioliktą dieną , panašią į iškilmę Judo žemėje , ir atnašavo aukas ant aukuro . Taip jis darė Betelyje , atnašaudamas savo padarytiems veršiams . Į Betelį paskyrė kunigus aukštumų alkuose , kuriuos buvo pastatęs .
11012033	Aštunto mėnesio — to mėnesio , kurį savo širdyje buvo sumanęs įvesti iškilmę izraelitams — penkioliktą dieną Jeroboamas užkopė atnašauti aukos ant aukuro , kurį buvo pastatęs Betelyje .
11013001	Jeroboamui stovint prie aukuro atnašauti smilkalų , į Betelį iš Judo VIEŠPATIES liepiamas atėjo vienas Dievo vyras .
11013002	VIEŠPATIES įsakymu jis pasmerkė aukurą , tardamas : „ Aukure , aukure ! Taip kalbėjo VIEŠPATS : ‘ Dovydo namams gims sūnus , vardu Jošijas . Jis atnašaus ant tavęs aukštumų alkų kunigus , deginančius ant tavęs smilkalus . Ant tavęs bus deginami žmonių kaulai ’ “ .
11013003	Tą pačią dieną jis davė ženklą , tardamas : „ Štai ženklas , kad VIEŠPATS kalbėjo : ‘ Šis aukuras bus sugriautas ir ant jo esantys pelenai išžarstyti ’ “ .
11013004	Išgirdęs , kaip Dievo vyras pasmerkė Betelio aukurą , karalius Jeroboamas ištiesė ranką nuo aukuro , tardamas : „ Suimkite jį ! “ Bet ištiesta į Dievo vyrą ranka sustingo , ir Jeroboamas nebegalėjo jos sulenkti .
11013005	Be to , ir aukuras sugriuvo , ir pelenai buvo išžarstyti pagal ženklą , kurį VIEŠPATIES įsakymu buvo davęs Dievo vyras .
11013006	„ Prašau maldauti VIEŠPATIES , savo Dievo , malonės , — tarė karalius Dievo vyrui , — ir melstis už mane , kad ranka man būtų sugrąžinta “ . Dievo vyras maldavo VIEŠPATĮ , ir karalius vėl galėjo sulenkti ranką . Ji tapo tokia , kokia buvo pirma .
11013007	Tada karalius kalbino Dievo vyrą : „ Eikš su manimi į namus ir atsigaivink . Duosiu tau dovaną “ .
11013008	Bet Dievo vyras atsakė karaliui : „ Nors man duotumei pusę savo karalystės , neisiu su tavimi . Šioje vietoje nevalgysiu duonos ir negersiu vandens ,
11013009	nes taip man buvo VIEŠPATIES liepta : ‘ Nei duonos valgysi , nei vandens gersi , nei keliu , kuriuo atėjai , grįši ’ “ .
11013010	Tad Dievo vyras nuėjo kitu keliu . Keliu , kuriuo į Betelį buvo atėjęs , negrįžo .
11013011	Betelyje gyveno senas pranašas . Atėję jo sūnūs papasakojo jam visa , ką Dievo vyras tą dieną buvo padaręs Betelyje . Jie pakartojo tėvui ir žodžius , kuriuos jis buvo pasakęs karaliui .
11013012	„ Kuriuo keliu jis nuėjo ? “ — paklausė tėvas . Jo sūnūs parodė jam kelią , kuriuo buvo nuėjęs iš Judo atėjęs Dievo vyras .
11013013	Tada jis tarė savo sūnums : „ Pabalnokite man asilą “ . Jie pabalnojo jam asilą , ir pranašas , sėdęs ant jo ,
11013014	išjojo paskui Dievo vyrą . Suradęs jį sėdintį po ąžuolu , paklausė : „ Ar tu tas Dievo vyras , kuris atėjo iš Judo ? “ Jis atsakė : „ Taip , tai aš “ . —
11013015	„ Eikš su manimi , — tarė jam pranašas , — ir ko nors užvalgyk “ .
11013016	Bet jis atsakė : „ Negaliu nei grįžti su tavimi , nei pas tave užeiti . Šioje vietoje aš nevalgysiu duonos ir negersiu vandens ,
11013017	nes man buvo VIEŠPATIES liepta : ‘ Nei duonos valgysi , nei vandens gersi , nei keliu , kuriuo atėjai , grįši ’ “ .
11013018	— „ Ir aš esu pranašas , kaip ir tu , — kalbėjo jam pranašas , — man VIEŠPATIES įsakymu angelas tarė : ‘ Parsivesk jį atgal į namus duonos pavalgyti ir vandens atsigerti ’ “ . Bet pranašas jam melavo .
11013019	Tada Dievo vyras sugrįžo su juo , ir jo namuose valgė duonos ir gėrė vandens .
11013020	Jiems sėdint prie stalo , VIEŠPATIES žodis pasiekė atgal jį parvedusį pranašą .
11013021	Atėjusiam iš Judo Dievo vyrui jis paskelbė : „ Taip kalbėjo VIEŠPATS : ‘ Kadangi neklausei VIEŠPATIES žodžio ir nesilaikei įsakymo , kurį VIEŠPATS , tavo Dievas , buvo tau davęs ,
11013022	bet sugrįžai ir valgei duonos bei gėrei vandens vietoje , apie kurią tau sakiau : ‹ Ten nevalgysi duonos ir negersi vandens › , — tavo kūnas niekada nepasieks tavo protėvių kapo ’ “ .
11013023	Dievo vyrui pavalgius duonos ir atsigėrus vandens , jam buvo pabalnotas jį parvedusio pranašo asilas ,
11013024	ir jis leidosi į kelionę . Kelyje jį užpuolė liūtas ir sudraskė . Jo kūnas liko tįsoti ant kelio , o šalia lavono stovėjo asilas ir tupėjo liūtas .
11013025	Eidami pro šalį , žmonės matė ant kelio tįsantį lavoną ir šalia tupintį liūtą . Nuėję į miestą , kuriame gyveno senasis pranašas , apie tai papasakojo .
11013026	Dievo vyrą atgal parvedęs pranašas , tai išgirdęs , tarė : „ Tai Dievo vyras , kuris nepaisė Dievo žodžio . Užtat VIEŠPATS ir atidavė jį liūtui , kuris jį sudraskė ir užmušė , kaip buvo jam sakęs VIEŠPATS “ .
11013027	Savo sūnums pranašas tarė : „ Pabalnokite man asilą “ . Pabalnojus asilą ,
11013028	jis išjojo ir surado ant kelio tįsantį kūną su asilu ir liūtu prie lavono . Liūtas lavono neėdė ir asilo nedraskė .
11013029	Pranašas paėmė Dievo vyro kūną ir užkėlęs ant asilo pargabeno į miestą apraudoti ir palaidoti .
11013030	Kūną paguldė į savo paties kapą . Raudodamas jį apverkė : „ Ak , mano broli ! “
11013031	Dievo vyrą palaidojęs pranašas savo sūnums tarė : „ Kai mirsiu , palaidokite mane kape , kuriame palaidotas Dievo vyras , mano kaulus paguldykite šalia jo kaulų ,
11013032	nes žodis , kurį jis paskelbė VIEŠPATIES įsakymu prieš Betelio aukurą ir prieš visus aukštumų alkus , esančius Samarijoje , tikrai išsipildys “ .
11013033	Net po šio įvykio Jeroboamas negrįžo iš savo nedoro kelio , bet ir toliau skyrė kunigus aukštumų alkams iš paprastų žmonių . Kas tik norėjo būti kunigu , būdavo pašventinamas aukštumų alkams .
11013034	Taip Jeroboamo namai užsitraukė nuodėmę , už kurią turėjo būti sunaikinti ir nušluoti nuo žemės veido .
11014001	Tuo metu susirgo Jeroboamo sūnus Abija .
11014002	Jeroboamas tarė savo žmonai : „ Eik , persirenk , kad nebūtumei pažinta , jog esi Jeroboamo žmona , ir nueik į Šiloją . Ten gyvena pranašas Ahija , kuris numatė , kad aš būsiu šios tautos karalius .
11014003	Pasiimk dešimt duonos kepalų , keletą tešlainių bei ąsotį medaus ir nueik pas jį . Jis tau pasakys , kas nutiks berniukui “ .
11014004	Jeroboamo žmona taip ir padarė . Ji leidosi kelionėn į Šiloją ir nuėjo prie Ahijos namų . Ahija nebegalėjo matyti , nes senatvė buvo aptemdžiusi jam akis ,
11014005	bet VIEŠPATS Ahijai buvo pasakęs : „ Žiūrėk , Jeroboamo žmona ateina pas tave teirautis apie savo sūnų , nes tas serga . Taip ir taip su ja kalbėsi . Ji ateis persirengusi “ .
11014006	Išgirdęs jos žingsnius , kai ėjo pro duris , Ahija tarė : „ Įeik , Jeroboamo žmona . Kam apsimeti esanti kita ? Turiu tau perduoti skaudžią žinią .
11014007	Eik ir pasakyk Jeroboamui : ‘ Taip kalbėjo VIEŠPATS , Izraelio Dievas . Aš iškėliau tave iš tautos ir padariau tave savo tautos Izraelio valdovu ;
11014008	aš atplėšiau karalystę nuo Dovydo namų ir atidaviau ją tau . Bet tu nebuvai kaip mano tarnas Dovydas , kuris laikėsi mano įsakymų ir sekė mane visa širdimi , darydamas tik tai , kas dora mano akyse .
11014009	Tu elgeisi nedoriau už visus prieš tave buvusius , tu ėmei ir pasidarei sau kitų dievų ir liedintų atvaizdų mane į piktumą vesti . Tu man atsukai nugarą .
11014010	Todėl aš užtrauksiu nelaimę Jeroboamo namams , išrausiu iš Jeroboamo šeimos visus vyriškius — vergą ir laisvą Izraelyje — ir švariai iššluosiu Jeroboamo namus , kaip iššluojamas mėšlas .
11014011	Kas iš Jeroboamo šeimos mirs mieste , tą šunys suės , o kas mirs atvirame lauke , tą padangių paukščiai sules , nes taip VIEŠPATS kalbėjo ’ .
11014012	Tad leiskis į kelionę , grįžk į savo namus . Kai tik įkelsi koją į miestą , tavo vaikas mirs .
11014013	Visas Izraelis jį apraudos ir palaidos . Vien jis iš Jeroboamo šeimos bus nuneštas į kapą , nes tik jame VIEŠPATS , Izraelio Dievas , gali rasti šį tą gero .
11014014	Be to , VIEŠPATS paskirs Izraeliui karalių , kuris padarys Jeroboamo namams galą !
11014015	VIEŠPATS tol plaks Izraelį , kol jis ims svyruoti , kaip svyruoja nendrė vandenyje . Jis išraus Izraelį iš šios geros žemės , duotos jų protėviams , ir išblaškys juos anapus Upės , nes jie , darydamiesi sau šventuosius stulpus , supykdė VIEŠPATĮ .
11014016	Jis paliks Izraelį už Jeroboamo nuodėmes , kuriomis jis nusidėjo ir įvedė Izraelį į nuodėmę “ .
11014017	Jeroboamo žmona pakilo ir leidosi į kelionę . Ji parėjo į Tircą . Vos peržengus jai namų slenkstį , berniukas mirė .
11014018	Jį laidojo visas Izraelis ir raudojo pagal VIEŠPATIES žodį , ištartą per savo tarną pranašą Ahiją .
11014019	O kiti Jeroboamo darbai — kaip jis kariavo ir kaip valdė — aprašyti Izraelio karalių metraščiuose .
11014020	Jeroboamas valdė dvidešimt dvejus metus . Tada jis užmigo su savo protėviais , o vietoj jo pradėjo karaliauti jo sūnus Nadabas .
11014021	Tuo tarpu Saliamono sūnus Rehabeamas tapo Judo karaliumi . Rehabeamas buvo keturiasdešimt vienerių metų , kai pradėjo karaliauti . Jis karaliavo septyniolika metų Jeruzalėje — mieste , kurį VIEŠPATS buvo išsirinkęs iš visų Izraelio giminių kaip buveinę savo vardui . Jo motinos vardas buvo Naama Amonitė .
11014022	Judas darė , kas nedora VIEŠPATIES akyse . Savo nuodėmėmis jie pykdė jį net labiau , negu tai buvo darę jų protėviai .
11014023	Ir jie statėsi aukštumų alkus , akmenis ir šventuosius stulpus ant kiekvienos kalvos ir po kiekvienu lapuotu medžiu .
11014024	Krašte buvo ir vyriškių — šventyklų kekšių . Judas kartojo visas pasibjaurėtinas apeigas tautų , kurias VIEŠPATS buvo pašalinęs iš kelio izraelitams .
11014025	Penktais karaliaus Rehabeamo metais Egipto karalius Šišakas užpuolė Jeruzalę .
11014026	Jis pagrobė ir VIEŠPATIES Namų turtus , ir karaliaus rūmų turtus . Viską paėmė . Jis pagrobė net Saliamono padarytus aukso skydus .
11014027	Užtat vietoj jų karalius Rehabeamas padarė vario skydus ir patikėjo juos rankoms sargybos pareigūnų , saugančių karaliaus rūmų duris .
11014028	Kai tik karalius eidavo į VIEŠPATIES Namus , vyrai nešdavosi juos ir po to sugrąžindavo į sargybinę .
11014029	Kiti Rehabeamo darbai — visa , ką jis darė — argi nėra aprašyti Judo karalių metraščiuose ?
11014030	Tarp Rehabeamo ir Jeroboamo nuolat vyko karas .
11014031	Rehabeamas užmigo su savo protėviais ir buvo palaidotas su savo protėviais Dovydo mieste . Jo motinos vardas buvo Naama Amonitė . Vietoj jo karaliumi tapo jo sūnus Abijamas .
11015001	Aštuonioliktais karaliaus Nebato sūnaus Jeroboamo metais Abijamas tapo Judo karaliumi .
11015002	Jeruzalėje jis karaliavo trejus metus ; jo motina buvo Abšalomo duktė , vardu Maaka .
11015003	Jis kartojo visas nuodėmes , kurias iki jo buvo daręs jo tėvas ; VIEŠPAČIUI , savo Dievui , jis nebuvo nuoširdus , kaip jo tėvas Dovydas .
11015004	Nepaisant to , dėl Dovydo VIEŠPATS , jo Dievas , davė jam žibintą Jeruzalėje , pažadindamas jam įpėdinį ir apsaugodamas Jeruzalę ,
11015005	nes Dovydas buvo daręs , kas dora VIEŠPATIES akyse , ir per visas savo gyvenimo dienas nebuvo nukrypęs nuo viso , ką jis buvo jam įsakęs , išskyrus atsitikimą su Ūrija Hetitu .
11015006	Karas tarp Rehabeamo ir Jeroboamo tęsėsi per visas jo gyvenimo dienas .
11015007	Kiti Abijamo darbai — visa , ką jis darė — argi nėra aprašyti Judo karalių metraščiuose ? Tarp Abijamo ir Jeroboamo vyko karas .
11015008	Abijamas užmigo su savo protėviais ir buvo palaidotas Dovydo mieste . Vietoj tėvo karaliumi tapo jo sūnus Asa .
11015009	Dvidešimtais Izraelio karaliaus Jeroboamo metais Asa tapo Judo karaliumi .
11015010	Jeruzalėje jis karaliavo keturiasdešimt vienerius metus ; jo motina buvo Abšalomo duktė , vardu Maaka .
11015011	Asa darė , kas dora VIEŠPATIES akyse , kaip jo tėvas Dovydas buvo daręs .
11015012	Iš krašto jis išvarė šventyklų kekšius ir pašalino visus protėvių padarytus stabus .
11015013	Be to , jis pašalino savo motiną Maaką iš motinos karalienės vietos , nes ji buvo padariusi pasibjaurėtiną atvaizdą Ašerai . Asa nuvertė jos pasibjaurėtiną atvaizdą ir sudegino Kidrono slėnyje .
11015014	Bet aukštumų alkai nebuvo išnaikinti . Nepaisant to , Asa buvo nuoširdus su VIEŠPAČIU , savo Dievu , per visas savo dienas .
11015015	Į VIEŠPATIES Namus jis atnešė savo tėvo įžadu pašventintų atnašų ir savo paties įžadu pašventintų atnašų — sidabro , aukso bei įvairių reikmenų .
11015016	Karas tarp Asos ir Izraelio karaliaus Bašos vyko per visas jų dienas .
11015017	Izraelio karalius Baša , atžygiavęs prieš Judą , įtvirtino Ramą , norėdamas užkirsti kelią žmonėms išeiti ar įeiti pas Judo karalių Asą .
11015018	Tada Asa , paėmęs visą sidabrą ir auksą , likusius VIEŠPATIES Namų ir karaliaus rūmų ižde , patikėjo juos savo pareigūnams . Karalius Asa pasiuntė juos Aramo karaliui Ben Hadadui , Hezjono sūnaus Tabrimono sūnui , viešpataujančiam Damaske , tardamas :
11015019	„ Tebūna tarp manęs ir tavęs sąjunga , kaip buvo tarp mano tėvo ir tavo tėvo . Štai siunčiu tau sidabro ir aukso dovaną . Imk ir nutrauk sąjungą su Izraelio karaliumi Baša , kad jis atsitrauktų nuo manęs “ .
11015020	Ben Hadadas paklausė karaliaus Asos . Pasiuntęs savo kariuomenės vadus prieš Izraelio miestus , jis užėmė Ijoną , Daną , Abel Bet Maaką ir visą Kineretą su visa Naftalio žeme .
11015021	Išgirdęs apie tai , Baša nustojo tvirtinęs Ramą ir pasiliko Tircoje .
11015022	Tada karalius Asa sutelkė visą Judą be išimties , ir jie išnešė akmenis ir rąstus , kuriais Rama turėjo būti sutvirtinta . Jais karalius Asa sutvirtino Benjamino Gebą ir Micpą .
11015023	O visi kiti Asos darbai — visi jo žygdarbiai , visa , ką jis nuveikė , ir miestai , kuriuos jis įtvirtino — argi nėra aprašyti Judo karalių metraščiuose ? Bet senatvėje jis kentėjo nuo kojų ligos .
11015024	Asa užmigo su savo protėviais ir buvo palaidotas su savo protėviais savo tėvo Dovydo mieste . Vietoj jo karaliumi tapo jo sūnus Juozapatas .
11015025	Jeroboamo sūnus Nadabas tapo Izraelio karaliumi antrais Judo karaliaus Asos metais ir karaliavo Izraelyje dvejus metus .
11015026	Jis darė , kas nedora VIEŠPATIES akyse , eidamas savo tėvo pėdomis ir darydamas nuodėmę , į kurią jis buvo įvedęs Izraelį .
11015027	Ahijos sūnus Baša iš Isacharo namų surengė prieš jį sąmokslą . Baša užmušė jį prie filistinų Gibetono , kai Nadabas ir visas Izraelis buvo apgulę Gibetoną .
11015028	Taigi Baša nužudė Nadabą trečiais Judo karaliaus Asos metais ir vietoj jo tapo karaliumi .
11015029	Vos tapęs karaliumi , jis išžudė visus Jeroboamo namus ir nepaliko Jeroboamui nė gyvos dvasios , bet visiškai sunaikino jį pagal VIEŠPATIES žodį , kurį jis buvo ištaręs per savo tarną Ahiją Šilojietį ,
11015030	už nuodėmes , kurias Jeroboamas buvo padaręs ir įtraukęs Izraelį į nuodėmę , supykdydamas jomis VIEŠPATĮ , Izraelio Dievą .
11015031	O kiti Nadabo darbai — visa , ką jis darė — argi nėra aprašyti Izraelio karalių metraščiuose ?
11015032	Tarp Asos ir Izraelio karaliaus Bašos vyko karas per visas jų dienas .
11015033	Trečiais Judo karaliaus Asos metais Ahijos sūnus Baša Tircoje tapo viso Izraelio karaliumi ir karaliavo dvidešimt ketverius metus .
11015034	Jis darė , kas nedora VIEŠPATIES akyse , eidamas Jeroboamo pėdomis ir darydamas nuodėmę , į kurią jis buvo įvedęs Izraelį .
11016001	Hananio sūnų Jehuvą pasiekė VIEŠPATIES žodis prieš Bašą :
11016002	„ Aš pakėliau tave iš dulkių ir padariau tave savo tautos Izraelio vadu , bet tu ėjai Jeroboamo pėdomis ir vedei mano tautą Izraelį į nuodėmę , pykdydamas mane jų nuodėmėmis ,
11016003	tad , žiūrėk , aš nušluosiu Bašą bei jo namus ir padarysiu tavo namus kaip Nebato sūnaus Jeroboamo .
11016004	Kas tik iš Bašos šeimos mirs mieste , tą šunys suės , o kas tik mirs atvirame lauke , tą paukščiai sules “ .
11016005	O kiti Bašos darbai — ką jis darė , ir jo žygdarbiai — argi nėra aprašyti Izraelio karalių metraščiuose ?
11016006	Baša užmigo su savo protėviais ir buvo palaidotas Tircoje , o vietoj jo karaliumi tapo jo sūnus Ela .
11016007	Be to , VIEŠPATS per pranašą Hananio sūnų Jehuvą prabilo prieš Bašą ir jo namus ne vien dėl viso pikta , ką jis darė VIEŠPATIES akyse , pykdydamas jį savo darbais ir būdamas panašus į Jeroboamo namus , bet ir dėl to , kad juos sunaikino .
11016008	Dvidešimt šeštais Judo karaliaus Asos metais Bašos sūnus Ela tapo Izraelio karaliumi Tircoje ir karaliavo dvejus metus .
11016009	Jo dvariškis Zimris , pusės raitelių vadas , surengė prieš jį sąmokslą , kai jis buvo Tircoje visiškai pasigėręs Tircos rūmų prievaizdo Arcos namuose .
11016010	Zimris įėjo , parbloškė jį , užmušė ir dvidešimt septintais Judo karaliaus Asos metais vietoj jo tapo karaliumi .
11016011	Pradėjęs karaliauti ir vos spėjęs atsisėsti į sostą , jis išžudė visus Bašos namus , nepalikdamas nė vieno vyriškio iš jo giminių ar bičiulių .
11016012	Taip Zimris sunaikino visus Bašos namus pagal žodį , kurį VIEŠPATS buvo ištaręs per pranašą Jehuvą ,
11016013	už visas Bašos nuodėmes ir už jo sūnaus Elos nuodėmes , kuriomis jie patys buvo nusidėję ir įtraukę Izraelį į nuodėmę , pykdydami VIEŠPATĮ , Izraelio Dievą , savo stabais .
11016014	O kiti Elos darbai — visa , ką jis darė — argi nėra aprašyti Izraelio karalių metraščiuose ?
11016015	Dvidešimt septintais Judo karaliaus Asos metais Zimris karaliavo Tircoje septynias dienas . Tuo metu kariuomenė buvo apgulusi filistinų miestą Gibetoną .
11016016	Kariai stovykloje išgirdo : „ Zimris surengė sąmokslą ir nužudė karalių ! “ Todėl tą pačią dieną stovykloje visas Izraelis kariuomenės vadą Omrį padarė Izraelio karaliumi .
11016017	Tada Omris ir visas Izraelis su juo pasitraukė nuo Gibetono ir apgulė Tircą .
11016018	Matydamas , kad miestas bus paimtas , Zimris nuėjo į karaliaus rūmų bokštą ir susidegino su karaliaus rūmais . Taip jis mirė
11016019	už nuodėmes , kuriomis nusidėjo , darydamas , kas nedora VIEŠPATIES akyse , eidamas Jeroboamo pėdomis , ir už nuodėmes , kurias padarė , vesdamas Izraelį į nuodėmę .
11016020	O kiti Zimrio darbai ir sąmokslas , kurį jis surengė , argi nėra aprašyti Izraelio karalių metraščiuose ?
11016021	Tada Izraelio žmonės pasidalijo į dvi dalis . Pusė žmonių norėjo karaliumi padaryti Ginato sūnų Tibnį , o kita pusė rėmė Omrį .
11016022	Omrį rėmę žmonės buvo stipresni už Ginato sūnų Tibnį remiančius žmones . Taip Tibnis mirė , o Omris tapo karaliumi .
11016023	Omris pradėjo karaliauti trisdešimt pirmais Judo karaliaus Asos metais ir karaliavo dvylika metų . Tircoje jis karaliavo šešerius metus .
11016024	Jis nupirko Samarijos kalvą iš Šemero už du sidabro talentus , kalvą įtvirtino ir miestą , kurį pastatė , pavadino Samarija kalvos savininko Šemero vardu .
11016025	Omris darė , kas nedora VIEŠPATIES akyse , ir elgėsi nedoriau už visus savo pirmtakus .
11016026	Jis ėjo Nebato sūnaus Jeroboamo keliu visais atžvilgiais ir kartojo jo nuodėmes , kuriomis jis įtraukė į nuodėmę Izraelį , pykdydamas VIEŠPATĮ , Izraelio Dievą , jo stabais .
11016027	O kiti Omrio įvykdyti darbai ir jo atlikti žygdarbiai argi nėra aprašyti Izraelio karalių metraščiuose ?
11016028	Omris užmigo su savo protėviais ir buvo palaidotas Samarijoje , o vietoj jo karaliumi tapo jo sūnus Ahabas .
11016029	Trisdešimt aštuntais Judo karaliaus Asos metais Omrio sūnus Ahabas tapo Izraelio karaliumi . Omrio sūnus Ahabas valdė Izraelį Samarijoje dvidešimt dvejus metus .
11016030	Omrio sūnus Ahabas darė , kas nedora VIEŠPATIES akyse , daugiau už bet kurį savo pirmtaką .
11016031	Negana jam buvo kartoti Nebato sūnaus Jeroboamo nuodėmes ; jis paėmė žmona sidoniečių karaliaus Etbaalo dukterį Jezabelę ir pradėjo garbinti Baalą bei jam tarnauti .
11016032	Baalui jis padirbo aukurą Baalo šventykloje , kurią buvo pastatęs Samarijoje .
11016033	Ahabas padarė ir šventąjį stulpą . Ahabas padarė daugiau VIEŠPAČIUI , Izraelio Dievui , supykdyti negu bet kuris iš prieš jį buvusių Izraelio karalių .
11016034	Jo dienomis Hielis iš Betelio atstatė Jerichą . Dėdamas jo pamatus , jis neteko savo pirmagimio sūnaus Abiramo , o įstatydamas vartus į vietą , neteko savo jauniausio sūnaus Segubo , kaip VIEŠPATS buvo kalbėjęs per Nūno sūnų Jozuę .
11017001	Tišbietis Elijas iš Tišbės Gileade tarė Ahabui : „ Kaip gyvas VIEŠPATS , Izraelio Dievas , kuriam aš tarnauju , šiais metais nebus nei rasos , nei lietaus , nebent aš duosiu žodį “ .
11017002	Eliją pasiekė VIEŠPATIES žodis :
11017003	„ Eik iš čia , pasuk į rytus ir pasislėpk prie Kerito upelio į rytus nuo Jordano .
11017004	Atsigersi iš upelio , o maitinti tave ten aš paliepiau varnams “ .
11017005	Jis leidosi į kelionę vykdyti , ką VIEŠPATS jam buvo įsakęs . Nuėjęs gyveno prie Kerito upelio į rytus nuo Jordano .
11017006	Varnai atnešdavo jam duonos ir mėsos kas rytą ir kas vakarą , o iš upelio jis atsigerdavo .
11017007	Ilgainiui upelis išdžiūvo , nes krašte nebuvo lietaus .
11017008	Tada Eliją pasiekė VIEŠPATIES žodis :
11017009	„ Tuojau pat eik į Sidono Sareptą ir ten pasilik . Vienai tenykštei našlei įsakiau tave maitinti “ .
11017010	Jis leidosi į kelionę ir atėjo į Sareptą . Priėjęs miesto vartus , pamatė našlę , berenkančią malkas . Pasišaukęs ją , tarė : „ Prašau atnešti man truputį vandens inde atsigerti “ .
11017011	Jai einant atnešti , jis šūktelėjo iš paskos , sakydamas : „ Atnešk kąsnį duonos “ . —
11017012	„ Kaip gyvas tavo VIEŠPATS , — atsakė ji , — aš nieko kepto neturiu , tik saują miltų puode ir truputį aliejaus ąsotyje . Štai dabar rankioju pagalius , kad grįžusi namo tai paruoščiau sau ir sūnui . Suvalgysime ir tada mirsime “ . —
11017013	„ Nebijok , — tarė jai Elijas , — eik ir daryk kaip sakei . Bet pirma padaryk paplotėlį ir atnešk jį man , o paskui paruošk ką nors sau ir savo sūnui .
11017014	Mat VIEŠPATS , Izraelio Dievas , taip kalbėjo : ‘ Miltai puode neišseks nei ąsotyje aliejaus nepritrūks iki tos dienos , kurią VIEŠPATS atsiųs žemei lietaus ’ “ .
11017015	Nuėjusi ji padarė kaip Elijas buvo pasakęs . Ji pati ir jis bei visa jos šeimyna turėjo maisto ilgą laiką .
11017016	Miltai puode neišseko nei aliejaus ąsotyje nepritrūko , kaip VIEŠPATS buvo sakęs per Eliją .
11017017	Po šių įvykių atsitiko taip , kad tos moters — namų šeimininkės — sūnus susirgo . Jis vis blogėjo , kol pagaliau nustojo alsuoti .
11017018	Tada ji tarė Elijui : „ Ką pikta , Dievo tarne , aš tau padariau , kad turėjai pas mane ateiti man kaltės priminti ir mano sūnaus nužudyti ? “
11017019	Bet jis atsakė jai : „ Duok man savo sūnų “ . Paėmęs jį iš jos rankų , nusinešė į viršutinio aukšto kambarį , kur gyveno , ir paguldė ant savo lovos .
11017020	„ VIEŠPATIE , mano Dieve , — šaukėsi jis VIEŠPATIES , — argi tu net šiai našlei , pas kurią svečiuojuosi , atsiuntei nelaimę , užmušdamas jos sūnų ? “
11017021	Tada jis gulė ant vaiko tris kartus ir šaukėsi VIEŠPATIES , tardamas : „ VIEŠPATIE , mano Dieve , maldauju : tesugrįžta šio vaiko gyvastis į jo kūną ! “
11017022	VIEŠPATS išgirdo Elijo maldavimą , vaiko gyvastis sugrįžo į jį , ir jis atgijo .
11017023	Paėmęs vaiką , Elijas nunešė iš viršutinio aukšto kambario žemyn į seklyčią ir atidavė motinai , tardamas : „ Žiūrėk , tavo sūnus gyvas “ . —
11017024	„ Dabar aš tikrai žinau , kad esi Dievo vyras , — atsakė moteris Elijui , — ir kad VIEŠPATIES žodis sklinda iš tavo lūpų “ .
11018001	Daug vėliau , trečiaisiais [ sausros ] metais , Eliją pasiekė VIEŠPATIES žodis : „ Eik ir pasirodyk Ahabui . Aš atsiųsiu žemei lietaus “ .
11018002	Tad Elijas nuėjo pas Ahabą . Samarijoje buvo didelis badas .
11018003	Ahabas pasišaukė rūmų valdytoją Abdiją . Abdijas laikė VIEŠPATĮ didelėje pagarboje .
11018004	Jezabelei žudant VIEŠPATIES pranašus , Abdijas buvo paėmęs šimtą pranašų , paslėpęs juos po penkiasdešimt olose ir aprūpinęs duona ir vandeniu .
11018005	Ahabas tarė Abdijui : „ Pereik per kraštą , nueik prie visų vandens šaltinių ir visų srovių . Galbūt rasime šiek tiek žolės arkliams ir mulams išgelbėti , idant neliktume be gyvulių “ .
11018006	Norėdami išžvalgyti kraštą , jiedu išsiskyrė : Ahabas ėjo atskirai vienu keliu , o Abdijas — atskirai kitu keliu .
11018007	Abdijui keliaujant , jį pasitiko Elijas . Atpažinęs jį , Abdijas puolė kniūbsčias ir tarė : „ Ar tai tu , mano viešpatie Elijau ? “ —
11018008	„ Taip , tai aš , — atsakė šis , — eik ir pasakyk savo valdovui , kad Elijas čia ! “ —
11018009	„ Kuo aš tau nusidėjau , kad atiduodi savo tarną į rankas Ahabui , idant mane užmuštų ?
11018010	Kaip gyvas VIEŠPATS , tavo Dievas , nėra jokios tautos ar karalystės , į kurią mano valdovas nebūtų siuntęs tavęs ieškoti . Atsakius : ‘ Čia jo nėra ’ , — jis reikalaudavo iš tos karalystės ar tautos priesaikos , kad tavęs nesurado .
11018011	O dabar sakai : ‘ Eik ir pasakyk savo valdovui , kad Elijas čia ’ .
11018012	Kai tik pasitrauksiu nuo tavęs , VIEŠPATIES dvasia nuneš tave nežinia kur . Taigi , kai nuėjęs pranešiu Ahabui , o jis negalės tavęs surasti , užmuš mane , nors aš , tavo tarnas , VIEŠPAČIUI rodžiau pagarbą nuo pat jaunystės .
11018013	Mano viešpačiui tikrai buvo pranešta , ką aš padariau , Jezabelei žudant VIEŠPATIES pranašus , kaip paslėpiau šimtą VIEŠPATIES pranašų po penkiasdešimt į olą ir aprūpinau juos duona ir vandeniu .
11018014	O dabar tu sakai : ‘ Eik ir pasakyk savo valdovui : Elijas čia ! ’ Juk jis tikrai mane užmuš “ .
11018015	Elijas tarė : „ Kaip gyvas Galybių VIEŠPATS , kuriam aš tarnauju , šiandien tikrai jam pasirodysiu “ .
11018016	Tad Abdijas nuėjo pasitikti Ahabo ir pranešė jam , o Ahabas atėjo Elijo pasitikti .
11018017	Pamatęs Eliją , Ahabas tarė jam : „ Ar tai tu , kuris vargini Izraelį ? “ —
11018018	„ Ne aš Izraelį varginau , — atsikirto Elijas , — bet tu ir tavo tėvo namai , nes atmetėte VIEŠPATIES įsakymus ir ėjote paskui Baalą .
11018019	Užtat pasiųsk surinkti visą Izraelį pas mane ant Karmelio kalno drauge su keturiais šimtais penkiasdešimt Baalo pranašų ir keturiais šimtais Ašeros pranašų , valgančių prie Jezabelės stalo “ .
11018020	Ahabas išsiuntė žmones pašaukti visų izraelitų ir surinko pranašus ant Karmelio kalno .
11018021	Tada Elijas priėjo prie visų žmonių ir tarė : „ Ar ilgai jūs šlubuosite abiem kojom ? Jeigu VIEŠPATS yra Dievas , sekite paskui jį , bet jeigu Baalas , tuomet sekite jį ! “ Žmonės neatsakė jam nė žodžio .
11018022	Tada Elijas tarė žmonėms : „ Aš , vien tik aš , likau VIEŠPATIES pranašas , o Baalo pranašų yra keturi šimtai penkiasdešimt vyrų .
11018023	Tebūna duota mums du jautukai . Teišsirenka jie sau vieną jautuką , tesukapoja į gabalus ir tepadeda ant malkų , bet ugnies teneužkuria . O aš paruošiu kitą jautuką ir padėsiu jį ant malkų , bet ugnies neužkursiu .
11018024	Tada jūs šaukitės savo dievo jo vardu , o aš šauksiuosi VIEŠPATIES jo vardu . Sutarkime : Dievas , kuris atsakys ugnimi , iš tikrųjų yra Dievas “ . Visi žmonės atsakė : „ Gerai pasakyta ! “
11018025	Elijas tarė Baalo pranašams : „ Išsirinkite sau vieną jautuką ir pirmi paruoškite jį , nes jūsų daugiau . Tada šaukitės savo dievo jo vardu , bet ugnies nekurkite “ .
11018026	Paėmę jiems duotą jautuką , jie paruošė jį ir šaukėsi Baalo jo vardu nuo ryto iki vidudienio , sakydami : „ Baalai , išklausyk mus ! “ Bet nebuvo jokio garso , niekas neatsakė . Klupčiodami jie šoko aplink pastatytą aukurą .
11018027	Atėjus vidudieniui , Elijas iš jų pasityčiojo , sakydamas : „ Šaukite garsiau ! Juk jis dievas ! Arba jis užsisvajojo , arba paėjėjo į pakelę , arba keliauja , arba galbūt užmigo ir turi būti pažadintas “ .
11018028	Jie garsiai šaukė ir pagal savo paprotį čaižė save kalavijais ir ietimis , kol apsipylė krauju .
11018029	Vidudieniui praėjus , jie vis dar šėlo , pranašaudami pagavoje iki pat aukos atnašavimo . Vis dar nebuvo jokio garso , ir nebuvo , kas atsakytų ar išklausytų .
11018030	Tada Elijas tarė visiems žmonėms : „ Ateikite arčiau prie manęs “ . Visi žmonės priėjo arčiau prie jo . Jis atstatė VIEŠPATIES aukurą , kuris buvo nuverstas .
11018031	Elijas paėmė dvylika akmenų pagal Jokūbo , kurį buvo pasiekęs Dievo žodis : „ Tavo vardas bus Izraelis “ , — sūnų giminių skaičių
11018032	ir iš tų akmenų pastatė aukurą VIEŠPATIES vardui . Tada iškasė aplink aukurą griovį , kuriame buvo galima pasėti du saikus grūdų .
11018033	Paskui jis sudėjo malkas , sukapojo į gabalus jautuką ir uždėjo ant malkų . Jis tarė : „ Pripilkite keturis ąsočius vandens ir užpilkite jį ant deginamosios aukos ir ant malkų “ .
11018034	Vėl tarė : „ Padarykite tai dar kartą “ , ir jie tai padarė antrą kartą . „ Padarykite tai trečią kartą “ , — tarė jis , ir jie tai padarė trečią kartą .
11018035	Vanduo bėgo visur aplink aukurą , net griovys buvo pilnas vandens .
11018036	Atėjus metui atnašauti auką , pranašas Elijas priėjo ir tarė : „ VIEŠPATIE , Abraomo , Izaoko ir Izraelio Dieve , šią dieną tebūna žinoma , kad tu esi Izraelio Dievas , kad aš esu tavo tarnas ir kad visus tuos dalykus padariau tavo įsakymu .
11018037	Atsiliepk man , VIEŠPATIE ! Atsiliepk man , kad ši tauta žinotų , jog tu , VIEŠPATIE , esi Dievas , jog tu vėl susigrąžini jų širdis “ .
11018038	Tada nužengė VIEŠPATIES ugnis ir sudegino deginamąją auką , malkas , akmenis ir žemes . Ji sugėrė ir griovyje buvusį vandenį .
11018039	Tai matydami , visi žmonės puolė kniūbsti , šaukdami : „ VIEŠPATS yra Dievas ! Tik VIEŠPATS yra Dievas ! “
11018040	Elijas tarė jiems : „ Čiupkite Baalo pranašus ! Nė vienam neleiskite pabėgti ! “ Jie buvo suimti . Nuvaręs žemyn prie Kišono upelio , Elijas ten juos nužudė .
11018041	Elijas tarė Ahabui : „ Pakilk , valgyk ir gerk , nes atūžia smarkus lietus “ .
11018042	Tad Ahabas nuėjo pavalgyti ir atsigerti . Tuo tarpu Elijas , užkopęs į Karmelio viršūnę , atsisėdo ant žemės ir priglaudė veidą prie kelių .
11018043	Savo tarnui jis paliepė : „ Palypėk ir pasižvalgyk Jūros link “ . Palypėjęs tarnas pasižvalgė ir pranešė : „ Nieko nėra ! “ Septynis kartus Elijas liepė : „ Vėl nueik ! “
11018044	Septintą kartą tarnas pranešė : „ Žiūrėk , mažas debesėlis , ne didesnis už žmogaus plaštaką , kyla nuo Jūros “ . Tada Elijas tarė : „ Eik ir sakyk Ahabui : ‘ Kinkyk vežimą ir leiskis žemyn , kad lietus tavęs neužkluptų ’ “ .
11018045	Už valandėlės dangus apsiniaukė juodais debesimis , papūtė vėjas , ir pradėjo smarkiai lyti . Įlipęs į vežimą , Ahabas nuvažiavo Jezreelio link .
11018046	Bet VIEŠPATIES ranka buvo virš Elijo . Prisijuosęs drabužius prie juosmens , jis bėgo pirma Ahabo iki pat Jezreelio .
11019001	Kai Ahabas papasakojo Jezabelei visa , ką Elijas padarė ir kaip išžudė kalaviju visus jos pranašus ,
11019002	Jezabelė nusiuntė pasiuntinį pas Eliją , tardama : „ Tai man tepadaro dievai ir dar teprideda , jeigu šiuo laiku rytoj nepadarysiu su tavo gyvastimi , kaip buvo padaryta su kiekvieno iš jų gyvastimi “ .
11019003	Išsigandęs ir gelbėdamas savo gyvybę , jis tučtuojau pabėgo . Pasiekęs Judo Beer Šebą , jis paliko ten savo tarną ,
11019004	o pats keliavo vieną dieną į dykumą . Priėjęs kadagį , atsisėdo po juo ir šaukėsi mirties . „ Gana ! — šaukė jis , — imk , VIEŠPATIE , imk mano gyvastį , nes aš nesu geresnis už savo protėvius “ .
11019005	Elijas atsigulė po kadagiu ir užmigo . Staiga jį palietė angelas ir tarė : „ Kelkis ir valgyk ! “
11019006	Jis apsižvalgė . Žiūri , prie galvos žaizdre keptas paplotis ir ąsotis vandens . Jis pavalgė , atsigėrė ir atsigulė .
11019007	VIEŠPATIES angelas atėjo antrą kartą ir , palietęs jį , tarė : „ Kelkis ir valgyk , antraip kelionė tau bus per sunki “ .
11019008	Atsikėlęs pavalgė ir atsigėrė . Tuo maistu pasistiprinęs , jis ėjo keturiasdešimt dienų ir keturiasdešimt naktų iki pat Dievo kalno Horebo .
11019009	Ten , įlindęs į olą , praleido naktį . Tada jį pasiekė VIEŠPATIES žodis : „ Ką čia veiki , Elijau ? “
11019010	Jis atsakė : „ Aš degu uolumu VIEŠPAČIUI , Galybių Dievui , nes izraelitai atmetė tavo Sandorą , nuvertė tavo aukurus ir išžudė tavo pranašus kalaviju . Tik aš vienas likau , o jie nori man gyvastį atimti “ .
11019011	„ Išeik laukan , — pašaukė jis , — ir stovėk ant kalno prieš VIEŠPATĮ , nes VIEŠPATS praeis “ . Pūtė didelis vėjas ir buvo toks stiprus , kad skaldė kalnus ir trupino į gabalus uolas prieš VIEŠPATĮ , bet VIEŠPATIES nebuvo vėjyje . Po vėjo — žemės drebėjimas , bet VIEŠPATIES nebuvo žemės drebėjime .
11019012	Po žemės drebėjimo — ugnis , bet VIEŠPATIES nebuvo ugnyje . O po ugnies — švelnus tylus dvelksmas .
11019013	Išgirdęs jį , Elijas apsigaubė veidą skraiste ir išėjęs atsistojo prie olos angos . Tada į jį balsas kreipėsi : „ Ką čia veiki , Elijau ? “
11019014	Jis atsakė : „ Aš degu uolumu VIEŠPAČIUI , Galybių Dievui , nes izraelitai atmetė tavo Sandorą , nuvertė tavo aukurus ir išžudė tavo pranašus kalaviju . Tik aš vienas likau , o jie trokšta man gyvastį atimti “ .
11019015	VIEŠPATS tarė jam : „ Grįžk keliu , kuriuo atėjai , į Damasko dykumą . Ten nuėjęs , patepsi Hazaelį Aramo karaliumi .
11019016	Patepk ir Nimšio sūnų Jehuvą Izraelio karaliumi , o Šafato sūnų Eliziejų iš Abel Meholos patepk pranašu vietoj savęs .
11019017	Kas tik pabėgs nuo Hazaelio kalavijo , tą užmuš Jehuvas , o kas tik pabėgs nuo Jehuvo kalavijo , tą Eliziejus užmuš .
11019018	Aš paliksiu Izraelyje septynis tūkstančius — visus tuos , kurie nesiklaupė Baalui ir kurių lūpos jo nebučiavo “ .
11019019	Iš ten iškeliavęs , Elijas rado Šafato sūnų Eliziejų beariantį . Buvo ariama dvylika jungų jaučių , o jis buvo su dvyliktuoju . Eidamas pro šalį , Elijas užmetė jam savo skraistę .
11019020	Palikęs jaučius , šis bėgo paskui Eliją , sakydamas : „ Prašau leisti man pabučiuoti tėvą ir motiną ; tada tave seksiu “ . — „ Eik , bet grįžk ! — atsakė Elijas . — Argi aš tau trukdau ? “ —
11019021	Eliziejus sugrįžo ir , paėmęs jungą jaučių , paskerdė juos . Naudodamas pakinktus kaip malkas , jis išvirė jų mėsą ir davė žmonėms valgyti . Tada paliko , sekė Eliją ir tapo jo tarnu .
11020001	Aramo karalius Ben Hadadas sutelkė visą savo kariuomenę ir lydimas trisdešimt dviejų karalių drauge su raiteliais ir kovos vežimais atžygiavo į Samariją , puolė ją ir apgulė .
11020002	Pas karalių Ahabą į miestą jis siuntė pasiuntinius
11020003	jam pasakyti : „ Taip kalbėjo Ben Hadadas : ‘ Tavo sidabras ir auksas yra mano , taip pat tavo gražiosios žmonos bei vaikai yra mano ’ “ .
11020004	Izraelio karalius jam atsakė : „ Mano viešpatie karaliau , taip yra , kaip tu pasakei ! Aš ir visa , ką turiu , yra tavo “ .
11020005	Bet pasiuntiniai vėl atėjo , tardami : „ Taip kalbėjo Ben Hadadas : ‘ Aš siunčiau tau pasakyti , kad turi man atiduoti savo sidabrą ir auksą , savo žmonas ir vaikus .
11020006	Vis dėlto pasiųsiu pas tave savo tarnus rytoj maždaug šiuo laiku ; jie iškrės tavo rūmus bei tavo dvariškių namus , paims visa , ką tu brangini , ir išneš ’ “ .
11020007	Tada Izraelio karalius sušaukė visus krašto seniūnus ir tarė : „ Tik pagalvokite ! Žiūrėkite patys , kaip tas žmogus nori mus pražudyti ! Juk kai jis reikalavo iš manęs mano žmonų ir vaikų , sidabro ir aukso , aš nesipriešinau “ .
11020008	Visi seniūnai ir žmonės sakė jam : „ Neklausyk ir nesutik ! “
11020009	Tad Ben Hadado pasiuntiniams jis tarė : „ Pasakykite mano viešpačiui karaliui : ‘ Visa , ko tu iš pradžių reikalavai iš savo tarno , aš padarysiu . Bet šito dalyko padaryti negaliu ’ “ . Pasiuntiniai išėjo ir jam tai pranešė .
11020010	Tada Ben Hadadas pasiuntė žodį : „ Tai tepadaro man dievai ir dar teprideda , jei pakaks Samarijoje dulkių kiekvienam mano vyrų bent po saują pasiimti “ . —
11020011	„ Pasakykite jam , — atsakė Izraelio karalius , — tenesigiria žmogus , kuris dar tik juosiasi kalaviją , kaip tas , kuris nusijuosia “ .
11020012	Ben Hadadas su kitais karaliais gėrė palapinėse , kai išgirdo šį atsakymą . „ Pasiruoškite pulti ! “ — įsakė jis savo vyrams . Jie pasiruošė pulti miestą .
11020013	Tada vienas pranašų , priėjęs prie Izraelio karaliaus Ahabo , tarė : „ Taip kalbėjo VIEŠPATS : ‘ Ar matei šią didelę kariuomenę ? Štai šiandien aš ją atiduosiu tau į rankas , ir tu žinosi , kad aš esu VIEŠPATS ’ “ .
11020014	Ahabas klausė : „ Per ką tai įvyks ? “ Pranašas atsakė : „ Taip kalbėjo VIEŠPATS : ‘ Per sričių valdytojų apsaugos vaikinus ’ “ . Ahabas klausė : „ Kas pradės mūšį ? “ — „ Tu “ , — atsakė pranašas .
11020015	Tada Ahabas surinko sričių valdytojų apsaugos vaikinus ; jų buvo du šimtai trisdešimt du . O po jų apžiūrėjo visus izraelitus — septynis tūkstančius .
11020016	Jie išėjo vidudienį , tuo tarpu Ben Hadadas buvo visiškai pasigėręs palapinėje , jis ir trisdešimt du karaliai , jo sąjungininkai .
11020017	Sričių valdytojų apsaugos vaikinai išėjo pirmi . Ben Hadadas buvo išsiuntęs žvalgus , ir jie pranešė : „ Keletas vyrų išėjo iš Samarijos “ .
11020018	Jis tarė : „ Jei jie išėjo taikingai pasiduoti , paimkite juos gyvus ; jei išėjo kovoti , vis tiek paimkite juos gyvus “ .
11020019	Bet jie , sričių valdytojų vaikinai ir juos sekusi kariuomenė , jau buvo išžygiavę iš miesto ,
11020020	ir kiekvienas guldė savo priešą . Aramėjai bėgo , o Izraelis juos vijosi . Ir Aramo karalius Ben Hadadas pabėgo raitas kartu su kitais raiteliais .
11020021	Išžygiavęs Izraelio karalius puolė arklius bei kovos vežimus ir ištiko aramėjus dideliu pralaimėjimu .
11020022	Tada pranašas , priėjęs prie Izraelio karaliaus , tarė jam : „ Eik , stiprink savo pajėgas ir gerai apsvarstyk , ką turi daryti , nes pavasarį Aramo karalius atžygiuos prieš tave “ .
11020023	O Aramo karaliaus dvariškiai kalbėjo jam : „ Jų Dievas yra kalnų Dievas . Užtat jie ir buvo už mus stipresni . Bet jei kovosime su jais lygumoje , tikriausiai būsime už juos stipresni .
11020024	Be to , štai ką turi daryti : atstatyk karalius ir vietoj jų paskirk valdytojus .
11020025	Sutelk tokio pat dydžio kariuomenę , kokią praradai , arklį vietoj arklio , kovos vežimą vietoj kovos vežimo . Tada kovosime su jais lygumoje ir tikriausiai būsime už juos stipresni “ . Jis priėmė jų patarimą ir taip padarė .
11020026	Pavasarį Ben Hadadas sutelkė aramėjus ir atžygiavo į Afeką kovoti su Izraeliu .
11020027	Ir izraelitai buvo pašaukti prie ginklų , aprūpinti maistu ir išėjo prieš juos į mūšį . Pasistatę stovyklą priešais aramėjus , izraelitai atrodė tarsi dvi ožkų kaimenės , tuo tarpu aramėjai pripildė visą kraštą .
11020028	Tada Dievo vyras , priėjęs prie Izraelio karaliaus , tarė : „ Taip kalbėjo VIEŠPATS . Kadangi aramėjai sakė : ‘ VIEŠPATS yra kalnų Dievas , bet ne lygumų Dievas ’ , — atiduosiu visą šią kariuomenę tau į rankas , ir tu žinosi , kad aš esu VIEŠPATS “ .
11020029	Jie buvo stovyklose vieni priešais kitus septynias dienas . Septintą dieną prasidėjo mūšis . Vieną dieną izraelitai užmušė šimtą tūkstančių aramėjų pėstininkų .
11020030	Likusieji subėgo į Afeko miestą , bet jo siena užgriuvo ant dvidešimt septynių tūkstančių išlikusių vyrų , o Ben Hadadas pabėgo ir pasislėpė mieste .
11020031	Jo tarnai jam kalbėjo : „ Žiūrėk , mes girdėjome , kad Izraelio namų karaliai yra gailestingi . Prašom leisti mums užsidėti ant strėnų ašutines bei virves apie galvas ir pasiduoti Izraelio karaliui . Galbūt jis pasigailės tavo gyvasties “ .
11020032	Tad , apsijuosę strėnas ašutinėmis ir apsivynioję galvas virvėmis jie nuėjo pas Izraelio karalių ir tarė : „ Tavo tarnas Ben Hadadas sako : ‘ Prašau pasigailėti mano gyvasties ’ “ . O jis atsakė : „ Ar jis dar gyvas ? Jis mano brolis “ .
11020033	Laikydami tai geru ženklu , vyrai skubiai pasigavo jo žodį , tardami : „ Taip , Ben Hadadas tavo brolis “ . — „ Eikite ir atveskite jį “ , — paliepė jis . Ben Hadadas atėjo pas jį , ir jis pasisodino jį į savo vežimą .
11020034	Ben Hadadas tarė jam : „ Aš sugrąžinsiu miestus , kuriuos mano tėvas paėmė iš tavo tėvo , o tu gali įkurti savo turgavietes Damaske , kaip mano tėvas darė Samarijoje “ . — „ Aš savo ruožtu , — atsakė Ahabas , — su tokia sandora paleisiu tave namo “ . Tad jis sudarė su juo sandorą ir paleido jį .
11020035	Vienas vyras , pranašų mokinys , VIEŠPAČIUI įsakius , tarė savo bičiuliui : „ Eikš , suduok man ! “ Bet tas vyras atsisakė jį užgauti .
11020036	Jis tarė jam : „ Kadangi tu VIEŠPATIES žodžio nepaklausei , žiūrėk , kai tik nuo manęs pasitrauksi , sudraskys tave liūtas “ . Ir jam nuėjus , pasitiko jį liūtas ir sudraskė .
11020037	Tada jis , sutikęs kitą vyrą , tarė : „ Eikš , suduok man ! “ Tas vyras sudavė jam ir sužeidė .
11020038	Dabar pranašas nuėjo ir prisidengęs tvarsčiu akis laukė pakelėje karaliaus .
11020039	Karaliui praeinant , jis šaukė karaliui ir sakė : „ Tavo tarnas pateko į mūšio sūkurį . Ūmai vienas kareivis atvedė pas mane vyrą ir tarė : ‘ Saugok šį vyrą ! Jeigu jis dingtų be žinios , tavo gyvybė bus už jo gyvybę , arba turėsi užmokėti sidabro talentą ’ .
11020040	Tavo tarnui esant užsiėmusiam šiuo bei tuo , jis pradingo “ . Izraelio karalius atsakė jam : „ Tu turi savo nuosprendį . Tu pats nusprendei “ .
11020041	Tada jis skubiai nusiėmė tvarstį nuo akių . Izraelio karalius atpažino jį kaip vieną iš pranašų .
11020042	Jis tarė jam : „ Taip kalbėjo VIEŠPATS : ‘ Kadangi tu išlaisvinai žmogų , kuris buvo skirtas tau sunaikinti , tavo gyvybė bus už jo gyvybę ir tavo tauta už jo tautą ’ “ .
11020043	Izraelio karalius , prislėgtas ir niūrus , leidosi namų link ir parvyko į Samariją .
11021001	Po to praėjo šiek tiek laiko . Kadangi Nabotas Jezreelietis turėjo vynuogyną Jezreelyje šalia Samarijos karaliaus Ahabo rūmų ,
11021002	Ahabas kalbėjo Nabotui : „ Duok man savo vynuogyną , kad galėčiau turėti daržą , nes jis kaip tik yra šalia mano rūmų . Už jį duosiu tau geresnį vynuogyną arba , jei tau patinka , sumokėsiu jo kainą pinigais “ .
11021003	Bet Nabotas atsakė Ahabui : „ Saugok Dieve ! VIEŠPATS draudžia man atiduoti tau protėvių paveldą “ .
11021004	Ahabas parėjo namo prislėgtas ir niūrus dėl atsakymo , kurį jam buvo davęs Nabotas Jezreelietis : „ Aš neatiduosiu , ką esu paveldėjęs iš savo tėvų “ . Atsigulęs į savo lovą , nugręžė veidą į sieną ir nieko nevalgė .
11021005	Jo žmona Jezabelė atėjo pas jį ir klausė : „ Kodėl tu toks prislėgtas , kad net valgyti nenori ? “
11021006	Jis papasakojo jai : „ Kalbėjausi su Nabotu Jezreeliečiu ir sakiau jam : ‘ Parduok man savo vynuogyną už pinigus , arba , jei tau patinka , duosiu už jį kitą vynuogyną ’ , — bet jis atsakė : ‘ Aš savo vynuogyno tau neduosiu ! ’ “
11021007	Jo žmona Jezabelė tarė jam : „ Dabar tau metas pasirodyti Izraelio karaliumi . Kelkis , ko nors pavalgyk ir būk linksmas . Aš duosiu tau Naboto Jezreeliečio vynuogyną “ .
11021008	Parašiusi laiškus Ahabo vardu , ji užantspaudavo jo žiedu ir pasiuntė seniūnams bei didikams , gyvenantiems su Nabotu jo mieste .
11021009	Laiškuose ji rašė : „ Paskelbkite pasninką ir pasodinkite Nabotą pirmoje sueigos vietoje .
11021010	Priešais pasodinkite du vyrus niekšus , tepaliudija jie prieš jį , tardami : ‘ Tu keikei Dievą ir karalių ’ . Tada išveskite jį ir užmuškite akmenimis “ .
11021011	Miesto vyrai — seniūnai ir didikai , gyvenę mieste — darė , kaip Jezabelė buvo jiems nurodžiusi .
11021012	Jie paskelbė pasninką ir pasodino Nabotą pirmoje sueigos vietoje .
11021013	Tada atėjo tiedu niekšai ir atsisėdo priešais . Niekšai žmonių akivaizdoje paliudijo prieš Nabotą , tardami : „ Nabotas keikė Dievą ir karalių “ . Nabotas buvo išvestas už miesto ir užmuštas akmenimis .
11021014	Tada jie pasiuntė žodį Jezabelei : „ Nabotas užmuštas akmenimis . Jis mirė “ .
11021015	Vos išgirdusi , kad Nabotas užmuštas akmenimis ir miręs , Jezabelė tarė Ahabui : „ Nueik ir pasiimk Naboto Jezreeliečio vynuogyną , kurį jis atsisakė parduoti tau už pinigus , nes Naboto nebėra gyvo . Jis mirė “ .
11021016	Sužinojęs , kad Nabotas miręs , Ahabas nuėjo pasiimti Naboto Jezreeliečio vynuogyno .
11021017	Tada Eliją Tišbietį pasiekė VIEŠPATIES žodis :
11021018	„ Nueik pasitikti Izraelio karaliaus Ahabo , viešpataujančio Samarijoje . Dabar jis atėjo pasiimti Naboto vynuogyno .
11021019	Sakysi jam : ‘ Taip kalbėjo VIEŠPATS . Užmušei ir dabar pasisavini ! ’ Jam pasakysi : ‘ Taip kalbėjo VIEŠPATS . Toje vietoje , kur šunys laižė Naboto kraują , laižys šunys ir tavo kraują ’ “ .
11021020	Ahabas tarė Elijui : „ Suradai mane , mano prieše ? “ — „ Taip , suradau tave , — atsakė jis . — Kadangi esi pasidavęs daryti , kas nedora VIEŠPATIES akyse ,
11021021	tikėk manimi , užtrauksiu tau nelaimę . Nusikratysiu tavimi , Izraelyje atkirsiu nuo Ahabo vyriškius — vergus ir laisvuosius .
11021022	Pasielgsiu su tavo namais , kaip pasielgiau su Nebato sūnaus Jeroboamo namais ir Ahijos sūnaus Bašos namais , nes pykdei mane , vesdamas Izraelį į nuodėmę .
11021023	VIEŠPATS kalbėjo ir apie Jezabelę : ‘ Šunys ės Jezabelę Jezreelio lauke ’ .
11021024	Kas tik iš Ahabo mirs mieste , tą šunys suės , o kas iš jo šeimos mirs atvirame lauke , tą padangių paukščiai sules “ .
11021025	Iš tikrųjų , niekada nebuvo kito tokio kaip Ahabas , kuris būtų buvęs taip pasidavęs daryti , kas nedora VIEŠPATIES akyse , savo žmonos Jezabelės skatinamas .
11021026	Jis elgėsi pasibjaurėtinai , eidamas paskui stabus , kaip darė amoritai , kuriuos Dievas išvarė prieš izraelitus .
11021027	Išgirdęs šiuos žodžius , Ahabas persiplėšė drabužius ir apsivilko ašutine ant nuogo kūno . Jis pasninkavo , miegojo apsivilkęs ašutine ir vaikštinėjo prislėgtas .
11021028	Tada Eliją Tišbietį pasiekė VIEŠPATIES žodis : „ Ar matei , kaip Ahabas nusižemino prieš mane ? Kadangi jis nusižemino prieš mane , neužtrauksiu nelaimės jo dienomis . Ant jo namų užtrauksiu nelaimę jo sūnaus dienomis “ .
11021029	
11022001	Treji metai praėjo be karo tarp Aramo ir Izraelio .
11022002	Bet trečiais metais Judo karalius Juozapatas atvyko pas Izraelio karalių .
11022003	Izraelio karalius tarė savo dvariškiams : „ Argi nežinote , kad Ramot Gileadas priklauso mums , bet mes nieko nedarome , kad jį atsiimtume iš Aramo karaliaus rankų “ .
11022004	Jis klausė Juozapato : „ Ar žygiuosi su manimi į mūšį prie Ramot Gileado ? “ — „ Aš darysiu , ką tu darysi , — atsakė Juozapatas , — mano kariai — tavo kariai , mano arkliai — tavo arkliai “ .
11022005	Bet Juozapatas dar paprašė Izraelio karaliaus : „ Pirma prašau atsiklausti VIEŠPATIES žodžio “ .
11022006	Tada Izraelio karalius , surinkęs pranašus , apie keturis šimtus vyrų , tarė jiems : „ Ar man žygiuoti į mūšį prieš Ramot Gileadą , ar susilaikyti ? “ — „ Žygiuok , — atsakė jie , — nes VIEŠPATS atiduos jį karaliui į rankas “ .
11022007	Bet Juozapatas paklausė : „ Ar nėra čia jokio kito pranašo , kurio galėtume atsiklausti ? “
11022008	Izraelio karalius Juozapatui atsakė : „ Dar yra vienas , per kurį galėtume atsiklausti VIEŠPATIES — Imlos sūnus Michėjas , bet aš jo nekenčiu , nes jis niekada nepranašauja man gero , vien tik nelaimę “ . — „ Tenekalba taip karalius “ , — tarė Juozapatas .
11022009	Tada Izraelio karalius pasišaukė vieną pareigūną ir įsakė : „ Tučtuojau atvesk Imlos sūnų Michėją “ .
11022010	Izraelio karalius ir Judo karalius Juozapatas sėdėjo kiekvienas savo soste , apsirengę karališkais drabužiais , klojimo aikštėje prie Samarijos vartų , o visi pranašai pranašavo jų akivaizdoje .
11022011	Kenaanos sūnus Zedekijas pasidarė geležinius ragus ir tarė : „ Taip kalbėjo VIEŠPATS : ‘ Su jais badysi aramėjus , kol jie bus sunaikinti ’ “ .
11022012	Visi pranašai pranašavo panašiai ir sakė : „ Žygiuok prieš Ramot Gileadą , ir tau seksis ! VIEŠPATS atiduos jį karaliui į rankas ! “
11022013	Pasiuntinys , nuėjęs pašaukti Michėjo , kalbėjo jam : „ Žiūrėk , pranašų žodžiai vieningai palankūs karaliui . Tebūna tavo žodis panašus į jų visų žodį . Kalbėk palankiai ! “ —
11022014	„ Kaip gyvas VIEŠPATS , — atsakė Michėjas , — kalbėsiu tik tai , ką VIEŠPATS man sako “ .
11022015	Jam atėjus pas karalių , karalius paklausė : „ Michėjau , ar žygiuosime prieš Ramot Gileadą į mūšį , ar susilaikysime ? “ — „ Žygiuok , ir tau seksis , — atsakė jis . — VIEŠPATS atiduos jį karaliui į rankas “ .
11022016	Bet karalius tarė jam : „ Kiek kartų turiu tave prisaikdinti , kad sakytum man tiesą VIEŠPATIES vardu ? “
11022017	Tada Michėjas tarė : „ Aš mačiau visą Izraelį , išblaškytą kalnuose kaip avis be piemens . O VIEŠPATS kalbėjo : ‘ Jie neturi šeimininko ; teeina kiekvienas į savo namus ramybėje ! ’ “
11022018	„ Argi nesakiau , — tarė Izraelio karalius Juozapatui , — kad jis nepranašaus apie mane nieko palankaus , bet tik nelaimę ? “
11022019	Michėjas tęsė : „ Todėl klausykis VIEŠPATIES žodžio ! Aš mačiau VIEŠPATĮ , sėdintį savo soste , visai dangaus galybei stovint šalia jo dešinėje ir kairėje .
11022020	VIEŠPATS paklausė : ‘ Kas sugundys Ahabą žygiuoti ir žūti prie Ramot Gileado ? ’ Tada vienas kalbėjo vienaip , kitas kitaip ,
11022021	kol nepriėjo viena dvasia ir atsistojusi prieš VIEŠPATĮ tarė : ‘ Aš jį sugundysiu ’ . —
11022022	‘ Kaip ? ’ — paklausė VIEŠPATS . Ji atsakė : ‘ Išeisiu ir būsiu melagė dvasia visų jo pranašų lūpose ’ . Tada VIEŠPATS tarė : ‘ Tu suviliosi jį , ir tau pasiseks . Eik ir padaryk ! ’
11022023	Taigi štai VIEŠPATS įdėjo melagę dvasią į visų tavo pranašų lūpas , nes iš tikrųjų VIEŠPATS kalbėjo tau apie nelaimę “ .
11022024	Tada Kenaanos sūnus , priėjęs prie Michėjo , sudavė jam per žandą ir tarė : „ Kuriuo keliu VIEŠPATIES Dvasia perėjo iš manęs su tavimi kalbėtis ? “
11022025	Michėjas atsakė : „ Sužinosi tą dieną , kai bandysi pasislėpti , eidamas iš kambario į kambarį “ .
11022026	Tada Izraelio karalius įsakė : „ Imkite Michėją ir perduokite miesto valdytojui Amonui bei karaliaus sūnui Jehoašui .
11022027	Sakykite : ‘ Taip kalbėjo karalius . Uždarykite šį vyrioką į kalėjimą ir maitinkite jį tik duona ir vandeniu , kol aš ramybėje sugrįšiu ’ “ .
11022028	Michėjas tarė : „ Jeigu ramybėje sugrįši , tai VIEŠPATS nekalbėjo per mane “ . Ir pridūrė : „ Klausykitės , visos tautos ! “
11022029	Izraelio karalius ir Judo karalius Juozapatas nužygiavo į Ramot Gileadą .
11022030	Izraelio karalius tarė Juozapatui : „ Eidamas į mūšį , aš būsiu persirengęs , o tu vilkėk savo drabužiais “ . Taigi Izraelio karalius persirengė ir išėjo į mūšį .
11022031	O Aramo karalius buvo įsakęs trisdešimt dviem savo kovos vežimų vadams : „ Nekovokite nė su vienu menku ar stipriu , bet tik su Izraelio karaliumi “ .
11022032	Pamatę Juozapatą , kovos vežimų vadai tarė sau : „ Tai tikrai Izraelio karalius “ . Jie pasuko kovoti su juo . Bet Juozapatui surikus savo kovos šūkį ,
11022033	kovos vežimų vadai pamatė , kad tai ne Izraelio karalius , ir liovėsi jį persekioti .
11022034	Tačiau vienas vyras įtempė iš akies lanką ir netyčiomis pataikė Izraelio karaliui tarp šarvų sandūrų . Šis tarė savo vežėjui : „ Suk atgal ir vežk mane iš mūšio , nes esu sužeistas “ .
11022035	Mūšis siautė visą dieną , o karalius stovėjo palaikomas kovos vežime , atsigręžęs į aramėjus . Kraujas iš žaizdos tekėjo į kovos vežimo įdubą ; vakarop jis mirė .
11022036	Saulei leidžiantis , stovykloje pasigirdo : „ Kiekvienas į savo miestą ! Kiekvienas į savo kraštą ! “
11022037	Karalius mirė ir buvo parvežtas į Samariją ; karalius buvo palaidotas Samarijoje .
11022038	Kovos vežimas buvo nuplautas prie Samarijos tvenkinio ; šunys laižė jo kraują ir kekšės ėjo apsiplauti , kaip VIEŠPATS buvo sakęs .
11022039	Kiti Ahabo darbai — visa , ką jis darė , jo pastatyti dramblio kaulo rūmai ir visi miestai , kuriuos jis įkūrė — argi nėra aprašyti Izraelio karalių metraščiuose ?
11022040	Ahabas užmigo su savo protėviais , ir vietoj jo karaliumi tapo jo sūnus Ahazijas .
11022041	Asos sūnus Juozapatas tapo Judo karaliumi ketvirtais Izraelio karaliaus Ahabo metais .
11022042	Juozapatas buvo trisdešimt penkerių metų , kai pradėjo karaliauti , ir karaliavo Jeruzalėje dvidešimt penkerius metus . Jo motina buvo Azuba , Šilhio duktė .
11022043	Viskuo jis artimai sekė savo tėvo pėdomis ir nuo jų nenukrypo , darydamas , kas dora VIEŠPATIES akyse .
11022044	Tačiau aukštumų alkai nebuvo išnaikinti ; žmonės vis dar aukodavo atnašas ir atnašaudavo smilkalus aukštumų alkuose .
11022045	Be to , jis sudarė taiką su Izraelio karaliumi .
11022046	O kiti Juozapato darbai — jo parodyta drąsa ir kaip jis kariavo — argi nėra aprašyti Judo karalių metraščiuose ?
11022047	Jis išnaikino likučius šventyklų kekšių , kurių dar buvo krašte jo tėvo Asos dienomis .
11022048	Edome nebuvo karaliaus , bet tik laikinas valdytojas .
11022049	Juozapatas pastatė Taršišo laivų plaukti į Ofyrą aukso , bet jie neplaukė , nes buvo sunaikinti Ecjon Gebere .
11022050	Ahabo sūnus Ahazijas pasiūlė Juozapatui : „ Teplaukia laivuose mano tarnai drauge su tavo tarnais “ , — bet Juozapatas nesutiko .
11022051	Juozapatas užmigo su savo protėviais ir buvo palaidotas su savo protėviais jo tėvo Dovydo mieste , o vietoj jo karaliumi tapo jo sūnus Jehoramas .
11022052	Ahabo sūnus Ahazijas tapo Izraelio karaliumi Samarijoje septynioliktais Judo karaliaus Juozapato metais ir karaliavo Izraelyje dvejus metus .
11022053	Jis darė , kas nedora VIEŠPATIES akyse , ėjo savo tėvo bei motinos ir Nebato sūnaus Jeroboamo , įtraukusio Izraelį į nuodėmę , pėdomis .
11022054	Jis tarnavo Baalui ir jį garbino ; jis pykdė VIEŠPATĮ , Izraelio Dievą , kaip buvo daręs jo tėvas .
12001001	Ahabui mirus , Moabas sukilo prieš Izraelį .
12001002	Ahazijas iškrito pro turėklus iš savo rūmų viršutinio aukšto Samarijoje ir susižeidė . Jis išsiuntė pasiuntinius ir davė jiems nurodymus : „ Nueikite pas Ekrono dievą Baal Zebubą pasiteirauti , ar aš išgysiu iš šios negalios “ .
12001003	O VIEŠPATIES angelas Elijui Tišbiečiui kalbėjo : „ Eik ir pasitikęs Samarijos karaliaus pasiuntinius sakyk : Nejaugi nėra Dievo Izraelyje , kad einate teirautis pas Ekrono dievą Baal Zebubą ?
12001004	Todėl VIEŠPATS taip kalbėjo : ‘ Iš lovos , į kurią atgulei , neišlipsi ir turėsi mirti ’ “ . Tai pasakęs , Elijas nuėjo .
12001005	Pasiuntiniams sugrįžus , Ahazijas klausė : „ Kodėl grįžote ? “
12001006	Šie atsakė : „ Mus pasitiko vienas vyras ir tarė : ‘ Grįžkite pas karalių , kuris jus išsiuntė , ir pasakykite jam : ‹ Taip kalbėjo VIEŠPATS . Nejaugi nėra Dievo Izraelyje , kad turi siųsti žmones teirautis pas Ekrono dievą Baal Zebubą ? Užtat iš lovos , į kurią atgulei , neišlipsi ir turėsi mirti › ’ “ .
12001007	„ Kaip atrodė , — klausė jų , — tas vyras , kuris atėjo jūsų pasitikti ir visa tai pasakė ? “
12001008	„ Apsivilkęs gauruotu drabužiu ir apsijuosęs odiniu diržu “ , — atsakė jie . Jis ištarė : „ Tai Elijas Tišbietis “ .
12001009	Tada karalius pasiuntė pas jį penkiasdešimtininką su penkiasdešimtine vyrų . Penkiasdešimtininkas užkopė pas Eliją , sėdintį ant kalvos viršūnės , ir tarė jam : „ O Dievo vyre , karalius įsako : ‘ Nulipk ! ’ “
12001010	Elijas atsakė penkiasdešimtininkui : „ Jeigu aš Dievo vyras , tenužengia ugnis iš dangaus ir tesuryja tave ir tavo penkiasdešimtinę “ . Ugnis nužengė iš dangaus ir surijo jį drauge su jo penkiasdešimtine .
12001011	Karalius pasiuntė pas jį kitą penkiasdešimtininką su penkiasdešimtine vyrų . Užkopęs pas jį , tas kreipėsi : „ O Dievo vyre , taip kalbėjo karalius : ‘ Tuojau pat nulipk ! ’ “
12001012	Elijas atsakė jam : „ Jeigu aš Dievo vyras , tenužengia ugnis iš dangaus ir tesuryja tave ir tavo penkiasdešimtinę “ . Ugnis nužengė iš dangaus ir surijo jį drauge su jo penkiasdešimtine .
12001013	Tada karalius pasiuntė trečią penkiasdešimtininką su penkiasdešimtine . Trečiasis penkiasdešimtininkas užkopė ir priėjęs puolė ant kelių prieš Eliją . „ O Dievo vyre , — tarė , — tebūna brangi tavo akyse mano gyvastis ir gyvastis šių penkiasdešimt tavo tarnų .
12001014	Štai ugnis nužengė iš dangaus ir prarijo anuos du penkiasdešimtininkus su jų vyrais . Tad maldauju tavęs : tebūna brangi tavo akyse mano gyvastis “ .
12001015	Tada VIEŠPATIES angelas tarė Elijui : „ Lipk žemyn su juo . Nebijok “ . Elijas atsikėlė ir nulipo su juo žemyn pas karalių .
12001016	Jam tarė : „ Taip kalbėjo VIEŠPATS : ‘ Kadangi tu siuntei teirautis pasiuntinius pas Ekrono dievą Baal Zebubą , lyg nebūtų Dievo Izraelyje , iš lovos , į kurią atgulei , neišlipsi ir turėsi mirti ’ “ . Ahazijas mirė pagal Dievo žodį , ištartą per Eliją .
12001017	Vietoj jo antrais Judo karaliaus Jehoramo , Juozapato sūnaus , metais karaliumi tapo Jehoramas , nes Ahazijas neturėjo sūnaus .
12001018	O kiti Ahazijo darbai argi nėra aprašyti Izraelio karalių metraščiuose ?
12002001	Kai VIEŠPATS ruošėsi paimti Eliją viesulu į dangų , Elijas ir Eliziejus ėjo iš Gilgalo .
12002002	Elijas tarė Eliziejui : „ Prašau likti čia , nes VIEŠPATS pasiuntė mane eiti į Betelį “ . — „ Kaip gyvas VIEŠPATS ir kaip gyvas tu , — atsakė Eliziejus , — nepaliksiu tavęs “ . Jiedu atėjo į Betelį .
12002003	Pranašų mokiniai , buvę Betelyje , išėjo pas Eliziejų ir klausė : „ Ar žinai , kad VIEŠPATS paims nuo tavęs šiandien tavo šeimininką ? “ — „ Taip , žinau . Tylėkite ! “ — atsakė jis .
12002004	Elijas tarė jam : „ Eliziejau , prašau likti čia , nes VIEŠPATS pasiuntė mane į Jerichą “ . Bet jis atsakė : „ Kaip gyvas VIEŠPATS ir kaip gyvas tu , nepaliksiu tavęs “ . Jiedu nuėjo į Jerichą .
12002005	Pranašų mokiniai , buvę Jeriche , priėję prie Eliziejaus , klausė : „ Ar žinai , kad VIEŠPATS paims nuo tavęs šiandien tavo šeimininką ? “ — „ Taip , žinau . Tylėkite ! “ — atsakė jis .
12002006	Tada Elijas tarė jam : „ Prašau pasilikti čia , nes VIEŠPATS pasiuntė mane eiti prie Jordano “ . — „ Kaip gyvas VIEŠPATS ir kaip gyvas tu , — atsakė Eliziejus , — nepaliksiu tavęs “ . Jiedu ėjo toliau .
12002007	Juos sekė penkiasdešimt vyrų iš pranašų mokinių . Jiedviem sustojus prie Jordano , ir jie sustojo atokiau nuo jų .
12002008	Elijas paėmė savo skraistę ir susukęs ją sudavė per vandenį . Vanduo persiskyrė į dešinę ir kairę jiedviem pereiti sausa žeme .
12002009	Jiems perėjus , Elijas tarė Eliziejui : „ Sakyk , ką galiu tau padaryti , kol nesu nuo tavęs paimtas “ . — „ Prašyčiau leisti man paveldėti tavo dvasios dvigubai “ , — atsakė Eliziejus .
12002010	„ Sunkaus dalyko prašai , — tarė Elijas . — Jeigu matysi mane , kai būsiu nuo tavęs paimamas , tau bus šitai suteikta , o jeigu nematysi , tai nebus tau suteikta “ .
12002011	Jiems einant toliau ir besikalbant , staiga juodu perskyrė ugnies vežimas ir ugningi žirgai . Elijas pakilo viesulu į dangų .
12002012	Tai matydamas , Eliziejus sušuko : „ Tėve , tėve ! Tu , Izraelio kovos vežimai ir raitija ! “ Nebematydamas jo , jis griebė savo drabužius ir perplėšė į dvi dalis .
12002013	Tada jis pakėlė nukritusią Elijo skraistę ir sugrįžęs prie Jordano kranto sustojo .
12002014	Paėmęs nukritusią Elijo skraistę , sudavė per vandenį tardamas : „ Kur VIEŠPATS , Elijo Dievas ? “ Ir jam sudavus per vandenį , vanduo persiskyrė į dešinę bei kairę , ir jis perėjo .
12002015	Pranašų mokiniai , buvę kitoje pusėje — Jeriche , tai pamatę , pareiškė : „ Elijo dvasia pasilieka su Eliziejumi ! “ Atėję jo pasitikti , nusilenkė jam , puldami kniūbsti .
12002016	„ Štai , — jie tarė jam , — tavo tarnai turi penkiasdešimt stiprių vyrų . Prašom leisti jiems eiti ieškoti tavo šeimininko . Galbūt VIEŠPATIES dvasia pagavusi jį numetė kur ant kalno ar į kokį slėnį “ . — „ Nesiųskite jų ! “ — atsakė jis .
12002017	Bet jie tol primygtinai ragino , kol jis pasakė : „ Siųskite ! “ Tada jie išsiuntė penkiasdešimt vyrų , kurie ieškojo Elijo tris dienas , bet nerado .
12002018	Jiems sugrįžus pas Eliziejų , jam tebesant Jeriche , jis tarė jiems : „ Argi nesakiau : ‘ Neikite ’ “ .
12002019	Kartą miesto gyventojai Eliziejui nusiskundė : „ Šis miestas — maloni vieta gyventi , kaip viešpats pats matai , bet vanduo blogas ir žemė nederlinga “ . —
12002020	„ Atneškite man naują dubenį , — paliepė jis , — ir įberkite į jį druskos “ . Jie atnešė .
12002021	Tada , nuėjęs prie vandens šaltinio , jis subėrė druską ir tarė : „ Taip kalbėjo VIEŠPATS : ‘ Aš padarau šį vandenį sveiką . Iš jo nekils daugiau nei mirtis , nei netektis ’ “ .
12002022	Vanduo liko sveikas iki šios dienos pagal Eliziejaus ištartą žodį .
12002023	Iš ten jis ėjo į Betelį . Jam einant keliu , keletas paauglių išbėgo iš miesto ir ėmė iš jo tyčiotis , šūkaudami : „ Plikagalvi , nešdinkis ! Plikagalvi , nešdinkis ! “
12002024	Atsigręžęs jis pasižiūrėjo ir prakeikė juos VIEŠPATIES vardu . Dvi meškos , atėjusios iš miško , sudraskė keturiasdešimt du paauglius .
12002025	Iš čia jis leidosi į Karmelio kalną , o iš ten sugrįžo į Samariją .
12003001	Aštuonioliktais Judo karaliaus Juozapato metais Ahabo sūnus Jehoramas tapo Izraelio karaliumi Samarijoje ir karaliavo dvylika metų .
12003002	Jis darė , kas nedora VIEŠPATIES akyse , bet ne tiek , kiek jo tėvas ir motina , nes pašalino akmeninį Baalo stulpą , kurį buvo padaręs jo tėvas .
12003003	Nepaisant to , jis tvirtai laikėsi nuodėmės , į kurią Nebato sūnus Jeroboamas buvo įvedęs Izraelį , ir jos neatsisakė .
12003004	Moabo karalius Meša buvo avių augintojas . Izraelio karaliui jis duodavo šimtą tūkstančių ėriukų ir šimto tūkstančių avinų vilnos duoklę .
12003005	Bet , Ahabui mirus , Moabo karalius sukilo prieš Izraelio karalių .
12003006	Tad karalius Jehoramas nedelsdamas leidosi į žygį iš Samarijos ir pašaukė prie ginklų visą Izraelį .
12003007	Žygyje jis pasiuntė žodį Judo karaliui Juozapatui : „ Moabo karalius sukilo prieš mane . Ar žygiuosi su manimi į mūšį su Moabu ? “ — „ Žygiuosiu , — atsakė šis , — darysiu , ką tu darai : mano kariai — tavo kariai , mano arkliai — tavo arkliai “ .
12003008	Dar jis paklausė : „ Kuriuo keliu žygiuosime ? “ Jehoramas atsakė : „ Keliu per Edomo tyrlaukius “ .
12003009	Izraelio karalius , Judo karalius ir Edomo karalius leidosi į žygį . Žygiavę septynias dienas , jie apėjo [ Mirties jūrą ] . Kariuomenei ir jų gyvuliams pritrūko vandens .
12003010	Izraelio karalius aimanavo : „ Deja ! VIEŠPATS sušaukė šiuos tris karalius tam , kad atiduotų Moabui į rankas “ .
12003011	Bet Juozapatas klausė : „ Argi čia nėra VIEŠPATIES pranašo , per kurį galėtume VIEŠPATIES pasiteirauti ? “ Vienas Izraelio karaliaus dvariškių atsakė : „ Šafato sūnus Eliziejus — tas , kuris pildavo vandenį Elijui ant rankų — yra čia “ . —
12003012	„ Jis turi VIEŠPATIES žodį “ , — tarė Juozapatas . Tad pas Eliziejų nuėjo ir Izraelio karalius , ir Juozapatas , ir Edomo karalius .
12003013	Eliziejus tarė Izraelio karaliui : „ Ko tau reikia iš manęs ? Eik pas savo tėvo arba motinos pranašus “ . Bet Izraelio karalius sakė : „ Nekalbėk taip , nes VIEŠPATS sušaukė šiuos tris karalius tam , kad atiduotų juos Moabui į rankas ! “ —
12003014	„ Kaip gyvas Galybių VIEŠPATS , kuriam tarnauju , — atsakė Eliziejus , — jeigu negerbčiau Judo karaliaus Juozapato , nei į tave žiūrėčiau , nei tave pastebėčiau .
12003015	Atveskite man arfininką “ . Arfininkui grojant , Eliziejui atėjo VIEŠPATIES galia ,
12003016	ir jis tarė : „ Taip kalbėjo VIEŠPATS : ‘ Šioje sausvagėje tebus išrausta daug duobių ’ .
12003017	Taip kalbėjo VIEŠPATS : ‘ Nematysite nei vėjo , nei lietaus , tačiau upės vaga bus pilna vandens . Atsigersite ir jūs patys , ir jūsų galvijai , ir nešuliniai gyvuliai ’ .
12003018	Tai dar tik mažmožis VIEŠPATIES akyse , nes jis atiduos jums į rankas Moabą .
12003019	Nugalėsite visus įtvirtintus miestus ir visus prabangius miestus , iškirsite visus vaismedžius , užversite visus vandens šaltinius ir primėtysite akmenų į derlingas dirvas “ .
12003020	Kitą dieną per rytmetinę auką staiga pradėjo tekėti vanduo iš Edomo pusės . Vanduo aptvindė kraštą .
12003021	Tuo tarpu visi moabitai buvo išgirdę , kad anie karaliai atžygiuoja su jais kariauti . Visi pajėgūs prisisegti kalaviją — nuo jauniausio iki seniausio — buvo pašaukti ir stovėjo gretose prie sienos .
12003022	Anksti rytą jiems sukilus ir saulei apšvietus vandens paviršių , moabitams iš tolo vanduo atrodė raudonas kaip kraujas .
12003023	„ Tai kraujas ! — sakė jie . — Anie karaliai kovojo tarp savęs ir išžudė vienas kitą . Prie grobio , Moabai ! “
12003024	Bet jiems pasiekus Izraelio stovyklą , izraelitai pakilo ir puolė moabitus , o tie ėmė bėgti . Puldami moabitus , izraelitai veržėsi priekin
12003025	ir sunaikino miestus . Kiekvienas vyras metė po akmenį į kiekvieną derlingą lauką , kol jis pasidarė nusėtas akmenimis . Jie užvertė kiekvieną vandens šaltinį ir nukirto visus vaismedžius . Kir Hareseto akmeninės sienos tik tol laikėsi , kol svaidytojai jo neapgulė ir nepuolė .
12003026	Pamatęs , kad mūšis krypsta jo nenaudai , Moabo karalius pasiėmė septynis šimtus kalavijais ginkluotų vyrų ir bandė prasilaužti pro Edomo karalių , bet jiems nepavyko .
12003027	Tada jis paėmė savo pirmagimį sūnų , kuris turėjo būti jo įpėdinis , ir atnašavo jį kaip deginamąją auką ant miesto sienos . Toks didelis pyktis apėmė Izraelį , kad jie nuo jo atsitraukė ir sugrįžo į savo kraštą .
12004001	Viena moteris , vieno pranašų mokinių žmona , skundėsi Eliziejui : „ Mano vyras , tavo tarnas , mirė . Tu žinai , kad tavo tarnas bijojo VIEŠPATIES , tačiau dabar atėjo jo skolintojas paimti mano dviejų vaikų sau vergais “ .
12004002	Eliziejus tarė jai : „ Kuo galiu tau padėti ? Pasakyk man , ką turi namie ? “ — „ Tavo tarnaitė namie neturi nieko kito , tik ąsotį aliejaus “ , — atsakė ji .
12004003	„ Nueik , — tarė jis , — ir pasiskolink indų iš visų savo kaimynų — tuščių indų — kiek tik gali .
12004004	Tada sugrįžk ir užsidaryk duris . Kai tu ir tavo vaikai būsite viduje , pilk [ aliejų ] į visus tuos indus ir kiekvieną , kuris bus pripiltas , statyk į šalį “ .
12004005	Ji nuėjo ir įėjusi su vaikais į vidų užsidarė duris . Jie padavinėjo jai indus , o ji pylė .
12004006	Kai indai buvo pilni , tarė savo sūnui : „ Atnešk kitą indą “ . — „ Daugiau indų nebėra “ , — atsakė jis . Ir aliejus liovėsi bėgęs .
12004007	Nuėjusi papasakojo Dievo vyrui , ir jis tarė : „ Eik , parduok aliejų ir apmokėk skolas . O iš to , kas liks , tu ir tavo vaikai galite gyventi “ .
12004008	Vieną dieną Eliziejus ėjo per Šunemą . Ten gyvenanti žymi moteris primygtinai kvietė pas save pietų . Po to , kai tik jis eidavo tuo keliu , užeidavo ten pietų .
12004009	Kartą ji tarė savo vyrui : „ Žiūrėk , aš esu tikra , kad jis šventas Dievo vyras . Kadangi jis nuolat praeina mūsų keliu ,
12004010	įrenkime jam ant stogo mažą kambarį su sienomis , pastatykime ten lovą , stalą , krėslą ir žibintą , kad galėtų apsistoti , kai tik pas mus užeis “ .
12004011	Vieną dieną ten užėjęs , jis palypėjo į tą kambarį ir atsigulė .
12004012	Savo tarnui Gehaziui Eliziejus tarė : „ Pašauk tą šunemietę “ . Jis pašaukė ją , ir jai atsistojus prieš Eliziejų ,
12004013	šis tarė Gehaziui : „ Prašau jai sakyti : ‘ Štai dėl mūsų tu pakėlei tiek daug vargo . Ką galime dėl tavęs padaryti ? Gal nori , kad pasakytume gerą žodį karaliui tavo labui ar kariuomenės vadui ? ’ “ Ji atsakė : „ Aš gyvenu tarp savo žmonių “ .
12004014	„ Tad ką galima dėl jos padaryti ? “ — klausė jis . Gehazis atsakė : „ Na , ji neturi sūnaus , o jos vyras senas “ . —
12004015	„ Pašauk ją “ , — tarė Eliziejus . Tarnui ją pašaukus , ji atsistojo prie durų .
12004016	„ Šiuo laiku kitais metais , — tarė jis , — glamonėsi sūnų “ . Ji atsakė : „ Prašyčiau , mano viešpatie , Dievo vyre , neapgaudinėti savo tarnaitės “ .
12004017	Moteris tapo nėščia ir pagimdė sūnų tuo pačiu laiku kitais metais , kaip Eliziejus buvo pažadėjęs .
12004018	Vaikas paaugo . Vieną dieną jis nuėjo pas tėvą tarp pjovėjų .
12004019	Ūmai jis ėmė tėvui skųstis : „ Ak , mano galva , mano galva ! “ Tėvas paliepė tarnui : „ Parnešk jį motinai “ .
12004020	Paėmęs tarnas parnešė jį pas motiną . Vaikas buvo su ja iki vidudienio ir numirė ant jos kelių .
12004021	Užnešusi laiptais į viršų , ji paguldė jį ant Dievo vyro lovos , uždarė duris , paliko jį viduje ir išėjo .
12004022	Tada pasišaukė savo vyrą , tardama : „ Prašau atsiųsti man tarną su asile . Turiu skubiai nukakti pas Dievo vyrą ir sugrįžti “ .
12004023	Jis klausė : „ Kodėl šiandien pas jį eini ? Juk nei jaunatis , nei šabas “ . Ji tarė : „ Lik sveikas ! “
12004024	Pabalnojus jai asilę , ji tarė savo tarnui : „ Varyk pirmyn gyvulį ! Nelėtink dėl manęs , nebent aš tau pasakysiu ! “
12004025	Ji leidosi į kelionę ir atvyko pas Dievo vyrą ant Karmelio kalno . Pamatęs iš tolo ją atjojant , Dievo vyras tarė savo tarnui Gehaziui : „ Žiūrėk , šunemietė čia !
12004026	Nubėk tuojau jos pasitikti ir paklausk : ‘ Kaip tau sekasi ? Kaip sekasi tavo vyrui ? Kaip sekasi tavo vaikui ? ’ “ Ji atsakė : „ Gerai ! “
12004027	Bet kai atėjo prie Dievo vyro ant Karmelio kalno , apkabino jam kojas . Gehazis priėjo nustumti jos į šalį , bet Dievo vyras tarė : „ Netrukdyk jai , nes ji kenčia kartų sielvartą . Nuo manęs tai VIEŠPATS paslėpė ir nepasakė “ .
12004028	Tada ji prakalbo : „ Argi aš prašiau iš savo viešpaties sūnaus ? Argi aš nesakiau : ‘ Neapgaudinėk manęs ! ’ “
12004029	Jis tarė Gehaziui : „ Susijuosk drabužius per juosmenį , paimk į ranką mano lazdą ir eik . Jeigu ką nors sutiksi , nesisveikink , ir jeigu kas nors tave sveikins , neatsakyk . Uždėk mano lazdą berniukui ant veido “ .
12004030	Bet berniuko motina tarė : „ Kaip gyvas VIEŠPATS ir kaip gyvas tu , be tavęs aš neisiu “ . Tad jis pakilo ir ėjo paskui ją .
12004031	Nuėjęs pirma jų , Gehazis uždėjo lazdą berniukui ant veido , bet nebuvo nei jokio garso , nei jokio gyvybės ženklo . Jis sugrįžo jo pasitikti ir pasakyti : „ Berniukas neatsibudo “ .
12004032	Eliziejus atėjo į namus . Žiūri , ant jo lovos guli berniukas — negyvas .
12004033	Įėjęs uždarė duris ir palikęs abu už durų meldėsi VIEŠPAČIUI .
12004034	Po to įlipo į lovą ir gulė ant vaiko . Jis priglaudė savo burną prie jo burnos , savo akis prie jo akių ir savo rankas uždėjo ant jo rankų . Eliziejui gulint išsitiesus ant jo , vaiko kūnas sušilo .
12004035	Jis nulipo , perėjo kartą skersai išilgai kambario , paskui vėl įlipo ir išsitiesė ant jo . Tada berniukas nusičiaudėjo septynis kartus ir atvėrė akis .
12004036	Eliziejus pasišaukė Gehazį ir tarė : „ Pašauk šunemietę “ . Šis pašaukė ją . Jai atėjus pas Eliziejų , jis tarė : „ Pasiimk savo sūnų “ .
12004037	Priėjusi ji puolė jam prie kojų , nusilenkdama iki žemės . Tada pasiėmė savo sūnų ir išėjo .
12004038	Eliziejui sugrįžus į Gilgalą , krašte buvo badas . Pranašų būriui sėdint prieš Eliziejų , jis tarė savo tarnui : „ Užkaisk didįjį puodą ir išvirk kokio nors viralo pranašų būriui “ .
12004039	Vienas jų nuėjo į laukus parinkti žolių . Užtikęs laukinį vijoklį , priskynė pilną skraistę jo vaisių . Parėjęs supjaustė juos į viralo puodą , nes nežinojo , kas tai yra .
12004040	Viralo įpylė vyrams valgyti . Bet vos paragavę viralo jie ėmė šaukti : „ O Dievo vyre , puode mirtis ! “ Viralo jie negalėjo valgyti .
12004041	Tada Eliziejus tarė : „ Atneškite miltų “ . Jis subėrė juos į puodą , tardamas : „ Pilk žmonėms , tevalgo “ . Puode nebebuvo nieko kenksmingo .
12004042	Vienas vyras atėjo iš Baal Šališos ir atnešė Dievo vyrui duonos iš pirmienų — dvidešimt miežinės duonos kepalų ir šviežių javų varpų savo maiše . „ Duok jos žmonėms , — tarė Eliziejus , — tevalgo “ .
12004043	Bet jo tarnas atsakė : „ Kaipgi galiu ją padalyti šimtui žmonių ? “ Eliziejus pakartojo : „ Duok jos žmonėms , tevalgo , nes taip kalbėjo VIEŠPATS : ‘ Jie privalgys , ir dar liks ’ “ .
12004044	Jis duoną išdalijo , jie privalgė , ir dar liko pagal VIEŠPATIES žodį .
12005001	Aramo karaliaus kariuomenės vadas Naamanas buvo svarbus vyras savo valdovui ir labai jo vertinamas , nes VIEŠPATS per jį buvo suteikęs Aramui pergalę . Bet vyras , nors ir didelis galiūnas , kentėjo nuo raupsų .
12005002	Kartą per vieną antpuolį aramėjai paėmė iš Izraelio į nelaisvę jauną mergaitę , ir ji tapo Naamano žmonos tarnaite .
12005003	„ Kad nueitų mano šeimininkas Samarijon pas pranašą , — kalbėjo ji savo šeimininkei , — jis išgydytų jo raupsus “ .
12005004	Tad Naamanas nuėjo pas savo valdovą ir papasakojo , ką mergaitė iš Izraelio buvo sakiusi .
12005005	„ Keliauk , — tarė Aramo karalius , — aš pasiųsiu kartu laišką Izraelio karaliui “ . Pasiėmęs dešimt sidabro talentų , šešis tūkstančius aukso šekelių ir dešimt drabužių pamainų , Naamanas leidosi į kelionę .
12005006	Izraelio karaliui jis nunešė šitokio turinio laišką : „ Kai šis laiškas pasieks tave , žinok , kad pasiunčiau pas tave savo tarną Naamaną , kad išgydytumei jį nuo raupsų “ .
12005007	Perskaitęs tą laišką , Izraelio karalius persiplėšė drabužius ir sušuko : „ Argi aš Dievas , kuris skiria mirtį ir duoda gyvybę , kad šis bičiulis siunčia man žodį išgydyti žmogų nuo raupsų ? Supraskite ! Patys galite matyti , kad jis ieško priekabių “ .
12005008	Bet išgirdęs , kad Izraelio karalius persiplėšė drabužius , Dievo vyras Eliziejus pasiuntė jam žodį : „ Kodėl persiplėšei drabužius ? Teateina jis pas mane ir sužinos , kad yra pranašas Izraelyje “ .
12005009	Tad Naamanas atvyko su savo žirgais bei vežimais ir sustojo prie Eliziejaus namų durų .
12005010	Eliziejus nusiuntė pasiuntinį jam pasakyti : „ Eik ir nusimaudyk Jordano upėje septynis kartus ; tavo kūnas išgis , ir tu būsi švarus “ .
12005011	Bet Naamanas pyktelėjo ir nuėjo sau . „ Aš maniau , — tarė , — kad jis tikrai išeis pas mane , atsistos , šauksis VIEŠPATIES , savo Dievo , vardo , pamojuos ranka virš tos vietos ir išgydys nuo raupsų !
12005012	Argi Damasko upės — Abana ir Parparas — nėra geresnės už visus Izraelio vandenis ? Nejau negalėčiau jose nusimaudyti ir būti švarus ? “ Įtūžęs jis apsisuko ir nuėjo .
12005013	Bet tarnai , priėję prie jo , kalbėjo : „ Tėve , — sakė jie , — jei pranašas būtų įsakęs tau ką nors nepaprasta padaryti , ar tu nebūtumei to daręs ? Juo labiau , kad jis tau pasakė : ‘ Nusimaudyk ir būsi švarus ? ’ “
12005014	Tad jis nukeliavo ir pasinėrė septynis kartus Jordano upėje pagal Dievo vyro žodį ; jo kūnas tapo kaip mažo berniuko , ir jis pasidarė švarus .
12005015	Tada , sugrįžęs pas Dievo vyrą su visa savo palyda , jis atsistojo priešais Eliziejų ir tarė : „ Dabar žinau , kad nėra Dievo visoje žemėje , išskyrus Izraelį . Tad prašyčiau priimti dovaną iš savo tarno “ .
12005016	Bet Eliziejus atsakė : „ Kaip gyvas VIEŠPATS , kuriam tarnauju , aš neimsiu ! “ Jis primygtinai ragino jį priimti , bet šis atsisakinėjo .
12005017	Tada Naamanas tarė : „ Jeigu ne , tai prašyčiau man , tavo tarnui , duoti žemės , kiek gali panešti du mulai , nes tavo tarnas niekada daugiau nebedarys deginamosios aukos ir nebeatnašaus aukos jokiam kitam dievui , išskyrus VIEŠPATĮ .
12005018	Bet VIEŠPATS teatleidžia tavo tarnui šiuo atveju : kai mano valdovas įeina , remdamasis ant mano rankos , į Rimono šventyklą ten jo pagarbinti žemai nusilenkdamas , tada ir aš Rimono šventykloje turiu žemai nusilenkti . Teatleidžia VIEŠPATS tavo tarnui šiuo atveju “ .
12005019	Eliziejus tarė jam : „ Eik ramybėje “ . Bet Naamanui dar netoli nukeliavus ,
12005020	Dievo vyro Eliziejaus tarnas Gehazis pasakė sau : „ Štai mano šeimininkas paleido tą aramėją Naamaną neimdamas , ką jis buvo atnešęs ! Kaip gyvas VIEŠPATS , bėgsiu jam iš paskos ir šį tą paimsiu “ .
12005021	Gehazis nuskubėjo paskui Naamaną . Pamatęs jį bėgantį iš paskos , Naamanas iššoko iš vežimo jo pasitikti ir tarė : „ Ar viskas gerai ? “ —
12005022	„ Taip , — atsakė Gehazis , — bet mano šeimininkas pasiuntė mane tau pasakyti : ‘ Du pranašų būrio mokiniai ką tik atėjo pas mane iš Efraimo aukštumų . Prašyčiau duoti jiems vieną sidabro talentą ir dvi drabužių pamainas ’ “ . —
12005023	„ Prašau paimti du talentus ! “ — tarė Naamanas ir įtikinėjo jį . Įvyniojęs du sidabro talentus į du maišus kartu su dviem drabužių pamainomis , jis padavė juos nešti dviem savo tarnams . Jie nešė juos , eidami pirma Gehazio .
12005024	Atėjęs prie tvirtovės , jis paėmė iš jų maišus ir pasidėjo namuose . Tada paleido vyrus , ir jie nuėjo savo keliu .
12005025	Įėjęs į vidų , jis atsistojo priešais savo šeimininką . Eliziejus paklausė : „ Kur buvai , Gehazi ? “ Jis atsakė : „ Tavo tarnas niekur nebuvo išėjęs “ .
12005026	Tada Eliziejus tarė jam : „ Argi aš nebuvau su tavimi dvasiškai , kai išlipo vyras iš vežimo tavęs pasitikti ? Argi dabar metas imti pinigus ir drabužius , alyvmedžių sodus ir vynuogynus , avis ir jaučius , vergus ir verges ?
12005027	Todėl Naamano raupsai amžinai prilips tau ir tavo palikuonims “ . Ir Gehazis nuėjo raupsuotas kaip sniegas .
12006001	Kartą pranašų mokiniai Eliziejui tarė : „ Žiūrėk , vieta , kurioje gyvename tavo akivaizdoje , mums per ankšta .
12006002	Prašom leisti mums nueiti prie Jordano , kiekvienam paimti ten po rąstą ir statytis sau vietą gyventi “ . — „ Eikite “ , — atsakė jis .
12006003	Tada vienas jų tarė : „ Prašytume , kad eitum kartu su savo tarnais “ . — „ Taip , eisiu “ , — atsakė jis ir
12006004	palydėjo juos . Atėję prie Jordano , jie kirto medžius .
12006005	Vienam kertant rąstą , geležinis kirvis nusmuko į vandenį . Jis sušuko : „ Ak , viešpatie ! Jis buvo skolintas “ . —
12006006	„ Kur įkrito ? “ — paklausė Dievo vyras . Jis parodė jam tą vietą . Nusikirtęs lazdą , įmerkė ten į vandenį ir iškėlė geležį į paviršių .
12006007	„ Paimk “ , — tarė Eliziejus . Jis ištiesė ranką ir paėmė .
12006008	Aramo karalius per karą su Izraeliu tardavosi su savo pareigūnais . „ Mes statysimės stovyklą tokioje ir tokioje vietoje “ , — sakydavo jis .
12006009	Bet Dievo vyras perduodavo žinią Izraelio karaliui : „ Saugokis ! Neik pro tą vietą , nes aramėjai ten turi stovyklą “ .
12006010	Tad Izraelio karalius duodavo žinią tai vietai , apie kurią jam buvo sakęs Dievo vyras . Ne kartą jis tokią vietą įspėjo , ir jie būdavo budrūs .
12006011	Todėl Aramo karalius , apimtas didelio nerimo , sušaukė savo pareigūnus ir tarė jiems : „ Sakykite man ! Kas iš mūsų yra Izraelio karaliaus pusėje ? “ —
12006012	„ Nė vienas , mano viešpatie karaliau , — tarė vienas pareigūnų , — Eliziejus , tas Izraelio pranašas , pasako Izraelio karaliui net žodžius , kuriuos tu ištari savo miegamajame “ . —
12006013	„ Eikite ir sužinokite , kur jis , — paliepė jis , — kad galėčiau pasiųsti vyrus jį suimti “ . Jam buvo pranešta : „ Eliziejus yra Dotane “ .
12006014	Ten jis išsiuntė raitelius bei kovos vežimus ir dideles pajėgas . Nužygiavę nakčia , jie apsupo miestą .
12006015	Anksti rytą atsikėlęs Dievo vyro tarnas išėjo ir žiūri : kariuomenė su raiteliais ir kovos vežimais visur aplink miestą . „ Ak , šeimininke , — klausė jo tarnas , — ką darysime ? “
12006016	Jis atsakė : „ Nebijok , nes mūsų pusėje yra daugiau negu jų pusėje “ .
12006017	Tada Eliziejus meldėsi , tardamas : „ O Viešpatie , atmerk jam akis , kad pamatytų ! “ VIEŠPATS atmerkė tarnui akis , ir jis matė , kad kalvos visur aplink Eliziejų pilnos raitelių ir ugninių vežimų .
12006018	Aramėjams lipant nuo kalvų prieš jį , Eliziejus meldėsi VIEŠPAČIUI , tardamas : „ Maldauju , ištik šiuos žmones apakinančia šviesa “ . Ir jis ištiko juos apakinančia šviesa , kaip Eliziejus buvo prašęs .
12006019	Eliziejus tarė jiems : „ Tai ne tas kelias , tai ne tas miestas . Eikite paskui mane , aš nuvesiu jus pas vyrą , kurio ieškote “ . Ir jis vedė juos į Samariją .
12006020	Vos jiems įėjus į Samariją , Eliziejus tarė : „ O VIEŠPATIE , atmerk akis šiems vyrams , kad jie matytų “ . VIEŠPATS atmerkė jiems akis , ir jie pamatė atsidūrę Samarijos viduje .
12006021	O Izraelio karalius , pamatęs juos , Eliziejaus klausė : „ Tėve , ar man juos užmušti ? Ar man juos užmušti ? “ —
12006022	„ Ne , neužmušk , — atsakė jis . — Nejaugi savo kalaviju ir lanku paėmei tuos , kuriuos nori užmušti ? Verčiau duok jiems duonos ir vandens . Tepavalgo ir teatsigeria , o po to tegrįžta pas savo valdovą “ .
12006023	Taigi jis suruošė jiems dosnias vaišes ir jiems pavalgius ir atsigėrus paleido juos , o jie sugrįžo pas savo valdovą . Aramėjų gaujos daugiau nebėjo į Izraelio kraštą .
12006024	Praėjus šiek tiek laiko , Aramo karalius Ben Hadadas pašaukė prie ginklų visą savo kariuomenę ir nužygiavęs į Samariją apgulė ją .
12006025	Kadangi apgula užsitęsė , Samarijoje kilo toks nuožmus badas , kad asilo galva buvo parduodama už aštuoniasdešimt sidabro šekelių , o ketvirtis kabo balandžio išmatų — už penkis sidabro šekelius .
12006026	Kartą , karaliui vaikščiojant ant miesto sienos , viena moteris sušuko jam : „ Gelbėk , mano viešpatie karaliau ! “ —
12006027	„ Neprašyk manęs ! — atkirto jis . — VIEŠPATS tau tepadeda ! Iš kurgi aš galiu tau pagalbos imti ? Nuo klojimo aslos ar iš vynuogių spaudyklos ? “
12006028	Vis dėlto karalius jos paklausė : „ O kas tave slegia ? “ Ji atsakė : „ Moteris man sakė : ‘ Duok savo sūnų . Šiandien jį suvalgysime , o rytoj valgysime mano sūnų ’ .
12006029	Taigi išvirėme mano sūnų ir suvalgėme . Kitą dieną aš jai sakiau : ‘ Duok savo sūnų , ir suvalgykime jį ’ . Bet ji savo sūnų paslėpė “ .
12006030	Išgirdęs moters žodžius , karalius persiplėšė drabužius . Kadangi jis vaikščiojo ant miesto sienos , žmonės galėjo matyti , kad jis vilkėjo ašutinę ant kūno po drabužiu .
12006031	Jis sušuko : „ Tai tepadaro man Dievas ir dar teprideda , jeigu šiandien Šafato sūnaus Eliziejaus galva pasiliks jam ant pečių ! “
12006032	Karalius išsiuntė vieną savo vyrų . Tuo tarpu Eliziejus sėdėjo savo namuose , ir seniūnai sėdėjo drauge su juo . Dar pasiuntiniui neatėjus , Eliziejus seniūnams tarė : „ Ar nematote , kad tas žmogžudys pasiuntė žmogų man galvos nukirsti ? Tad žiūrėkite , kad pasiuntiniui atėjus , uždarytumėte duris ir laikytumėte uždarytas . Argi negirdėti jo šeimininko kojų žingsnių jam už nugaros ? “
12006033	Dar jam su jais tebesikalbant , karalius atėjo pas jį ir tarė : „ Iš VIEŠPATIES ši nelaimė ! Tad ko daugiau aš galiu tikėtis iš VIEŠPATIES ? “
12007001	Bet Eliziejus tarė : „ Klausykitės VIEŠPATIES žodžio ! Taip kalbėjo VIEŠPATS : ‘ Rytoj šiuo laiku geriausių miltų saikas bus parduodamas už šekelį , o miežių — du saikai už šekelį prie Samarijos vartų ’ “ .
12007002	Tada pareigūnas , ant kurio rankos karalius rėmėsi , atsakė Dievo vyrui : „ Net jeigu VIEŠPATS ir langus danguje atvertų , argi tai galėtų įvykti ? “ Bet jis atkirto : „ Savo akimis tai matysi , bet nevalgysi “ .
12007003	Už miesto vartų buvo keturi raupsuoti vyrai . Jie tarėsi : „ Kam gi turime , mirties laukdami , čia sėdėti ?
12007004	Jeigu nutarsime eiti į miestą , turėsime ten mirti , nes mieste siaučia badas . O jeigu čia sėdėsime , irgi turėsime mirti . Tad imkime ir perbėkime į aramėjų stovyklą . Jeigu jie pasigailės mūsų , būsime gyvi , o jeigu užmuš , mirsime “ .
12007005	Temstant jie iškeliavo į aramėjų stovyklą . Atėję į aramėjų stovyklos pakraštį , žiūri : nėra nė vieno žmogaus !
12007006	Mat VIEŠPATS buvo padaręs , kad aramėjų kariuomenė girdėtų kovos vežimų ir raitelių bildesį — ūžesį milžiniškos kariuomenės . Jie sakė vieni kitiems : „ Štai Izraelio karalius pasisamdė hetitų karalius ir Egipto karalius su mumis kovoti ! “
12007007	Tad temstant jie skubiai leidosi į kojas , palikę palapines , arklius bei asilus — visą stovyklą , kaip buvo , ir bėgo , gelbėdami savo gyvastį .
12007008	Atėję į stovyklos pakraštį , anie raupsuotieji įėjo į vieną palapinę , valgė ir gėrė . Paskui išnešę iš jos sidabrą , auksą ir drabužius paslėpė . Vėl sugrįžę , įėjo į kitą palapinę , išnešė iš jos daiktus ir paslėpė .
12007009	Tada sakė vienas kitam : „ Negerai elgiamės . Ši diena — geros naujienos diena . Jeigu tylėsime ir lauksime ryto šviesos , užsitrauksime kaltę . Eikime ir praneškime karaliaus rūmams “ .
12007010	Tad jie nuėję pasišaukė miesto vartininkus ir papasakojo : „ Mes buvome nuėję į aramėjų stovyklą . Žiūrime , ten nematyti ir negirdėti jokio žmogaus . Nieko nėra , išskyrus pririštus arklius bei asilus ir paliktas palapines “ .
12007011	Tada miesto vartininkai tai paskelbė , ir žinia buvo perduota karaliaus rūmams .
12007012	Nors buvo naktis , karalius atsikėlė . Savo dvariškiams jis kalbėjo : „ Pasakysiu jums , ką aramėjai yra paruošę prieš mus . Žinodami , kad kenčiame badą , jie išėjo iš stovyklos ir pasislėpė laukuose , manydami : ‘ Kai jie išeis iš miesto , gyvus juos paimsime ir į jų miestą įžengsime ’ “ .
12007013	Tačiau vienas dvariškių pasiūlė : „ Tepaima vyrai penketą iš likusių mieste arklių , nes čia likusieji vis vien patirs likimą visos Izraelio daugybės , kuri jau yra žuvusi . Pasiųskime juos ir ištirkime “ .
12007014	Paruošus du kovos vežimus ir arklius , karalius išsiuntė juos paskui aramėjų kariuomenę , tardamas : „ Leiskitės į žygį ir ištirkite ! “
12007015	Jie sekė paskui aramėjus iki pat Jordano . Žiūri , visas kelias pilnas drabužių ir daiktų , kuriuos aramėjai skubėdami buvo išmėtę . Pasiuntiniams sugrįžus ir papasakojus karaliui ,
12007016	žmonės išėjo ir apiplėšė aramėjų stovyklą . Taigi geriausių miltų saikas buvo parduodamas už šekelį , o miežių — du saikai už šekelį , kaip VIEŠPATS buvo sakęs .
12007017	Pareigūną , ant kurio rankos rėmėsi , karalius buvo paskyręs vadu prie miesto vartų . Minia jį sumindžiojo vartuose , kaip buvo pasakęs Dievo vyras , kai karalius buvo pas jį nuėjęs .
12007018	Mat kai Dievo vyras karaliui sakė : „ Du miežių saikai bus parduodami už šekelį , o geriausių miltų saikas — už šekelį maždaug šiuo laiku rytoj prie Samarijos vartų “ , —
12007019	pareigūnas Dievo vyrui atsakė , tardamas : „ Net jeigu VIEŠPATS ir langus danguje atvertų , argi tai galėtų įvykti ? “ O Eliziejus buvo atkirtęs : „ Savo akimis tai matysi , bet nevalgysi ! “
12007020	Taip jam iš tikrųjų ir atsitiko . Žmonės jį sumindžiojo vartuose , ir jis mirė .
12008001	Moteriai , kurios sūnų buvo atgaivinęs , Eliziejus kartą pasakė : „ Pasiruošk ! Keliauk su savo šeima ir apsigyvenk kur nors kitur , nes VIEŠPATS paskelbė kraštui septynerių metų badą “ .
12008002	Moteris pasiruošė ir darė , kaip Dievo vyras buvo sakęs . Iškeliavo su savo šeima ir gyveno filistinų krašte septynerius metus .
12008003	Pasibaigus septyneriems metams , moteris sugrįžo iš filistinų krašto ir atėjo pas karalių reikalauti savo namų ir lauko .
12008004	O karalius kalbėjosi su Dievo vyro tarnu Gehaziu . Jis sakė : „ Prašau man papasakoti apie visus Eliziejaus atliktus nuostabius darbus “ .
12008005	Jam pasakojant karaliui , kaip Eliziejus sugrąžino mirusiam gyvastį , žiūri , ta moteris , kurios sūnų Eliziejus buvo atgaivinęs , reikalauja iš karaliaus savo namų ir lauko . „ Mano viešpatie karaliau , — tarė Gehazis , — čia ta moteris , ir štai jos sūnus , kurį Eliziejus atgaivino “ .
12008006	Karalius moterį klausinėjo , ir ji papasakojo jam . Tad karalius paskyrė vieną pareigūną , tardamas : „ Sugrąžink jai visą jos nuosavybę ir visas pajamas iš ūkio nuo to laiko , kai ji paliko kraštą , iki dabar “ .
12008007	Eliziejus nuvyko į Damaską tuo metu , kai Aramo karalius Ben Hadadas sirgo . Kai jam buvo pranešta : „ Dievo vyras atėjo “ ,
12008008	karalius tarė Hazaeliui : „ Pasiimk dovaną ir nueik Dievo vyro pasitikti . Pasiteirauk VIEŠPATIES per jį , ar aš iš šios ligos išgysiu “ .
12008009	Tad Hazaelis , pasiėmęs kaip dovaną visokių Damasko gėrybių , kiek keturiasdešimt kupranugarių galėjo panešti , nuėjo jo pasitikti . Atėjęs ir atsistojęs prieš jį , tarė : „ Tavo sūnus Aramo karalius Ben Hadadas atsiuntė mane pas tave , tardamas : ‘ Ar pagysiu iš šios ligos ? ’ “
12008010	Eliziejus jam tarė : „ Eik ir pasakyk : ‘ Tu tikrai pagysi ’ . Tačiau VIEŠPATS yra man apreiškęs , kad jis tikrai mirs “ .
12008011	Įbedęs akis , Eliziejus įdėmiai žiūrėjo į jį , kol tam pasidarė nesmagu . Tada Dievo vyras pravirko .
12008012	„ Kodėl mano viešpats verkia ? “ — paklausė Hazaelis . „ Verkiu , — atsakė jis , — nes žinau , kokią žalą padarysi izraelitams : sudeginsi jų tvirtoves , išžudysi kalaviju jaunus vyrus , ištaškysi mažylius ir perskrosi nėščias moteris “ .
12008013	„ Bet , — klausė Hazaelis , — kaip gali tavo tarnas , toks šuva kaip aš , taip padaryti ? “ Eliziejus atsakė : „ Tave VIEŠPATS man parodė Aramo karaliumi “ .
12008014	Hazaelis paliko Eliziejų ir parėjo pas savo valdovą Ben Hadadą . „ Ką pasakė Eliziejus ? “ — klausė Ben Hadadas . Jis atsakė : „ Jis pasakė , kad tu tikrai pagysi “ .
12008015	Bet kitą dieną Hazaelis paėmė antklodę ir sumirkęs ją vandeniu užklojo karaliui ant veido . Taip Ben Hadadas mirė , o vietoj jo karaliumi tapo Hazaelis .
12008016	Penktais Izraelio karaliaus Ahabo sūnaus Jehoramo metais — Juozapatas buvo buvęs Judo karaliumi — pradėjo karaliauti Judo karaliaus Juozapato sūnus Jehoramas .
12008017	Jis buvo trisdešimt dvejų metų , kai tapo karaliumi , ir karaliavo Jeruzalėje aštuonerius metus .
12008018	Jis ėjo Izraelio karalių keliais , kaip buvo darę Ahabo namai , nes Ahabo duktė buvo jo žmona . Jis darė , kas nedora VIEŠPATIES akyse .
12008019	Tačiau sunaikinti Judo VIEŠPATS nenorėjo dėl savo tarno Dovydo , kadangi buvo pažadėjęs amžinai išlaikyti žiburį jam ir jo palikuonims .
12008020	Jo dienomis Edomas pakėlė maištą prieš Judo valdžią ir pasiskyrė sau karalių .
12008021	Tada Jehoramas persikėlė į Cayrą su visais savo kovos vežimais . Pakilęs nakčia į žygį , jis puolė jį apsupusius edomitus ir kovos vežimų vadus . Bet jo kariuomenė pabėgo į savo namus .
12008022	Iki šios dienos Edomas maištavo prieš Judo valdžią . Ir Libna sukilo tuo pačiu metu .
12008023	O kiti Jehoramo darbai — visa , ką jis padarė — argi nėra aprašyti Judo karalių metraščiuose ?
12008024	Jehoramas užmigo su savo protėviais ir buvo palaidotas su savo protėviais Dovydo mieste . Vietoj jo karaliumi tapo jo sūnus Ahazijas .
12008025	Dvyliktais Izraelio karaliaus Ahabo sūnaus Jehoramo metais karaliumi tapo Judo karaliaus Jehoramo sūnus Ahazijas .
12008026	Ahazijas buvo dvidešimt dvejų metų , kai pradėjo karaliauti , ir karaliavo Jeruzalėje vienerius metus . Jo motina , vardu Atalija , buvo Izraelio karaliaus Omrio dukraitė .
12008027	Ir Ahazijas ėjo Ahabo namų keliu , darydamas , kas nedora VIEŠPATIES akyse , kaip Ahabo namai buvo elgęsi , nes jis buvo Ahabo namų žentas .
12008028	Jis žygiavo su Ahabo sūnumi Jehoramu į mūšį su Aramo karaliumi Hazaeliu prie Ramot Gileado , bet aramėjai nugalėjo Jehoramą .
12008029	Karalius Jehoramas pasitraukė į Jezreelį gydytis žaizdų , kuriomis kovojant prieš Aramo Hazaelį prie Ramos aramėjai buvo jį ištikę . Judo karalius Jehoramo sūnus Ahazijas nuvyko į Jezreelį aplankyti Ahabo sūnaus Jehoramo , nes tas buvo sužeistas .
12009001	Tada pranašas Eliziejus , pasišaukęs vieną iš pranašų mokinių , tarė : „ Pasiruošk kelionei ! Pasiimk aliejaus ąsotį ir eik į Ramot Gileadą .
12009002	Ten nuėjęs , surask Nimšio sūnaus Juozapato sūnų Jehuvą . Įėjęs liepk jam atsikelti ir palikti savo bičiulius ir nusivesk į nuošalų kambarį .
12009003	Paėmęs ąsotį aliejaus , išpilk jam ant galvos , tardamas : ‘ Taip kalbėjo VIEŠPATS : ‹ Aš patepu tave Izraelio karaliumi › ’ . Po to , atidaręs duris , bėk ! Nedelsk ! “
12009004	Jaunuolis , pranašo tarnas , iškeliavo į Ramot Gileadą .
12009005	Atėjęs žiūri , kad kariuomenės vadai tariasi . Jis tarė : „ Vade , turiu tau žinią ! “ — „ Kuriam iš mūsų ? “ — paklausė Jehuvas . „ Tau , vade “ .
12009006	Jehuvas atsikėlė ir įėjo į vidų . Jaunuolis išpylė aliejų jam ant galvos ir tarė : „ Taip kalbėjo VIEŠPATS , Izraelio Dievas : ‘ Aš patepu tave VIEŠPATIES tautos Izraelio karaliumi .
12009007	Tu sunaikinsi savo valdovo Ahabo namus . Taip aš atkeršysiu Jezabelei už savo tarnų pranašų ir už visų VIEŠPATIES tarnų kraują .
12009008	Visi Ahabo namai žus . Aš atkirsiu nuo Ahabo visus vyriškius — vergus ir laisvus — Izraelyje .
12009009	Su Ahabo namais elgsiuosi , kaip pasielgiau su Nebato sūnaus Jeroboamo namais ir su Ahijos sūnaus Bašos namais .
12009010	Šunys ės Jezabelę Jezreelio laukuose , nebus kam palaidoti ’ “ . Tada , atidaręs duris , jis pabėgo .
12009011	Jehuvui sugrįžus pas savo valdovo pareigūnus , šie klausinėjo : „ Ar viskas gerai ? Ko tas kvaiša buvo atėjęs pas tave ? “ Jis tarė jiems : „ Jūs gi žinote tą vyrioką ir jo šneką ! “
12009012	„ Meluoji ! — šūkavos jie . — Prašome pasakyti ir mums ! “ Tada jis tarė : „ Taip ir taip jis kalbėjo : ‘ Taip kalbėjo VIEŠPATS : aš patepu tave Izraelio karaliumi ’ “ .
12009013	Visi paskubomis nusiėmė skraistes , suklojo jam po kojų ant plikų laiptų , papūtė ragą ir paskelbė : „ Jehuvas karalius ! “
12009014	Taip Nimšio sūnaus Juozapato sūnus Jehuvas surengė sąmokslą prieš Jehoramą . Jehoramas ir visas Izraelis buvo budėję prie Ramot Gileado dėl Aramo karaliaus Hazaelio .
12009015	Bet karalius Jehoramas sugrįžo į Jezreelį gydytis žaizdų , kuriomis aramėjai jį ištiko mūšyje su Aramo karaliumi Hazaeliu . Jehuvas tarė : „ Jeigu toks jūsų noras , tai neleiskite niekam ištrūkti iš miesto , nueiti į Jezreelį ir apie tai pranešti “ .
12009016	Tada Jehuvas , įlipęs į kovos vežimą , leidosi į Jezreelį , nes ten sirgo Jehoramas . Judo karalius Ahazijas buvo atvykęs Jehoramo aplankyti .
12009017	Sargybinis stovėjo bokšte Jezreelyje . Pastebėjęs artėjantį Jehuvo būrį , jis sušuko : „ Matau būrį ! “ Jehoramas tarė : „ Pasiųsk raitelį jų pasitikti . Tepaklausia : ‘ Ar viskas gerai ? ’ “
12009018	Taigi raitelis , nujojęs pasitikti , tarė : „ Taip kalbėjo karalius : ‘ Ar viskas gerai ? ’ “ Jehuvas atsakė : „ Koks tau reikalas rūpintis , ar viskas gerai ? Rikiuokis paskui mane ! “ Sargybinis pranešė : „ Pasiuntinys juos pasiekė , bet nebegrįžta “ .
12009019	Tada jis išsiuntė kitą raitelį . Pasiekęs juos , jis tarė : „ Taip kalbėjo karalius : ‘ Ar viskas gerai ? ’ “ — „ Koks tau reikalas rūpintis , ar viskas gerai ? — atsakė Jehuvas . — Rikiuokis paskui mane ! “
12009020	Sargybinis pranešė : „ Jis pasiekė juos , bet nebegrįžta . Iš važiavimo būdo atrodo , kad tai Nimšio sūnus Jehuvas . Paprastai jis važiuoja kaip pasiutęs ! “
12009021	Jehoramas įsakė : „ Pakinkyk kovos vežimą ! “ Vežimas buvo pakinkytas . Tada Izraelio karalius Jehoramas ir Judo karalius Ahazijas , kiekvienas savo kovos vežimu , išvažiavo pasitikti Jehuvo . Jie susitiko prie Naboto Jezreeliečio lauko .
12009022	Pamatęs Jehuvą , Jehoramas paklausė : „ Ar viskas gerai , Jehuvai ? “ Bet Jehuvas atsakė : „ Kaip gali būti viskas gerai , jei tavo motina Jezabelė tęsia savo nesuskaitomus kekšavimo ir žyniavimo darbus ? “
12009023	Jehoramas apsuko arklius ir bėgo , šaukdamas Ahazijui : „ Išdavystė , Ahazijau ! “
12009024	Jehuvas įtempė lanką ir pataikė Jehoramui į tarpumentį , strėlė pervėrė jam širdį , ir jis sukniubo vežime .
12009025	Jehuvas paliepė savo pareigūnui Bidkarui : „ Iškelk jį ir numesk Naboto Jezreeliečio lauke . Atsimeni , kai mudu jojome vienas šalia kito paskui jo tėvą Ahabą , VIEŠPATS paskelbė jam šią ištarmę :
12009026	‘ Už Naboto kraują ir jo vaikų kraują , kurį mačiau vakar — tai VIEŠPATIES žodis — aš atlyginsiu tau tame pačiame lauke — tai VIEŠPATIES žodis ’ . Tad iškelk jį ir išmesk tame lauke pagal VIEŠPATIES žodį “ .
12009027	Tai pamatęs , Judo karalius Ahazijas gelbėjosi , bėgdamas keliu Bet Gano link . Jehuvas vijosi jį , šaukdamas : „ Ir jį nušaukite ! “ Jis buvo pašautas savo kovos vežime ant Gūro šlaito netoli Ibleamo . Pabėgo į Megidą ir ten numirė .
12009028	Jo tarnai pargabeno jį vežimu į Jeruzalę ir palaidojo jo kape Dovydo mieste su jo protėviais .
12009029	Ahazijas buvo tapęs Judo karaliumi vienuoliktais Ahabo sūnaus Jehoramo metais .
12009030	Jehuvas atvyko į Jezreelį . Tai išgirdusi , Jezabelė pasidažė blakstienas , dailiai susišukavo plaukus ir žiūrėjo pro langą .
12009031	Jehuvui įeinant pro vartus , ji tarė : „ Ar viskas gerai , Zimri , savo valdovo žudike ? “
12009032	Akį užmetęs į langą , jis paklausė : „ Kas su manimi ? Kas ? “ Du ar trys pareigūnai pažvelgė pro langą .
12009033	„ Meskite ją žemyn ! “ — tarė jis . Jie numetė ją . Jos krauju buvo aptaškyta siena ir arkliai . Jehuvas pervažiavo jos kūną .
12009034	Įėjęs į vidų , jis valgė ir gėrė . „ Prašau pasirūpinti ta prakeikta moterimi ir palaidoti ją , — tarė jis , — nes ji karaliaus duktė “ .
12009035	Bet nuėję jos laidoti jie rado tik kaukolę , pėdas ir rankų plaštakas .
12009036	Kai jie sugrįžo ir pranešė , jis pasakė : „ Tai VIEŠPATIES žodis , kurį jis tarė per savo tarną Eliją Tišbietį : ‘ Jezreelio lauke šunys ės Jezabelės kūną .
12009037	Jezabelės lavonas bus tarsi mėšlas žemei Jezreelio lauke , ir niekas nebegalės pasakyti : tai Jezabelė ’ “ .
12010001	Ahabas turėjo septyniasdešimt palikuonių Samarijoje . Jehuvas parašė ir išsiuntė laiškus į Samariją Jezreelio didžiūnams ir seniūnams bei Ahabo vaikų globėjams . Jis rašė :
12010002	„ Dabar , kai šis laiškas pasieks jus , kadangi jūsų valdovo sūnūs yra su jumis ir jūs turite taip pat kovos vežimų ir arklių , įtvirtintą miestą ir ginklų ,
12010003	išsirinkite geriausią ir tinkamiausią iš jūsų valdovo sūnų , pasodinkite jį į jo tėvo sostą ir kovokite už savo valdovo namus ! “
12010004	Bet jie buvo siaubo apimti . „ Žiūrėkite , — sakė jie , — du karaliai negalėjo prieš jį atsilaikyti , tad kaip mes galime atsispirti ? “
12010005	Rūmų prižiūrėtojas ir miesto valdytojas drauge su seniūnais ir globėjais pasiuntė Jehuvui šį žodį : „ Mes tavo tarnai ; darysime , ką tik mums įsakysi . Karaliumi nė vieno neskirsime ; daryk , kaip geriau tau atrodo “ .
12010006	Jis parašė jiems antrą laišką . Jame rašė : „ Jeigu esate mano pusėje ir pasirengę manęs klausyti , paimkite vyrų , jūsų valdovo sūnų galvas ir ateikite rytoj šiuo laiku pas mane į Jezreelį “ . O karaliaus sūnūs — iš viso septyniasdešimt — buvo pas miesto didikus , kurie juos augino .
12010007	Kai juos pasiekė laiškas , jie paėmė karaliaus sūnus ir visus septyniasdešimt nužudė . Sudėję jų galvas į pintines , nusiuntė į Jezreelį .
12010008	Kai atėjo pasiuntinys ir pranešė : „ Karaliaus sūnų galvos atneštos “ , — jis įsakė : „ Sudėkite jas iki ryto į dvi krūvas prie miesto vartų “ .
12010009	Rytą jis išėjo ir atsistojęs ten tarė visiems žmonėms : „ Jūs nekalti . Tiesa , aš surengiau sąmokslą prieš savo valdovą ir nužudžiau jį , tačiau kas paguldė šiuos visus ?
12010010	Tad žinokite , kad nė vienas žodis , kurį VIEŠPATS yra ištaręs prieš Ahabo namus , neliks neįvykdytas . VIEŠPATS įvykdė visa , ką buvo paskelbęs per savo tarną Eliją “ .
12010011	Tada Jehuvas išžudė visus išlikusius Jezreelyje iš Ahabo namų — visus didikus , artimus bičiulius ir kunigus , — nepalikdamas nė vieno gyvo .
12010012	Tada jis leidosi kelionėn į Samariją . Pakeliui prie Bet Eked ha Roimų
12010013	Jehuvas aptiko Judo karaliaus gimines . Jis klausė : „ Kas jūs ? “ — „ Mes Ahazijo giminės , — atsakė jie , — atėjome aplankyti karaliaus sūnų ir karalienės motinos sūnų “ .
12010014	Jehuvas įsakė : „ Suimkite juos gyvus ! “ Suėmus juos gyvus , jie buvo nužudyti — iš viso keturiasdešimt du — prie Bet Ekedo vandens talpyklos . Nė vieno jų nepasigailėta .
12010015	Iš ten iškeliavęs , jis sutiko Rechabo sūnų Jehonadabą , ateinantį jo pasitikti . Pasveikinęs jį , tarė : „ Ar tavo širdis man taip atsidavusi , kaip mano širdis atsidavusi tau ? “ — „ Taip ! “ — atsakė Jehonadabas . „ Jeigu taip , — tarė Jehuvas , — duok man ranką “ . Jis padavė jam ranką . Jehuvas įkėlė jį pas save į vežimą .
12010016	„ Eikš su manimi , — tarė jis , — ir žiūrėk , koks aš uolus VIEŠPAČIUI “ . Ir pasisodino jį savo vežime .
12010017	Atvykęs į Samariją , Jehuvas žudė visus , kurie buvo išlikę Samarijoje iš Ahabo namų , kol juos išnaikino , įvykdydamas žodį , kurį VIEŠPATS buvo davęs Elijui .
12010018	Tada Jehuvas , surinkęs visus žmones , tarė jiems : „ Ahabas tarnavo Baalui tik šiek tiek , Jehuvas jam tarnaus kur kas daugiau .
12010019	Tad pašaukite pas mane visus Baalo pranašus , visus garbintojus ir visus kunigus . Tenetrūksta nė vieno , nes Baalui turiu atnašauti didelę auką . Kas neateis , neliks gyvas ! “ Bet Jehuvas elgėsi klastingai , norėdamas sunaikinti Baalo garbintojus .
12010020	„ Švęskite iškilmingą sueigą Baalui “ , — įsakė Jehuvas . Sueiga buvo paskelbta .
12010021	Jehuvui išsiuntus žodį visam Izraeliui , atėjo visi Baalo garbintojai . Neliko nė vieno , kuris nebūtų atėjęs . Jie rinkosi į Baalo šventyklą ir pripildė Baalo šventyklą nuo sienos iki sienos .
12010022	Tada Jehuvas tarė drabužių prižiūrėtojui : „ Išduok drabužius visiems Baalo garbintojams “ . Jis išdalijo jiems drabužius .
12010023	Įėjęs į Baalo šventyklą su Rechabo sūnumi Jehonadabu , Jehuvas tarė Baalo garbintojams : „ Rūpestingai peržiūrėkite , kad tarp jūsų nebūtų jokio VIEŠPATIES garbintojo , bet būtų tik Baalo garbintojai “ .
12010024	Tada jie pradėjo atnašauti aukas ir deginamąsias atnašas . O Jehuvas buvo pastatęs lauke savo aštuoniasdešimt vyrų ir pasakęs jiems : „ Jei kas leistų pabėgti kuriam nors iš vyrų , kuriuos atiduodu jums į rankas , turės atsakyti savo gyvybe už jo gyvybę “ .
12010025	Vos baigus atnašauti deginamąją auką , Jehuvas įsakė sargams ir pareigūnams : „ Ateikite ir išžudykite juos ! Teneištrūksta nė vienas ! “ Tad jie išžudė juos kalaviju ir paliko ten gulėti . Tada įėjo į Baalo šventyklą ir ,
12010026	išnešę Baalo šventyklos šventąjį stulpą , sudegino jį .
12010027	Jie nuvertė Baalo aukurą , nugriovė Baalo šventyklą ir pavertė ją išviete iki šios dienos .
12010028	Taip Jehuvas išrovė Baalą iš Izraelio .
12010029	Tačiau Jehuvas nesitraukė nuo Nebato sūnaus Jeroboamo nuodėmių , kuriomis jis Izraelį įvedė į nuodėmę , būtent nuo aukso veršių Betelyje ir Dane .
12010030	VIEŠPATS tarė Jehuvui : „ Kadangi tu gerai pasielgei ir padarei , kas dora mano akyse , įvykdydamas Ahabo namams visa , kas buvo prieš juos mano širdyje , keturios tavo sūnų kartos sėdės Izraelio soste “ .
12010031	Bet Jehuvas nesirūpino laikytis VIEŠPATIES , Izraelio Dievo , Įstatymo visa širdimi ir nuodėmių , kuriomis Jeroboamas įvedė Izraelį į nuodėmę , neatsisakė .
12010032	Tomis dienomis VIEŠPATS pradėjo genėti Izraelį . Visoje Izraelio žemėje Hazaelis nedavė ramybės izraelitams :
12010033	rytuose nuo Jordano , visame Gileado krašte — gadams , rubenams ir manasams — nuo Aroero prie Arnono slėnio iki Gileado ir Bašano .
12010034	O kiti Jehuvo darbai — visa , ką jis darė , ir visi jo žygdarbiai — argi nėra aprašyti Izraelio karalių metraščiuose ?
12010035	Taigi Jehuvas užmigo su savo protėviais ir buvo palaidotas Samarijoje . Vietoj jo karaliumi tapo jo sūnus Jehoahazas .
12010036	Jehuvas valdė Izraelį dvidešimt aštuonerius metus .
12011001	Ahazijo motina Atalija , sužinojusi , kad jos sūnus mirė , nedelsdama išžudė visus karališkosios šeimos palikuonis .
12011002	Bet karaliaus Jehoramo duktė Jehošeba , Ahazijo sesuo , paėmusi Ahazijo sūnų Jehoašą , vogčiomis išnešė jį iš tos vietos , kur buvo žudomi karaliaus sūnūs , ir paliko jį bei jo auklę viename miegamajame . Taip ji paslėpė jį nuo Atalijos , ir jis nebuvo nužudytas .
12011003	Su ja jis išbuvo šešerius metus , paslėptas VIEŠPATIES Namuose , o Atalija valdė kraštą .
12011004	Bet septintais metais Jehojada pasišaukė karų bei palydos sargybinių šimtininkus ir įsakė jiems sueiti pas jį į VIEŠPATIES Namus . Sudaręs su jais sandorą , prisaikdino VIEŠPATIES Namuose ir parodė karaliaus sūnų .
12011005	„ Štai ką jūs turite padaryti , — įsakė jiems . — Vienas trečdalis jūsų , baigiančių tarnybą šabo dieną , liks rūmų sargyboje ,
12011006	kitas trečdalis bus pastatytas prie Sūro vartų , o dar vienas trečdalis bus prie vartų už palydos sargybinių . Jūs būsite Namų sargyboje iš visų pusių .
12011007	O kiti du jūsų būriai — visi , kurie šią savaitę nėra tarnyboje — saugos VIEŠPATIES Namus karaliaus apsaugos dėlei .
12011008	Jūs apsupsite karalių iš visų pusių , kiekvienas su ginklais rankoje ; kas tik artintųsi prie gretų , turi būti užmuštas . Būkite su karaliumi , kad ir ką jis darytų ! “
12011009	Šimtininkai padarė visa , kaip kunigas Jehojada įsakė . Kiekvienas atvedė savo vyrus — tuos , kurie buvo tarnyboje tą šabą , ir tuos , kurie nebuvo tarnyboje tą šabą — ir atėjo pas kunigą Jehojadą .
12011010	Kunigas įteikė šimtininkams karaliaus Dovydo ietis ir skydus , kurie buvo VIEŠPATIES Namuose .
12011011	Palydos sargybiniai , kiekvienas vyras su ginklu rankoje , sustojo nuo pietinės Namų pusės iki šiaurinės Namų pusės , aplink aukurą ir Namus , karaliui apsaugoti iš visų pusių .
12011012	Tada Jehojada atvedė karaliaus sūnų , uždėjo jam vainiką ir padavė valdžios ženklus . Jis buvo paskelbtas karaliumi ir pateptas , jiems plojant ir šaukiant : „ Tegyvuoja karalius ! “
12011013	Išgirdusi palydos sargybinių ir žmonių šauksmus , Atalija nuėjo prie žmonių į VIEŠPATIES Namus .
12011014	Apsižvalgė ir žiūri : karalius pagal paprotį stovi prie stulpo , vadai bei trimitininkai — šalia karaliaus , o šalies žmonės džiūgauja ir pučia trimitus . Atalija persiplėšė drabužius ir ėmė šaukti : „ Išdavystė ! Išdavystė ! “
12011015	Tada kunigas Jehojada kariuomenės pareigūnams šimtininkams davė įsakymą , tardamas : „ Išveskite ją laukan pro gretas ir jei kas ją sektų , ištikite jį kalaviju “ . Mat kunigas sakė : „ VIEŠPATIES Namuose ji neturi būti užmušta “ .
12011016	Tad jie išvedė ją jėga . Ji buvo nužudyta , kai ėjo į karaliaus rūmus pro Arklių vartus .
12011017	Jehojada sudarė sandorą tarp VIEŠPATIES bei karaliaus ir tautos , kad jie būtų VIEŠPATIES tauta , o kitą sandorą — tarp karaliaus ir tautos .
12011018	Tada visi šalies žmonės , nuėję į Baalo šventyklą , nugriovė ją , sutrupino aukurus ir statulas , o Baalo kunigą Mataną užmušė priešais aukurus . Pastatęs sargybinius VIEŠPATIES Namuose , kunigas Jehojada
12011019	su šimtininkais , kariais , palydos sargybiniais ir visos šalies žmonėmis palydėjo karalių iš VIEŠPATIES Namų į karaliaus rūmus pro palydos sargybinių vartus , ir karalius sėdosi į sostą .
12011020	Visos šalies žmonės džiūgavo , ir miestas liko ramus . O Atalija buvo nužudyta kalaviju prie karaliaus rūmų .
12012001	Jehoašas buvo septynerių metų , kai tapo karaliumi .
12012002	Septintais Jehuvo metais Jehoašas pradėjo karaliauti ir karaliavo Jeruzalėje keturiasdešimt metų . Jo motina buvo vardu Cibija iš Beer Šebos .
12012003	Per visas savo dienas Jehoašas darė , kas dora VIEŠPATIES akyse , nes jį buvo mokęs kunigas Jehojada .
12012004	Tačiau aukštumų alkai nebuvo išnaikinti , žmonės ir toliau alkuose atnašavo aukas ir degino smilkalus .
12012005	Kunigams Jehoašas tarė : „ Visus VIEŠPATIES Namuose atnašautų šventųjų įplaukų pinigus — surašymo mokestį , asmeninio išpirkimo kainą ir bet kokias lėšas , gera valia atnašautas VIEŠPATIES Namuose —
12012006	tepasiima kunigai sau , kiekvienas iš savo geradarių . Savo ruožtu jie turi pataisyti Namus , kai tik iškyla reikalas juos taisyti “ .
12012007	Bet dvidešimt trečiais karaliaus Jehoašo metais buvo pastebėta , kad Namuose kunigai reikalingų pataisymų nebuvo darę .
12012008	Todėl karalius Jehoašas pasišaukė kunigą Jehojadą bei kitus kunigus ir paklausė : „ Kodėl netaisote Namų ? Užtat nebeimkite daugiau pinigų iš savo geradarių , bet perduokite juos Namams taisyti “ .
12012009	Kunigai sutiko daugiau nebeimti pinigų iš žmonių ir nebūti atsakingi už Namų taisymą .
12012010	Tada kunigas Jehojada paėmė vieną skrynią ir , išgręžęs skylę jos dangtyje , padėjo šalia aukuro dešinėje pusėje , pro kur įeinama į VIEŠPATIES Namus . Kunigai — slenksčio sargai — dėdavo į ją visus pinigus , atneštus į VIEŠPATIES Namus .
12012011	Kai tik pastebėdavo , kad skrynioje pinigų daug , ateidavo karaliaus raštininkas ir vyriausiasis kunigas , suskaičiuodavo VIEŠPATIES Namuose esamus pinigus ir supildavo juos į maišus .
12012012	Suskaičiavus pinigai būdavo paduodami į rankas darbų prižiūrėtojams , kurie buvo atsakingi už VIEŠPATIES Namus . O šie savo ruožtu išmokėdavo dailidėms ir statytojams , dirbantiems VIEŠPATIES Namuose ,
12012013	mūrininkams ir akmenkaliams , pirkdavo medį bei skaldytą akmenį VIEŠPATIES Namams taisyti ir apmokėdavo visas Namų taisymo išlaidas .
12012014	Bet iš sidabro nei dubenys , nei žnyplės , nei šlakstyklės , nei trimitai — jokie indai iš aukso ar sidabro — nebuvo dirbami VIEŠPATIES Namuose už pinigus , atneštus į VIEŠPATIES Namus ,
12012015	nes tai buvo duodama darbų prižiūrėtojams tik VIEŠPATIES Namams taisyti .
12012016	Be to , vyrai , į kurių rankas buvo paduodami pinigai darbininkams apmokėti , nebuvo tikrinami , nes jie sąžiningai elgėsi .
12012017	Atnašų už kaltę ir aukų už nuodėmę pinigai nebuvo nešami į VIEŠPATIES Namus ; jie priklausė kunigams .
12012018	Tuo metu Aramo karalius Hazaelis , pakilęs į žygį , užpuolė Gatą ir paėmė jį . Hazaelis pasuko žygiuoti ir prieš Jeruzalę .
12012019	O Judo karalius Jehoašas , paėmęs visas įžado dovanas , atnašautas jo protėvių Juozapato , Jehoramo , Ahazijo bei jo paties , ir visą auksą , rastą VIEŠPATIES Namų ir karaliaus rūmų ižduose , pasiuntė Aramo karaliui Hazaeliui . Tada Hazaelis pasitraukė nuo Jeruzalės .
12012020	O kiti Jehoašo darbai — visa , ką jis darė — argi nėra aprašyti Judo karalių metraščiuose ?
12012021	Jo dvariškiai sukilo ir surengę sąmokslą nužudė Jehoašą Bet Milojyje prie kelio , einančio žemyn į Silą .
12012022	Šimato sūnus Jozakaras ir Šomero sūnus Jehozabadas — jo dvariškiai — nužudė jį . Jis mirė ir buvo palaidotas su savo protėviais Dovydo mieste , o vietoj jo karaliumi tapo jo sūnus Amacijas .
12013001	Dvidešimt trečiais Judo karaliaus Ahazijo sūnaus Jehoašo metais Jehuvo sūnus Jehoahazas tapo Izraelio karaliumi ir karaliavo Samarijoje septyniolika metų .
12013002	Jis darė , kas nedora VIEŠPATIES akyse , kartodamas Nebato sūnaus Jeroboamo nuodėmes , kuriomis jis įtraukė į nuodėmę Izraelį , ir jų neatsisakė .
12013003	VIEŠPATS taip užsidegė pykčiu ant Izraelio , kad dažnai juos atidavinėjo Aramo karaliui Hazaeliui ir Hazaelio sūnui Ben Hadadui .
12013004	Bet Jehoahazas maldavo VIEŠPATĮ , ir VIEŠPATS jį išklausė , nes matė Izraelio priespaudą ir kaip Aramo karalius buvo juos nukamavęs .
12013005	VIEŠPATS davė Izraeliui gelbėtoją , ir jie išsilaisvino iš Aramo . Izraelitai gyveno savo namuose kaip anksčiau .
12013006	Tačiau Jeroboamo namų nuodėmių , kuriomis jis įtraukė Izraelį į nuodėmę , jie neatsisakė , o atkakliai toliau jas darė . Net šventasis stulpas stovėjo Samarijoje .
12013007	Iš tikro Jehoahazui nebebuvo likę karių , išskyrus penkiasdešimt raitelių , dešimt kovos vežimų ir dešimt tūkstančių pėstininkų , nes Aramo karalius buvo sunaikinęs juos ir sutrypęs kaip dulkes po kojomis .
12013008	O kiti Jehoahazo darbai — visa , ką jis darė , ir jo žygdarbiai — argi nėra aprašyti Izraelio karalių metraščiuose ?
12013009	Jehoahazas užmigo su savo protėviais ir buvo palaidotas Samarijoje , o vietoj jo karaliumi tapo jo sūnus Jehoašas .
12013010	Trisdešimt septintais Judo karaliaus Jehoašo metais Jehoahazo sūnus Jehoašas tapo Izraelio karaliumi Samarijoje ir karaliavo šešiolika metų .
12013011	Jis darė , kas nedora VIEŠPATIES akyse , neatsisakė visų Nebato sūnaus Jeroboamo nuodėmių , kuriomis jis įvedė į nuodėmę Izraelį , bet atkakliai jas darė .
12013012	O kiti Jehoašo darbai — visa , ką jis darė , jo žygdarbiai kare su Judo karaliumi Amaciju — argi nėra aprašyti Izraelio karalių metraščiuose ?
12013013	Jehoašas užmigo su savo protėviais , ir Jeroboamas atsisėdo į jo sostą . Jehoašas buvo palaidotas Samarijoje su Izraelio karaliais .
12013014	Eliziejui susirgus mirtina liga , Izraelio karalius Jehoašas nuėjo jo aplankyti . „ Mano tėve , mano tėve ! Izraelio kovos vežimai ir raitija ! “ — kalbėjo verkdamas jo .
12013015	Eliziejus tarė jam : „ Paduok lanką ir strėlių “ . Jis padavė lanką ir strėlių .
12013016	„ Įtempk lanką ! “ — tarė jis Izraelio karaliui . Jam įtempus lanką , Eliziejus uždėjo savo rankas karaliui ant rankų
12013017	ir tarė : „ Atidaryk langą į rytų pusę ! “ Jis atidarė langą . Eliziejus paliepė : „ Šauk ! “ Jis iššovė . Tada Eliziejus tarė : „ Strėlė VIEŠPATIES pergalės , strėlė pergalės prieš Aramą ! Tu visiškai sutriuškinsi aramėjus prie Afeko “ .
12013018	Jis tęsė : „ Dabar paimk strėles “ . Karalius paėmė . „ Suduok jomis į žemę ! “ — liepė jis Izraelio karaliui . Sudavęs tris kartus , jis sustojo .
12013019	Dievo vyras ant jo supyko ir tarė : „ O kad būtumei sudavęs penketą ar šešetą kartų ! Tu būtumei visiškai sunaikinęs Aramą , o dabar tik tris kartus nugalėsi Aramą “ .
12013020	Eliziejus mirė ir buvo palaidotas . Tais laikais metų pradžioje kraštą užpuldinėdavo moabitų gaujos .
12013021	Kartą laidojant vieną vyrą , žmonės pastebėjo tokią gaują . Jie įmetė jo kūną į Eliziejaus kapą . Vos nukritęs ant Eliziejaus kaulų mirusysis atgijo ir atsistojo .
12013022	Aramo karalius Hazaelis engė Izraelį per visas Jehoahazo dienas .
12013023	Bet VIEŠPATS buvo jiems maloningas ir gailestingas , atsigręžė į juos dėl savo Sandoros su Abraomu , Izaoku ir Jokūbu . Iki šiol jis nenorėjo jų sunaikinti ar atstumti nuo savo veido .
12013024	Aramo karaliui Hazaeliui mirus , vietoj jo karaliumi tapo jo sūnus Ben Hadadas .
12013025	Tada Jehoahazo sūnus Jehoašas vėl atėmė iš Hazaelio sūnaus Ben Hadado miestus , paimtus kare prieš jo tėvą Jehoahazą . Tris kartus Jehoašas jį nugalėjo ir atgavo Izraelio miestus .
12014001	Antrais Izraelio karaliaus Jehoahazo sūnaus Jehoašo metais karaliauti pradėjo Judo karalius Jehoašo sūnus Amacijas .
12014002	Jis buvo dvidešimt penkerių metų , kai tapo karaliumi , ir karaliavo Jeruzalėje dvidešimt devynerius metus . Jo motina , vardu Jehoadina , buvo iš Jeruzalės .
12014003	Jis darė , kas dora VIEŠPATIES akyse , tačiau ne taip , kaip jo protėvis Dovydas . Visur jis elgėsi , kaip buvo elgęsis jo tėvas Jehoašas .
12014004	Tačiau aukštumų alkai nebuvo išnaikinti , žmonės ir toliau ten atnašavo aukas ir degino smilkalus .
12014005	Kai karalystė buvo tvirtai jo rankoje , jis nubaudė mirtimi dvariškius , kurie buvo nužudę jo tėvą karalių .
12014006	Bet žudikų vaikų jis nenubaudė mirtimi pagal tai , kas parašyta Mozės Įstatymo knygoje , kur VIEŠPATS įsakė : „ Tėvai nebus baudžiami mirtimi už vaikus , nei vaikai bus baudžiami mirtimi už tėvus . Žmogus turi būti baudžiamas tik už savo nuodėmes “ .
12014007	Jis užmušė dešimt tūkstančių edomitų Druskos slėnyje ir antpuoliu paėmė Selą . Ją pavadino Jokteeliu , kaip ji iki šiol vadinama .
12014008	Tada Amacijas nusiuntė pasiuntinius pas Izraelio karalių Jehuvo sūnaus Jehoahazo sūnų Jehoašą , tardamas : „ Eikš , susitikime akis į akį “ .
12014009	Izraelio karalius Jehoašas atsakė Judo karaliui Amacijui , tardamas : „ Libano usnis pasiuntė žodį Libano kedrui , tardama : ‘ Duok savo dukterį mano sūnui žmona ’ . Bet Libano laukinis žvėris , eidamas pro šalį , sutrypė usnį .
12014010	Iš tikrųjų tu nugalėjai Edomą , ir tavo širdis pasipūtusi . Džiaukis savo garbe ir sėdėk namie ! Kam gi turėtum ieškoti nelaimės , kad pats kristum ir Judą su savimi nutemptum ? “
12014011	Amacijas nenorėjo klausyti . Tad Izraelio karalius Jehoašas išžygiavo . Jis ir Judo karalius Amacijas susitiko akis į akį mūšyje prie Bet Šemešo Judo karalystėje .
12014012	Izraelis nugalėjo Judą . Visi išbėgiojo į savo namus .
12014013	Izraelio karalius Jehoašas paėmė į nelaisvę Judo karalių Ahazijo sūnaus Jehoašo sūnų Amaciją . Atžygiavęs į Jeruzalę , pralaužė Jeruzalės sienoje keturių šimtų uolekčių spragą nuo Efraimo vartų iki Kampo vartų .
12014014	Pasigrobęs visą auksą ir sidabrą , visus reikmenis , rastus VIEŠPATIES Namuose bei karaliaus rūmų ižduose ir įkaitus , jis sugrįžo į Samariją .
12014015	O kiti Jehoašo darbai — visa , ką jis darė , jo žygdarbiai ir karas su Judo karaliumi Amaciju — argi nėra aprašyti Izraelio karalių metraščiuose ?
12014016	Jehoašas užmigo su savo protėviais ir buvo palaidotas Samarijoje su Izraelio karaliais , o vietoj jo karaliumi tapo jo sūnus Jeroboamas .
12014017	Judo karaliaus Jehoašo sūnus Amacijas gyveno penkiolika metų po Izraelio karaliaus Jehoahazo sūnaus Jehoašo mirties .
12014018	O kiti Amacijo darbai argi nėra aprašyti Judo karalių metraščiuose ?
12014019	Jeruzalėje prieš jį buvo surengtas sąmokslas , todėl jis pabėgo į Lachišą . Bet sąmokslininkai nusivijo jį į Lachišą ir ten užmušė .
12014020	Pargabentas ant arklių , jis buvo palaidotas su savo protėviais Dovydo mieste .
12014021	Tada visi Judo žmonės paėmė šešiolikmetį Azariją ir pasodino jį karaliauti vietoj jo tėvo Amacijo .
12014022	Jis atstatė Elatą ir sugrąžino Judui po to , kai karalius Amacijas užmigo su savo protėviais .
12014023	Penkioliktais Judo karaliaus Jehoašo sūnaus Amacijo metais karaliumi tapo Izraelio karaliaus Jehoašo sūnus Jeroboamas ir karaliavo Samarijoje keturiasdešimt vienerius metus .
12014024	Jis darė , kas nedora VIEŠPATIES akyse , ir neatsisakė visų Nebato sūnaus Jeroboamo nuodėmių , kuriomis jis įvedė Izraelį į nuodėmę .
12014025	Per jį sugrįžo Izraelio žemė nuo Lebo Hamato iki Arabos jūros pagal VIEŠPATIES , Izraelio Dievo , pažadą , kurį jis buvo davęs per savo tarną pranašą Amitajo sūnų Joną iš Gat Hefero .
12014026	Mat VIEŠPATS matė , kad Izraelio būklė iš tikro labai karti , nebuvo likę nė vieno — vergo ar laisvo , nebuvo nė vieno , kas Izraeliui padėtų .
12014027	Kadangi VIEŠPATS nebuvo nusprendęs išdildyti Izraelio vardo iš po dangaus , jis išgelbėjo juos per Jehoašo sūnų Jeroboamą .
12014028	O kiti Jeroboamo darbai — visa , ką jis darė , jo žygdarbiai , kaip jis kovojo ir kaip atgavo Izraeliui Damaską ir Hamatą , kurie priklausė Judui — argi nėra aprašyti Izraelio karalių metraščiuose ?
12014029	Jeroboamas užmigo su savo protėviais Izraelio karaliais , ir vietoj jo karaliumi tapo jo sūnus Zacharija .
12015001	Dvidešimt septintais Izraelio karaliaus Jeroboamo metais karaliumi tapo Judo karaliaus Amacijo sūnus Azarija .
12015002	Jis buvo šešiolikos metų , kai pradėjo karaliauti , ir karaliavo Jeruzalėje penkiasdešimt dvejus metus . Jo motina , vardu Jecholija , buvo iš Jeruzalės .
12015003	Jis darė , kas dora VIEŠPATIES akyse , kaip buvo daręs jo tėvas Amacijas .
12015004	Nepaisant to , aukštumų alkai nebuvo išnaikinti , žmonės ir toliau alkuose atnašavo aukas ir degino smilkalus .
12015005	VIEŠPATS ištiko karalių liga ; jis buvo raupsuotas iki pat mirties ir gyveno atskirame name . Karaliaus sūnus Jotamas rūpinosi rūmais ir valdė krašto žmones .
12015006	O kiti Azarijos darbai — visa , ką jis darė — argi nėra aprašyti Judo karalių metraščiuose ?
12015007	Azarija užmigo su savo protėviais , ir buvo palaidotas su savo protėviais Dovydo mieste , o vietoj jo karaliumi tapo jo sūnus Jotamas .
12015008	Trisdešimt aštuntais Judo karaliaus Azarijos metais Jeroboamo sūnus Zacharija buvo Izraelio karaliumi Samarijoje šešis mėnesius .
12015009	Jis darė , kas nedora VIEŠPATIES akyse , kaip buvo darę jo protėviai ir Nebato sūnaus Jeroboamo nuodėmių , kuriomis jis įtraukė Izraelį į nuodėmę , neatsisakė .
12015010	Jabešo sūnus Šalumas surengė prieš jį sąmokslą . Užpuolęs viešai , nužudė jį ir vietoj jo tapo karaliumi .
12015011	O kiti Zacharijos darbai aprašyti Izraelio karalių metraščiuose .
12015012	Toks buvo VIEŠPATIES pažadas , duotas Jehuvui : „ Tavo palikuonys sėdės Izraelio soste iki ketvirtosios kartos “ . Taip ir įvyko .
12015013	Jabešo sūnus Šalumas tapo karaliumi trisdešimt devintaisiais Judo karaliaus Uzijo metais ir karaliavo Samarijoje vieną mėnesį .
12015014	Gadžio sūnus Menahemas , atžygiavęs iš Tircos į Samariją , užpuolė Jabešo sūnų Šalumą ir nukovęs jį vietoj jo tapo karaliumi .
12015015	O kiti Šalumo darbai ir jo surengtas sąmokslas aprašyti Izraelio karalių metraščiuose .
12015016	Tuo metu , žygiuodamas iš Tircos , Menahemas užpuolė Tifsachą ir visus miesto bei visos jo srities gyventojus . Kadangi jie nenorėjo pasiduoti , jis išžudė žmones ir perskrodė visas nėščias moteris .
12015017	Trisdešimt devintais Judo karaliaus Azarijos metais Izraelio karaliumi tapo Gadžio sūnus Menahemas . Samarijoje jis karaliavo dešimt metų .
12015018	Jis darė , kas nedora Viešpaties akyse , ir per visas savo dienas neatsisakė Nebato sūnaus Jeroboamo nuodėmių , kuriomis jis įvedė Izraelį į nuodėmę .
12015019	Asirijos valdovas pulas įsiveržė į kraštą . Menahemas davė pului tūkstantį sidabro talentų , kad padėtų jam įtvirtinti karaliaus valdžią .
12015020	Menahemas apdėjo mokesčiais Izraelį : kiekvienas pasiturintis žmogus turėjo mokėti Asirijos karaliui penkiasdešimt sidabro šekelių duoklės . Tad Asirijos karalius pasitraukė ir krašte nepasiliko .
12015021	O kiti Menahemo darbai — visa , ką jis darė — argi nėra aprašyti Izraelio karalių metraščiuose ?
12015022	Menahemas užmigo su savo protėviais , ir vietoj jo karaliumi tapo jo sūnus Pekachija .
12015023	Penkiasdešimtais Judo karaliaus Azarijos metais karaliumi tapo Menahemo sūnus Pekachija ir valdė Samarijoje dvejus metus .
12015024	Jis darė , kas nedora VIEŠPATIES akyse , ir neatsisakė Nebato sūnaus Jeroboamo nuodėmių , kuriomis jis įvedė Izraelį į nuodėmę .
12015025	Jo pareigūnas , Remalijo sūnus Pekachas surengė sąmokslą ir užpuolė jį karaliaus rūmuose Samarijoje . Su juo buvo penkiasdešimt gileadiečių drauge su vyrais iš Argobo ir Arjės . Jis nužudė Pekachiją ir vietoj jo tapo karaliumi .
12015026	O kiti Pekachijos darbai — visa , ką jis darė — aprašyti Izraelio karalių metraščiuose .
12015027	Penkiasdešimt antrais Judo karaliaus Azarijos metais Izraelio karaliumi tapo Remalijo sūnus Pekachas ir valdė Samarijoje dvidešimt metų .
12015028	Jis darė , kas nedora VIEŠPATIES akyse , ir neatsisakė Nebato sūnaus Jeroboamo nuodėmių , kuriomis jis įvedė Izraelį į nuodėmę .
12015029	Izraelio karaliaus Pekacho dienomis Asirijos karalius Tiglat Pileseras atžygiavo ir paėmė Ijoną , Abel Bet Maaką , Janoachą , Kedešą , Hacorą — Gileadą , Galilėją ir visą Naftalio sritį , — o gyventojus išvarė į Asiriją .
12015030	Tada Elos sūnus Ozėjas surengė sąmokslą prieš Remalijo sūnų Pekachą ir užpuolęs jį nužudė . Ozėjas tapo karaliumi vietoj jo dvidešimtais Uzijo sūnaus Jotamo metais .
12015031	O kiti Pekacho darbai — visa , ką jis darė — užrašyti Izraelio karalių metraščiuose .
12015032	Antrais Izraelio karaliaus Remalijo sūnaus Pekacho metais karaliumi tapo Judo karaliaus sūnus Jotamas .
12015033	Jis buvo dvidešimt penkerių metų , kai tapo karaliumi , ir karaliavo Jeruzalėje šešiolika metų . Jo motina buvo Cadoko duktė , vardu Jeruša .
12015034	Jis darė , kas gera VIEŠPATIES akyse , kaip buvo daręs jo tėvas Uzijas .
12015035	Bet aukštumų alkai nebuvo išnaikinti , žmonės ir toliau alkuose atnašavo aukas ir degino smilkalus . Jis pastatė VIEŠPATIES Namų Aukštutinius vartus .
12015036	O kiti Jotamo darbai — visa , ką jis darė — argi nėra aprašyti Judo karalių metraščiuose ?
12015037	Jo dienomis VIEŠPATS pradėjo kurstyti Aramo karalių Reciną ir Remalijo sūnų Pekachą prieš Judą .
12015038	Jotamas užmigo su savo protėviais , ir buvo palaidotas su savo protėviais Dovydo , savo protėvio , mieste , o vietoj jo karaliumi tapo jo sūnus Ahazas .
12016001	Septynioliktais Remalijo sūnaus Pekacho metais Judo karaliumi tapo karaliaus Jotamo sūnus Ahazas .
12016002	Ahazas buvo dvidešimtmetis , kai tapo karaliumi , ir karaliavo Jeruzalėje šešiolika metų . Jis nedarė , kas dora VIEŠPATIES , jo Dievo , akyse , kaip buvo daręs jo protėvis Dovydas ,
12016003	bet ėjo Izraelio karalių pėdomis . Net savo sūnų atidavė ugniai pagal pasibjaurėtiną paprotį tautų , kurias VIEŠPATS buvo pašalinęs izraelitams iš kelio .
12016004	Be to , jis atnašavo aukas ir degino smilkalus aukštumų alkuose — ant kalvų ir po kiekvienu lapuotu medžiu .
12016005	Tada Aramo karalius Recinas ir Izraelio karalius Remalijo sūnus Pekachas atžygiavo į Jeruzalę kariauti . Jie apgulė Ahazą , bet nepajėgė jo nugalėti .
12016006	Tuo metu Edomo karalius Edomui atgavo Elatą ir išvarė iš jo judėjus . Edomitai atėjo į Elatą ir gyvena ten iki šios dienos .
12016007	Ahazas išsiuntė pasiuntinius pas Asirijos karalių Tiglat Pileserą , tardamas : „ Aš tavo tarnas ir tavo sūnus . Ateik ir išgelbėk mane iš nagų Aramo karaliaus ir Izraelio karaliaus , kurie mane puola “ .
12016008	Ahazas paėmė sidabro ir aukso iš VIEŠPATIES Namų bei karaliaus rūmų iždų , ir nusiuntė kaip dovaną Asirijos karaliui .
12016009	Asirijos karalius jo prašymą patenkino . Atžygiavęs prieš Damaską , Asirijos karalius jį užėmė . Iš jo gyventojus ištrėmė į Kyrą , o Reciną nužudė .
12016010	Nuvykęs į Damaską pasveikinti Asirijos karaliaus Tiglat Pilesero , karalius Ahazas pamatė Damasko aukurą . Karalius Ahazas pasiuntė kunigui Ūrijai aukuro pavyzdį ir išsamų brėžinį , kaip jį padaryti .
12016011	Kunigas Ūrija statė aukurą , kaip jam karalius Ahazas buvo nurodęs iš Damasko . Prieš karaliui Ahazui parvykstant iš Damasko , kunigas Ūrija užbaigė jį statyti .
12016012	Sugrįžęs iš Damasko , karalius apžiūrėjo aukurą . Tada , palypėjęs prie jo , karalius
12016013	atnašavo deginamąją auką bei javų atnašą , išliejo liejamąją auką ir pašlakstė aukurą bendravimo atnašų krauju .
12016014	O vario aukurą , buvusį VIEŠPATIES akivaizdoje , jis pastūmė iš jo vietos Namų priekyje — tarp naujojo aukuro ir VIEŠPATIES Namų — ir pastatė savo aukuro šiauriniame šone .
12016015	„ Ant šio didžiojo aukuro , — karalius Ahazas įsakė kunigui Ūrijai , — atnašauk ir ryto deginamąją auką , ir vakaro javų atnašą , ir karaliaus deginamąją auką , ir jo javų atnašą drauge su visų krašto žmonių deginamosiomis aukomis , jų javų atnašomis ir jų liejamosiomis aukomis . Ant jo turi šlakstyti kraują visų deginamųjų aukų ir kraują visų aukų , o dėl vario aukuro aš dar spręsiu “ .
12016016	Kunigas Ūrija darė visa , kaip karalius Ahazas įsakė .
12016017	Karalius Ahazas nuėmė įsprūdas nuo pastovų ir nukėlė nuo jų praustuvus . Jis nukėlė vario jūrą nuo vario jaučių ir padėjo ją ant akmeninės aslos .
12016018	Norėdamas įtikti Asirijos karaliui , jis pašalino iš VIEŠPATIES Namų dengtą šabo pakylą , pastatytą karaliui , ir įėjimą iš lauko , įrengtą karaliui .
12016019	O kiti Ahazo darbai — visa , ką jis darė — argi nėra aprašyti Judo karalių metraščiuose ?
12016020	Ahazas užmigo su savo protėviais ir buvo palaidotas su savo protėviais Dovydo mieste , o vietoj jo karaliumi tapo jo sūnus Ezekijas .
12017001	Dvyliktais Judo karaliaus Ahazo metais Elos sūnus Ozėjas tapo Izraelio karaliumi ir valdė Samarijoje devynerius metus .
12017002	Jis darė , kas nedora VIEŠPATIES akyse , nors ne tokiu mastu , kaip pirma jo buvę Izraelio karaliai .
12017003	Prieš jį atžygiavo Asirijos karalius Šalmaneseras . Ozėjas tapo jam pavaldus ir mokėjo duoklę .
12017004	Asirijos karalius pagavo Ozėją sąmokslaujant , nes jis siuntė pasiuntinius pas Egipto karalių Soją ir nemokėjo duoklės Asirijos karaliui , kaip buvo kasmet daręs . Tad Asirijos karalius suėmė jį ir uždarė į kalėjimą .
12017005	Tada Asirijos karalius įsiveržė į visą kraštą ir , atžygiavęs į Samariją , trejus metus laikė ją apgultą .
12017006	Devintais Ozėjo metais Asirijos karalius paėmė Samariją , ištrėmė izraelitus į Asiriją ir apgyvendino juos Halache prie Haboro , Gozano upės , bei Medijos miestuose .
12017007	Tai įvyko dėl to , kad izraelitai nusidėjo VIEŠPAČIUI , savo Dievui , kuris buvo išvedęs juos iš Egipto žemės , iš faraono , Egipto karaliaus , rankų . Jie garbino kitus dievus
12017008	ir elgėsi pagal įstatus tautų , kurias VIEŠPATS išvarė izraelitams nuo kelio , ir įstatus , kuriuos buvo įvedę Izraelio karaliai .
12017009	Izraelitai nusikalto VIEŠPAČIUI , savo Dievui , nedorais darbais : jie statėsi aukštumų alkus visose savo gyvenvietėse , nuo sargybos bokštų iki įtvirtintų miestų ;
12017010	jie statėsi paminklinius akmenis ir šventuosius stulpus ant kiekvienos aukštos kalvos ir po kiekvienu lapuotu medžiu .
12017011	Ten , visuose aukštumų alkuose , jie degino smilkalus , kaip darė tautos , kurias VIEŠPATS jiems ateinant buvo išvaręs į tremtį . Jie darė nedorus darbus , pykdydami VIEŠPATĮ ,
12017012	ir garbino stabus , apie kuriuos VIEŠPATS buvo jiems pasakęs : „ Jūs to nedarysite ! “
12017013	VIEŠPATS įspėdavo Izraelį ir Judą per kiekvieną pranašą ir kiekvieną regėtoją , tardamas : „ Gręžkitės nuo savo nedorų kelių ir laikykitės mano įsakymų ir mano įstatų — viso Įstatymo , kurį daviau jūsų protėviams ir siunčiau jums per savo tarnus pranašus “ .
12017014	Bet jie nenorėjo klausyti , buvo kietasprandžiai , kaip jų protėviai , kurie netikėjo VIEŠPAČIU , savo Dievu .
12017015	Jie paniekino jo įstatus bei jo Sandorą , sudarytą su jų protėviais , ir jiems duotus įspėjimus . Jie ėjo paskui melagingus stabus ir tapo melagiais , jie sekė aplinkines tautas , nors VIEŠPATS buvo uždraudęs jiems elgtis , kaip jos elgėsi .
12017016	Jie atmetė visus VIEŠPATIES , savo Dievo , įsakymus , nusiliedino stabus — du veršius , pasidirbo šventąjį stulpą , garbino dangaus galybes ir tarnavo Baalui .
12017017	Savo sūnus ir dukteris jie atiduodavo ugniai , užsiėmė būrimu bei kerėjimais , parsidavė daryti , kas nedora VIEŠPATIES akyse , ir pykdyti jį .
12017018	Užtat VIEŠPATS labai supyko ant Izraelio ir atstūmė juos nuo savo veido . Pasiliko tik Judo giminė .
12017019	Net Judas nesilaikė VIEŠPATIES , savo Dievo , įsakymų , bet sekė įstatais , kuriuos buvo įvedęs Izraelis .
12017020	VIEŠPATS atmetė visus Izraelio palikuonis . Jis vargino juos , atiduodamas į plėšikų rankas , kol pagaliau atstūmė juos nuo savo veido .
12017021	Kai VIEŠPATS atplėšė Izraelį nuo Dovydo namų , Nebato sūnus Jeroboamas buvo pastatytas karaliumi . Jeroboamas atitolino Izraelį nuo VIEŠPATIES ir įtraukė juos į didelę nuodėmę .
12017022	Izraelitai toliau darė visas Jeroboamo padarytas nuodėmes ir jų neatsisakė .
12017023	Galop VIEŠPATS atstūmė juos nuo savo veido , kaip buvo kalbėjęs per savo tarnus pranašus . Izraelitai buvo ištremti iš savo žemės į Asiriją iki šios dienos .
12017024	Asirijos karalius atgabeno žmonių iš Babilono , Kuto , Avos , Hamato ir Sefarvaimų ir apgyvendino juos Samarijos miestuose vietoj izraelitų . Jie pradėjo valdyti Samariją ir kurtis jos miestuose .
12017025	Iš pradžių , kurdamiesi ten gyventi , jie VIEŠPATIES negarbino . Užtat VIEŠPATS užleido ant jų liūtus , kurie kai kuriuos jų sudraskė .
12017026	Asirijos karaliui buvo pranešta : „ Tautos , kurias ištrėmei ir apgyvendinai Samarijos miestuose , nežino to krašto Dievo įsakų . Užtat jis užleido ant jų liūtus . Štai jie ir žudo juos už tai , kad jie nežino to krašto Dievo įsakų “ .
12017027	Asirijos karalius įsakė , tardamas : „ Nusiųskite vieną iš kunigų , kuriuos iš ten buvote ištrėmę . Tegu nueina ir ten gyvena , temoko juos to krašto Dievo įsakų “ .
12017028	Taigi vienas kunigų , ištremtų iš Samarijos , parvyko ir gyveno Betelyje . Jis mokė juos , kaip garbinti VIEŠPATĮ .
12017029	Tačiau kiekviena tauta ir toliau darėsi savo dievus ir statė juos aukštumų alkuose , kuriuos buvo įsirengę samariečiai . Taip darė visos tautos miestuose , kuriuose gyveno .
12017030	Babilono žmonės pasidirbo Sukot Benotą , Kuto žmonės — Nergalą , Hamato žmonės — Ašimą .
12017031	Aviečiai pasidirbo Nibhazą ir Tartaką , sefarvaimiečiai degino savo vaikus kaip auką Adramelechui ir Anamelechui , sefarvaimiečių dievams .
12017032	Jie garbino ir VIEŠPATĮ , bet skyrė savo aukštumų alkų kunigais visokius žmones iš savųjų , kad atliktų jiems apeigas aukštumų alkuose .
12017033	Taigi jie garbino VIEŠPATĮ , bet tarnavo ir savo dievams pagal įsakus tautų , iš kurių buvo ištremti .
12017034	Iki šios dienos jie tebesilaiko savo senų įsakų . Jie VIEŠPATIES deramai negarbina ir nesilaiko įstatų ir įsakų — Įstatymo ir įsakymų , duotų palikuonims Jokūbo , kuriam buvo suteiktas Izraelio vardas .
12017035	O VIEŠPATS buvo sudaręs su jais Sandorą ir įsakęs jiems , tardamas : „ Kitų dievų negarbinsite , nesilenksite jiems , jiems netarnausite , neatnašausite aukų .
12017036	Garbinsite tik VIEŠPATĮ , savo Dievą , kuris išvedė jus iš Egipto žemės didžia galybe ir pakelta ranka , jam vienam lenksitės ir jam vienam atnašausite aukas .
12017037	Visų įstatų ir įsakų , Įstatymo ir įsakymų , kuriuos jis užrašė jums , per visas savo dienas ištikimai laikysitės . Kitų dievų negarbinkite ir
12017038	neužmirškite Sandoros , kurią su jumis sudariau . Kitų dievų negarbinkite ,
12017039	bet garbinkite VIEŠPATĮ , savo Dievą . Jis išgelbės jus iš visų jūsų priešų rankų “ .
12017040	Tačiau jie nenorėjo klausyti ir elgėsi pagal savo senuosius įsakus .
12017041	Taigi tos tautos garbino VIEŠPATĮ , bet tarnavo ir savo stabams . Iki šios dienos jų vaikai ir vaikų vaikai tebedaro , kaip darė jų protėviai .
12018001	Trečiais Izraelio karaliaus Elos sūnaus Ozėjo metais karaliumi tapo Judo karaliaus sūnus Ezekijas .
12018002	Jis buvo dvidešimt penkerių metų , kai tapo karaliumi , ir karaliavo Jeruzalėje dvidešimt devynerius metus . Jo motina buvo Zacharijos duktė , vardu Abė .
12018003	Jis darė , kas dora VIEŠPATIES akyse , kaip buvo daręs jo protėvis Dovydas .
12018004	Jis išnaikino aukštumų alkus , sutrupino paminklinius akmenis ir nukirto šventąjį stulpą . Vario žaltį , kurį Mozė buvo padirbdinęs , sudaužė į gabalus , nes iki tų dienų izraelitai degindavo jam smilkalus ; jis buvo vadinamas Nehuštanu .
12018005	Ezekijas pasitikėjo tik VIEŠPAČIU , Izraelio Dievu . Panašaus į jį nebuvo tarp visų Judo karalių nei po jo , nei iki jo .
12018006	Jis buvo ištikimai atsidavęs VIEŠPAČIUI . Ezekijas niekada nepasitraukė nuo VIEŠPATIES , bet laikėsi įsakymų , kuriuos VIEŠPATS buvo davęs per Mozę .
12018007	VIEŠPATS buvo su juo , ką tik jis imdavosi daryti , ir jam sekėsi . Jis pakėlė maištą prieš Asirijos karalių ir netarnavo jam ;
12018008	jis padarė sau pavaldžius filistinų sargybos bokštus ir įtvirtintus miestus iki pat Gazos ir jos žemių .
12018009	Ketvirtais karaliaus Ezekijo metais , — tai buvo septinti Izraelio karaliaus Elos sūnaus Ozėjo metai — Asirijos karalius Šalmaneseras atžygiavo prieš Samariją ir apgulė ją .
12018010	Tretiems metams baigiantis , paėmė ją . Šeštais Ezekijo metais — tai buvo devinti Izraelio karaliaus Ozėjo metai — Samarija buvo paimta .
12018011	Asirijos karalius ištrėmė izraelitus į Babiloniją ir apgyvendino juos Halache prie Hobaro , Gozano upės , bei Medijos miestuose .
12018012	Tai įvyko dėl to , kad jie neklausė VIEŠPATIES , savo Dievo , balso , ir sulaužė jo Sandorą , visai nepaisydami ir nevykdydami , ką Mozė buvo įsakęs .
12018013	Keturioliktais karaliaus Ezekijo metais Asirijos karalius Sanheribas išsirengė į žygį prieš visus Judo įtvirtintus miestus ir paėmė juos .
12018014	Judo karalius Ezekijas nusiuntė Asirijos karaliui į Lachišą žodį : „ Aš nusikaltau . Palik mane . Kokią tik man duoklę uždėsi , aš nešiu “ . Asirijos karalius pareikalavo iš Judo karaliaus Ezekijo trijų tūkstančių talentų sidabro ir trisdešimt talentų aukso .
12018015	Ezekijas atidavė jam visą sidabrą , esantį VIEŠPATIES Namuose ir karaliaus rūmų ižduose .
12018016	Tuo metu Ezekijas nulupo auksą nuo VIEŠPATIES Namų durų ir nuo durų staktų , kurias pats Judo karalius buvo aptraukęs auksu , ir atidavė Asirijos karaliui .
12018017	Asirijos karalius pasiuntė tartaną , rab sarį ir rab šakę iš Lachišo pas karalių Ezekiją į Jeruzalę su stipriomis pajėgomis . Jie leidosi į žygį ir atžygiavę į Jeruzalę nuėjo ir išsirikiavo mūšiui prie Aukštutinio tvenkinio vandentiekio ant kelio į Velėtojo lauką .
12018018	Jiems pašaukus karalių , pas juos išėjo rūmų valdytojas Hilkijo sūnus Eljakimas , raštininkas Šebna ir raštinės viršininkas Asafo sūnus Joachas .
12018019	Rab šakė kreipėsi į juos : „ Prašom pasakyti Ezekijui : ‘ Taip kalbėjo didysis karalius , Asirijos karalius . Kuo tu pasitiki , kad jautiesi toks tikras ?
12018020	Nejau manai , kad tušti žodžiai gali atstoti karybą ir jėgą kare ! Taigi kuo dabar pasitiki , kad sukilai prieš mane ?
12018021	Pasižiūrėk , tas Egiptas — lazda , kuria pasitiki — iš tikrųjų yra palūžusi nendrė , perverianti ranką kiekvienam , kuris ja remiasi . Toks yra faraonas , Egipto karalius , visiems , kurie juo pasitiki .
12018022	O jeigu jūs sakysite : ‹ VIEŠPAČIU , savo Dievu , mes pasitikime › , — tai argi jis nėra tas , kurio aukštumų alkus ir aukurus Ezekijas išnaikino , įsakydamas Judo karalystei ir Jeruzalei garbinti tik prie šio aukuro ? ’
12018023	O dabar eik lažybų su mano valdovu , Asirijos karaliumi : ‘ Duosiu tau du tūkstančius žirgų , jeigu surasi jiems šitiek raitininkų ’ .
12018024	Kaipgi tu gali priversti pasitraukti šį vieną mažiausių mano valdovo tarnų ? Atseit , tu pasitiki , kad kovos vežimų ir raitelių duos Egiptas !
12018025	Be to , argi aš be VIEŠPATIES atėjau į šią vietą jos nusiaubti ? Pats VIEŠPATS man įsakė : ‘ Žygiuok į tą kraštą ir jį nusiaubk ! ’ “
12018026	Tuomet Hilkijo sūnus Eljakimas , Šebna ir Joachas kreipėsi į rab šakę : „ Prašom kalbėti su savo tarnais aramėjiškai . Mes suprantame . Nekalbėki mums judėjų kalba , ant mūrų sėdintiems žmonėms girdint “ .
12018027	Bet rab šakė atsakė jiems : „ Nejaugi manai , kad mano valdovas siuntė mane , kad pasakyčiau šiuos dalykus vien tavo valdovui ir tau ? Priešingai , argi jis nesiuntė manęs , kad pasakyčiau tai ir žmonėms , sėdintiems ant mūrų , kurie turės kartu su jumis valgyti savo pačių išmatas ir gerti savo šlapimą ? “
12018028	Po to rab šakė žengė į priekį ir sušuko garsiu balsu judėjų kalba : „ Klausykitės didžiojo karaliaus , Asirijos karaliaus žodžių !
12018029	Taip kalbėjo karalius : ‘ Nesiduokite Ezekijo mulkinami , nes jūsų iš mano rankų išgelbėti jis negali !
12018030	Neleiskite Ezekijui , kad jus suvedžiotų pasitikėti VIEŠPAČIU , sakydamas : ‹ VIEŠPATS tikrai išgelbės mus ! Šis miestas nebus atiduotas į rankas Asirijos karaliui › .
12018031	Neklausykite Ezekijo , nes taip kalbėjo Asirijos karalius : Susitaikykite su manimi ir pasiduokite ! Tada kiekvienas jūsų galės valgyti nuo savo vynmedžio bei nuo savo figmedžio ir galės gerti vandens iš savo talpyklos ,
12018032	kol aš ateisiu ir perkelsiu jus į kraštą , panašų į jūsiškį — grūdų ir vyno kraštą , duonos ir vynuogynų kraštą , alyvmedžių aliejaus ir medaus kraštą , — kad išliktumėte gyvi ir nemirtumėte . Neklausykite Ezekijo , kai jis suvedžioja jus , sakydamas : ‹ VIEŠPATS išgelbės mus ! ›
12018033	Argi bent vienas tautų dievų išgelbėjo savo kraštą iš Asirijos karaliaus rankų ?
12018034	Kur Hamato ir Arpado dievai ? Kur Sefarvaimų , Henos ir Ivos dievai ? Ar jie išgelbėjo iš mano rankų Samariją ?
12018035	Kuris gi šių kraštų dievų yra kada nors išgelbėjęs savo kraštą iš mano rankų ? Taigi nejau VIEŠPATS išgelbėtų Jeruzalę iš mano rankų ? ’ . “
12018036	Bet žmonės tylėjo , nesakydami nė žodžio , nes karalius buvo įsakęs : „ Neatsakykite jam ! “
12018037	Tada Hilkijo sūnus Eljakimas , rūmų valdytojas , raštininkas Šebna ir raštinės viršininkas Asafo sūnus Joachas nuėjo pas Ezekiją perplėštais drabužiais ir pranešė jam , ką rab šakė buvo pasakęs .
12019001	Tai išgirdęs , karalius Ezekijas persiplėšė drabužius , apsivilko ašutine ir nuėjo į VIEŠPATIES Namus .
12019002	O rūmų valdytoją Eljakimą , raštininką Šebną ir kunigijos seniūnus , apsivilkusius ašutinėmis , pasiuntė pas Amoco sūnų Izaiją .
12019003	„ Taip kalbėjo karalius , — jie tarė jam , — ši diena yra nelaimės , bausmės ir gėdos diena . Kūdikiams atėjo metas gimti , bet nėra jėgų juos pagimdyti !
12019004	Teišgirsta VIEŠPATS , tavo Dievas , visus žodžius rab šakės , kurį jo valdovas , Asirijos karalius , atsiuntė įžeidinėti gyvojo Dievo ! Tenubaudžia jį VIEŠPATS , tavo Dievas , už žodžius , kuriuos girdėjo ! Melskis už likutį , kuris tebėra “ .
12019005	Atėjusiems pas Izaiją karaliaus Ezekijo dvariškiams
12019006	Izaijas tarė : „ Pasakykite savo valdovui : ‘ Taip kalbėjo VIEŠPATS . Neišsigąsk girdėtų žodžių , kuriais Asirijos karaliaus tarnai mane užgauliojo .
12019007	Tikėk manimi , įkvėpsiu aš jam tokią dvasią , kad jis , išgirdęs gandus , grįš į savo kraštą . Padarysiu , kad savo krašte jis kris nuo kalavijo ’ “ .
12019008	Sugrįžęs rab šakė rado savo valdovą kovojantį su Libna . Mat jis jau žinojo , kad karalius buvo palikęs Lachišą .
12019009	Tuo tarpu karalius gavo žinią apie Kušo karalių Tirhaką : „ Jis pakilo į karo žygį prieš tave “ . Išgirdęs apie tai , jis vėl siuntė pasiuntinius pas Ezekiją pasakyti :
12019010	„ Taip kalbėsite Judo karaliui Ezekijui : ‘ Nesiduok savo Dievo , kuriuo pasitiki , apgaunamas , esą Jeruzalė Asirijos karaliaus rankose neatsidurs .
12019011	Tu pats esi girdėjęs , ką Asirijos karaliai padarė su kitais kraštais , visiškai juos sunaikindami . O tu būsi išgelbėtas ?
12019012	Argi tautas , kurias sunaikino mano protėviai — Gozaną , Haraną , Recefą ir Edeno žmones Telasare — gynė jų dievai ?
12019013	Kur dabar Hamato karalius ir Arpado karalius , Sefarvaimų , Henos bei Ivos karalius ? ’ “
12019014	Ezekijas paėmė laišką iš pasiuntinių rankos ir perskaitė . Tada , palypėjęs į VIEŠPATIES Namus , išskleidė jį VIEŠPATIES akivaizdoje .
12019015	Ezekijas meldėsi VIEŠPAČIUI , sakydamas : „ VIEŠPATIE , Izraelio Dieve , virš kerubų soste sėdintis , tu , tik tu vienas , esi visų žemės karalysčių Dievas . Tu padarei dangų ir žemę .
12019016	Palenk savo ausį , VIEŠPATIE , ir išklausyk ! Atverk savo akis , VIEŠPATIE , ir pamatyk ! Išgirsk visus žodžius Sanheribo laiško , kurį jis atsiuntė pasityčioti iš gyvojo Dievo .
12019017	Iš tikrųjų , VIEŠPATIE , Asirijos karaliai nusiaubė tautas ir jų kraštus ,
12019018	sumetė jų dievus į ugnį , nors tai buvo ne dievai , o žmogaus rankų padaras , medis ir akmuo , ir taip juos sunaikino .
12019019	Dabar , VIEŠPATIE , mūsų Dieve , gelbėk mus , maldauju , iš jo rankų , idant visos žemės karalystės žinotų , kad tik tu vienas , o VIEŠPATIE , esi Dievas ! “
12019020	Tada Amoco sūnus Izaijas atsiuntė Ezekijui šitokį žodį : „ Taip kalbėjo VIEŠPATS , Izraelio Dievas , atsakydamas į tavo meldimą išgelbėti nuo Asirijos karaliaus Sanheribo : ‘ Aš girdėjau ! ’
12019021	Štai žodis , kurį VIEŠPATS jam tarė : ‘ Niekina tave , tyčiojasi iš tavęs mergelė , Siono duktė ; kraipo galvą už tavo nugaros duktė Jeruzalė .
12019022	Ką tu įžeidei ir kam piktžodžiavai , prieš ką pakėlei savo balsą , įžūliomis akimis žvelgei ? — Prieš Izraelio Šventąjį !
12019023	Per savo pasiuntinius tyčiojaisi iš Viešpaties ir sakei : ‹ Savųjų vežimų aibe kalnų viršūnes pasiekiau , pačias Libano atšlaites ; iškirtau jo aukštuosius kedrus , puošniuosius kiparisus ; pasiekiau aukščiausią viršūnę , jos miško patį tankumyną .
12019024	Kasiau šulinius ir gėriau vandenį svetimuose kraštuose ; savo kojų padais išdžiovinau visas Egipto upes › .
12019025	Argi tu negirdėjai , kad esu tai patvarkęs nuo senų laikų ? Tai , ką esu nulėmęs nuo senovės dienų , dabar įvykdžiau ! Todėl tvirčiausius miestus tu galėjai sugriauti , griuvėsių krūvomis juos paversti .
12019026	Bejėgiai buvo jų gyventojai , išgąsčio ir gėdos apimti tarsi žolės laukuose , kaip gležna žaluma , lyg žolė ant stogų pučiant rytų vėjui .
12019027	Ar ilsies tu , ateini ar išeini , ar esi įniršęs ant manęs — viską žinau !
12019028	Todėl , kad niršai ant manęs , ir tavo įtūžimas pasiekė mano ausis , įversiu savo kablį tau į šnerves , pažabosiu savo žąslais tau nasrus . Tuo pačiu keliu , kuriuo čia atėjai , atgal tave parvarysiu ’ .
12019029	Ezekijau , bus tau toks ženklas : ‘ Šiais metais valgysi , ką duos atolas , kitais — kas užaugs nesėta , o trečiais metais vėlei sėsite ir pjausite , veisite vynuogynus ir gardžiuositės jų vaisiais !
12019030	Judo namų likučiai vėlei įleis žemėn šaknis , vėlei neš vaisius aukštai šakose ,
12019031	nes iš Jeruzalės sklis likutis , nuo Siono kalno — išlikusieji . Galybių VIEŠPATIES uolumas tai padarys ! ’
12019032	Todėl taip kalbėjo VIEŠPATS apie Asirijos karalių : ‘ Į šį miestą jis neįsiverš , nė vienos strėlės į jį nepaleis nei dengdamasis skydu jo nepuls , nei apgulos pylimo aplink jį nesupils .
12019033	Keliu , kuriuo atėjo , išsinešdins , neįsiveržęs į šį miestą . Tai VIEŠPATIES žodis !
12019034	Mat aš apginsiu šį miestą dėl savęs ir dėl savo tarno Dovydo ’ “ .
12019035	Tą pačią naktį VIEŠPATIES angelas , atėjęs į asirų stovyklą , užmušė šimtą aštuoniasdešimt penkis tūkstančius vyrų . Išaušus rytui , visur gulėjo lavonai .
12019036	Asirijos karalius Sanheribas pasitraukė ir sugrįžęs namo gyveno Ninevėje .
12019037	Vieną dieną , jam meldžiantis savo dievo Nisrocho šventykloje , jo sūnūs Adramelechas ir Sareceras nužudė jį kalaviju ir pabėgo į Ararato kraštą . Vietoj jo karaliumi tapo jo sūnus Asarhadonas .
12020001	Tomis dienomis Ezekijas sunkiai susirgo ir buvo arti mirties . Atėjęs pas jį Amoco sūnus pranašas Izaijas tarė jam : „ Taip kalbėjo VIEŠPATS : ‘ Sutvarkyk savo reikalus , nes mirsi . Tu nebeišgysi ’ “ .
12020002	Ezekijas nusigręžė veidu į sieną ir meldėsi VIEŠPAČIUI :
12020003	„ Atsimink , VIEŠPATIE , maldauju tave , kaip ištikimai ir nuoširdžiai elgiausi tavo akivaizdoje , darydamas , kas gera tavo akyse ! “ Ir Ezekijas graudžiai apsiverkė .
12020004	Izaijui dar neišėjus iš vidurinio kiemo , jį pasiekė VIEŠPATIES žodis :
12020005	„ Grįžk ir pasakyk mano tautos vadui Ezekijui : ‘ Taip kalbėjo VIEŠPATS , tavo protėvio Dovydo Dievas . Aš girdėjau tavo maldą , mačiau tavo ašaras . Tikėk manimi , aš pagydysiu tave . Trečią dieną tu pakilsi į VIEŠPATIES Namus .
12020006	Prie tavo gyvenimo pridėsiu penkiolika metų , tave ir šį miestą išlaisvinsiu iš Asirijos karaliaus rankos . Dėl savęs ir dėl savo tarno Dovydo apginsiu šį miestą ’ “ .
12020007	Tada Izaijas tarė : „ Atneškite figų gumulą . Teatneša jį ir teuždeda ant skaudulio , kad išgytų “ .
12020008	O Ezekijas paklausė Izaiją : „ Koks bus ženklas , kad VIEŠPATS mane pagydys ir kad aš nueisiu trečią dieną į VIEŠPATIES Namus ? “
12020009	Izaijas tarė : „ Štai ženklas tau iš VIEŠPATIES , kad VIEŠPATS padarys , ką pažadėjęs . Ar nori , kad šešėlis paėjėtų pirmyn dešimt pakopų , ar kad sugrįžtų atgal dešimt pakopų ? “
12020010	„ Lengva šešėliui pailgėti dešimčia pakopų , — atsakė Ezekijas , — verčiau tesugrįžta šešėlis dešimčia pakopų “ .
12020011	Tad pranašas Izaijas šaukėsi VIEŠPATIES , ir jis sugrąžino atgal šešėlį dešimčia pakopų , kuriomis saulė buvo nusileidusi ant Ahazo laiptų .
12020012	Tuo metu Babilono karalius Baladano sūnus Merodach Baladanas , išgirdęs apie Ezekijo ligą , atsiuntė pasiuntinius su laiškais ir dovana Ezekijui .
12020013	Ezekijas dėl to apsidžiaugė ir pasiuntiniams aprodė visą savo iždą — sidabrą , auksą , prieskonių ir geriausio aliejaus atsargas , ginklų sandėlius , — visa , kas buvo jo ižduose . Neliko nieko nei rūmuose , nei visoje karalystėje , ko Ezekijas nebūtų jiems parodęs .
12020014	Tada pas karalių Ezekiją atėjo pranašas Izaijas ir paklausė : „ Ką tau sakė tie vyrai ? Iš kur jie pas tave atėjo ? “ Ezekijas atsakė : „ Jie atėjo iš tolimo krašto , iš Babilono “ . —
12020015	„ Ką jie pamatė tavo rūmuose ? “ , — toliau klausė Izaijas . Ezekijas atsakė : „ Jie matė visa , kas tik yra mano rūmuose . Neliko nieko mano turtų ižduose , ko nebūčiau jiems parodęs “ .
12020016	Tada pranašas Izaijas tarė Ezekijui : „ Klausykis VIEŠPATIES žodžio :
12020017	‘ Tikėk manimi , ateina dienos , kai visa , kas tavo rūmuose , ir visa , ką tavo protėviai sukaupė iki šios dienos , bus išgabenta į Babiloną . Nieko nebus palikta — taip kalbėjo VIEŠPATS . —
12020018	Ir iš tavųjų palikuonių , gimusių iš tavęs , kai kurie bus paimti . Jie bus eunuchai Babilono karaliaus rūmuose ! ’ “
12020019	Ezekijas atsakė Izaijui : „ VIEŠPATIES žodis , kurį man pasakei , yra palankus “ . Mat jis sau pagalvojo : „ Kodėl gi ne , jei mano dienomis bus ramu ir saugu “ .
12020020	O kiti Ezekijo darbai — visi jo žygdarbiai ir kaip jis padarė tvenkinį bei vandentiekį , ir kaip jis atvedė vandenį į miestą — argi nėra aprašyti Judo karalių metraščiuose ?
12020021	Ezekijas užmigo su savo protėviais , ir vietoj jo karaliumi tapo jo sūnus Manasas .
12021001	Manasas buvo dvylikos metų , kai tapo karaliumi , ir karaliavo Jeruzalėje penkiasdešimt penkerius metus . Jo motinos vardas buvo Hefciba .
12021002	Jis darė , kas nedora VIEŠPATIES akyse , sekdamas bjauriais nusikaltimais tautų , kurias VIEŠPATS buvo nuvaręs nuo kelio izraelitams .
12021003	Jis atkūrė aukštumų alkus , kuriuos jo tėvas Ezekijas buvo sunaikinęs , atstatė aukurus Baalui ir padarė šventąjį stulpą , kaip buvo padaręs Izraelio karalius Ahabas . Jis garbino visas dangaus galybes ir joms tarnavo .
12021004	Jis statė aukurus VIEŠPATIES Namuose , apie kuriuos VIEŠPATS buvo pasakęs : „ Jeruzalėje aš įkurdinsiu savo vardą “ .
12021005	Visoms dangaus galybėms jis statė aukurus abiejuose Namų kiemuose .
12021006	Savo sūnų jis atidavė ugniai , užsiėmė kerėjimais ir būrimu , tarėsi su dvasiomis ir raganiais . Be paliovos darė , kas nedora VIEŠPATIES akyse , jį pykdydamas .
12021007	Ašeros drožinį , kurį buvo padaręs , pastatė Namuose , apie kuriuos VIEŠPATS Dovydui ir jo sūnui Saliamonui kalbėjo : „ Šiuose Namuose ir Jeruzalėje , kurią esu išsirinkęs iš visų Izraelio giminių , aš apgyvendinsiu savo vardą amžinai .
12021008	Ateityje nebeleisiu daugiau Izraeliui pajudinti kojos iš žemės , kurią daviau jų protėviams , jei tik jie ištikimai laikysis viso , ką jiems įsakiau , ir viso Įstatymo , kurį jiems davė mano tarnas Mozė “ .
12021009	Bet jie neklausė , ir Manasas suvedžiojo juos daryti daugiau pikta , nei darė tautos , kurias VIEŠPATS buvo sunaikinęs per izraelitų antplūdį .
12021010	Per savo tarnus pranašus VIEŠPATS kalbėjo :
12021011	„ Kadangi Judo karalius Manasas padarė šiuos bjaurius nusikaltimus , nedorumu pralenkė visa , ką jam buvo darę amoritai , kadangi jis vedė ir Judą į nuodėmę su savo stabais ,
12021012	tikrai taip kalbėjo VIEŠPATS , Izraelio Dievas : ‘ Štai atvedu Jeruzalei ir Judui tokią nelaimę , kad net ausyse spengs kiekvienam , kuris tik apie ją išgirs .
12021013	Pritaikysiu Jeruzalei tą pačią matavimo virvę kaip Samarijai , ir tą patį pasvarą kaip Ahabo namams ; taip šluostysiu Jeruzalę , kaip šluostoma lėkštė , trindamas ir apversdamas .
12021014	Atmesiu savo paties paveldo likutį ir atiduosiu juos į rankas jų priešams . Jie taps visų savo priešų auka ir grobiu ,
12021015	nes darė , kas nedora mano akyse , ir pykdė mane nuo dienos , kai jų protėviai išėjo iš Egipto , iki šios dienos ’ “ .
12021016	Be to , Manasas praliejo tiek daug nekalto kraujo , kad pripildė Jeruzalę kraujo iki kraštų , nebeminint jo nuodėmės , kuria jis įvedė Judą į nuodėmę — daryti , kas nedora VIEŠPATIES akyse .
12021017	O kiti Manaso darbai — visa , ką darė , ir jo padaryta nuodėmė — argi nėra aprašyti Judo karalių metraščiuose ?
12021018	Manasas užmigo su savo protėviais ir buvo palaidotas savo rūmų sode — Uzos sode . Vietoj jo karaliumi tapo jo sūnus Amonas .
12021019	Amonas buvo dvidešimt dvejų metų , kai tapo karaliumi , ir dvejus metus karaliavo Jeruzalėje . Jo motina buvo Haruco duktė , vardu Mešulemeta iš Jotbos .
12021020	Jis darė , kas nedora VIEŠPATIES akyse , kaip buvo daręs jo tėvas Manasas .
12021021	Visur jis ėjo keliu , kuriuo buvo ėjęs jo tėvas , tarnavo stabams , kuriems buvo tarnavęs jo tėvas , ir garbino juos .
12021022	VIEŠPATĮ , savo protėvių Dievą , jis paliko ir VIEŠPATIES keliu nėjo .
12021023	Amono dvariškiai surengė sąmokslą ir nužudė karalių jo rūmuose .
12021024	Bet šalies žmonės užmušė visus sąmokslo prieš karalių Amoną dalyvius , ir vietoj jo pastatė karaliumi jo sūnų Jošiją .
12021025	O kiti Amono darbai — ką jis darė — argi nėra aprašyti Judo karalių metraščiuose ?
12021026	Jis buvo palaidotas savo kape Uzos sode , o vietoj jo karaliumi tapo jo sūnus Jošijas .
12022001	Jošijas buvo aštuonerių metų , kai tapo karaliumi , ir karaliavo Jeruzalėje trisdešimt vienerius metus . Jo motina buvo Adajos duktė , vardu Jedida iš Bockato .
12022002	Jis darė , kas dora VIEŠPATIES akyse , ir visada ėjo savo protėvio Dovydo pėdomis , nenukrypdamas nei į dešinę , nei į kairę .
12022003	Aštuonioliktais karaliaus Jošijo metais karalius pasiuntė raštininką Mešulamo sūnaus Acalijo sūnų Šafaną į VIEŠPATIES Namus , tardamas :
12022004	„ Nueik pas vyriausiąjį kunigą Hilkiją ir paliepk jam pasverti visą VIEŠPATIES Namuose sukauptą sidabrą , kurį slenksčio sargai yra surinkę iš žmonių .
12022005	Teatiduoda jį į rankas darbų prižiūrėtojams , atsakingiems už VIEŠPATIES Namus , o jie savo ruožtu teapmoka VIEŠPATIES Namuose darbininkams , taisantiems Namus ,
12022006	— ir dailidėms , ir statytojams , ir mūrininkams . Tepanaudoja jį pirkti medžiui ir skaldytam akmeniui Namams taisyti .
12022007	Tačiau ataskaitos už jiems perduotą sidabrą tenebūna reikalaujama , nes jie sąžiningai elgiasi “ .
12022008	Vyriausiasis kunigas Hilkijas tarė raštininkui Šafanui : „ Radau Įstatymo knygą VIEŠPATIES Namuose “ . Hilkijas padavė knygą Šafanui , ir šis perskaitė ją .
12022009	Tada raštininkas Šafanas , nuėjęs pas karalių , pranešė : „ Tavo tarnai supylė VIEŠPATIES Namuose rastą sidabrą ir atidavė jį į rankas darbų prižiūrėtojams , atsakingiems už VIEŠPATIES Namus “ .
12022010	Be to , raštininkas Šafanas karaliui pasakė : „ Kunigas Hilkijas davė man knygą “ . Šafanas ją garsiai perskaitė karaliui .
12022011	Išklausęs Įstatymo knygos žodžius , karalius persiplėšė drabužius .
12022012	Karalius įsakė kunigui Hilkijui , Šafano sūnui Ahikamui , Mikajos sūnui Achborui , raštininkui Šafanui ir karaliaus tarnui Asajai , tardamas :
12022013	„ Eikite pasiteirauti VIEŠPATIES mano labui , žmonių labui ir viso Judo labui apie šios atrastos knygos žodžius , nes VIEŠPATS iš tikrųjų turi nesitverti iš pykčio ant mūsų už tai , kad mūsų protėviai neklausė šios knygos žodžių ir nevykdė visa , kas apie mus parašyta “ .
12022014	Taigi kunigas Hilkijas ir Ahikamas , Achboras , Šafanas bei Asaja nuėjo pas pranašę Huldą , drabužinės prižiūrėtojo Harhaso sūnaus Tikvos sūnaus Šalumo žmoną . Ji gyveno Jeruzalėje , Mišnės dalyje . Ten teiravosi jos .
12022015	Ji pareiškė jiems : „ Taip kalbėjo VIEŠPATS , Izraelio Dievas ! Pasakykite vyrui , kuris atsiuntė jus pas mane :
12022016	‘ Taip kalbėjo VIEŠPATS . Iš tikrųjų šiai vietai ir jos gyventojams atsiųsiu nelaimę pagal visus žodžius knygos , kurią Judo karalius perskaitė .
12022017	Už tai , kad jie paliko mane ir degino smilkalus kitiems dievams , pykdydami mane visais savo rankų darbais , degu pykčiu ant šios vietos , ir jis nebus užgesintas ’ .
12022018	Bet Judo karaliui , siuntusiam jus pasiteirauti VIEŠPATIES , taip sakykite : ‘ Taip kalbėjo VIEŠPATS , Izraelio Dievas . O dėl žodžių , kuriuos girdėjai ,
12022019	kadangi tavo širdis nusigando ir tu nusižeminai prieš VIEŠPATĮ , išgirdęs , kad aš nutariau paversti šią vietą su jos gyventojais siaubu ir prakeiksmu , ir kadangi persiplėšei drabužius , verkdamas mano akivaizdoje , išgirdau ir aš tave . Tai VIEŠPATIES žodis !
12022020	Todėl , tikėk manimi , sujungsiu tave su tavo protėviais , ir tu būsi paimtas į kapą ramybėje . Tavo akys nematys nelaimės , kurią aš atnešiu šiai vietai ’ “ . Tad jie parnešė karaliui šį atsakymą .
12023001	Karaliaus pašaukti , pas jį susirinko visi Judo ir Jeruzalės seniūnai .
12023002	Karalius nuėjo į VIEŠPATIES Namus , kartu su juo nuėjo visi Judo žmonės , visi Jeruzalės gyventojai , kunigai , pranašai — visi žmonės , jauni ir seni . Visiems girdint , jis perskaitė visą VIEŠPATIES Namuose atrastą Sandoros knygą .
12023003	Karalius stovėjo prie stulpo ir sudarė Sandorą VIEŠPATIES akivaizdoje : sekti VIEŠPATĮ , laikantis jo įsakymų , įsakų ir įstatų , visa širdimi ir visa gyvastimi , vykdant įrašytus šioje knygoje šios Sandoros žodžius . Visi žmonės įsipareigojo Sandorai .
12023004	Tada karalius įsakė vyriausiajam kunigui Hilkijui , jo pavaduotojams kunigams ir slenksčio sargams išnešti iš VIEŠPATIES Namų visus reikmenis , padarytus Baalui , Ašerai ir visoms dangaus galybėms . Sudeginus juos už Jeruzalės sienų Kidrono atšlaitėse , paliepė jų pelenus nunešti į Betelį .
12023005	Jis panaikino netikrus kunigus , kurie buvo Judo karalių paskirti deginti smilkalus aukštumų alkuose prie Judo miestų ir Jeruzalės apylinkėse , taip pat tuos , kurie degino smilkalus Baalui , saulei , mėnuliui , žvaigždynams ir visoms dangaus galybėms .
12023006	Išnešęs iš VIEŠPATIES Namų Ašeros drožinį į Kidrono slėnį už Jeruzalės sienų , sudegino jį Kidrono slėnyje , sutrynė Ašerą į dulkes ir išbarstė ant paprastų žmonių kapų .
12023007	Jis išardė šventyklų kekšaujančių vyrų kambarius , buvusius VIEŠPATIES Namuose toje vietoje , kur moterys audė Ašerai apdarus .
12023008	Visus Judo miestų kunigus sutelkė į Jeruzalę ir užteršė nuo Gebos iki Beer Šebos aukštumų alkus , kuriuose kunigai buvo deginę smilkalus . Jis nugriovė ir vartų aukštumų alkus prie miesto valdytojo Jozuės vartų į kairę nuo miesto vartų .
12023009	Tačiau Jeruzalėje aukštumų alkų kunigai prie aukuro neidavo , o neraugintą duoną valgydavo tarp savųjų .
12023010	Ben Hinomo slėnyje buvusį tofetą jis užteršė , kad nė vienas daugiau nebeatiduotų savo sūnaus ar dukters ugniai kaip aukos Molechui .
12023011	Jis pašalino Judo karalių saulei pastatytus žirgus , stovinčius prie VIEŠPATIES Namų įėjimo , netoli eunucho Netan Melecho buto didžiajame pastate , o saulės vežimus sudegino .
12023012	Aukurus ant stogo prie Ahazo viršutinio aukšto , kuriuos buvo padarę Judo karaliai , ir aukurus , kuriuos buvo padaręs Manasas abiejuose VIEŠPATIES Namų kiemuose , nugriovė . Skubiai juos iš ten pašalinęs , skeveldras išmetė į Kidrono slėnį .
12023013	Karalius užteršė Izraelio karaliaus Saliamono įrengtus priešais Jeruzalę , į pietus nuo Pagedimo kalno , aukštumų alkus sidoniečių stabui Astartei , Moabo stabui Kemošui ir Amono stabui Milkomui .
12023014	Sutrupinęs jų akmenis ir nukirtęs šventuosius stulpus , tas vietas nuklojo žmonių kaulais .
12023015	Be to , jis išardė Betelio aukurą — aukštumų alką , pastatytą Nebato sūnaus Jeroboamo , įtraukusio Izraelį į nuodėmę : ir tą aukurą , ir tą aukštumų vietą . Jis sudegino tą aukštumų alką , pavertė jį dulkėmis ; sudegino ir šventąjį stulpą .
12023016	Apsidairęs Jošijas pamatė ant kalvos kapus . Jis pasiuntė atnešti iš kapų kaulų ir sudeginęs ant aukuro užteršė jį pagal VIEŠPATIES žodį , kurį paskelbė Dievo vyras , kai Jeroboamas stovėjo prie aukuro iškilmių dieną . Apsižvalgęs karalius pamatė Dievo vyro , kuris buvo išpranašavęs šiuos dalykus , kapą .
12023017	Jis paklausė : „ Kieno tas antkapis , kurį matau ? “ Miesto žmonės paaiškino jam : „ Tai kapas Dievo vyro , kuris atėjo iš Judo ir pranašavo dalykus , kuriuos tu padarei Betelio aukurui “ . —
12023018	„ Palikite jį ramybėje , — tarė karalius , — tenejudina niekas jo kaulų “ . Tad jie paliko jo kaulus nepaliestus drauge su kaulais iš Samarijos atėjusio pranašo .
12023019	Be to , Jošijas sunaikino ir visus aukštumų alkus Samarijos miestuose , kuriuos , pykdydami VIEŠPATĮ , buvo įrengę Izraelio karaliai . Su jais jis pasielgė taip , kaip buvo pasielgęs Betelyje .
12023020	Ant aukurų jis išžudė visus ten esančius aukštumų alkų kunigus , ant jų sudegino žmonių kaulus . Tada sugrįžo į Jeruzalę .
12023021	Karalius įsakė visiems žmonėms : „ Švęskite VIEŠPATIES , savo Dievo , Paschą , kaip įsakyta Sandoros knygoje “ .
12023022	Iš tikrųjų Paschos auka taip nebuvo švęsta nuo teisėjų , valdžiusių Izraelį , dienų ir per visas Izraelio karalių bei Judo karalių dienas .
12023023	Tik aštuonioliktais karaliaus Jošijo metais Paschos auka VIEŠPAČIUI buvo taip švęsta Jeruzalėje .
12023024	Be to , Jošijas išnaikino vėlių šaukėjus ir žynius , šeimų dievukus ir stabus bei visus Judo krašte ir Jeruzalėje buvusius bjaurius dalykus , idant įvykdytų Įstatymo žodžius , užrašytus knygoje , kurią kunigas Hilkijas rado Dievo Namuose .
12023025	Iki jo nebuvo kito karaliaus , kaip jis atsidavusio VIEŠPAČIUI visa savo širdimi , visa savo gyvastimi ir visomis savo jėgomis , pagal visą Mozės Įstatymą , nei po jo neatsirado nė vieno tokio kaip jis .
12023026	Tačiau VIEŠPATS nesiliovė smarkiai pykęs ant Judo iš apmaudo , kurį jam buvo sukėlę visi Manaso darbai .
12023027	VIEŠPATS tarė : „ Pavarysiu ir Judą nuo savo veido , kaip pavariau Izraelį . Atmesiu miestą — Jeruzalę , kurią išsirinkau , ir Namus , apie kuriuos sakiau : ‘ Ten gyvens mano vardas ! ’ “
12023028	O kiti Jošijo darbai ir visa , ką jis darė , argi nėra aprašyti Judo karalių metraščiuose ?
12023029	Jo dienomis Egipto valdovas faraonas Nekojas leidosi į žygį prieš Asirijos karalių Eufrato upės link . Karalius Jošijas išžygiavo užkirsti jam kelią , bet , susidūręs su juo mūšyje prie Megido , buvo užmuštas .
12023030	Jo tarnai vežė jį negyvą iš Megido ir parvežę į Jeruzalę palaidojo jo paties kape . Šalies žmonės paėmė Jehoahazą ir , patepę jį padarė karaliumi vietoj jo tėvo .
12023031	Jehoahazas buvo dvidešimt trejų metų , kai tapo karaliumi , ir karaliavo Jeruzalėje tris mėnesius . Jo motina buvo Jeremijo duktė , vardu Hamutalė , iš Libnos .
12023032	Jis darė , kas nedora VIEŠPATIES akyse , kaip buvo darę jo protėviai .
12023033	Faraonas Nekojas uždarė jį į kalėjimą Ribloje , Hamato krašte , kad daugiau Jeruzalėje nebekaraliautų , ir uždėjo kraštui šimto sidabro talentų ir vieno aukso talento duoklę .
12023034	Karaliaus Jošijo sūnų Eljakimą faraonas Nekojas paskyrė karaliumi vietoj jo tėvo Jošijo ir pervardijo Jehojakimu . O Jehoahazą pasiėmė drauge į Egiptą , ir ten šis mirė .
12023035	Jehojakimas davė faraonui sidabro ir aukso , bet turėjo apdėti mokesčiais kraštą , kad įvykdytų faraono reikalavimą . Jis išreikalavo sidabro ir aukso iš šalies žmonių , iš kiekvieno pagal faraonui Nekojui duodamų mokesčių dydį .
12023036	Jehojakimas buvo dvidešimt penkerių metų , kai tapo karaliumi , ir karaliavo Jeruzalėje vienuolika metų . Jo motina buvo Pedajos duktė , vardu Zebida , iš Rumos .
12023037	Jis darė , kas nedora VIEŠPATIES akyse , kaip buvo darę jo protėviai .
12024001	Jo dienomis įsiveržė Babilono karalius Nebukadnecaras , ir Jehojakimas buvo jam pavaldus trejus metus . Po to jis sukilo .
12024002	VIEŠPATS paleido prieš jį gaujas chaldėjų , aramėjų ir amonitų , paleido juos prieš Judą jam sunaikinti pagal žodį , kuriuo VIEŠPATS buvo grasinęs per savo tarnus pranašus .
12024003	Tikrai visa tai ištiko Judą VIEŠPATIES įsakymu — pašalinti juos iš jo akių už Manaso nuodėmes , už visa , ką jis buvo padaręs ,
12024004	taip pat už nekaltą kraują , kurį jis buvo praliejęs ir pripildęs Jeruzalę nekaltųjų kraujo . To VIEŠPATS nebenorėjo atleisti .
12024005	O kiti Jehojakimo darbai — visa , ką jis darė — argi nėra aprašyti Judo karalių metraščiuose ?
12024006	Jehojakimas užmigo su savo protėviais , ir vietoj jo karaliumi tapo jo sūnus Jehojachinas .
12024007	Egipto karalius daugiau nebedrįso eiti iš savo žemės , nes Babilono karalius buvo perėmęs visa , kas priklausė Egipto karaliui , nuo Egipto upės iki Eufrato upės .
12024008	Jehojachinas buvo aštuoniolikos metų , kai tapo karaliumi , ir karaliavo Jeruzalėje tris mėnesius . Jo motina buvo Elnatano duktė , vardu Nehušta , iš Jeruzalės .
12024009	Jis darė , kas nedora VIEŠPATIES akyse , kaip buvo daręs jo tėvas .
12024010	Tuo metu Babilono karaliaus Nebukadnecaro pajėgos užpuolė Jeruzalę , ir miestas buvo apgultas .
12024011	Jo pajėgoms apgulus miestą , pats Babilono karalius Nebukadnecaras atvyko prie miesto .
12024012	Tada Judo karalius Jehojachinas drauge su savo motina , dvariškiais , vadais ir pareigūnais pasidavė Babilono karaliui . Aštuntais savo karaliavimo metais Babilono karalius paėmė jį į nelaisvę .
12024013	Babilono karalius išgabeno iš ten visus VIEŠPATIES Namų bei karaliaus rūmų turtus , sukapojo VIEŠPATIES Namuose visus aukso reikmenis , kuriuos Izraelio karalius Saliamonas buvo padaręs — visa , kaip VIEŠPATS buvo įspėjęs .
12024014	Jis išvarė į tremtį visą Jeruzalę : visus didžiūnus , visus kariškius — dešimt tūkstančių belaisvių , visus amatininkus ir kalvius . Krašte liko tik beturčiai .
12024015	Jis išvarė Babilonan į tremtį Jehojachiną , paėmė į nelaisvę iš Jeruzalės į Babiloną karaliaus motiną , karaliaus žmonas , pareigūnus ir geriausius krašto žmones .
12024016	Visi pajėgūs vyrai , septyni tūkstančiai , visi galiūnai , apmokyti kariauti , ir tūkstantis amatininkų bei kalvių buvo atvaryti belaisviais į Babiloną .
12024017	Jehojachino vietoj Babilono karalius paskyrė Jehojachino dėdę Mataniją ir pervardijo jį Zedekiju .
12024018	Zedekijas buvo dvidešimt vienerių metų , kai tapo karaliumi , ir karaliavo Jeruzalėje vienuolika metų . Jo motina buvo Jeremijo duktė , vardu Hamutalė , iš Libnos .
12024019	Jis darė , kas nedora VIEŠPATIES akyse , kaip buvo daręs Jehojakimas .
12024020	Iš tikrųjų Jeruzalė ir Judas taip įpykdė VIEŠPATĮ , kad jis išvarė juos iš savo Artumo . Zedekijas sukilo prieš Babilono karalių .
12025001	Devintų Zedekijo karaliavimo metų dešimto mėnesio dešimtą dieną Babilono karalius Nebukadnecaras atžygiavo su visa savo kariuomene prieš Jeruzalę . Ją apsupę , statė aplink miestą apgulos pylimus .
12025002	Miestas buvo apgulos būklėje iki vienuoliktų karaliaus Zedekijo metų .
12025003	Ketvirto mėnesio devintą dieną , mieste įsigalėjus nuožmiam badui ir beturčiams nebeturint maisto ,
12025004	buvo pralaužtos miesto sienos . Tada karalius ir visi jo kariai pabėgo iš miesto nakčia pro vartus tarp dvigubos sienos prie karaliaus sodo . Nors chaldėjų buvo visur aplink miestą , karalius leidosi keliu Arabos link .
12025005	Bet chaldėjų pajėgos vijosi karalių ir pasivijo jį Jericho lygumose . Visa jo kariuomenė , pabėgusi nuo jo , išsisklaidė .
12025006	Karalius buvo suimtas ir nuvestas į Riblą pas Babilono karalių , kuris surengė jam teismą .
12025007	Nužudžius Zedekijo sūnus jo akyse , Zedekijui buvo išluptos akys . Apkaustytas vario grandinėmis , jis buvo nuvarytas į Babiloną .
12025008	Aštunto mėnesio septintą dieną — tai buvo devyniolikti Babilono karaliaus Nebukadnecaro metai , — į Jeruzalę atvyko karaliaus asmens sargybos vadas ir Babilono karaliaus pareigūnas Nebuzaradanas .
12025009	Jis sudegino VIEŠPATIES Namus , karaliaus rūmus ir visus Jeruzalės namus , sunaikino kiekvieno didžiūno namus .
12025010	Tada chaldėjų pajėgos , buvusios su sargybos vadu , iš visų pusių išardė Jeruzalės sienas .
12025011	Likučius žmonių , pasilikusių mieste , perbėgėlius — žmones , perėjusius pas Babilono karalių , — visus gyventojų likučius karaliaus asmens sargybos vadas Nebuzaradanas išvarė į tremtį .
12025012	Bet kai kuriuos krašto šalies žmones Nebuzaradanas paliko dirbti vynuogynuose ir arti žemę .
12025013	Vario stulpus , esančius VIEŠPATIES Namuose , pastovus ir vario jūrą , buvusią VIEŠPATIES Namuose , chaldėjai sudaužė ir visą varį išgabeno į Babiloną .
12025014	Jie išgabeno ir puodus , grandiklius , žnyples , samčius bei visus vario reikmenis , vartojamus pamaldose .
12025015	Sargybos vadas išgabeno keptuves ir šlakstymo dubenis iš aukso ir sidabro .
12025016	Abiejų stulpų , jūros ir Saliamono padarytų pastovų , šių visų daiktų vario nebuvo įmanoma pasverti .
12025017	Vieno stulpo aukštis buvo aštuoniolika uolekčių . Viršuje jis turėjo varinį antgalį ; antgalio aukštis buvo trys uolektys , o aplink antgalį buvo pinučiai su granatmedžio obuoliais , padarytais iš vario . Antrasis stulpas turėjo tokį pat antgalį su pinučiais .
12025018	Sargybos vadas paėmė ir vyriausiąjį kunigą Serają , pavaduotoją kunigą Sofoniją bei trejetą slenksčio sargų .
12025019	O iš miesto jis paėmė kariams vadovavusį dvariškį bei penkis karaliaus tarybos patarėjus , užsilikusius mieste , kariuomenės vado raštininką , vadovavusį šalies žmonių šaukimui prie ginklų , ir šešiasdešimt mieste buvusių paprastų vyrų .
12025020	Paėmęs šiuos žmones , sargybos vadas Nebuzaradanas nuvarė juos pas Babilono karalių į Riblą .
12025021	Babilono karalius įsakė juos užmušti , ir Ribloje , Hamato krašte , jie buvo nubausti mirtimi . Taip Judas tapo ištremtas iš savo žemės .
12025022	Babilono karalius Nebukadnecaras paskyrė Šafano sūnaus Ahikamo sūnų Gedaliją valdyti žmones , kuriuos buvo palikęs Judo krašte .
12025023	Karių vadai ir vyrai , išgirdę , kad Babilono karalius paskyrė Gedaliją valdytoju , atėjo į Micpą pas Gedaliją drauge su Netanijos sūnumi Izmaeliu , Kareacho sūnumi Johananu , Tanhumeto Netofiečio sūnumi Seraja bei Maakiečio sūnumi Jaazaniju ir jų vyrais .
12025024	O Gedalijas prisiekė jiems ir jų vyrams . „ Nebijokite chaldėjų pareigūnų , — sakė jiems , — pasilikite krašte , tarnaukite Babilono karaliui , ir bus jums gerai “ .
12025025	Bet septintą mėnesį Elišamos sūnaus Netanijos sūnus Izmaelis , kilęs iš karališkos šeimos , atėjo su dešimčia vyrų , užpuolė Gedaliją ir nužudė drauge su buvusiais pas jį Micpoje judėjais ir chaldėjais .
12025026	Tada visi žmonės , seni ir jauni , drauge su karių vadais leidosi į Egiptą , nes bijojo chaldėjų .
12025027	Trisdešimt septintų Judo karaliaus Jehojachino metų dvylikto mėnesio dvidešimt septintą dieną Babilono karalius Evil Merodachas pirmais savo karaliavimo metais paleido iš kalėjimo Judo karalių Jehojachiną .
12025028	Maloniai kalbėjosi su juo ir davė jam krėslą , aukštesnį už visus krėslus karalių , buvusių pas jį Babilone .
12025029	Tad Jehojachinas nusivilko kalėjimo drabužius . Visas savo gyvenimo dienas jis valgė prie karaliaus stalo .
12025030	O jo išlaikymą karalius užtikrino diena po dienos , visą jo likusį gyvenimą .
13001001	Adomas , Setas , Enošas ,
13001002	Kenanas , Mahalalelis , Jeredas ,
13001003	Henochas , Metušelachas , Lamechas ,
13001004	Nojus , Semas , Chamas ir Jafetas .
13001005	Jafeto palikuonys : Gomeras , Magogas , Madajas , Javanas , Tubalis , Mešechas ir Tyras .
13001006	Gomero palikuonys : Aškenazas , Difatas ir Togarma .
13001007	Javano palikuonys : Eliša , Taršišas , Kitimai ir Rodanimas .
13001008	Chamo palikuonys : Kušas , Micraimai , Putas ir Kanaanas .
13001009	Kušo palikuonys : Seba , Havila , Sabta , Rama ir Sabtecha . Ramos palikuonys : Šeba ir Dedanas .
13001010	Kušui gimė Nimrodas . Jis buvo pirmasis galiūnas žemėje .
13001011	Micraimams gimė ludai , anamai , lehabiečiai , naftuhiečiai ,
13001012	patrosiečiai , kasluhai ir kaftoriečiai , iš kurių kilo filistinai .
13001013	Kanaanui gimė pirmagimis Sidonas ir Hetas ,
13001014	taip pat jebusiečiai , amoritai , girgašai ,
13001015	hivai , archai , sinai ,
13001016	arvadiečiai , cemarai ir hamatiečiai .
13001017	Semo palikuonys : Elamas , Asūras , Arpachšadas , Ludas , Aramas , Ucas , Hulas , Geteras ir Mešechas .
13001018	Arpachšadui gimė Šelachas , Šelachui — Eberas .
13001019	Eberui gimė du sūnūs : vienas — vardu Pelegas , nes jo dienomis buvo padalyta žemė , o jo brolis — vardu Joktanas .
13001020	Joktanui gimė Almodadas , Šelefas , Hacarmavetas , Jerachas ,
13001021	Hadoramas , Uzalas , Dikla ,
13001022	Ebalas , Abimaelis , Šeba ,
13001023	Ofyras , Havila ir Jobabas . Visi jie buvo Joktano palikuonys .
13001024	Semas , Arpachšadas , Šelachas ,
13001025	Eberas , Pelegas , Reuvas ,
13001026	Serugas , Nahoras , Terachas ,
13001027	Abromas , tai yra Abraomas .
13001028	Abraomo sūnūs : Izaokas ir Izmaelis .
13001029	Štai jų palikuonys : Izmaelio pirmagimis Nebajotas , paskui Kedaras , Adbeelis , Mibsamas ,
13001030	Mišma , Dūma , Masa , Hadadas , Tema ,
13001031	Jetūras , Nafišas ir Kedma . Tai Izmaelio palikuonys .
13001032	Abraomo sugulovės Ketūros palikuonys : ji pagimdė Zimraną , Jokšaną , Medaną , Midjaną , Išbaką ir Šuachą . Jokšano palikuonys : Šeba ir Dedanas .
13001033	Midjano palikuonys : Efa , Eferas , Henochas , Abida ir Eldava . Visi jie buvo Ketūros palikuonys .
13001034	Abraomui gimė Izaokas . Izaoko palikuonys : Ezavas ir Izraelis .
13001035	Ezavo palikuonys : Elifazas , Reuelis , Jeušas , Jalamas ir Korachas .
13001036	Elifazo palikuonys : Temanas , Omaras , Cefis , Gatamas , Kenazas , Timna ir Amalekas .
13001037	Reuelio palikuonys : Nahatas , Zerachas , Šama ir Miza .
13001038	Seyro palikuonys : Lotanas , Šobalas , Cibeonas , Ana , Dišonas , Eceras ir Dišanas .
13001039	Lotano palikuonys : Horis ir Homamas ; Lotano sesuo buvo Timna .
13001040	Šobalo palikuonys : Aljanas , Manahatas , Ebalas , Šefis ir Onamas . Cibeono palikuonys : Aja ir Ana .
13001041	Anos palikuonis — Dišonas . Dišono palikuonys : Hamranas , Ešbanas , Itranas ir Keranas .
13001042	Ecero palikuonys : Bilhanas , Zaavanas ir Jaakanas . Dišano palikuonys : Ucas ir Aranas .
13001043	Štai karaliai , viešpatavę Edomo krašte , izraelitams dar neturint jokio karaliaus . Beoro sūnus Bela ; jo miesto vardas buvo Dinhaba .
13001044	Belai mirus , vietoj jo karaliumi tapo Zeracho sūnus Jobabas iš Bocros .
13001045	Jobabui mirus , vietoj jo karaliumi tapo Hušamas iš temanų šalies .
13001046	Hušamui mirus , vietoj jo karaliumi tapo Bedado sūnus Hadadas . Jis nugalėjo midjaniečius Moabo lygumoje ; jo miesto vardas buvo Avitas .
13001047	Hadadui mirus , vietoj jo karaliumi tapo Samla iš Masrekos .
13001048	Samlai mirus , vietoj jo karaliumi tapo Saulius iš Rehobotų prie Upės .
13001049	Sauliui mirus , vietoj jo karaliumi tapo Achboro sūnus Baal Hananas .
13001050	Baal Hananui mirus , vietoj jo karaliumi tapo Hadadas . Jo miesto vardas buvo Pajas , o jo žmonos vardas buvo Mehetabelė . Ji buvo Me Zahabo dukters Matredos duktė .
13001051	Hadadas mirė . Edomo kiltys : Timnos , Alijos , Jeteto ,
13001052	Oholibamos , Elos , Pinono ,
13001053	Kenazo , Temano , Mibcaro ,
13001054	Magdielio ir Iramo . Tokios buvo Edomo kiltys .
13002001	Štai Izraelio sūnūs : Rubenas , Simeonas , Levis , Judas , Isacharas , Zabulonas ,
13002002	Danas , Juozapas , Benjaminas , Naftalis , Gadas ir Ašeras .
13002003	Judo sūnūs : Eras , Onanas ir Šela . Šie trys jam gimė iš kanaanietės Bat Šūvos . Judo pirmagimis Eras buvo nedoras VIEŠPATIES akyse , ir jis nubaudė jį mirtimi .
13002004	Judo marti Tamara jam pagimdė Perecą ir Zerachą . Iš viso Judas turėjo penkis sūnus .
13002005	Pereco sūnūs : Hecronas ir Hamulas .
13002006	Zeracho sūnūs : Zimris , Etanas , Hemanas , Kalkolas ir Dara , iš viso penki .
13002007	Zimrio sūnus — Karmis . Karmio sūnus — Acharas ; jis nusižengė , pasiimdamas sunaikinti skirtus daiktus , todėl užtraukė nelaimę Izraeliui .
13002008	Etano sūnus — Azarija .
13002009	Hecronui gimę sūnūs : Jerachmeelis , Ramas ir Kelubajas .
13002010	Ramui gimė Aminadabas , Aminadabui — Nachšonas , Judo sūnų vadas .
13002011	Nachšonui gimė Salma , Salmai — Boazas ,
13002012	Boazui — Jobedas , Jobedui — Jesė .
13002013	Jesei gimė jo pirmagimis Eliabas , antras sūnus buvo Abinadabas , trečias — Šima ,
13002014	ketvirtas — Netanelis , penktas — Radajas ,
13002015	šeštas — Ocemas ir septintas — Dovydas .
13002016	Jų seserys buvo Ceruja ir Abigailė . Cerujos sūnų buvo trys : Abšajas , Joabas ir Asaelis .
13002017	Abigailė pagimdė Amasą . Amasos tėvas buvo Jeteras Izmaelitas .
13002018	Hecrono sūnus Kalebas turėjo vaikų iš savo žmonos Azubos ir Jerijotos . Jo sūnūs : Ješeras , Šobabas ir Ardonas .
13002019	Azubai mirus , Kalebas vedė Efratą , kuri pagimdė jam Hūrą .
13002020	Hūrui gimė Ūris , o Ūriui — Becalelis .
13002021	Po to Hecronas suėjo su Gileado tėvo Machyro dukterimi , vedė ją , būdamas šešiasdešimtmetis , ir ji pagimdė jam Segubą .
13002022	Segubui gimė Jayras , turėjęs dvidešimt tris miestus Gileado krašte .
13002023	Bet Gešūras ir Aramas atėmė iš jų Havot Jayrą ir Kenatą su jiems pavaldžiomis gyvenvietėmis — šešiasdešimt miestų . Tai Gileado tėvo Machyro palikuonys .
13002024	Po Hecrono mirties Kalebas suėjo su savo tėvo našle Efrata , ir ji pagimdė jam Tekojos tėvą Ašhūrą .
13002025	Hecrono pirmagimio sūnaus Jerachmeelio sūnūs : pirmagimis Ramas , Būna , Orenas , Ocemas ir Ahija .
13002026	Jerachmeelis turėjo ir kitą žmoną , vardu Atara . Ji buvo Onamo motina .
13002027	Jerachmeelio pirmagimio Ramo sūnūs : Maacas , Jaminas ir Ekeras .
13002028	Onamo sūnūs : Šamajas ir Jada . Šamajo sūnūs : Nadabas ir Abišūras .
13002029	Abišūro žmonos vardas buvo Abihailė ; ji pagimdė jam Achbaną ir Molidą .
13002030	Nadabo sūnūs : Seledas ir Apaimas . Seledas mirė bevaikis .
13002031	Apaimo sūnus — Išis . Išio sūnus — Šešanas . Šešano sūnus — Achlajas .
13002032	Šamajo brolio Jados sūnūs : Jeteras ir Jehonatanas . Jeteras mirė bevaikis .
13002033	Jehonatano sūnūs : Peletas ir Zaza . Tai Jerachmeelio palikuonys .
13002034	Šešanas sūnų neturėjo , tik dukteris . Bet Šešanas turėjo egiptietį vergą , vardu Jarhą .
13002035	Tad Šešanas atidavė savo dukterį vergui Jarhai žmona , ir ji pagimdė jam Atają .
13002036	Atajui gimė Natanas , Natanui — Zabadas .
13002037	Zabadui gimė Eflalas , Eflalui — Jobedas .
13002038	Jobedui gimė Jehuvas , Jehuvui — Azarija .
13002039	Azarijai gimė Helecas , Helecui — Eleasa .
13002040	Eleasai gimė Sismajas , Sismajui — Šalumas .
13002041	Šalumui gimė Jekamija , Jekamijai — Elišama .
13002042	Jerachmeelio brolio Kalebo sūnūs : pirmagimis Meša ( jis buvo Zifo tėvas ) ir Hebrono tėvo Marešos sūnūs .
13002043	Hebrono sūnūs : Korachas , Tapuachas , Rekemas ir Šema .
13002044	Šemai gimė Jorkoamo tėvas Rahamas , Rekemui — Šamajas .
13002045	Šamajo sūnus — Maonas . Maonui gimė Betcūras .
13002046	Kalebo sugulovė Efa pagimdė Haraną , Mocą ir Gazezą . Haranui gimė Gazezas .
13002047	Jahdojo sūnūs : Regemas , Jotamas , Gešanas , Peletas , Efa ir Šaafas .
13002048	Kalebo sugulovė Maaka pagimdė Šeberą ir Tirhaną .
13002049	Ji pagimdė ir Šaafą , Madmanos tėvą , bei Ševą , Machbenos ir Gibėjos tėvą . Achsa buvo Kalebo duktė .
13002050	Tai Kalebo palikuonys . Efratos pirmagimio Hūro sūnūs : Šobalas , Kirjat Jearimų tėvas ,
13002051	Salma , Betliejaus tėvas , ir Harefas , Bet Gadero tėvas .
13002052	Šobalo , Kirjat Jearimų tėvo , sūnūs buvo Harojė , pusė manahatiečių ,
13002053	ir Kirjat Jearimų kiltys : itrai , putai , šumatai ir mišrai . Iš šių kilo coriečiai ir eštaoliečiai .
13002054	Salmos palikuonys : Betliejus , netofiečiai , Atrot Bet Joabas , pusė manahatiečių , coriečiai ,
13002055	taip pat raštininkų šeimos , gyvenusios Jabece , tiratai , šimatai ir suchatai . Jie buvo kainitai , kilę iš Rechabo tėvo Hamato namų .
13003001	Štai Dovydo sūnūs , gimę jam Hebrone : pirmagimis Amnonas iš Ahinoamos Jezreelietės , antras — Danielius iš Abigailės Karmelietės ,
13003002	trečias — Abšalomas , Gešūro karaliaus Talmajo dukters Maakos sūnus , ketvirtas — Adonijas , Hagitos sūnus ,
13003003	penktas — Šefatija iš Abitalės , šeštas — Itramas iš žmonos Eglos .
13003004	Šeši jam gimė Hebrone , kur jis karaliavo septynerius metus ir šešis mėnesius . O Jeruzalėje jis karaliavo trisdešimt trejus metus .
13003005	Jeruzalėje jam gimė : Šima , Šobabas , Natanas ir Saliamonas — keturi iš Amielio dukters Bat Šūvos .
13003006	Paskui — Ibharas , Elišama , Elifeletas ,
13003007	Nogahas , Nefegas , Jafija ,
13003008	Elišama , Eljada ir Elifeletas , iš viso devyni .
13003009	Visi jie buvo Dovydo sūnūs , neskaitant sugulovių sūnų . Tamara buvo jų sesuo .
13003010	Saliamono palikuonys : Rehabeamas , šio sūnus Abija , šio sūnus Asa , šio sūnus Juozapatas ,
13003011	šio sūnus Jehoramas , šio sūnus Ahazijas , šio sūnus Jehoašas ,
13003012	šio sūnus Amacijas , šio sūnus Azarija , šio sūnus Jotamas ,
13003013	šio sūnus Ahazas , šio sūnus Ezekijas , šio sūnus Manasas ,
13003014	šio sūnus Amonas , šio sūnus Jošijas .
13003015	Jošijo sūnūs : pirmagimis — Johananas , antras — Jehojakimas , trečias — Zedekijas , ketvirtas — Šalumas .
13003016	Jehojakimo palikuonys : sūnus Jechonijas , šio sūnus Zedekijas .
13003017	Kalinio Jechonijo sūnūs : sūnus Šaltielis ,
13003018	Malkiramas , Pedaja , Šenacaras , Jekamija , Hošama ir Nedabija .
13003019	Pedajos sūnūs : Zerubabelis ir Šimis . Zerubabelio sūnūs : Mešulamas ir Hananija , o Šelomita — jų sesuo .
13003020	Mešulamo sūnūs : Hašuba , Ohelis , Berechija , Hasadija ir Jušab Hesedas , iš viso penki .
13003021	Hananijos sūnus — Pelatija ; šio sūnus — Izaja , šio sūnus — Refaja , šio sūnus — Arnanas , šio sūnus — Abdija , šio sūnus — Šechanija .
13003022	Šechanijos sūnūs : Šemaja , Hatušas , Igalas , Bariachas , Nearija ir Šafatas , iš viso šeši .
13003023	Nearijos sūnūs : Eljoenajas , Ezekijas ir Azrikamas , iš viso trys .
13003024	Eljoenajo sūnūs : Hodavijas , Eljašibas , Pelaja , Akubas , Johananas , Delaja ir Ananis , iš viso septyni .
13004001	Judo sūnūs : Perecas , Hecronas , Karmis , Hūras ir Šobalas .
13004002	Šobalo sūnui Reajai gimė Jahatas , Jahatui — Ahumajas ir Lahadas . Tai coriečių kiltys .
13004003	[ Hūro sūnūs : ] Etamo tėvas , Jezreelis , Išma ir Idbašas ; jų sesuo buvo vardu Haclelponė .
13004004	Penuelis buvo Gedoro tėvas , o Ezeras — Hušos tėvas . Tai Hūro , Efratos pirmagimio , Betliejaus tėvo , sūnūs .
13004005	Tekojos tėvas Ašhūras turėjo dvi žmonas : Helą ir Naarą .
13004006	Naara pagimdė jam Ahuzamą , Heferą , Temaną ir Ahaštarą . Tai Naaros sūnūs .
13004007	Helos sūnūs : Ceretas , Coharas ir Etnanas .
13004008	Kocui gimė Anubas , Zobeba ir Harumo sūnaus Aharhelio kiltys .
13004009	Jabecas buvo labiau gerbiamas , negu jo broliai ; jo motina pavadino jį Jabecu , sakydama : „ Pagimdžiau jį skausme “ .
13004010	Jabecas šaukėsi Izraelio Dievo : „ Jeigu tu tikrai mane laimini , — sakė jis , — išplėsk mano žemes , tebūna tavo ranka su manimi , apsaugok mane nuo žalos , neleisk nelaimei mane slėgti ! “ Ir Dievas davė , ko jis prašė .
13004011	Šuhos broliui Kelubui gimė Mehyras ; jis buvo Eštono tėvas .
13004012	Eštonui gimė Recha , Paseachas ir Tehina , Ir Nahašo miesto tėvas . Tai Rekos vyrai .
13004013	Kenazo sūnūs : Otnielis ir Seraja . Otnielio sūnūs : Hatatas ir Meonotajas .
13004014	Meonotajui gimė Ofra , o Serajai — Joabas , tėvas Meistrų slėnio , taip vadinamo , nes jo žmonės buvo amatininkai .
13004015	Jefunės sūnaus Kalebo sūnūs : Iruvas , Ela ir Naamas . Elos sūnus — Kenazas .
13004016	Jehalėlelio sūnūs : Zifas , Zifa , Tirija ir Asarelis .
13004017	Ezros sūnūs : Jeteras , Meredas , Eferas ir Jalonas . Meredas buvo vedęs faraono dukterį Bitiją . Ji pastojo ir pagimdė Mirjamą , Šamają ir Eštemojos tėvą Išbachą .
13004018	O jo žmona iš judėjų pagimdė Gedoro tėvą Jeredą , Sochojo tėvą Heberą ir Zanoacho tėvą Jekutielį .
13004019	Hodijos žmonos , Nahamo sesers , sūnūs buvo Keilos Garmo ir Eštemojos Maakiečio tėvai .
13004020	Šimono sūnūs : Amnonas , Rina , Ben Hananas ir Tilonas . Išio sūnūs : Zohetas ir Ben Zohetas .
13004021	Judo sūnaus Šelos palikuonys : Lechos tėvas Eras , Marešos tėvas Lada ir drobės gamintojų kiltys Bet Ašbėjoje ,
13004022	taip pat Jokimas , Kozebos vyrai , Joaša ir Sarafas , kurie nuėjo užkuriais į Moabą , bet sugrįžo į Lehemą ( tai senovės įvykiai ) .
13004023	Jie buvo puodžiai ir gyveno Netaimuose ir Gederoje . Dirbdami karaliui , jie ten turėjo buveinę .
13004024	Simeono sūnūs : Nemuelis , Jaminas , Jaribas , Zerachas ir Saulius ,
13004025	šio sūnus Šalumas , šio sūnus Mibsamas , šio sūnus Mišma .
13004026	Mišmos sūnūs : sūnus Hamuelis , šio sūnus Zakūras , šio sūnus Šimis .
13004027	Šimis turėjo šešiolika sūnų ir šešias dukteris , bet jo broliai neturėjo daug vaikų . Apskritai jų kiltis nesidaugino kaip Judo .
13004028	Jie gyveno Beer Šeboje , Moladoje , Hacar Šuale ,
13004029	Bilhoje , Eceme , Tolade ,
13004030	Betuelyje , Hormoje , Ciklage ,
13004031	Bet Markabotuose , Hacar Susimuose , Bet Biryje ir Šaarimuose . Tai buvo jų miestai , kol Dovydas tapo karaliumi .
13004032	O jų gyvenvietės buvo Etamas , Ainas , En Rimonas , Tochenas ir Ašanas — penki miestai
13004033	drauge su šiems miestams pavaldžiais aplinkiniais kaimais iki pat Baalo . Tokios buvo jų gyvenvietės . Jų kilmės sąraše buvo :
13004034	Mešobabas , Jamlechas , Amacijos sūnus Joša ,
13004035	Joelis , Asielio sūnaus Serajos sūnaus Jošibijos sūnus Jehuvas ,
13004036	Eljoenajas , Jaakoba , Ješohaja , Asaja , Adielis , Jesimielis , Benaja ,
13004037	Šemajos sūnaus Šimrio sūnaus Jedajos sūnaus Alono sūnaus Šifio sūnus Ziza .
13004038	Išvardytieji buvo savo kilčių vadai , ir jų šeimos labai išaugo .
13004039	Užtat , ieškodami kaimenėms ganyklų , jie kėlėsi Gedoro apylinkių link , į rytinį slėnio galą .
13004040	Čia jie rado vešlių , gerų ganyklų ; vieta buvo labai plati , rami ir taikinga . Pirmieji jos gyventojai priklausė chamitams .
13004041	Išvardytieji [ Simeono giminės ] žmonės atsikėlė čia Judo karaliaus Ezekijo dienomis , užpuolė palapines ir ten užtiktus meunus ir , atsikratę jų iki šios dienos , apsigyveno jų vietoje , nes ten kaimenėms buvo ganyklų .
13004042	O kai kurie jų — penki šimtai Simeono giminės vyrų — nukeliavo į Seyro kalnus , vedami Išio sūnų Pelatijos , Nearijos , Refajos ir Uzielio ,
13004043	ir sunaikinę išlikusius Amaleko bėglius gyvena ten iki šios dienos .
13005001	Izraelio pirmagimio Rubeno sūnūs ( jis buvo pirmagimis , bet , suteršus jam savo tėvo lovą , jo pirmagimystė buvo atiduota Izraelio sūnaus Juozapo sūnums ; taigi jis kilmės sąraše nėra laikomas pirmagimiu ;
13005002	nors Judas tapo iškilus tarp brolių ir iš jo kilo valdovas , pirmagimystė priklausė Juozapui ) ,
13005003	taigi Izraelio pirmagimio Rubeno sūnūs : Henochas , Paluvas , Hecronas ir Karmis .
13005004	Joelio palikuonys : sūnus Šemaja , šio sūnus Gogas , šio sūnus Šimis ,
13005005	šio sūnus Michėjas , šio sūnus Reaja , šio sūnus Baalas ,
13005006	šio sūnus Beera ( Asirijos karalius Tilgat Pileseras išvarė jį į tremtį ) — rubenų vadas .
13005007	Jo giminaičiai , priklausę jo kiltims , įtraukti į kilmės sąrašus pagal jų palikuonis : galva Jejelis ir Zacharijas
13005008	bei Joelio sūnaus Šemos sūnaus Azazo sūnus Bela . Rubeno giminės žmonės apsigyveno Aroere ir iki pat Nebojo bei Baal Meono .
13005009	Rytuose jie kūrėsi iki pat dykumos pakraščio šiapus Eufrato , nes jų galvijų buvo padaugėję Gileado krašte .
13005010	O Sauliaus dienomis jie kariavo prieš hagarus . Nugalėję jie užėmė jų palapines visoje srityje į rytus nuo Gileado .
13005011	Šalia jų Bašano krašte iki pat Salchos gyveno Gado palikuonys .
13005012	Bašane Joelis buvo vyriausias , Šafamas — jo pavaduotojas , po jų — Janajas ir Šafatas .
13005013	Jų giminaičiai pagal kiltis : Mykolas , Mešulamas , Šeba , Jorajas , Jakanas , Zija ir Eberas , iš viso septyni .
13005014	Tai Būzo sūnaus Jechdajo sūnaus Ješišajo sūnaus Mykolo sūnaus Gileado sūnaus Jaroacho sūnaus Hūrio sūnaus Abihailo sūnūs .
13005015	Gūnio sūnaus Abdielio sūnus Ahis buvo jų kilties galva ,
13005016	gyveno jie Gileade , Bašane bei jam pavaldžiose vietose ir visose Šarono ganyklose iki jų ribų .
13005017	Visi jie įtraukti į kilmės sąrašus Judo karaliaus Jotamo dienomis ir Izraelio karaliaus Jeroboamo dienomis .
13005018	Rubeno giminė , gadai ir pusė Manaso giminės turėjo narsių karių , pajėgių nešioti skydą ir kalaviją , įtempti lanką ir apmokytų kariauti — keturiasdešimt keturis tūkstančius septynis šimtus šešiasdešimt tinkamų karo tarnybai .
13005019	Jie kariavo su hagarais — Jetūru , Nafišu bei Nodabu
13005020	ir nugalėjo . Hagarai ir visi su jais esantieji buvo atiduoti aniems į rankas , nes jie mūšyje šaukėsi Dievo , ir jis išklausė jų , nes anie pasitikėjo juo .
13005021	Kartu su šimtu tūkstančių belaisvių jie paėmė ir galvijų : penkiasdešimt tūkstančių kupranugarių , du šimtus penkiasdešimt tūkstančių avių ir du tūkstančius asilų .
13005022	Daug buvo kritę ir mūšyje , nes tai buvo Dievo karas . Jie liko gyventi jų žemėje iki tremties .
13005023	Pusės Manaso giminės palikuonys gyveno krašte nuo Bašano iki Baal Hermono , Senyro ir Hermono kalno . Jų buvo labai daug .
13005024	Štai jų kilčių galvos : Eferas , Išis , Elielis , Azrielis , Jeremija , Hodavija ir Jachdielis — narsūs kariai , garsūs vyrai , kilčių galvos .
13005025	Bet jie nusižengė savo protėvių Dievui ir kekšavo su dievais krašto tautų , kurias Dievas buvo prieš juos išnaikinęs .
13005026	Užtat Izraelio Dievas sukurstė Asirijos valdovo pulo ( Asirijos karaliaus Tiglat Pilesero ) dvasią , ir šis ištrėmė juos , būtent rubenus , gadus ir pusę Manaso giminės , nuvarydamas į Halachą , Haborą , Harą ir prie Gozano upės , kur jie pasiliko iki šios dienos .
13006001	Levio sūnūs : Geršomas , Kehatas ir Meraris .
13006002	Štai Geršomo sūnų vardai : Libnis ir Šimis .
13006003	Kehato sūnūs : Amramas , Iccharas , Hebronas ir Uzielis .
13006004	Merario sūnūs : Machlis ir Mušis . Tai Levio giminės kiltys pagal jų protėvius .
13006005	Geršomo [ palikuonys ] : sūnus Libnis , šio sūnus Jahatas , šio sūnus Zima ,
13006006	šio sūnus Joachas , šio sūnus Idojas , šio sūnus Zerachas , šio sūnus Jeotrajas .
13006007	Kehato palikuonys : sūnus Aminadabas , šio sūnus Korachas , šio sūnus Asiras ,
13006008	šio sūnus Elkana , šio sūnus Ebjasafas , šio sūnus Asiras ,
13006009	šio sūnus Tahatas , šio sūnus Ūrielis , šio sūnus Uzija ir šio sūnus Saulius .
13006010	Elkanos sūnūs : Amasajas ir Ahimotas ,
13006011	šio sūnus Elkana , šio sūnus Cofajas , šio sūnus Nahatas ,
13006012	šio sūnus Eliabas , šio sūnus Jerohamas , šio sūnus Elkana .
13006013	Samuelio sūnūs : pirmagimis Joelis ir antragimis Abija .
13006014	Merario palikuonys : Machlis , šio sūnus Libnis , šio sūnus Šimis , šio sūnus Uza ,
13006015	šio sūnus Šima , šio sūnus Hagija ir šio sūnus Asaja .
13006016	Štai vyrai , Dovydo paskirti vadovauti giesmės tarnybai VIEŠPATIES Namuose nuo to laiko , kai Skrynia rado ten nuolatinę buveinę .
13006017	Kol Saliamonas statė VIEŠPATIES Namus Jeruzalėje , jie tarnavo giesmėmis priešais Padangtę Susitikimo Palapinėje , atlikdami savo pareigas , kaip buvo jiems nustatyta .
13006018	Štai paskirtieji vadovauti , tarnaujantys drauge su savo sūnumis . Iš kehatų : giesmininkas Hemanas , sūnus Joelio , sūnaus Samuelio ,
13006019	sūnaus Elkanos , sūnaus Jerohamo , sūnaus Elielio , sūnaus Toacho ,
13006020	sūnaus Cūfo , sūnaus Elkanos , sūnaus Mahato , sūnaus Amasajo ,
13006021	sūnaus Elkanos , sūnaus Joelio , sūnaus Azarijos , sūnaus Sofonijos ,
13006022	sūnaus Tahato , sūnaus Asiro , sūnaus Ebjasafo , sūnaus Koracho ,
13006023	sūnaus Iccharo , sūnaus Kehato , sūnaus Levio , sūnaus Izraelio .
13006024	Paskui jo giminaitis Asafas , stovėjęs jo dešinėje , būtent Asafas , sūnus Berechijo , sūnaus Šimos ,
13006025	sūnaus Mykolo , sūnaus Baasėjos , sūnaus Malkijos ,
13006026	sūnaus Etnio , sūnaus Zeracho , sūnaus Adajos ,
13006027	sūnaus Etano , sūnaus Zimos , sūnaus Šimio ,
13006028	sūnaus Jahato , sūnaus Geršomo , sūnaus Levio .
13006029	Jų brolio Merario palikuonys , stovėję kairėje : Etanas , sūnus Kišio , sūnaus Abdžio , sūnaus Malucho ,
13006030	sūnaus Hašabijos , sūnaus Amacijos , sūnaus Hilkijos ,
13006031	sūnaus Amcio , sūnaus Banio , sūnaus Šemero ,
13006032	sūnaus Machlio , sūnaus Mušio , sūnaus Merario , sūnaus Levio .
13006033	O jų broliai levitai buvo paskirti visai likusiai Padangtės — Dievo Namų — tarnybai .
13006034	Aaronas ir jo sūnūs atnašavo aukas ant deginamųjų aukų aukuro bei ant smilkalų aukuro , eidami šventų šventosios tarnybą , permaldaudami už Izraelį pagal visa , ką Dievo tarnas Mozė buvo įsakęs .
13006035	Aarono palikuonys : sūnus Eleazaras , šio sūnus Finehasas , šio sūnus Abišūva ,
13006036	šio sūnus Bukis , šio sūnus Uzis , šio sūnus Zerachija ,
13006037	šio sūnus Merajotas , šio sūnus Amarija , šio sūnus Ahitubas ,
13006038	šio sūnus Cadokas , šio sūnus Ahimaacas .
13006039	Štai vietovės pagal jų gyvenvietes jiems skirtoje žemėje : Kehato kilčių Aarono palikuonims — jiems teko pirmasis burtų metimas —
13006040	buvo paskirta Judo krašte Hebronas ir aplinkinės ganyklos ,
13006041	o miesto laukai ir jam priklausantys kaimai duoti Jefunės sūnui Kalebui .
13006042	Aarono palikuonims buvo paskirti prieglaudos miestai : Hebronas ir Libna su ganyklomis , Jatyras ir Eštemoja su ganyklomis ,
13006043	Hilezas su ganyklomis , Debyras su ganyklomis ,
13006044	Ašanas su ganyklomis ir Bet Šemešas su ganyklomis .
13006045	Taip pat iš Benjamino giminės buvo paskirta Geba su ganyklomis , Alemetas su ganyklomis ir Anatotas su ganyklomis . Iš viso per visas kiltis jie turėjo trylika miestų .
13006046	Kitiems Kehato palikuonims burtų keliu buvo duota dešimt miestų iš Efraimo giminės , iš Dano giminės ir iš pusės Manaso giminės .
13006047	Geršomo palikuonims pagal jų kiltis buvo skirta trylika miestų iš Isacharo , Ašero , Naftalio ir Manaso Bašane giminių .
13006048	Merario palikuonims pagal jų kiltis buvo skirta dvylika miestų iš Rubeno , Gado ir Zabulono giminių .
13006049	Taip izraelitai davė levitams ir miestų , ir ganyklų .
13006050	Jie davė jiems burtų keliu miestų , minimų vardais , iš Judo giminės , taip pat iš Simeono giminės ir iš Benjamino giminės .
13006051	Ir Efraimo giminės miestai buvo priskirti kai kurių Kehato palikuonių kilčių žemei .
13006052	Jiems buvo duoti prieglaudos miestai : Sichemas su ganyklomis Efraimo aukštumose , Gezeras su ganyklomis ,
13006053	Jokmeamas su ganyklomis , Bet Horonas su ganyklomis ,
13006054	Ajalonas su ganyklomis ir Gat Rimonas su ganyklomis ,
13006055	o iš pusės Manaso giminės — Aneras su ganyklomis , Bileamas su ganyklomis . Tiek duota kitoms Kehato palikuonių kiltims .
13006056	Geršomo palikuonims iš pusės Manaso giminės : Golanas Bašane su ganyklomis ir Aštarotas su ganyklomis ;
13006057	iš Isacharo giminės : Kedešas su ganyklomis , Daberatas su ganyklomis ,
13006058	Ramotai su ganyklomis ir Anemas su ganyklomis ;
13006059	iš Ašero giminės : Mašalas su ganyklomis , Abdonas su ganyklomis ,
13006060	Hukokas su ganyklomis ir Rehobas su ganyklomis ;
13006061	iš Naftalio giminės : Kedešas Galilėjoje su ganyklomis , Hamonas su ganyklomis ir Kirjataimai su ganyklomis .
13006062	Kitiems Merario palikuonims : iš Zabulono giminės — Rimonojas su ganyklomis , Taboras su ganyklomis ;
13006063	Užjordanėje nuo Jericho , rytinėje Jordano pusėje , iš Rubeno giminės — Beceras stepėje su ganyklomis , Jahacas su ganyklomis ,
13006064	Kedemotai su ganyklomis ir Mefaatas su ganyklomis ;
13006065	iš Gado giminės — Ramot Gileadas su ganyklomis , Mahanaimai su ganyklomis ,
13006066	Hešbonas su ganyklomis ir Jazeras su ganyklomis .
13006067	Levio sūnūs : Geršonas , Kehatas ir Meraris .
13006068	Kehato sūnūs : Amramas , Iccharas , Hebronas ir Uzielis .
13006069	Amramo sūnūs : Aaronas , Mozė ir Mirjama . Aarono sūnūs : Nadabas , Abihuvas , Eleazaras ir Itamaras .
13006070	Eleazarui gimė Finehasas , Finehasui — Abišūva ,
13006071	Abišūvai — Bukis , Bukiui — Uzis ,
13006072	Uziui — Zerachija , Zerachijai — Merajotas ,
13006073	Merajotui — Amarija , Amarijai — Ahitubas ,
13006074	Ahitubui — Cadokas , Cadokui — Ahimaacas ,
13006075	Ahimaacui — Azarija , Azarijai — Johananas
13006076	ir Johananui — Azarija , tarnavęs kunigu Namuose , kuriuos Saliamonas pastatė Jeruzalėje .
13006077	Azarijai gimė Amarija , Amarijai — Ahitubas ,
13006078	Ahitubui — Cadokas , Cadokui — Šalumas ,
13006079	Šalumui — Hilkija , Hilkijai — Azarija ,
13006080	Azarijai — Seraja , Serajai — Jehocadakas ;
13006081	Jehocadakas išėjo į tremtį , kai VIEŠPATS per Nebukadnecarą išsiuntė Judą ir Jeruzalę į tremtį .
13007001	Isacharo sūnūs — keturi : Tola , Pūva , Jašubas ir Šimronas .
13007002	Tolos sūnūs : Uzis , Refaja , Jerielis , Jachmajas , Ibsamas ir Samuelis — savų Tolos kilčių galvos , narsūs savo kartų kariai . Dovydo dienomis jų suskaičiuota dvidešimt du tūkstančiai šeši šimtai .
13007003	Uzio sūnus buvo Izrachija . Izrachijos sūnūs buvo penki : Mykolas , Abdija , Joelis ir Išija . Visi jie buvo kilčių galvos .
13007004	Su jais pagal jų kartas ir protėvių namus buvo trisdešimt šeši tūkstančiai karių gretose , nes jie turėjo daug žmonų ir sūnų .
13007005	Jų giminaičių , priklausančių visoms Isacharo kiltims , iš viso buvo aštuoniasdešimt septyni tūkstančiai į kilmės sąrašą įtrauktų narsių karių .
13007006	Benjamino sūnūs — trys : Bela , Becheras ir Jediaelis .
13007007	Belos sūnūs buvo penki : Ecbonas , Uzis , Uzielis , Jerimotas ir Iris . Jie buvo savo protėvių namų galvos ir narsūs kariai . Į jų kilmės sąrašus įtraukta dvidešimt du tūkstančiai trisdešimt keturi .
13007008	Bechero sūnūs : Zemyra , Joašas , Eliezeras , Eljoenajas , Omris , Jeremotas , Abija , Anatotas ir Alemetas . Visi jie buvo Bechero sūnūs .
13007009	Į jų kilmės sąrašus įtraukti pagal jų kiltis , kaip protėvių namų galvos , narsūs vyrai , dvidešimt tūkstančių du šimtai .
13007010	Jediaelio sūnus buvo Bilhanas , o Bilhano sūnūs — Jeušas , Benjaminas , Ehudas , Kenaana , Zetanas , Taršišas ir Ahišaharas .
13007011	Visi jie buvo Jediaelio sūnūs , jų kilčių galvos , narsūs kariai — septyniolika tūkstančių tinkamų karo tarnybai .
13007012	Šupimas ir Hupimas buvo Iro sūnūs ; Hušimas buvo Ahero sūnus .
13007013	Naftalio sūnūs : Jahacielis , Gūnis , Jeceras ir Šalumas . Jie buvo Bilhos palikuonys .
13007014	Manaso sūnus — Asrielis , kurį jam pagimdė sugulovė aramėjė ; ji pagimdė Gileado tėvą Machyrą .
13007015	Machyras paėmė žmonas Hupimui ir Šupimui , o jo sesers vardas buvo Maaka . Antrojo sūnaus vardas buvo Celofhadas , bet Celofhadas turėjo tik dukterų .
13007016	Machyro žmona Maaka pagimdė sūnų ir pavadino jį Perešo vardu ; jo brolio vardas buvo Šerešas , o šio sūnūs buvo Ulamas ir Rekemas .
13007017	Ulamo sūnus buvo Bedanas . Tai Manaso sūnaus Machyro sūnaus Gileado palikuonys .
13007018	O jo sesuo Molecheta pagimdė Išhodą , Abiezerą ir Machlą .
13007019	Šemidos sūnūs buvo Achjanas , Šechemas , Likhis ir Aniamas .
13007020	Efraimo palikuonys : Šutelachas , šio sūnus Beredas , šio sūnus Tahatas , šio sūnus Eleada , šio sūnus Tahatas ,
13007021	šio sūnus Zabadas , šio sūnūs Šutelachas , Ezeras ir Eleadas . Gato vyrai — vietiniai gyventojai — juos užmušė , nes jie buvo nuėję pagrobti jų galvijų .
13007022	Jų tėvas Efraimas raudojo daug dienų , ir jo broliai atėjo jo paguosti .
13007023	Jis suėjo su savo žmona , ji pastojo ir pagimdė sūnų ; jis pavadino jį vardu Berija , nes nelaimė buvo užgulusi jo namus .
13007024	Jis turėjo dukterį Šeerą ; ji pastatė ir aukštutinį bei žemutinį Bet Horoną , ir Uzen Šeerą .
13007025	Jo sūnus buvo Refachas , šio sūnus — Rešefas , šio sūnus — Telachas , šio sūnus — Tahanas ,
13007026	šio sūnus — Ladanas , šio sūnus — Amihudas , šio sūnus — Elišama ,
13007027	šio sūnus — Nūnas , šio sūnus — Jozuė .
13007028	Jų nuosavybė ir gyvenvietės buvo Betelis ir jam pavaldūs miestai : rytų link — Naaranas , o vakarų link — Gezeras ir jam pavaldūs miestai , Sichemas ir jam pavaldūs miestai iki pat Ajos ir jai pavaldžių miestų ,
13007029	taip pat palei Manaso giminės ribas — Bet Šeanas ir jam pavaldūs miestai , Taanachas ir jam pavaldūs miestai , Megidas ir jam pavaldūs miestai bei Doras ir jam pavaldūs miestai . Ten gyveno Izraelio sūnaus Juozapo sūnūs .
13007030	Ašero sūnūs : Imna , Išva , Išvis ir Berija ; jų sesuo — Seracha .
13007031	Berijos sūnūs — Heberas ir Malkielis , o šis buvo Birzaito tėvas .
13007032	Heberui gimė Jafletas , Šomeras , Hotamas ir jų sesuo Šūva .
13007033	Jafleto sūnūs : Pasachas , Bimhalas ir Ašvatas . Tai Jafleto sūnūs .
13007034	Šemero sūnūs : Ahis , Rohga , Jehuba ir Aramas .
13007035	Jo brolio Helemo sūnūs : Cofachas , Imna , Šelešas ir Amalas .
13007036	Cofacho sūnūs : Suachas , Harneferas , Šualas , Beris , Imra ,
13007037	Beceras , Hodas , Šama , Šilša , Itranas ir Beera .
13007038	Jetero sūnūs : Jefunė , Pispa ir Ara .
13007039	Ulos sūnūs : Arachas , Hanielis ir Ricija .
13007040	Visi jie buvo Ašero vyrai , kilčių galvos , rinktiniai narsūs kariai , kunigaikščių vadai . Vyrų , įtrauktų į kilmės sąrašą ir tinkamų karo tarnybai , buvo dvidešimt šeši tūkstančiai .
13008001	Benjaminui gimė pirmagimis Bela , antras sūnus — Ašbelis , trečias — Achrachas ,
13008002	ketvirtas — Noha ir penktas — Rafa .
13008003	Bela turėjo sūnų : Adarą , Gerą , Abihudą ,
13008004	Abišūvą , Naamaną , Ahoachą ,
13008005	Gerą , Šefufaną ir Huramą .
13008006	Štai Ehudo sūnūs . Jie buvo Gebos gyventojų kilčių galvos ir ištremti į Manahatą :
13008007	Naamanas , Ahija ir Gera , tai yra Heglamas , kuriam gimė Uza ir Ahihudas .
13008008	Šaharaimui gimė sūnų Moabo lygumoje po to , kai jis atleido savo žmonas Hušimą ir Baarą .
13008009	Iš žmonos Hodešos jam gimė sūnūs : Jobabas , Cibija , Meša , Malkamas ,
13008010	Jeucas , Sachija ir Mirma . Tai jo sūnūs , kilčių galvos .
13008011	Iš Hušimos jam gimė Abitubas ir Elpaalas .
13008012	Elpaalo sūnūs : Eberas , Mišamas , Šemedas ( jis pastatė Onoją ir Lodą su jam pavaldžiais miestais ) .
13008013	Berija ir Šema buvo Ajalono gyventojų kilčių vadai , privertę bėgti Gato gyventojus .
13008014	Achjojas , Šašakas , Jeremotas ,
13008015	Zebadija , Aradas , Ederas ,
13008016	Mykolas , Išpa ir Joha buvo Berijos sūnūs .
13008017	Zebadija , Mešulamas , Hizkis , Heberas ,
13008018	Išmerajas , Izlija ir Jobabas buvo Elpaalo sūnūs .
13008019	Jakimas , Zichris , Zabdis ,
13008020	Elienajas , Ciletajas , Elielis ,
13008021	Adaja , Beraja ir Šimratas buvo Šimio sūnūs .
13008022	Išpanas , Eberas , Elielis ,
13008023	Abdonas , Zichris , Hananas ,
13008024	Hananija , Elamas , Antotija ,
13008025	Ifdėja ir Penuelis buvo Šašako sūnūs .
13008026	Šamšerajas , Šeharija , Atalija ,
13008027	Jaarešija , Elija ir Zichris buvo Jerohamo sūnūs .
13008028	Jie buvo kilčių galvos , savo kartų vadai . Jie gyveno Jeruzalėje .
13008029	Gibeone gyveno Gibeono įkūrėjas Jejelis . Jo žmonos vardas buvo Maaka .
13008030	Jo pirmagimis sūnus buvo Abdonas , po jo — Cūras , Kišas , Baalas , Nadabas ,
13008031	Gedoras , Achjojas , Zecheras
13008032	ir Miklotas , o šiam gimė Šima . Jie irgi gyveno šalia savo giminių Jeruzalėje kartu su giminėmis .
13008033	Nerui gimė Kišas , Kišui — Saulius , Sauliui — Jehonatanas , Malkišūva , Abinadabas ir Ešbaalas .
13008034	Jehonatano sūnus buvo Merib Baalas , o Merib Baalui gimė Michėjas .
13008035	Michėjo sūnūs : Pitonas , Melechas , Tarėja ir Ahazas .
13008036	Ahazui gimė Jehoada , Jehoadai — Alemetas , Azmavetas ir Zimris , Zimriui — Moca .
13008037	Mocai gimė Binėja ; jo sūnus buvo Rafa , šio sūnus — Eleasa , šio sūnus — Acelis .
13008038	Acelis turėjo šešis sūnus ; štai jų vardai : Azrikamas , Bochruvas , Izmaelis , Šearija , Abdija ir Hananas . Tai Acelio sūnūs .
13008039	Jo brolio Ešeko sūnūs : pirmagimis — Ulamas , antras — Jeušas ir trečias — Elifeletas .
13008040	Ulamo palikuonys buvo narsūs kariai , lankininkai , turėjo daug vaikų ir vaikaičių — šimtą penkiasdešimt . Visi jie buvo Benjamino giminės žmonės .
13009001	Taip visas Izraelis buvo surašytas į kilmės sąrašus , kurie įtraukti į Izraelio karalių knygą . Ir Judo gyventojai buvo ištremti į Babiloną už neištikimybę .
13009002	Pirmi sugrįžo į savo nuosavybę vėl kurtis savo miestuose paprasti izraelitai , kunigai , levitai ir šventyklos tarnai .
13009003	Kai kurie iš Judo giminės palikuonių , kai kurie iš Benjamino giminės palikuonių ir kai kurie iš Efraimo bei Manaso giminių palikuonių apsigyveno Jeruzalėje .
13009004	Utajas , sūnus Amihudo , sūnaus Omrio , sūnaus Imrio , sūnaus Banio , vieno iš Judo sūnaus Pereco sūnų .
13009005	Iš šilojiečių buvo pirmagimis Asaja ir jo sūnūs .
13009006	Iš Zeracho palikuonių buvo Jeuelis ir jų giminaičiai — šeši šimtai devyniasdešimt .
13009007	Iš Benjamino giminės palikuonių : Saluvas , sūnus Mešulamo , sūnaus Hodavijos , sūnaus Ha Senūvos ;
13009008	Ibnėja , sūnus Jerohamo ; Ela , sūnus Uzio , sūnaus Michrio ; Mešulamas , sūnus Šefatijos , sūnaus Reuelio , sūnaus Ibnijos ;
13009009	jų giminaičių pagal šeimas — devyni šimtai penkiasdešimt šeši . Visi šie vyrai buvo savo kilčių galvos .
13009010	Iš kunigų : Jedaja , Jehojaribas , Jachinas ,
13009011	vyriausiasis Dievo Namų pareigūnas Azarija , sūnus Hilkijos , sūnaus Cadoko , sūnaus Merajoto , sūnaus Ahitubo ,
13009012	ir Adaja , sūnus Jerohamo , sūnaus Pašhūro , sūnaus Malkijos , ir Masajas , sūnus Adielio , sūnaus Jachzeros , sūnaus Mešulamo , sūnaus Mešilemito , sūnaus Imero ;
13009013	be to , jų giminaičiai , kilčių galvos — tūkstantis septyni šimtai šešiasdešimt pajėgių atlikti Dievo Namų tarnybos darbus .
13009014	Iš levitų : vienas iš Merario sūnų Šemaja , sūnus Hašubo , sūnaus Azrikamo , sūnaus Hašabijos ,
13009015	ir Bakbakaras , Herešas , Galalas , ir Matanija , sūnus Michėjo , sūnaus Zichrio , sūnaus Asafo ,
13009016	ir Abdija , sūnus Šemajos , sūnaus Galalo , sūnaus Jedutūno , ir Berechija , sūnus Asos , sūnaus Elkanos , gyvenusio netofiečių kaimuose .
13009017	Vartininkai : Šalumas , Akubas , Talmonas , Ahimanas ; jų giminaitis Šalumas buvo galva
13009018	iki šiol Karaliaus vartuose rytų pusėje . Tai levitų stovyklos vartininkai .
13009019	Šalumas , sūnus Korės , sūnaus Ebjasafo , sūnaus Koracho , ir jo kilties giminaičiai — korachai — turėjo jiems skirtą pareigą būti Padangtės slenksčio sargais , kaip jų protėviai buvo įėjimo į VIEŠPATIES stovyklą sargai .
13009020	Seniau Eleazaro sūnus Finehasas buvo jų vadas — tebūna su juo VIEŠPATS !
13009021	Mešelemijos sūnus Zacharija buvo įėjimo į Susitikimo Palapinę sargas .
13009022	Iš viso išrinktų slenksčių sargais buvo du šimtai dvylika . Jie buvo įtraukti į kilmės sąrašus savo kaimuose . Dovydas ir regėtojas Samuelis patvirtino juos atsakingai tarnybai .
13009023	Taigi jie ir jų palikuonys , būdami sargai , sergėjo VIEŠPATIES Namų vartus , tai yra Padangtės namus .
13009024	Vartininkai buvo pastatyti prie visų keturių šonų — rytų , vakarų , šiaurės ir pietų .
13009025	Jų giminaičiai , gyvenę kaimuose , buvo įpareigoti padėti jiems kartkartėmis septynias dienas ,
13009026	tuo tarpu keturi vyriausieji vartininkai budėjo nuolat . Jie buvo levitai , atsakingi už Dievo Namų kambarius bei turtus .
13009027	Naktį jie praleisdavo Dievo Namų aplinkoje , nes buvo atsakingi už sargybą ir turėjo pareigą juos kas rytą atidaryti .
13009028	Vieni jų buvo atsakingi už apeiginius reikmenis , nes turėdavo juos suskaičiuoti atnešant ir išnešant .
13009029	Kiti buvo paskirti rūpintis baldais , visais šventaisiais reikmenimis ir geriausiais miltais , vynu , smilkalais bei kvepalais .
13009030	Kai kurie iš kunigų kilties ruošė kvepalų mišinį .
13009031	Matitija , vienas iš levitų — Šalumo Koracho pirmagimis , — buvo atsakingas už plokštainių kepimą .
13009032	Kai kurie ir iš Kehato giminaičių buvo atsakingi kas šabą už padėtinės duonos išdėliojimą eilėmis .
13009033	Giesmininkai , levitų kilčių galvos , gyveno šventyklos kambariuose , laisvi nuo kitos tarnybos , nes ėjo pareigas dieną ir naktį .
13009034	Tokios tat buvo levitų kilčių galvos pagal jų palikuonis . Jie gyveno Jeruzalėje .
13009035	Gibeone gyveno Gibeono įkūrėjas Jejelis . Jo žmonos vardas buvo Maaka .
13009036	Pirmagimis jo sūnus buvo Abdonas , paskui — Cūras , Kišas , Baalas , Neras , Nadabas ,
13009037	Gedoras , Achjojas , Zacharija ir Miklotas .
13009038	Miklotui gimė Šimamas . Jie gyveno šalia savo giminių Jeruzalėje kartu su giminėmis .
13009039	Nerui gimė Kišas , Kišui — Saulius , Sauliui — Jehonatanas , Malkišūva , Abinadabas ir Ešbaalas .
13009040	Jehonatano sūnus buvo Merib Baalas . Merib Baalui gimė Michėjas .
13009041	Michėjo sūnūs : Pitonas , Melechas , Tachrėja ir Ahazas .
13009042	Ahazui gimė Jara , Jarai — Alemetas , Azmavetas ir Zimris . Zimriui gimė Moca .
13009043	Mocai gimė Binėja ; jo sūnus buvo Refaja , šio sūnus — Eleasa , šio sūnus — Acelis .
13009044	Acelis turėjo šešis sūnus ; štai jų vardai : Azrikamas , Bochruvas , Izmaelis , Šearija , Abdija ir Hananas . Tai Acelio sūnūs .
13010001	Filistinai kariavo su Izraeliu . Mūšyje izraelitai bėgo nuo filistinų . Daug jų krito nukauti ant Gilbojos kalno .
13010002	Saulių ir jo sūnus filistinai pasivijo . Filistinams nukovus Sauliaus sūnus Jehonataną , Abinadabą ir Malkišūvą ,
13010003	mūšis šėlo aplink Saulių . Lankininkai aptiko jį , ir jis buvo lankininkų sužeistas .
13010004	„ Išsitrauk iš makšties kalaviją ir perdurk mane , — ginklanešiui tarė Saulius , — kad atėję šie neapipjaustytieji iš manęs nesityčiotų “ . Bet ginklanešys atsisakė tai padaryti , nes buvo siaubo apimtas . Tada Saulius paėmė kalaviją ir pats ant jo pasivėrė .
13010005	Matydamas Saulių negyvą , ir ginklanešys puolė ant savo kalavijo ir mirė .
13010006	Taip mirė Saulius ir trys jo sūnūs ; taip vienu smūgiu pražuvo visi jo namai .
13010007	Pamatę , kad izraelitai pabėgo , o Saulius bei jo sūnūs žuvę , palikę savo miestus , pabėgo ir visi Izraelio vyrai , buvę slėnyje . Tada filistinai atėjo ir juose įsikūrė .
13010008	Kitą dieną filistinai , atėję apiplėšti nukautųjų , rado Saulių ir jo sūnus , kritusius ant Gilbojos kalno .
13010009	Apiplėšę paėmė jo galvą bei ginklus ir nusiuntė per pasiuntinius visam filistinų kraštui paskelbti gerą žinią savo stabams ir žmonėms .
13010010	Jo ginklai buvo padėti jų dievų šventykloje , o galva pamauta ant baslio Dagono šventykloje .
13010011	Kai Jabeš Gileado gyventojai išgirdo visa , ką filistinai buvo padarę Sauliui ,
13010012	visi jų narsuoliai leidosi į kelionę ir , paėmę Sauliaus kūną bei jo sūnų kūnus , atgabeno juos į Jabešą . Jie palaidojo jų kaulus Jabeše po ąžuolu ir pasninkavo septynias dienas .
13010013	Taip Saulius mirė dėl savo neištikimybės . Jis buvo neištikimas VIEŠPAČIUI , nesilaikydamas VIEŠPATIES įsakymo . Be to , jis prašė dvasių iššaukėjos patarimo .
13010014	Kadangi jis neprašė VIEŠPATIES patarimo , VIEŠPATS jį užmušė ir perdavė karalystę Jesės sūnui Dovydui .
13011001	Tada visas Izraelis suėjo pas Dovydą Hebrone ir tarė : „ Mes tavo kūnas ir kraujas .
13011002	Net anksčiau , dar Sauliui esant karaliumi , tu išvesdavai ir parvesdavai Izraelį iš visų mūšių . VIEŠPATS , tavo Dievas , pasakė tau : ‘ Tu ganysi mano tautą Izraelį , tu būsi mano tautos Izraelio vadas ’ “ .
13011003	Taigi visi Izraelio seniūnai suėjo Hebrone pas Dovydą , ir Hebrone Dovydas sudarė su jais sandorą VIEŠPATIES akivaizdoje . Jie patepė Dovydą Izraelio karaliumi pagal VIEŠPATIES žodį , duotą per Samuelį .
13011004	Tada Dovydas ir visas Izraelis leidosi į žygį prieš Jeruzalę , tai yra Jebusą , kur gyveno krašto gyventojai jebusiečiai .
13011005	Jebuso gyventojai sakė Dovydui : „ Čia tu niekada neįžengsi ! “ Bet Dovydas paėmė Siono tvirtovę . Šiandien tai Dovydo miestas .
13011006	Dovydas buvo pasakęs : „ Kas pirmas nukaus jebusietį , tas bus vadas ir didžiūnas “ . Cerujos sūnus Joabas užkopė pirmas ir tapo vadu .
13011007	Dovydas įsikūrė gyventi tvirtovėje , todėl ji buvo pavadinta Dovydo miestu .
13011008	Jis įtvirtino aplinką iš visų pusių , nuo Milojo aplinkui , o Joabas atstatė kitas miesto dalis .
13011009	Dovydas darėsi vis galingesnis ir galingesnis , nes Galybių VIEŠPATS buvo su juo .
13011010	Štai vadai Dovydo galiūnų , teikusių jam didelę paramą karalystėje drauge su visu Izraeliu ir padėjusių jam tapti karaliumi pagal VIEŠPATIES žodį Izraeliui .
13011011	Štai Dovydo galiūnų sąrašas . Hachmonio sūnus Jašobamas buvo trejeto vadas . Pakėlęs ietį prieš tris šimtus , nukovė juos vienu sykiu .
13011012	Po jo galiūnų trejete buvo Dodojo Ahoacho sūnus Eleazaras .
13011013	Jis buvo su Dovydu prie Pas Damimų , kai filistinai ten buvo susitelkę mūšiui . Ten buvo dirvos sklypas , pilnas miežių . Žmonėms traukiantis nuo filistinų ,
13011014	jis ir Dovydas pasipriešino šio sklypo viduryje ir apgynę jį nugalėjo filistinus . Taip VIEŠPATS išgelbėjo juos , suteikęs didelę pergalę .
13011015	Trys iš trisdešimtuko vadų nuėjo tarp uolų pas Dovydą prie Adulamo olos , kai filistinai buvo pasistatę stovyklą Refajų slėnyje .
13011016	Tuo metu Dovydas buvo kalnų tvirtovėje , o filistinų įgula — Betliejuje .
13011017	Dovydas ilgesingai prasitarė : „ O kad turėčiau bent gurkšnį vandens iš Betliejaus talpyklos — iš tos prie vartų ! “
13011018	Tada trejetas prasiveržė pro filistinų įgulą ir pasėmę vandens iš talpyklos prie Betliejaus vartų parnešė Dovydui . Bet Dovydas nenorėjo jo gerti ir išliejo kaip atnašą VIEŠPAČIUI .
13011019	„ Gink , Dieve , — sakė jis , — jei kitaip elgčiausi ! Kaip aš galiu gerti šių vyrų kraują ? Juk jie parnešė jį , savo gyvybę į pavojų statydami “ . Užtat jis nenorėjo vandens gerti . Tokie buvo šių galiūnų žygdarbiai .
13011020	Joabo brolis Abšajas buvo trisdešimtuko galva . Kartą ietimi jis kovojo prieš tris šimtus ir nukovęs juos laimėjo sau vardą šalia trejeto .
13011021	Jis buvo dvigubai garsesnis už bet kurį iš trisdešimtuko ir tapo jų vadu , tačiau trejetui neprilygo .
13011022	Jehojados sūnus Benaja buvo narsus vyras iš Kabceelio , atlikęs didelius žygdarbius . Jis nukovė du Arielio sūnus iš Moabo . Kartą sniegingą dieną nusileidęs į duobę , jis užmušė liūtą .
13011023	Be to , jis nukovė vieną egiptietį , penkių uolekčių ūgio milžiną . Nors egiptietis turėjo rankoje ietį kaip audėjo riestuvą , Benaja išėjo prieš jį su vėzdu ir išplėšęs ietį iš egiptiečio rankos nukovė jo paties ietimi .
13011024	Tokie buvo Jehojados sūnaus Benajos žygdarbiai , ir jis laimėjo vardą šalia trejeto galiūnų .
13011025	Jis buvo garsus trisdešimtuko būryje , tačiau trejetui neprilygo . Dovydas paskyrė jį savo asmens sargybos vadu .
13011026	Kariai galiūnai : Joabo brolis Asaelis , Dodojo Betliejiečio sūnus Elhananas ,
13011027	Šamotas Haroras , Helecas Pelojietis ,
13011028	Ikešo Tekojiečio sūnus Ira , Abiezeras Anatojietis ,
13011029	Sibechajas Hušietis , Ilajas Ahoachas ,
13011030	Mahrajas Netofietis , Baanos Netofiečio sūnus Heledas ,
13011031	Ribajo iš Benjamino Gibėjos sūnus Itajas , Benaja Piratonietis ,
13011032	Hurajas iš Gaašo slėnių , Abielis Arabietis ,
13011033	Azmavetas Baharimietis , Eljachba Šaalbonietis ,
13011034	Bene Jašenas Gizotietis , Šagės iš hararų sūnus Jehonatanas ,
13011035	Sacharo iš hararų sūnus Ahiamas , Ūro sūnus Elifalas ,
13011036	Heferas Mecherietis , Ahija Pelojietis ,
13011037	Hecrojas Karmelietis , Ezbajo sūnus Naarajas ,
13011038	Natano brolis Joelis , Hagrio sūnus Mibharas ,
13011039	Celekas Amonitas , Cerujos sūnaus Joabo ginklanešys Nachrajas Beerotietis ,
13011040	Ira Itras , Garebas Itras ;
13011041	Ūrija Hetitas , Achlajo sūnus Zabadas ,
13011042	Šizos Rubeniečio sūnus Adina — rubenų galva ir trisdešimtuko vadas ;
13011043	Maakos sūnus Hananas , Juozapatas Mitnietis ,
13011044	Uzija Aštarotietis , Hotamo Aroeriečio sūnūs Šama ir Jejelis ,
13011045	Šimrio sūnus Jediaelis ir jo brolis Joha Ticietis ,
13011046	Elielis Mahavas , Elnaamo sūnūs Jeribajas bei Jošavija ir Itma Moabitas ,
13011047	Elielis , Jobedas ir Jaasielis Mecobaitas .
13012001	Štai vyrai , atėję pas Dovydą į Ciklagą , dar jam slapstantis nuo Kišo sūnaus Sauliaus , kurie buvo tarp galiūnų , jam padėjusių kare .
13012002	Jie buvo ginkluoti lankais , galėjo ir dešine , ir kaire ranka mėtyti svaidykle akmenis ar šaudyti lanku strėles ; jie buvo iš Sauliaus giminaičių , iš Benjamino giminės :
13012003	vadas Ahiezeras drauge su Jehoašu — abu Šemavos Gibėjiečio sūnūs , taip pat Azmaveto sūnūs Jezielis ir Peletas , Beracha , Jehuvas Anatotietis ,
13012004	galiūnas iš trisdešimtuko ir vienas trisdešimtuko vadų Išmaja Gibeonietis ,
13012005	Jeremija , Jahazielis , Johananas , Jehozabadas Gederietis ,
13012006	Eluzajas , Jerimotas , Bealija , Šemarijas , Šefatijas iš Harifo palikuonių ,
13012007	korachai Elkana , Išijas , Azarelis , Joezeras bei Jašobamas
13012008	ir Jerohamo iš Gedoro sūnūs Joela bei Zebadija .
13012009	Ir iš gadų perėjo žmonių pas Dovydą sekti jį į dykumos tvirtovę . Jie buvo narsūs galiūnai , patyrę kariai , ginkluoti skydu ir ietimi , išvaizdūs tarsi liūtai , vikrūs tarsi gazelės kalnuose .
13012010	Ezeras buvo vadas , Abdija antras , Eliabas trečias ,
13012011	Mišmana ketvirtas , Jeremija penktas ,
13012012	Atajas šeštas , Elielis septintas ,
13012013	Johananas aštuntas , Elzabadas devintas ,
13012014	Jeremijas dešimtas , Machbanajas vienuoliktas .
13012015	Šie Gado giminės vyrai buvo kariuomenės galvos . Mažieji buvo lygiajėgiai šimtui , o stiprieji — tūkstančiui .
13012016	Tai buvo vyrai , kurie pirmą mėnesį perbrido Jordaną , kai jis buvo išsiliejęs iš krantų , ir privertė bėgti visus slėnio gyventojus į rytus ir vakarus .
13012017	Pas Dovydą į tvirtovę atėjo ir iš Benjamino bei Judo giminių .
13012018	Išėjęs pasitikti , Dovydas kreipėsi į juos , tardamas : „ Jeigu ateinate pas mane taikiu tikslu man padėti , parodysiu jums gerą širdį , bet jeigu ateinate išduoti manęs priešams , nors mano rankos nėra padariusios jokio smurto , temato tai mūsų protėvių Dievas ir teskiria nuosprendį “ .
13012019	Tada Dvasia apgaubė trisdešimtuko vadą Amasają , ir jis tarė : „ Mes tavo , Dovydai ; ir su tavimi , Jesės sūnau ! Ramybė , ramybė tau , ramybė tam , kuris tau padeda ! Tavo Dievas yra tas , kuris tau padeda “ . Tada Dovydas juos priėmė ir pastatė tarp savo pajėgų vadų .
13012020	Ir iš Manaso giminės perbėgo pas Dovydą , kai jis atžygiavo su filistinais į mūšį su Sauliumi . Tačiau filistinams jis nepadėjo , nes jų valdovai pasitarė ir atleido jį , sakydami : „ Jis pereis pas savo šeimininką Saulių mūsų galvų kaina “ .
13012021	Jam žygiuojant į Ciklagą , pas jį perbėgo šie Manaso giminės vyrai : Adnachas , Jehozabadas , Jediaelis , Mykolas , Jehozabadas , Elihuvas ir Ciletajas — Manaso kilčių galvos .
13012022	Jie padėjo Dovydui prieš užpuolikų gaują , nes visi buvo narsūs vyrai ir karių vadai .
13012023	Iš tikrųjų diena po dienos žmonės vis ėjo pas Dovydą jam padėti , kol ten išaugo didžiulė stovykla , tarsi Dievo stovykla .
13012024	Štai skaičiai būrių ginkluotų vyrų , atėjusių pas Dovydą į Hebroną perduoti jam Sauliaus karalystės pagal VIEŠPATIES žodį .
13012025	Iš Judo giminės nešiojusių skydą ir ietį — šeši tūkstančiai aštuoni šimtai kaip reikiant ginkluotų vyrų .
13012026	Iš Simeono giminės narsių karių — septyni tūkstančiai šimtas .
13012027	Iš Levio giminės — keturi tūkstančiai šeši šimtai ,
13012028	taip pat Aarono namų vadas Jehojada ir su juo trys tūkstančiai septyni šimtai
13012029	bei Cadokas , jaunas narsus vyras , su savo kiltimi — dvidešimt trim pareigūnais .
13012030	Iš Benjamino žmonių , Sauliaus giminių — trys tūkstančiai , kurių daugumas iki šiol buvo likę ištikimi Sauliaus namams .
13012031	Iš Efraimo giminės — dvidešimt tūkstančių aštuoni šimtai narsių vyrų , išgarsėjusių savo kiltyse ;
13012032	iš pusės Manaso giminės — aštuoniolika tūkstančių pagal vardus paskirtų eiti ir padaryti Dovydą karaliumi .
13012033	Iš Isacharo giminės vyrų , kurie suprato laiko ženklus ir žinojo , ką Izraelis turi daryti , — du šimtai vadų ir visi jų giminaičiai — jų įsakymu .
13012034	Iš Zabulono giminės — penkiasdešimt tūkstančių užgrūdintų karių , apsiginklavusių mūšiui visokiais karo ginklais , padėti Dovydui iš visos širdies .
13012035	Iš Naftalio giminės — tūkstantis vadų drauge su trisdešimt septyniais tūkstančiais vyrų , ginkluotų skydais ir ietimis .
13012036	Iš Dano giminės — dvidešimt aštuoni tūkstančiai šeši šimtai vyrų , apsiginklavusių stoti į kovos rikiuotę .
13012037	Iš Ašero giminės — keturiasdešimt tūkstančių užgrūdintų karių , pasiruošusių kovai .
13012038	Iš Užjordanės rubenų ir gadų bei pusės Manaso giminės — šimtas dvidešimt tūkstančių ginkluotų įvairiais karo ginklais .
13012039	Visi šie kariai atžygiavo į Hebroną kautynių rikiuote , visa širdimi norėdami pastatyti Dovydą viso Izraelio karaliumi . Panašiai visas likęs Izraelis vieningai norėjo padaryti Dovydą karaliumi .
13012040	Tenai jie pasiliko su Dovydu tris dienas valgydami ir gerdami , nes giminės buvo juos aprūpinę .
13012041	Taip pat jų kaimynai atėjo net iš Isacharo , Zabulono ir Naftalio , ant asilų , kupranugarių , mulų ir jaučių gabendami maistą , gausias atsargas miltų , figų plokštainių , razinų plokštainių , vyno , aliejaus , galvijų ir avių , nes Izraelyje buvo daug džiaugsmo .
13013001	Tada Dovydas pasitarė su tūkstantininkais ir šimtininkais , iš tikrųjų — su visais vadais .
13013002	Visai Izraelio bendrijai Dovydas tarė : „ Jeigu jums atrodo gera ir jeigu tokia VIEŠPATIES , mūsų Dievo , valia , pasiųskime žodį visur mūsų likusioms giminėms per visas Izraelio žemes , įskaitydami kunigus ir levitus miestuose su ganyklomis , kad jie sueitų pas mus .
13013003	Tada vėl parsineškime savo Dievo Skrynią , nes per visas Sauliaus dienas mes nekreipėme į ją dėmesio “ .
13013004	Visa bendrija sutiko tai daryti , nes šis reikalas patiko visiems žmonėms .
13013005	Tad Dovydas sušaukė visą Izraelį nuo Šihoro Egipte iki Lebo Hamato parnešti Dievo Skrynios iš Kirjat Jearimų .
13013006	Dovydas ir visas Izraelis nukeliavo į Baalą — Kirjat Jearimus , priklausančius Judui , parnešti iš ten Dievo Skrynios , vadinamos jo vardu : „ VIEŠPATS , sėdintis kerubų soste “ .
13013007	Jie gabeno Dievo Skrynią nauju vežimu iš Abinadabo namų , Uza ir Achjojas valdė vežimą ,
13013008	o Dovydas ir visas Izraelis šoko Dievo akivaizdoje ir visomis jėgomis giedojo , pritardami lyromis , arfomis , būgneliais su žvangučiais , cimbolais ir trimitais .
13013009	Jiems pasiekus Kidono klojimą , Uza ištiesė ranką paremti Skrynią , nes jaučiai kluptelėjo .
13013010	VIEŠPATS užpyko ant Uzos ir ištiko jį mirtimi , nes jis padėjo ranką ant Skrynios . Ten Dievo akivaizdoje jis mirė .
13013011	Dovydas susirūpino dėl to , kad VIEŠPATS buvo pratrūkęs ant Uzos . Užtat ta vieta iki šios dienos vadinama Perec Uza .
13013012	Tą dieną Dovydas pajuto Dievo baimę . „ Kaip aš galiu parsinešti Dievo Skrynią ? “ — sakė jis .
13013013	Tad Dovydas neparsigabeno Skrynios į Dovydo miestą , bet nukreipė ją į Obed Edomo Gatiečio namus .
13013014	Dievo Skrynia išbuvo Obed Edomo šeimos namuose tris mėnesius , ir VIEŠPATIES palaima lydėjo Obed Edomo šeimyną bei visa , ką jis turėjo .
13014001	Tuo tarpu Tyro karalius Hiramas atsiuntė pasiuntinius pas Dovydą su kedro rąstais , mūrininkais ir dailidėmis statyti jam rūmų .
13014002	Dabar Dovydas suvokė , kad VIEŠPATS buvo padaręs jį Izraelio karaliumi ir kad jo karalystė buvo taip išaukštinta dėl jo tautos Izraelio .
13014003	Dovydas vedė dar kitas žmonas , ir Dovydui gimė daugiau sūnų ir dukterų .
13014004	Štai vardai vaikų , gimusių jam Jeruzalėje : Šamūva , Šobabas ir Natanas , Saliamonas ,
13014005	Ibharas , Elišūva ir Elpaletas ,
13014006	Nogahas , Nefegas ir Jafija ,
13014007	Elišama , Beeljada ir Elifeletas .
13014008	Išgirdę , kad Dovydas pateptas viso Izraelio karaliumi , visi filistinai sutartinai pakilo į žygį jo ieškoti . Bet Dovydas , apie tai išgirdęs , išžygiavo jiems pasipriešinti .
13014009	Filistinai buvo atžygiavę ir plėšikavo Refajų slėnyje .
13014010	Tada Dovydas teiravosi Dievo , klausdamas : „ Ar aš turiu priešintis filistinams ? Ar atiduosi juos man į rankas ? “ VIEŠPATS atsakė jam : „ Žygiuok ! Aš atiduosiu juos tau į rankas “ .
13014011	Tad jis nužygiavo į Baal Peracimus . Ten Dovydas juos nugalėjo . „ Pro mano priešus Dievas prasiveržė mano ranka , kaip prasiveržia vanduo “ , — tarė Dovydas . Todėl ta vieta vadinama Baal Peracimais .
13014012	Filistinai buvo palikę ten savo dievus . Dovydas įsakė juos sudeginti .
13014013	Dar kartą filistinai įsiveržė į slėnį ,
13014014	ir vėl Dovydas teiravosi Dievo . Dievas atsakė jam : „ Nesivyk jų , bet apeik ir stok į mūšį su jais priešais balzamo medžius .
13014015	Kai išgirsi žygio ūžesį balzamo medžių viršūnėse , pradėk mūšį , nes Dievas eis pirma tavęs filistinų kariuomenės sunaikinti “ .
13014016	Dovydas darė , kaip Dievas jam buvo įsakęs . Jie sutriuškino filistinus nuo Gibeono iki pat Gezero .
13014017	Dovydo garsas pasklido po visus kraštus , ir VIEŠPATS padarė , kad jo bijotų visos tautos .
13015001	Dovydas statėsi rūmus Dovydo mieste ir pastatė palapinę , rengdamas vietą Dievo Skryniai .
13015002	Tada Dovydas įsakė , kad levitai neštų Dievo Skrynią , nes VIEŠPATS buvo išrinkęs juos nešti Skrynią ir amžinai jam tarnauti .
13015003	Dovydas sušaukė visą Izraelį į Jeruzalę pernešti Dievo Skrynios į jos vietą , kurią buvo parengęs .
13015004	Dovydas surinko visus Aarono palikuonis ir levitus :
13015005	iš Kehato sūnų — jų didžiūną Ūrielį su šimtu dvidešimt giminaičių ;
13015006	iš Merario sūnų — jų didžiūną Asają su šimtu dvidešimt giminaičių ;
13015007	iš Geršomo sūnų — jų didžiūną Joelį su šimtu trisdešimt giminaičių ;
13015008	iš Elicafano sūnų — jų didžiūną Šemają su dviem šimtais giminaičių ;
13015009	iš Hebrono sūnų — jų didžiūną Elielį su aštuoniasdešimt giminaičių ;
13015010	iš Uzielio sūnų — jų didžiūną Aminadabą su šimtu dvylika giminaičių .
13015011	Dovydas pasišaukė kunigus Cadoką bei Abjatarą ir levitus Ūrielį , Asają , Joelį , Šemają , Elielį ir Aminadabą .
13015012	Jis tarė jiems : „ Jūs esate levitų kilčių galvos . Jūs ir jūsų broliai pasišventinkite , kad galėtumėte pernešti VIEŠPATIES , Izraelio Dievo , Skrynią į vietą , kurią esu jai parengęs .
13015013	Kadangi jūs nenešėte jos pirmą kartą , VIEŠPATS ištiko mus nelaime , nes mes jam neparodėme deramos pagarbos “ .
13015014	Taigi kunigai ir levitai pasišventino , rengdamiesi pernešti VIEŠPATIES , Izraelio Dievo , Skrynią .
13015015	Levitai nešė Dievo Skrynią kartimis ant pečių , kaip Mozė buvo įsakęs pagal VIEŠPATIES žodį .
13015016	Dovydas įsakė levitų didžiūnams paskirti savo brolius giesmininkais , kad giedotų džiaugsmo giesmes , pritariant muzikos instrumentams — arfoms , lyroms ir cimbolams .
13015017	Todėl levitai paskyrė Joelio sūnų Hemaną , o iš jo brolių — Berechijo sūnų Asafą , iš Merario sūnų , jų brolių — Kušajo sūnų Etaną ,
13015018	ir , antra , jų brolius : Zachariją , Jaazielį , Šemiramotą , Jehielį , Unį , Eliabą , Beną , Maasėją , Matitiją , Elifelehuvą , Miknėją , Obed Edomą ir Jejelį .
13015019	Giesmininkai Hemanas , Asafas ir Etanas turėjo skambinti bronziniais cimbolais ;
13015020	Zacharija , Azielis , Šemiramotas , Jehielis , Unis , Eliabas , Maasėjas ir Benajas groti arfomis pagal alamotą ,
13015021	o Matitijas , Elifelehuvas , Miknėjas , Obed Edomas , Jejelis ir Azazijas giedojimui pritarti lyromis pagal šeminitą .
13015022	Kenanijas , būdamas levitų giesmės didžiūnas , vadovavo giedojimui , nes buvo išmanus ir įgudęs .
13015023	Berechija ir Elkana turėjo būti vartininkai prie Skrynios .
13015024	Kunigai Šebanijas , Juozapatas , Netanelis , Amasajas , Zacharijas , Benajas ir Eliezeras turėjo pūsti trimitus priešais Dievo Skrynią . Ir Obed Edomas bei Jehija turėjo būti vartininkai prie Skrynios .
13015025	Taigi Dovydas , Izraelio seniūnai ir tūkstantininkai džiūgaudami nuėjo gabenti VIEŠPATIES Sandoros Skrynios iš Obed Edomo namų .
13015026	Kadangi Dievas padėjo nešantiems VIEŠPATIES Sandoros Skrynią , buvo atnašauta septyni jaučiai ir septyni avinai .
13015027	Dovydas bei visi levitai , nešantys Skrynią , ir giesmininkai bei giesmininkų giesmių didžiūnas Kenanija vilkėjo plonos drobės skraistėmis . Dovydas vilkėjo ir lininį efodą .
13015028	Taip visas Izraelis pernešė VIEŠPATIES Sandoros Skrynią , palydėdami šauksmais , rago gaudesiu , trimitais ir cimbolais , grodami arfomis ir lyromis .
13015029	VIEŠPATIES Sandoros Skryniai pasiekus Dovydo miestą , Sauliaus duktė Mikalė , žiūrėdama pro langą , pamatė karalių Dovydą šokinėjantį ir šokantį . Savo širdyje ji pajuto jam panieką .
13016001	Dievo Skrynią atnešus ir padėjus palapinėje , kurią Dovydas buvo jai pastatęs , atnašautos deginamosios aukos ir bendravimo aukos .
13016002	Baigęs atnašauti deginamąsias aukas ir bendravimo aukas , Dovydas palaimino žmones VIEŠPATIES vardu
13016003	ir padalijo visiems izraelitams , kiekvienam vyrui ir kiekvienai moteriai , po kepalą duonos , gabalą jautienos ir razinų plokštainį .
13016004	Be to , jis paskyrė iš levitų tarnus prie Skrynios , kad maldautų , dėkotų ir šlovintų VIEŠPATĮ , Izraelio Dievą :
13016005	Asafas buvo jų galva , Zacharija — pavaduotojas , Jejelis , Šemiramotas , Jehielis , Matitija , Eliabas , Benajas , Obed Edomas ir Jejelis su arfomis ir lyromis ; Asafas turėjo skambinti cimbolais ,
13016006	o kunigai Benajas ir Jehazielis buvo nuolatiniai Dievo Sandoros Skrynios trimitininkai .
13016007	Tuomet Dovydas pirmą kartą pavedė Asafui ir jo broliams šlovinti VIEŠPATĮ :
13016008	„ Dėkokite VIEŠPAČIUI , šaukitės jo vardo , skelbkite jo darbus tautoms !
13016009	Giedokite jam , šlovinkite jį giesme , pasakokite apie jo nuostabius darbus !
13016010	Didžiuokitės jo šventu vardu ; tedžiūgauja širdis tų , kurie ieško VIEŠPATIES .
13016011	Pasitikėkite VIEŠPAČIU ir jo galybe , be paliovos jo veido ieškokite !
13016012	Atsiminkite , kokius nuostabius darbus jis yra padaręs , kokius ženklus ir kokius nuosprendžius jis yra paskelbęs ,
13016013	jūs , jo tarno Izraelio palikuonys , Jokūbo vaikai , jo išrinktieji !
13016014	Jis , VIEŠPATS , yra mūsų Dievas ; visoje žemėje galioja jo žodžiai .
13016015	Atsiminkite per amžius jo Sandorą , pažadą , duotą tūkstančiui kartų ,
13016016	Sandorą , kurią jis sudarė su Abraomu , prisiekė Izaokui
13016017	ir patvirtino įstatu Jokūbui — Izraeliui kaip amžiną Sandorą ,
13016018	tardamas : ‘ Duosiu tau Kanaano kraštą , kaip jums paskirtą paveldą ’ .
13016019	Tada buvote negausūs , tik saujelė , tiktai pakeliui ,
13016020	klajodami iš tautos į tautą , iš vienos karalystės į kitą .
13016021	Niekam jis neleido jų engti , dėl jų barė karalius ,
13016022	tardamas : ‘ Nelieskite mano pateptųjų , neužgaukite mano pranašų ! ’
13016023	Giedok VIEŠPAČIUI , visa žeme , skelbkite jo pergalę per dienų dienas !
13016024	Pasakokite apie jo šlovę tautose , apie jo nuostabius darbus visiems žmonėms .
13016025	Juk didis yra VIEŠPATS ir be galo šlovintinas , šiurpulingesnis negu visi kiti dievai .
13016026	Juk visi tautų dievai — tik stabai , o VIEŠPATS padarė dangų ;
13016027	jo priekyje — garbė ir didybė , jo buveinėje — jėga ir džiaugsmas .
13016028	Pripažinkite VIEŠPAČIUI , tautų šeimos , pripažinkite VIEŠPAČIUI garbę ir jėgą !
13016029	Teikite VIEŠPAČIUI jo vardo garbę , imkite atnašą ir eikite pas jį , garbinkite VIEŠPATĮ šventą ir didį !
13016030	Drebėk prieš jį , visa žeme ! Iš tikro tvirtai stovi pasaulis ; niekada nebus pajudintas .
13016031	Tesilinksmina dangus , tedžiūgauja žemė , tesako tautos : ‘ VIEŠPATS yra karalius ! ’
13016032	Jūra ir visa , kas joje , teūžauja , laukai ir visa , kas juose , tedžiūgauja !
13016033	Visi miško medžiai iš džiaugsmo teošia VIEŠPAČIUI , nes jis ateina valdyti žemės .
13016034	Dėkokite VIEŠPAČIUI , nes jis geras , nes jo ištikimoji meilė amžina !
13016035	Sakykite : ‘ Gelbėk mus , Dieve , mūsų išganytojau ! Surink mus ir išlaisvink iš tautų , kad dėkotume tavo šventajam vardui ir džiūgautume tavo šlovėje . ’
13016036	Tebūna pašlovintas VIEŠPATS , Izraelio Dievas , nuo amžių per amžius ! “ Tada visi žmonės tarė : „ Amen ! “ ir šlovino VIEŠPATĮ .
13016037	Dovydas paliko ten , prie VIEŠPATIES Sandoros Skrynios , Asafą bei jo brolius nuolatinei tarnybai prie Skrynios pagal kasdienius nuostatus ,
13016038	taip pat Obed Edomą drauge su jo šešiasdešimt aštuoniais broliais . Jeditūno sūnus Obed Edomą ir Hosą paliko vartininkais .
13016039	Bet kunigui Cadokui ir jo broliams kunigams jis įsakė pasilikti prie VIEŠPATIES Padangtės , kuri buvo aukštumų alke Gibeone ,
13016040	atnašauti VIEŠPAČIUI nuolatinių ryto ir vakaro deginamųjų aukų ant deginamųjų atnašų aukuro pagal visa , kas įsakyta Izraeliui VIEŠPATIES duotame Įstatyme .
13016041	Su jais buvo Hemanas , Jedutūnas ir kiti rinktiniai vyrai , pagal vardus paskirti išreikšti padėką VIEŠPAČIUI , nes jo ištikimoji meilė yra amžina .
13016042	Hemanas ir Jedutūnas turėjo trimitus bei cimbolus groti ir muzikos instrumentus šventajai giesmei pritarti . O Jedutūno sūnūs buvo paskirti vartų sergėti .
13016043	Tada visi žmonės išsiskirstė , kiekvienas į savo namus , ir Dovydas nuėjo namo savo šeimynos palaiminti .
13017001	Atsitiko taip , kad Dovydas , įsikūręs savo rūmuose , tarė pranašui Natanui : „ Žiūrėk , aš gyvenu kedro rūmuose , o VIEŠPATIES Sandoros Skrynia yra po palapinės dangomis “ . —
13017002	„ Daryk visa , ką turi širdyje , — atsakė Natanas Dovydui , — nes Dievas su tavimi “ .
13017003	Bet tą pačią naktį Nataną pasiekė Dievo žodis :
13017004	„ Eik ir sakyk mano tarnui Dovydui : ‘ Taip kalbėjo VIEŠPATS . Namų man gyventi tu nestatysi .
13017005	Juk aš negyvenau Namuose nuo to laiko , kai išvedžiau Izraelį , iki šios dienos , bet ėjau iš palapinės į palapinę ir iš vienos padangtės į kitą .
13017006	Klajodamas kartu su visu Izraeliu , argi aš prikaišiojau kuriam nors Izraelio teisėjų , kuriems įsakiau ganyti mano tautą , klausdamas : ‹ Kodėl nepastatėte man kedro Namų ? › ’
13017007	Tad dabar pasakyk mano tarnui Dovydui : ‘ Taip kalbėjo Galybių VIEŠPATS . Aš paėmiau tave iš ganyklų , nuo avių kaimenės , kad būtum mano tautos Izraelio valdovas ;
13017008	buvau su tavimi visur , kur tik ėjai , ir pašalinau visus tavo priešus tau nuo kelio . Be to , aš padarysiu tavo vardą tokį garsų , kaip didžiūno vardą žemėje .
13017009	O savo tautai Izraeliui paskirsiu vietą ir pasodinsiu juos tvirtai , idant saugiai ten gyventų ir nebebūtų varginami . Nedori žmonės daugiau jų nebeengs , kaip praeityje ,
13017010	nuo to laiko , kai paskyriau savo tautai Izraeliui teisėjus . Aš duosiu tau ramybę nuo visų tavo priešų ’ . Be to , pareiškiu tau , kad VIEŠPATS pastatys tau namus :
13017011	‘ Kai pasibaigs tavo dienos ir nueisi savo protėvių keliu , aš pakelsiu vietoj tavęs įpėdinį , vieną tavo sūnų , ir padarysiu tvirtą jo karalystę .
13017012	Jis pastatys man Namus , o aš palaikysiu jo sostą amžiną .
13017013	Aš būsiu jam tėvas , o jis bus man sūnus , bet savo ištikimos meilės nuo jo neatimsiu , kaip atėmiau ją nuo tavo pirmtako .
13017014	Aš amžinai įsodinsiu jį savo Namuose bei savo karalystėje , kad jo sostas būtų amžinai tvirtas ’ “ .
13017015	Visus šiuos žodžius ir visą šį regėjimą Natanas tiksliai perdavė Dovydui .
13017016	Tada Dovydas nuėjo ir atsisėdo VIEŠPATIES akivaizdoje , tardamas : „ Kas aš , VIEŠPATIE Dieve , ir kas mano namai , kad taip toli mane atvedei ?
13017017	Bet ir tai per maža tavo akyse , Dieve , nes tu kalbėjai apie savo tarno namus ir tolimoje ateityje . Tu laikai mane įžymiu žmogumi , VIEŠPATIE Dieve .
13017018	Ką daugiau gali Dovydas pridėti prie tavo tarno pagerbimo ? Tu savo tarną pažįsti !
13017019	Tu , VIEŠPATIE , savo širdies polėkiu padarei savo tarnui nepaprastą dalyką ir apreiškei šiuos nepaprastus darbus .
13017020	VIEŠPATIE , nėra nė vieno kaip tu , nėra kito Dievo , išskyrus tave , kaip mes visada esame girdėję .
13017021	Ar yra kita tauta kaip Izraelis , tokia ypatinga žemėje tauta , kurios Dievas atėjo atpirkti kaip savo tautos , laimėdamas sau vardą dideliais ir nuostabiais darbais , pašalindamas tautas nuo kelio savo tautai , kurią atpirkai iš Egipto ?
13017022	Tu padarei savo tautą Izraelį amžinai ypatingą tautą , ir tu , VIEŠPATIE , tapai jų Dievas .
13017023	Tad dabar , VIEŠPATIE , tebūna amžinai tvirtas tavo pažadas , kurį apreiškei apie savo tarną bei jo namus , ir padaryk , ką esi pažadėjęs .
13017024	Tebūna jis tvirtas , kad tavo vardas būtų amžinai šlovinamas šiais žodžiais : ‘ Galybių VIEŠPATS yra Izraelio Dievas ! ’ Tebūna tvirti tavo tarno namai tavo akivaizdoje !
13017025	Dėl to , kad tu , mano Dieve , apreiškei savo tarnui , jog pastatysi jam namus , tavo tarnas išdrįso tau taip melstis .
13017026	Taip , VIEŠPATIE , tu tikrai esi Dievas , ir tu davei savo tarnui šį dosnų pažadą .
13017027	Negana to ! Tu teikeisi palaiminti savo tarno namus , kad jie amžinai būtų tavo akivaizdoje . Kadangi tu , VIEŠPATIE , juos palaiminai , jie bus amžinai palaiminti “ .
13018001	Po kiek laiko Dovydas nugalėjo ir pavergė filistinus . Jis atėmė iš filistinų Gatą ir jam pavaldžias gyvenvietes .
13018002	Jis užkariavo Moabą . Moabitai tapo jam pavaldūs ir davė duoklę .
13018003	Dovydas nugalėjo Coba Hamato karalių Hadadezerą , kai šis žygiavo statyti savo pergalės paminklo prie Eufrato upės .
13018004	Dovydas paėmė iš jo tūkstantį kovos vežimų , septynis tūkstančius raitelių ir dvidešimt tūkstančių pėstininkų . Bet Dovydas įsakė visus kovos vežimų arklius suluošinti , išskyrus vieną šimtą , kuriuos pasiliko sau .
13018005	Damasko aramėjams atžygiavus Cobos karaliui Hadadezerui į pagalbą , Dovydas nukovė dvidešimt du tūkstančius aramėjų .
13018006	Tada Dovydas įrengė Damasko Arame įgulas , aramėjai tapo pavaldūs Dovydui ir davė jam duoklę . Be to , VIEŠPATS suteikė Dovydui pergalę visur , kur tik jis ėjo .
13018007	Dovydas paėmė aukso skydus , kuriuos nešiojo Hadadezero palyda , ir pargabeno juos į Jeruzalę .
13018008	Iš Hadadezero miestų Tibhato ir Kūno Dovydas paėmė didelį kiekį vario . Saliamonas iš jo padirbo vario jūrą , stulpus ir vario reikmenis .
13018009	Hamato karalius Touvas , išgirdęs , kad Dovydas nugalėjo visą Cobos karaliaus Hadadezero kariuomenę ,
13018010	nusiuntė savo sūnų Hadoramą pas karalių Dovydą palinkėti jam sveikatos ir pasveikinti , nes Dovydas kariavo su Hadadezeru ir nugalėjo , o Hadadezeras dažnai kariavo su Touvu . Jis nusiuntė Dovydui ir įvairių aukso , sidabro ir vario dirbinių .
13018011	Ir juos karalius Dovydas paskyrė VIEŠPAČIUI kartu su auksu ir sidabru , paimtais iš visų tautų — Edomo , Moabo , Amono , filistinų ir Amaleko .
13018012	Ir Cerujos sūnus Abšajas nugalėjo aštuoniolika tūkstančių edomitų Druskos slėnyje .
13018013	Edome jis įrengė įgulas , ir visi edomitai tapo pavaldūs Dovydui . VIEŠPATS suteikė Dovydui pergalę visur , kur tik jis ėjo .
13018014	Taigi Dovydas buvo viso Izraelio karalius . Dovydas vykdė tikrą teisingumą visiems savo žmonėms .
13018015	Cerujos sūnus Joabas buvo kariuomenės vadas , Ahiludo sūnus Juozapatas — raštinės viršininkas ,
13018016	Ahitubo sūnus Cadokas ir Abjataro sūnus Abimelechas — kunigai , Šavša — raštininkas ;
13018017	Jehojados sūnus Benaja vadovavo keretams ir peletams , o Dovydo sūnūs buvo vyriausi pareigūnai karaliaus tarnyboje .
13019001	Po kiek laiko mirė Amono karalius Nahašas , ir vietoj jo karaliumi tapo jo sūnus .
13019002	Dovydas sakė sau : „ Aš turiu būti ištikimai geras Nahašo sūnui Hanūnui , nes jo tėvas buvo man ištikimai geras “ . Tad Dovydas išsiuntė pasiuntinius pareikšti užuojautos dėl jo tėvo .
13019003	Dovydo dvariškiams atvykus į amonitų kraštą pas Hanūną jo paguosti , Amono didžiūnai kalbėjo Hanūnui : „ Nejau tu manai , kad Dovydas pas tave atsiuntė guodėjus , norėdamas tavo tėvą pagerbti ? Argi jo dvariškiai neatėjo pas tave tirti , kelti maišto ir šnipinėti krašto ? “
13019004	Tad Hanūnas suėmė Dovydo dvariškius ir , nuskutęs jiems barzdas bei nukirpęs pusę drabužių iki šlaunų , išsiuntė atgal .
13019005	Ir jie išvyko . Kai Dovydui buvo apie tuos vyrus pranešta , jis nusiuntė kitus jų pasitikti , nes tie vyrai jautėsi labai įžeisti . Karalius liepė : „ Pabūkite Jeriche , kol jums ataugs barzdos . Tada sugrįžkite “ .
13019006	Amonitai suprato užsitraukę Dovydo pyktį . Hanūnas ir Amonas pasiuntė tūkstantį sidabro talentų pasamdyti kovos vežimų ir raitelių iš Aram Naharaimų , Aram Maakos ir Cobos .
13019007	Jie pasamdė trisdešimt du tūkstančius kovos vežimų ir Maakos karalių su jo kariuomene . Jis atžygiavo ir pasistatė stovyklą priešais Medebą . Ir amonitai buvo pašaukti prie ginklų iš savo miestų , ir jie atėjo kovoti .
13019008	Tai sužinojęs , Dovydas pasiuntė Joabą ir visą kariuomenę su galiūnais .
13019009	Amonitai išėjo ir sustojo į kovos gretas prie įėjimo į miestą , o atėjusieji karaliai buvo atskirai atvirame lauke .
13019010	Joabas matė , kad kovos rikiuotė buvo prieš jį ir iš priekio , ir už nugaros . Tad , surinkęs būrį iš geriausių Izraelio vyrų , išrikiavo juos prieš aramėjus ,
13019011	o kitus karius , pavedęs vadovauti savo broliui Abšajui , surikiavo į kovos rikiuotę prieš amonitus .
13019012	Jis tarė : „ Jeigu aramėjai bus stipresni už mane , tu ateisi į pagalbą , bet jeigu amonitai bus stipresni už tave , aš ateisiu tau padėti .
13019013	Būk narsus ! Būkime ryžtingi dėl savo tautos ir dėl mūsų Dievo miestų ! Tedaro VIEŠPATS , kas gera jo akyse ! “
13019014	Taigi Joabas ir su juo buvę kariai žengė pirmyn į mūšį su aramėjais . Tie bėgo nuo jo .
13019015	Matydami , kad aramėjai bėga , amonitai irgi bėgo nuo Joabo brolio Abšajo , traukdamiesi į miestą . Tada Joabas sugrįžo į Jeruzalę .
13019016	Matydami , kad jie Izraelio nugalėti , aramėjai išsiuntė pasiuntinius atvesti aramėjų , gyvenusių Užupyje . Jų vadas buvo Hadadezero kariuomenės vadas Šofachas .
13019017	Apie tai buvo pranešta Dovydui . Sutelkęs visą Izraelį , jis perėjo Jordaną , nužygiavo jų link ir išsirikiavo mūšiui prieš juos . Dovydui išsirikiavus mūšiui su aramėjais , jie kovojo su juo .
13019018	Bet aramėjai buvo priversti bėgti nuo Izraelio . Dovydas nukovė septynis tūkstančius aramėjų kovos vežimų vežėjų ir keturiasdešimt tūkstančių pėstininkų . Nukovė taip pat jų kariuomenės vadą Šofachą .
13019019	Hadadezerui pavaldūs karaliai , pamatę , kad juos Izraelis nugalėjo , sudarė taiką su Dovydu ir tapo jam pavaldūs . Tada aramėjai daugiau nebenorėjo amonitų gelbėti .
13020001	Pavasarį , kai karaliai paprastai eina į karo žygį , Joabas , išvedęs kariuomenę , nuniokojo Amono kraštą , nuėjo ir apgulė Rabą . O Dovydas pasiliko Jeruzalėje . Paėmęs Rabą , Joabas ją sunaikino .
13020002	Dovydas nuėmė vainiką nuo jų karaliaus galvos . Paaiškėjus , kad vainikas sveria aukso talentą ir turi brangakmenį , jis buvo uždėtas Dovydui ant galvos . Jis išgabeno iš miesto ir labai daug grobio .
13020003	Išvaręs gyventojus , jis pristatė juos dirbti su pjūklais , geležiniais kapliais ir kirviais . Taip Dovydas pasielgė su visais amonitų miestais . Tada Dovydas ir visa kariuomenė sugrįžo į Jeruzalę .
13020004	Po to kilo karas su filistinais prie Gezero . Tuomet Sibechajas Hušietis nukovė Sipają , kuris buvo vienas iš refajų palikuonių . Jie buvo nugalėti .
13020005	Vėl kilo karas su filistinais . Jayro sūnus Elhananas nukovė Galijoto Gatiečio brolį Lachmį , kurio ieties kotas buvo kaip audėjų riestuvas .
13020006	Dar kartą vyko karas prie Gato . Ten gyveno milžinas vyras , kuris turėjo dvidešimt keturis pirštus — po šešis ant kiekvienos rankos ir po šešis ant kiekvienos kojos . Ir jis buvo kilęs iš refajų .
13020007	Kai jis tyčiojosi iš Izraelio , Dovydo brolio Šimos sūnus Jehonatanas nukovė jį .
13020008	Šie buvo kilę iš refajų Gate . Jie krito nuo Dovydo ir jo vyrų rankos .
13021001	Šėtonas pakilo prieš Izraelį ir pakurstė Dovydą suskaičiuoti Izraelio žmones .
13021002	Taigi Dovydas tarė Joabui ir kariuomenės vadams : „ Eikite , suskaičiuokite Izraelio žmones nuo Beer Šebos iki Dano ir praneškite man , kad žinočiau jų skaičių “ .
13021003	Bet Joabas atsakė : „ Tepadaugina VIEŠPATS savo tautą šimteriopai ! Mano viešpatie karaliau , argi jie visi nėra mano valdovo pavaldiniai ? Kam gi to reikia mano viešpačiui ? Kodėl jis turėtų užtraukti Izraeliui kaltę ? “
13021004	Tačiau karaliaus įsakymas Joabui nusvėrė . Tad Joabas išvyko ir apėjęs visą Izraelį sugrįžo į Jeruzalę .
13021005	Joabas pranešė Dovydui žmonių skaičių . Visame Izraelyje buvo vienas milijonas šimtas tūkstančių vyrų , pajėgių imtis kalavijo , o Jude — keturi šimtai septyniasdešimt tūkstančių vyrų , pajėgių imtis kalavijo .
13021006	Bet Levio ir Benjamino giminių jis neįtraukė į skaičių , nes karaliaus įsakymas Joabui kėlė pasibaisėjimą .
13021007	Šis dalykas Dievo akyse buvo nemalonus , ir už tai jis ištiko Izraelį .
13021008	Dovydas tarė Dievui : „ Sunkiai nusidėjau , tai darydamas , bet dabar atleisk , maldauju , savo tarno kaltę , nes aš pasielgiau labai neišmintingai “ .
13021009	VIEŠPATS kalbėjo Dovydo regėtojui Gadui , tardamas :
13021010	„ Eik ir sakyk Dovydui : ‘ Taip kalbėjo VIEŠPATS . Siūlau tau tris bausmes ; pasirink vieną jų , ir ja aš tave ištiksiu ’ “ .
13021011	Taigi Gadas , nuėjęs pas Dovydą , tarė jam : „ Taip kalbėjo VIEŠPATS : ‘ Rinkis , ką nori :
13021012	arba badą per trejus metus , arba trijų mėnesių bėgimą nuo priešininkų , kertant priešų kalavijui , arba tris dienas VIEŠPATIES kalavijo ir maro krašte , naikinamame visoje Izraelio žemėje VIEŠPATIES angelo ’ . Pasvarstyk , kokį atsakymą turiu parnešti tam , kuris mane atsiuntė “ .
13021013	Tada Dovydas tarė Gadui : „ Aš labai kenčiu ! Maldauju leisti man pulti į VIEŠPATIES rankas , nes jo gailestingumas labai didelis , bet neleisk man įpulti į žmonių rankas “ .
13021014	Taigi VIEŠPATS siuntė Izraeliui marą , ir Izraelyje krito septyniasdešimt tūkstančių žmonių .
13021015	Ir į Jeruzalę Dievas pasiuntė angelą jos sunaikinti , bet kai tas ėmėsi naikinti , VIEŠPATS pažvelgė ir pagailėjo jos , tokios nelaimės ištiktos . Naikinančiajam angelui jis tarė : „ Gana ! Sulaikyk ranką ! “ VIEŠPATIES angelas tuomet stovėjo prie Ornano Jebusiečio klojimo .
13021016	Pakėlęs akis , Dovydas pamatė VIEŠPATIES angelą , stovintį tarp dangaus ir žemės , o jo rankoje iš makšties ištrauktas kalavijas buvo ištiestas virš Jeruzalės . Tada Dovydas ir seniūnai , apsivilkę ašutinėmis , puolė kniūbsti .
13021017	O Dovydas tarė Dievui : „ Argi ne aš vienas daviau įsakymą suskaičiuoti žmones ? Aš vienas esu kaltas ir baisiai nedorai pasielgiau . Bet šie , tavo kaimenė , ką jie padarė ? Maldauju , VIEŠPATIE , mano Dieve , kad tavo ranka kristų ant manęs ir mano tėvo namų , bet apsaugok savo tautą nuo maro ! “
13021018	Tada VIEŠPATIES angelas liepė Gadui pasakyti Dovydui , kad šis nueitų ir pastatytų aukurą Ornano Jebusiečio klojime .
13021019	Dovydas nuėjo pagal Gado žodį , kurį jis buvo perdavęs jam VIEŠPATIES vardu .
13021020	Ornanas atsigręžė ir pamatė angelą ; su juo buvę keturi jo sūnūs pasislėpė . Ornanas toliau kūlė kviečius .
13021021	Dovydas atėjo pas Ornaną . Ornanas pakėlė akis ir pamatė Dovydą . Išėjęs iš klojimo , jis puolė kniūbsčias ant žemės prie Dovydo kojų .
13021022	Dovydas tarė Ornanui : „ Parduok man klojimo vietą , kad galėčiau pastatyti ant jo aukurą VIEŠPAČIUI . Parduok už visą kainą , idant maras būtų nugręžtas nuo žmonių “ .
13021023	Ornanas Dovydui atsakė : „ Imk jį . Tedaro viešpats karalius , kas gera jo akyse ! Štai aš duodu jaučius deginamajai aukai , kūlimo vežėčias malkoms ir kviečių grūdų atnašai . Visa tai dovanoju ! “ —
13021024	„ Ne , — atsakė Dovydas Ornanui , — turiu juos pirkti už visą kainą . Aš neatnašausiu VIEŠPAČIUI , kas tau priklauso , ir neaukosiu deginamųjų atnašų , kurios man nieko nekainuoja “ .
13021025	Taigi Dovydas užmokėjo šešis šimtus sidabro šekelių pagal svorį už vietą .
13021026	Ten Dovydas pastatė VIEŠPAČIUI aukurą ir atnašavo deginamąsias aukas bei bendravimo aukas . Jis šaukėsi VIEŠPATIES , o jis atsakė ugnimi iš dangaus ant deginamosios aukos aukuro .
13021027	VIEŠPATS įsakė angelui sugrąžinti savo kalaviją į makštį .
13021028	Tuomet Dovydas , matydamas , kad VIEŠPATS prie Ornano Jebusiečio klojimo jo išklausė , ten atnašavo savo aukas .
13021029	Mat tuomet VIEŠPATIES Padangtė , kurią Mozė buvo padaręs dykumoje , ir deginamosios aukos aukuras buvo Gibeono aukštumų alke .
13021030	Bet Dovydas negalėjo nueiti prie jos VIEŠPATIES pagarbinti , nes jį buvo apėmusi VIEŠPATIES angelo kalavijo baimė .
13022001	Todėl Dovydas tarė : „ Čia bus VIEŠPATIES Dievo Namai , ir čia bus Izraeliui deginamosios atnašos aukuras “ .
13022002	Dovydas įsakė visiems svetimtaučiams , gyvenantiems Izraelyje , susirinkti į Jeruzalę , ir paskyrė juos akmenskaldžiais skaldyti ir tašyti akmenų Dievo Namų statybai .
13022003	Dovydas taip pat atidėjo daug geležies vartų vinims bei sąsagoms ir tiek daug vario , kad nebuvo įmanoma jo pasverti ,
13022004	bei kedro rąstų be skaičiaus . Sidoniečiai ir tyriečiai atgabeno Dovydui daug kedro rąstų .
13022005	Mat Dovydas sakė sau : „ Mano sūnus Saliamonas dar jaunas ir be patirties , o Namai , kuriuos reikia pastatyti , turi būti tokie didingi , kad garsėtų ir būtų šlovinami visuose kraštuose . Tad aš jam paruošiu “ . Taigi Dovydas atidėjo daug medžiagų statybai prieš savo mirtį .
13022006	Tada jis pasišaukė savo sūnų Saliamoną ir įsakė jam pastatyti Namus VIEŠPAČIUI , Izraelio Dievui .
13022007	„ Mano sūnau , — tarė Dovydas Saliamonui , — aš pats turėjau širdyje mintį pastatyti Namus VIEŠPATIES , Izraelio Dievo , garbei .
13022008	Bet pasiekė mane VIEŠPATIES žodis : ‘ Daug kraujo išliejai ir ilgai kariavai . Mano vardui Namų tu nestatysi , nes esi išliejęs daug kraujo ant žemės mano akivaizdoje .
13022009	Štai gims tau sūnus . Jis bus taikingas žmogus . Aš duosiu jam ramybę nuo priešų iš visų pusių , nes jo vardas bus Saliamonas , ir jo dienomis duosiu Izraeliui taiką ir ramybę .
13022010	Jis pastatys Namus mano vardui ; jis bus man sūnus , o aš būsiu jam tėvas ir padarysiu amžiną Izraelyje jo karališkąjį sostą ’ .
13022011	Dabar , mano sūnau , tebūna VIEŠPATS su tavimi , kad tau sektųsi statyti VIEŠPATIES , savo Dievo , Namus , kaip jis apie tave kalbėjo .
13022012	Tik tesuteikia tau VIEŠPATS , pavesdamas valdyti Izraelį , įžvalgos ir supratimo , kad laikytumeisi VIEŠPATIES , savo Dievo , mokymo .
13022013	Tik tuomet tau seksis , kai rūpestingai vykdysi įstatus ir įsakus , kuriuos VIEŠPATS davė Izraeliui per Mozę . Būk stiprus ir ryžtingas ! Nebijok ir nenusimink !
13022014	Žiūrėk , nesigailėdamas pastangų atidėjau VIEŠPATIES Namams šimtą tūkstančių talentų aukso , vieną milijoną talentų sidabro , o vario ir geležies tiek daug , kad neįmanoma pasverti . Atidėjau taip pat rąstų ir akmens . Tu prie jų dar pridėsi .
13022015	Be to , tu turi gausybę darbininkų : akmenskaldžių , mūrininkų , dailidžių ir be skaičiaus visokių amatininkų , įgudusių apdoroti
13022016	auksą , sidabrą , varį ir geležį “ .
13022017	Dovydas įsakė ir Izraelio didžiūnams padėti jo sūnui Saliamonui , tardamas :
13022018	„ Argi VIEŠPATS , jūsų Dievas , ne su jumis ? Argi jis nesuteikė jums iš visų pusių ramybės ? Juk jis atidavė man į rankas krašto gyventojus , ir kraštas tapo pavaldus VIEŠPATIES akivaizdoje ir jo tautos akivaizdoje .
13022019	Tad ryžkitės širdimi ir gyvastimi ieškoti VIEŠPATIES , savo Dievo . Eikite ir statykite VIEŠPATIES Dievo šventovę , kad VIEŠPATIES Sandoros Skrynia ir Dievo šventieji reikmenys būtų įnešti į Namus , pastatytus VIEŠPATIES vardui “ .
13023001	Pasenęs ir pasiekęs žilos senatvės , Dovydas paskyrė savo sūnų Saliamoną Izraelio karaliumi .
13023002	Po to sušaukė visus Izraelio vadus , kunigus ir levitus .
13023003	Buvo suskaičiuoti levitai , turintys trisdešimt metų ir vyresni . Iš viso jų buvo trisdešimt aštuoni tūkstančiai .
13023004	„ Iš šių , — tarė Dovydas , — dvidešimt keturi tūkstančiai vadovaus VIEŠPATIES Namų tarnybai , šeši tūkstančiai bus apskaitininkai ir teisėjai ,
13023005	keturi tūkstančiai bus vartininkai ir keturi tūkstančiai šlovins VIEŠPATĮ instrumentais , kuriuos aš sumaniau šlovės giesmėms “ .
13023006	Dovydas padalijo juos į būrius pagal Levio sūnus — Geršoną , Kehatą ir Merarį .
13023007	Geršonai buvo Ladanas ir Šimis .
13023008	Ladano sūnūs : Jehielis — galva , Zetamas ir Joelis , iš viso trys .
13023009	Šimio sūnūs : Šelomitas , Hazielis ir Haranas , iš viso trys . Jie buvo Ladano kilčių galvos .
13023010	Šimio sūnūs : Jahatas , Ziza , Jeušas ir Berija . Šie keturi buvo Šimio sūnūs .
13023011	Jahatas buvo galva , o Ziza — pavaduotojas ; Jeušas ir Berija neturėjo daug vaikų , todėl buvo įskaičiuoti į vieną kiltį .
13023012	Kehato sūnūs : Amramas , Iccharas , Hebronas ir Uzielis , iš viso keturi .
13023013	Amramo sūnūs : Aaronas ir Mozė . Aaronas buvo atskirtas pašventinti švenčiausiems dalykams , kad jis ir jo sūnūs amžinai degintų atnašas VIEŠPATIES akivaizdoje , jam tarnautų ir laimintų amžinai jo vardu .
13023014	Dievo žmogus Mozė ir jo sūnūs buvo įskaičiuoti į Levio giminę .
13023015	Mozės sūnūs : Geršomas ir Eliezeras .
13023016	Geršomo sūnus Šebuelis — galva .
13023017	Eliezero sūnus Rehabija — galva ; Eliezeras kitų sūnų neturėjo , bet Rehabija turėjo labai daug sūnų .
13023018	Iccharo sūnus Šelomitas — galva .
13023019	Hebrono sūnūs : Jerijas — galva , antras — Amarija , trečias — Jahazielis ir ketvirtas — Jekamamas .
13023020	Uzielio sūnūs : Michėjas — galva ir antras — Išija .
13023021	Merario sūnūs : Machlis ir Mušis . Machlio sūnūs : Eleazaras ir Kišas .
13023022	Eleazaras mirė neturėdamas sūnų , tik dukteris ; jų giminaičiai — Kišo sūnūs vedė jas .
13023023	Mušio sūnūs : Machlis , Ederas ir Jeremotas , iš viso trys .
13023024	Tokie tat buvo Levio sūnūs pagal jų kiltis su kilčių vadais , kai buvo suskaičiuoti pavieniui vardais nuo dvidešimt metų ir vyresni , kurie turėjo atlikti VIEŠPATIES Namų tarnybos darbus .
13023025	Mat Dovydas sakė : „ VIEŠPATS , Izraelio Dievas , suteikė savo tautai ramybę ir padarė Jeruzalę savo amžina buveine .
13023026	Todėl levitams nebereikia daugiau nešioti Padangtės ir kitų daiktų , reikalingų jos tarnybai , —
13023027	pagal paskutinius Dovydo įsakymus , levitai buvo suskaičiuoti nuo dvidešimt metų ir vyresni , —
13023028	bet nuo šiol jų pareiga bus padėti Aarono palikuonims VIEŠPATIES Namų tarnyboje prižiūrėti kiemus ir kambarius , valyti viską , kas šventa , ir atlikti darbus VIEŠPATIES Namams .
13023029	Jie rūpinsis taip pat padėtinės duonos eilėmis , geriausiais miltais javų atnašoms , neraugintos duonos plokštainiais , keptąja atnaša , su aliejumi maišyta atnaša ir visais kiekio bei dydžio matais .
13023030	Be to , jie turės dalyvauti kas rytą dėkojant ir šlovinant VIEŠPATĮ , panašiai ir kas vakarą ;
13023031	ir kada tik bus atnašaujamos deginamosios aukos per šabus , jaunatis ir šventes , jų VIEŠPATIES akivaizdoje visuomet turės būti toks skaičius , koks yra nustatytas .
13023032	Taip pat jie prižiūrės Susitikimo Palapinę bei šventyklą ir padės savo giminaičiams Aarono palikuonims VIEŠPATIES Namų tarnyboje “ .
13024001	Štai Aarono palikuonių grupės . Aarono sūnūs : Nadabas , Abihuvas , Eleazaras ir Itamaras .
13024002	Nadabas ir Abihuvas mirė dar tėvui gyvam esant ir neturėjo sūnų , todėl tik Eleazaras ir Itamaras tapo kunigais .
13024003	Kartu su Cadoku iš Eleazaro palikuonių ir Ahimelechu iš Itamaro palikuonių Dovydas paskirstė kunigiškosios tarnybos pareigas .
13024004	Kadangi tarp Eleazaro palikuonių kilties vadų buvo rasta daugiau negu tarp Itamaro palikuonių , jie padalijo Eleazaro palikuonis šešiolikai kilties vadų , o Itamaro palikuonis — į aštuonias kiltis .
13024005	Jie buvo padalyti burtų keliu , visi vienodai , nes visi buvo šventovės pareigūnai ir Dievo pareigūnai tarp Eleazaro palikuonių ir Itamaro palikuonių .
13024006	Raštininkas Netanelio sūnus Šemaja , vienas iš levitų , karaliaus akivaizdoje įtraukė į sąrašą ir pareigūnus , ir kunigą Cadoką , ir Abjataro sūnų Ahimelechą , ir galvas kunigų kilčių bei levitų kilčių , įrašydamas dvi kiltis Eleazarui už kiekvieną įrašytą Itamarui .
13024007	Pirmas burtų metimas teko Jehojaribui , antras — Jedajai ,
13024008	trečias — Harimui , ketvirtas — Seorimui ,
13024009	penktas — Malkijai , šeštas — Mijaminui ,
13024010	septintas — Hakocui , aštuntas — Abijai ,
13024011	devintas — Ješūvai , dešimtas — Šechanijui ,
13024012	vienuoliktas — Eljašibui , dvyliktas — Jakimui ,
13024013	tryliktas — Hupai , keturioliktas — Ješebabui ,
13024014	penkioliktas — Bilgai , šešioliktas — Imerui ,
13024015	septynioliktas — Hezyrui , aštuonioliktas — Hapicecui ,
13024016	devynioliktas — Petachijai , dvidešimtas — Ezechieliui ,
13024017	dvidešimt pirmas — Jachinui , dvidešimt antras — Gamului ,
13024018	dvidešimt trečias — Delajui , dvidešimt ketvirtas — Maazijui .
13024019	Tokia buvo jų tarnybos nustatyta eilė , kai jie atlikdavo pareigas VIEŠPATIES Namuose pagal jiems duotus jų tėvo Aarono įsakus , kaip VIEŠPATS , Izraelio Dievas , buvo jam įsakęs .
13024020	Iš kitų Levio sūnų buvo Šubaelis iš Amramo palikuonių ir Jechdijas .
13024021	Iš Rehabijo — Rehabijo sūnus Išija , vadas .
13024022	Iš iccharų — Šelomotas ; iš Šelomoto sūnų — Jahatas .
13024023	Hebrono sūnūs : Jerijas — vadas , antras — Amarijas , trečias — Jahazielis , ketvirtas — Jekamamas .
13024024	Uzielio sūnus — Michėjas ; iš Michėjo sūnų — Šamyras .
13024025	Michėjo brolis — Išija ; iš Išijos sūnų — Zacharijas .
13024026	Merario sūnūs : Machlis ir Mušis . Jaazijo sūnus — Benojas .
13024027	Merario palikuonys iš jo sūnaus Jaazijo : Šohamas , Zakūras ir Ibris .
13024028	Iš Machlio — Eleazaras ; jis neturėjo sūnų .
13024029	Iš Kišo — Kišo sūnus Jerachmeelis .
13024030	Mušio sūnūs : Machlis , Ederas ir Jerimotas . Tokie tad buvo levitų sūnūs pagal jų kiltis .
13024031	Lygiai taip pat , kaip jų giminės , Aarono palikuonys ir šie kilčių vadai , vyresni ir jaunesni , metė burtus akivaizdoje karaliaus Dovydo , Cadoko , Ahimelecho ir kunigų bei levitų kilčių galvų .
13025001	Dovydas ir kariuomenės pareigūnai padalijo tarnybai ir Asafo , Hemano bei Jedutūno palikuonis , kad pranašautų , lydimi lyrų , arfų ir cimbolų . Štai sąrašas vyrų , atliekančių šią užduotį pagal savo tarnybą .
13025002	Iš Asafo sūnų : Zakūras , Juozapas , Netanija ir Asarela ; Asafo sūnūs , Asafo vadovaujami , pranašavo karaliaus įsakymu .
13025003	Iš Jedutūno — Jedutūno sūnūs : Gedalijas , Ceris , Izaijas , Šimis , Hašabijas ir Matitijas , iš viso šeši ; jie , vadovaujami savo tėvo Jedutūno , pranašavo lydimi lyrų , dėkodami ir šlovindami VIEŠPATĮ .
13025004	Iš Hemano — Hemano sūnūs : Bukijas , Matanijas , Uzielis , Šebuelis , Jerimotas , Hananija , Hananis , Eliata , Gidaltis , Romamti Ezeras , Jošbekaša , Malotis , Hotyras ir Mahazijotas .
13025005	Visi jie buvo karaliaus regėtojo Hemano sūnūs , pagal Dievo pažadą jam išaukštinti , nes Dievas buvo davęs Hemanui keturiolika sūnų ir tris dukteris .
13025006	Visi jie , tėvo vadovaujami , kartu su Asafu , Jedutūnu ir Hemanu giedojo VIEŠPATIES Namuose , palydint cimbolams , arfoms ir lyroms , Dievo Namų tarnyboje .
13025007	Iš viso su jų broliais , parengtais giedoti VIEŠPAČIUI , visų įgudusių giesmininkų buvo du šimtai aštuoniasdešimt aštuoni .
13025008	Dėl tarnybos pamainų , jauniems ir senesniems , įgudusiems giesmininkams ir mokiniams , buvo mesti burtai .
13025009	Pirmas burtų metimas teko Asafo Juozapui , antras — Gedalijui , jam ir jo broliams bei sūnums , iš viso dvylikai ,
13025010	trečias — Zakūrui , jo sūnums ir broliams , iš viso dvylikai ,
13025011	ketvirtas — Icriui , jo sūnums ir broliams , iš viso dvylikai ,
13025012	penktas — Netanijui , jo sūnums ir broliams , iš viso dvylikai ,
13025013	šeštas — Bukijui , jo sūnums ir broliams , iš viso dvylikai ,
13025014	septintas — Jesarelai , jo sūnums ir broliams , iš viso dvylikai ,
13025015	aštuntas — Izaijui , jo sūnums ir broliams , iš viso dvylikai ,
13025016	devintas — Matanijui , jo sūnums ir broliams , iš viso dvylikai ,
13025017	dešimtas — Šimiui , jo sūnums ir broliams , iš viso dvylikai ,
13025018	vienuoliktas — Azareliui , jo sūnums ir broliams , iš viso dvylikai ,
13025019	dvyliktas — Hašabijai , jo sūnums ir broliams , iš viso dvylikai ,
13025020	tryliktas — Šubaeliui , jo sūnums ir broliams , iš viso dvylikai ,
13025021	keturioliktas — Matitijui , jo sūnums ir broliams , iš viso dvylikai ,
13025022	penkioliktas — Jeremotui , jo sūnums ir broliams , iš viso dvylikai ,
13025023	šešioliktas — Hananijui , jo sūnums ir broliams , iš viso dvylikai ,
13025024	septynioliktas — Jošbekašai , jo sūnums ir broliams , iš viso dvylikai ,
13025025	aštuonioliktas — Hananiui , jo sūnums ir broliams , iš viso dvylikai ,
13025026	devynioliktas — Maločiui , jo sūnums ir broliams , iš viso dvylikai ,
13025027	dvidešimtas — Eliatai , jo sūnums ir broliams , iš viso dvylikai ,
13025028	dvidešimt pirmas — Hotyrui , jo sūnums ir broliams , iš viso dvylikai ,
13025029	dvidešimt antras — Gidalčiui , jo sūnums ir broliams , iš viso dvylikai ,
13025030	dvidešimt trečias — Mahazijotui , jo sūnums ir broliams , iš viso dvylikai ,
13025031	dvidešimt ketvirtas — Romamti Ezerui , jo sūnums ir broliams , iš viso dvylikai .
13026001	Vartininkų tarnybos skyriai . Iš korachų žmonių buvo Koracho palikuonis Mešelemijas , vienas iš Asafo sūnų .
13026002	Mešelemijo sūnūs : pirmagimis — Zacharijas , antras — Jediaelis , trečias — Zebadijas , ketvirtas — Jatnielis ,
13026003	penktas — Elamas , šeštas — Jehananas , septintas — Eljehoenajas .
13026004	Obed Edomo sūnūs : pirmagimis — Šemaja , antras — Jehozabadas , trečias — Joachas , ketvirtas — Sacharas , penktas — Netanelis ,
13026005	šeštas — Amielis , septintas — Isacharas , aštuntas — Peuletajas , nes VIEŠPATS jį laimino ;
13026006	ir jo sūnui Šemajai gimė sūnūs , kurie valdė savo kiltis , nes jie buvo galiūnai .
13026007	Šemajos sūnūs : Otnis , Refaelis , Jobedas ir Elzabadas , o šio broliai Elihuvas ir Semachijas buvo stiprūs vyrai .
13026008	Visi šie Obed Edomo sūnūs su jų sūnumis ir broliais buvo pajėgūs vyrai , parengti tarnybai ; iš viso šešiasdešimt du iš Obed Edomo .
13026009	Mešelemijas turėjo sūnų ir brolių — aštuoniolika pajėgių vyrų .
13026010	Hosos , vieno iš Merario palikuonių , sūnūs : Šimris — vadas ( nors nebuvo pirmagimis , tėvas pastatė jį galva ) ,
13026011	antras — Hilkijas , trečias — Tebalijas , ketvirtas — Zacharijas . Iš viso Hosos sūnų ir brolių buvo trylika .
13026012	Vartininkų skyriai , suskirstyti pagal jų vadus , turėjo pareigą , kaip ir jų broliai , pamainomis tarnauti VIEŠPATIES Namuose .
13026013	Burtai buvo mesti kiekvieniems vartams taip pat , nepaisant ar kiltis maža , ar didelė .
13026014	Burtais rytiniai vartai teko Šelemijui . Tada jie metė burtus jo sūnui Zacharijui , gudriam patarėjui ; ir jam pagal burtus teko šiauriniai vartai ,
13026015	Obed Edomui — pietiniai vartai , o jo sūnums buvo paskirtas sandėlis ;
13026016	Šupimui ir Hosai — vakariniai vartai su Šalecheto vartais ant atšlaitės kelio . Kiekvienoje sargyboje tarnavo :
13026017	prie rytinių — šeši levitai kasdien , prie šiaurinių — keturi kasdien , prie pietinių — keturi kasdien , prie sandėlio — po du ;
13026018	parbarui vakaruose buvo keturi prie kelio ir du prie pat parbaro .
13026019	Tokie buvo vartininkų skyriai iš korachų ir Merario palikuonių .
13026020	Ahijas iš levitų prižiūrėjo Dievo Namų iždus ir įžado aukų iždus .
13026021	Ladano sūnūs — Ladanui priklausantys geršonai , Ladano Geršono kilčių galvos — buvo jehielitai .
13026022	Jehielio sūnūs Zetamas ir jo brolis Joelis tvarkė VIEŠPATIES Namų iždus .
13026023	Iš Amramo , iccharų , hebronų ir uzielitų
13026024	Mozės sūnaus Geršomo sūnus Šebuelis buvo vyriausiasis iždų valdytojas .
13026025	Jo broliai : iš Eliezero — jo sūnus Rehabijas , šio sūnus Izaijas , šio sūnus Jehoramas , šio sūnus Zichris , šio sūnus Šelomitas .
13026026	Šis Šelomitas ir jo broliai valdė visus iždus įžado aukų , kurias buvo atnašavę karalius Dovydas , kilčių vadai , tūkstantininkai bei šimtininkai ir kiti kariuomenės pareigūnai .
13026027	Iš grobio , paimto karuose , jie buvo skyrę atnašų VIEŠPATIES Namams išlaikyti .
13026028	Taip pat ir visa , ką buvo atnašavęs regėtojas Samuelis , Kišo sūnus Saulius , Nero sūnus Abneras ir Cerujos sūnus Joabas , — visos jų skirtos atnašos buvo Šelomito ir jo brolių prižiūrimos .
13026029	Iš iccharų Kenanijas ir jo sūnūs buvo paskirti Izraeliui apskaitininkų ir teisėjų pareigoms , nesusijusioms su Šventykla .
13026030	Iš hebronų Hašabijas ir jo broliai — tūkstantis septyni šimtai sumanių vyrų — prižiūrėjo Izraelį vakariniame Jordano pakraštyje visais VIEŠPATIES ir karaliaus tarnybos reikalais .
13026031	Hebrono kiltyje Jerija buvo hebronų galva . Keturiasdešimtais karaliaus Dovydo valdymo metais buvo atliktas kilmės bei kilčių tyrinėjimas ir rasta tarp jų įžymių pareigūnų Gileado Jazere .
13026032	Jį ir jo brolius — du tūkstančius septynis šimtus sumanių vyrų , kilčių galvas — karalius Dovydas paskyrė rubenų bei gadų ir pusės Manaso giminės žmonėms valdyti ir tvarkyti viską , kas siejasi su Dievo ir karaliaus reikalais .
13027001	Štai skaičius Izraelio žmonių — kilčių galvų , tūkstantininkų ir šimtininkų bei kitų apskaitininkų , buvusių karaliaus tarnyboje ryšiams su būriais , budinčiais mėnesio pamainomis per visus metų mėnesius . Kiekviename būryje buvo dvidešimt keturi tūkstančiai vyrų .
13027002	Zabdielio sūnus Jašobamas vadovavo pirmajam būriui pirmą mėnesį ; jo būryje buvo dvidešimt keturi tūkstančiai .
13027003	Jis buvo Pereco palikuonis ir galva visų kariuomenės pareigūnų pirmą mėnesį .
13027004	Dodajas Ahoachas vadovavo antro mėnesio būriui ; Miklotas buvo vyriausias jo būrio pareigūnas . Jo būryje buvo dvidešimt keturi tūkstančiai .
13027005	Trečias vadas trečią mėnesį buvo kunigo Jehojados sūnus Benaja kaip galva ; jo būryje buvo dvidešimt keturi tūkstančiai .
13027006	Tai tas Benaja , kuris buvo trisdešimtuko galiūnas ir vadovavo trisdešimtukui ; jo sūnus Amizabadas vadovavo jo būriui .
13027007	Joabo brolis Asaelis buvo ketvirtas ketvirtą mėnesį , o po jo — jo sūnus Zebadija ; jo būryje buvo dvidešimt keturi tūkstančiai .
13027008	Penktas vadas penktą mėnesį buvo Šamhutas Izrachas ; jo būryje buvo dvidešimt penki tūkstančiai .
13027009	Šeštas šeštą mėnesį buvo Ira Tekojietis ; jo būryje buvo dvidešimt keturi tūkstančiai .
13027010	Septintas septintą mėnesį buvo Helecas Pelojietis iš Efraimo giminės ; jo būryje buvo dvidešimt keturi tūkstančiai .
13027011	Aštuntas aštuntą mėnesį buvo Sibechajas Hušietis iš zerachų ; jo būryje buvo dvidešimt keturi tūkstančiai .
13027012	Devintas devintą mėnesį buvo Abiezeras Anatotietis , benjaminas ; jo būryje buvo dvidešimt keturi tūkstančiai .
13027013	Dešimtas dešimtą mėnesį buvo Mahrajas Netofietis iš zerachų ; jo būryje buvo dvidešimt keturi tūkstančiai .
13027014	Vienuoliktas vienuoliktą mėnesį buvo Benaja Piratonietis , iš Efraimo giminės ; jo būryje buvo dvidešimt keturi tūkstančiai .
13027015	Dvyliktas dvyliktą mėnesį buvo Heldajas Netofietis iš Otnielio kilties ; jo būryje buvo dvidešimt keturi tūkstančiai .
13027016	Izraelio giminėms vadovavo : rubenų vyriausias vadas Zichrio sūnus Eliezeras , simeonų — Maakos sūnus Šefatijas ,
13027017	Levio — Kemuelio sūnus Hašabija , Aarono — Cadokas ,
13027018	Judo — Elihuvas , vienas iš Dovydo brolių , Isacharo — Mykolo sūnus Omris ,
13027019	Zabulono — Abdijo sūnus Išmajas , Naftalio — Azrielio sūnus Jerimotas ,
13027020	Efraimo giminės žmonių — Azazijo sūnus Ozėjas , pusės Manaso giminės — Pedajo sūnus Joelis ,
13027021	pusės Manaso giminės Gileade — Zacharijo sūnus Idojas , Benjamino — Abnero sūnus Jaasielis ,
13027022	Dano — Jerohamo sūnus Azarelis . Tokie tat buvo Izraelio giminių vadai .
13027023	Dovydas neskaičiavo tų , kurie buvo dvidešimtmečiai ar jaunesni , nes VIEŠPATS buvo pažadėjęs padaryti Izraelį tokį gausų , kaip dangaus žvaigždes .
13027024	Cerujos sūnus Joabas buvo pradėjęs juos skaičiuoti , bet nebaigė . Tačiau rūstybė ištiko Izraelį už tai , ir skaičius nebuvo įtrauktas į karaliaus Dovydo metraščius .
13027025	Karališkuosius iždus prižiūrėjo Adielio sūnus Azmavetas . Miestų , kaimų ir tvirtovių iždus krašte prižiūrėjo Uzijo sūnus Jehonatanas .
13027026	Laukų darbus ir žemdirbius prižiūrėjo Kelubo sūnus Ezris .
13027027	Vynuogynus prižiūrėjo Šimis Ramietis , o vynuogynų gaminius vyno rūsiuose tvarkė Zabdis Šefamietis .
13027028	Alyvmedžius ir sikomorų medžius Šefeloje prižiūrėjo Baal Hananas Gederietis . Aliejaus sandėlius tvarkė Joašas .
13027029	Galvijų bandomis , kurios ganėsi Šarono lygumoje , rūpinosi Šitrajas Šaronietis , o galvijų bandomis , kurios ganėsi slėniuose , rūpinosi Adlajo sūnus Šafatas .
13027030	Kupranugarius prižiūrėjo Obilas Izmaelitas ; asiles prižiūrėjo Jechdijas Meronotietis . Avių kaimenėmis rūpinosi Jazizas Hagaras .
13027031	Visi jie buvo karaliaus Dovydo nuosavybės prižiūrėtojai .
13027032	Dovydo dėdė Jehonatanas , išmintingas žmogus ir raštininkas , buvo patarėjas . Hachmonio sūnus Jahielis auklėjo Dovydo sūnus .
13027033	Ahitofelis buvo karaliaus patarėjas , o Hušajas Archas — karaliaus bičiulis .
13027034	Po Ahitofelio atėjo Benajo sūnus Jehojada ir Abjataras . Joabas buvo Dovydo kariuomenės vadas .
13028001	Dovydas pašaukė sueiti į Jeruzalę visus Izraelio pareigūnus — giminių galvas , vadus būrių , buvusių karaliaus tarnyboje , tūkstantininkus ir šimtininkus , visus karaliaus nuosavybės bei galvijų prižiūrėtojus ir savo sūnus — drauge su dvariškiais , galiūnais ir visais turtingais vyrais .
13028002	Karalius atsistojo ir tarė : „ Mano broliai , mano tauta , klausykitės manęs ! Aš buvau sumanęs pastatyti poilsio Namus VIEŠPATIES Sandoros Skryniai , mūsų Dievui pakojį .
13028003	Bet Dievas tarė man : ‘ Tu nestatysi Namų mano vardui , nes esi kovotojas ir išliejai kraujo ’ .
13028004	Tačiau VIEŠPATS , Izraelio Dievas , išsirinko mane iš visų mano protėvių namų būti Izraelio karaliumi amžinai . Juk jis išsirinko Judą valdovu , iš Judo namų — mano tėvo namus , o iš mano tėvo sūnų jis rado malonumą padaryti mane viso Izraelio karaliumi .
13028005	O iš visų mano sūnų — nes VIEŠPATS man davė daug sūnų — jis išsirinko mano sūnų Saliamoną sėdėti VIEŠPATIES karalystės Izraelio soste .
13028006	Be to , jis man pasakė : ‘ Tavo sūnus Saliamonas yra tas , kuris pastatys man Namus ir kiemus , nes aš išsirinkau jį būti man sūnumi , o aš būsiu jam tėvas .
13028007	Aš padarysiu jo karalystę amžiną , jei jis ir toliau taip ryžtingai laikysis mano įstatymų ir įsakų , kaip dabar daro .
13028008	Tad dabar viso Izraelio , Dievo bendrijos , akivaizdoje ir mūsų Dievui girdint aš jus skatinu laikytis ir atsiduoti visiems VIEŠPATIES , savo Dievo , įsakymams , idant valdytumėte šį gerą kraštą ir paliktumėte jį kaip amžiną paveldą savo vaikams .
13028009	O tu , mano sūnau Saliamonai , pažink savo tėvo Dievą ir tarnauk jam visa širdimi ir visa gyvastimi , nes VIEŠPATS tiria kiekvieną širdį ir supranta kiekvieną norą bei mintį . Jeigu ieškosi jo , jis leis tau save surasti , bet jeigu paliksi jį , jis atmes tave amžinai .
13028010	Tad būk atidus , nes VIEŠPATS išsirinko tave pastatyti šventovės Namus . Būk ryžtingas ir imkis darbo ! ’ “
13028011	Tada Dovydas įteikė savo sūnui Saliamonui brėžinį Šventyklos prieangio , sandėlių ir iždų , aukštutinių kambarių bei vidaus kambarių ir kambario malonės sostui ,
13028012	taip pat brėžinį viso , ką jis sumanė per [ Dievo ] dvasią , VIEŠPATIES Namų kiemams , visiems Dievo Namus supantiems kambariams bei sandėliams ir įžado aukų sandėliams ,
13028013	kunigų bei levitų padaloms , visiems VIEŠPATIES Namų tarnybos darbams ir visiems VIEŠPATIES Namų tarnybos reikmenims .
13028014	Jis nurodė svorį aukso visų apeigų visiems aukso reikmenims , svorį sidabro visų apeigų visiems sidabro reikmenims ,
13028015	taip pat ir svorį aukso žvakidėms bei jų žibintams , svorį aukso kiekvienai žvakidei ir jos žibintams , svorį sidabro žvakidei ir jos žibintams pagal kiekvienos žvakidės paskirtį .
13028016	Jis nurodė svorį aukso kiekvienam padėtinės duonos eilių stalui ir sidabro — sidabro stalams ,
13028017	ir gryno aukso , naudotino šakutėms , dubenims bei ąsočiams , ir svorį aukso kiekvienam aukso dubeniui bei sidabro — kiekvienam sidabro dubeniui ,
13028018	ir svorį gryniausio aukso , naudotino smilkalų aukurui bei pavyzdžiui vežimo su kerubais , išskleistais sparnais dengiančiais VIEŠPATIES Sandoros Skrynią .
13028019	Jis buvo tiksliai užrašęs brėžinio nurodymus , nes jį vedė VIEŠPATIES ranka .
13028020	Dovydas dar kalbėjo savo sūnui Saliamonui : „ Būk stiprus ir ryžtingas ! Imkis darbo ! Nebijok ir nenusimink , nes VIEŠPATS Dievas , mano Dievas , su tavimi . Jis neatmes ir nepaliks tavęs , kol nebus užbaigti visi darbai VIEŠPATIES Namų tarnybai .
13028021	Štai kunigų ir levitų padalos , parengtos visai Dievo Namų tarnybai . Visuose darbuose su tavimi bus norintys padėti vyrai , turintys išminties ir įgūdžių visokioms užduotims . Taip pat ir pareigūnai , ir visi žmonės darys visa , ką tu įsakysi “ .
13029001	Karalius Dovydas kalbėjo visai sueigai : „ Mano sūnus Saliamonas , kurį vieną Dievas išsirinko , yra jaunas ir be patirties , o užduotis didelė . Juk šventykla ne žmogui , o VIEŠPAČIUI Dievui .
13029002	Užtat aš atidėjau savo Dievo Namams , kiek pajėgiau , aukso daiktams aukso , sidabro daiktams sidabro , vario daiktams vario , geležies daiktams geležies , medžio daiktams medžio , onikso akmens ir akmens inkrustavimui , rubinų ir įvairiaspalvių akmenų , visokių brangakmenių ir gausybę marmuro .
13029003	O dabar , gėrėdamasis savo Dievo Namais , be viso , ką esu atidėjęs šventiesiems Namams , atiduodu savo Dievo Namams savo aukso bei sidabro sankaupas :
13029004	tris tūkstančius aukso — Ofyro aukso — talentų ir septynis tūkstančius gryniausio sidabro talentų Namų sienoms aptraukti
13029005	ir visiems meistrų darbams atlikti , aukso daiktams iš aukso ir sidabro daiktams iš sidabro . Kas dar , atsiduodamas VIEŠPAČIUI , šiandien su noru aukos ? “
13029006	Tada kilčių vadai , giminių vadai , tūkstantininkai bei šimtininkai ir visi karaliaus darbų prižiūrėtojai įteikė savo geros valios atnašas ,
13029007	duodami Dievo Namų tarnybai penkis tūkstančius aukso talentų ir dešimt tūkstančių aukso darikų , dešimt tūkstančių sidabro talentų , aštuoniolika tūkstančių vario talentų ir šimtą tūkstančių geležies talentų .
13029008	Kas tik turėjo brangakmenių , per Jehielio Geršono rankas atidavė juos VIEŠPATIES Namų iždui .
13029009	Žmonės džiaugėsi geros valios atnašomis , nes atnašavo iš visos širdies . Ir karalius Dovydas tuo labai džiaugėsi .
13029010	Tada Dovydas pašlovino VIEŠPATĮ visos bendrijos akivaizdoje . Dovydas tarė : „ Būk pašlovintas , VIEŠPATIE , Izraelio , mūsų tėvo , Dieve , nuo amžių per amžius !
13029011	O VIEŠPATIE , tavo yra didybė , galybė , grožybė , pergalė ir šlovė . Taip , nes tau priklauso visa , kas danguje ir žemėje . O VIEŠPATIE , tau priklauso karalystė , tu esi iškilęs kaip galva virš visko .
13029012	Tu daliji turtus ir garbę , tu visa valdai . Tavo rankoje jėga ir galybė , tavo galioje kiekvieną išaukštinti ir stiprinti .
13029013	Už tai , mūsų Dieve , mes tau dėkojame ir šloviname tavo garbingą vardą .
13029014	Bet kas aš ir kas mano tauta , kad mes galime daryti šią geros valios atnašą ? Juk visa iš tavęs ateina , o mes duodame tau tik tai , ką iš tavo rankos esame gavę .
13029015	Juk tavo akivaizdoje mes tik praeiviai , tik tavo svečiai , kaip ir visi mūsų tėvai . Mūsų dienos žemėje — tarsi šešėlis , išnykstantis be vilties .
13029016	VIEŠPATIE , mūsų Dieve , visa ši gausybė , kurią atidėjome statyti tavo Namams , tavo šventajam vardui , yra iš tavo rankos ir tau priklauso .
13029017	Aš žinau , mano Dieve , kad tu tikrini širdį ir mėgsti dorumą . Dora širdimi noriai atnašavau visus šiuos dalykus , ir dabar pamačiau tavo žmones , čia esančius , tau atnašaujančius gera valia ir su džiaugsmu .
13029018	VIEŠPATIE , mūsų protėvių Abraomo , Izaoko ir Izraelio Dieve , palaikyk tokį jausmą ir tokias mintis savo tautos žmonių širdyse amžinai ir kreipk į save jų širdis .
13029019	Suteik mano sūnui Saliamonui ištikimą širdį , kad laikytųsi tavo įsakymų , pamokymų ir įsakų , kad visus juos vykdytų , kad pastatytų šventyklą , kuriai atidėjau medžiagas “ .
13029020	Tada Dovydas kreipėsi į visą bendriją : „ Šlovinkite VIEŠPATĮ , savo Dievą ! “ Ir visa bendrija pašlovino VIEŠPATĮ , savo protėvių Dievą , nulenkdama galvas ir parpuldama kniūbsčia prieš VIEŠPATĮ ir karalių .
13029021	Kitą dieną jie atnašavo aukas ir deginamąsias atnašas VIEŠPAČIUI : tūkstantį jaučių , tūkstantį avinų ir tūkstantį ėriukų kartu su liejamosiomis atnašomis ir gausybe aukų visam Izraeliui . Tą dieną buvo valgoma ir geriama VIEŠPATIES akivaizdoje su dideliu džiaugsmu .
13029022	Jie antrą kartą paskelbė Dovydo sūnų Saliamoną karaliumi , patepdami jį VIEŠPATIES akivaizdoje valdovu , o Cadoką — kunigu .
13029023	Tada Saliamonas atsisėdo į VIEŠPATIES sostą ir tapo karaliumi vietoj savo tėvo Dovydo . Jam sekėsi , ir jam pakluso visas Izraelis .
13029024	Visi vadai ir galiūnai , taip pat visi kiti karaliaus Dovydo sūnūs , pareikšdami ištikimybę , padavė ranką karaliui Saliamonui .
13029025	VIEŠPATS didžiai išaukštino Saliamoną viso Izraelio akyse ir suteikė jam tokią karališką garbę , kokios prieš jį nė vienas Izraelio karalius nebuvo turėjęs .
13029026	Tad taip Jesės sūnus Dovydas valdė visą Izraelį .
13029027	Jis buvo Izraelio karalius keturiasdešimt metų : septynerius metus karaliavo Hebrone ir trisdešimt trejus — Jeruzalėje .
13029028	Jis numirė žiloje senatvėje , turtingas ir garbingas , ir vietoj jo karaliumi tapo jo sūnus Saliamonas .
13029029	Karaliaus Dovydo darbai nuo pirmo iki paskutinio yra aprašyti regėtojo Samuelio metraščiuose , pranašo Natano metraščiuose ir regėtojo Gado metraščiuose
13029030	kartu su pasakojimais apie visą jo karaliavimą bei žygdarbius ir įvykius , kuriuos patyrė ir jis , ir Izraelis , ir visos kitos žemės karalystės .
14001001	Dovydo sūnus Saliamonas įsitvirtino savo karalystėje . VIEŠPATS , jo Dievas , buvo su juo ir darė jį vis iškilesnį .
14001002	Saliamonas sušaukė visą Izraelį — tūkstantininkus ir šimtininkus , teisėjus ir visus viso Izraelio vadus bei kilčių galvas .
14001003	Tada Saliamonas , lydimas visos su juo buvusios bendrijos , nuėjo į Gibeono aukštumų alką , nes ten buvo Dievo Susitikimo Palapinė , kurią VIEŠPATIES tarnas Mozė buvo padaręs dykumoje .
14001004	Bet Dievo Skrynią Dovydas buvo pargabenęs iš Kirjat Jearimų į vietą , kurią Dovydas buvo parengęs ; jis buvo pastatęs jai palapinę Jeruzalėje .
14001005	Be to , ten , VIEŠPATIES Padangtės priekyje , buvo ir vario aukuras , kurį buvo padaręs Hūro sūnaus Ūrio sūnus Becalelis . Ten Saliamonas ir bendrija teiravosi VIEŠPATIES .
14001006	Saliamonas palypėjo VIEŠPATIES akivaizdoje prie vario aukuro , stovėjusio prie Susitikimo Palapinės , ir atnašavo ant jo tūkstantį deginamųjų aukų .
14001007	Tą naktį Dievas pasirodė Saliamonui ir tarė : „ Prašyk , ko nori , kad tau duočiau “ .
14001008	Saliamonas tarė Dievui : „ Tu parodei didelę ir ištikimą meilę mano tėvui Dovydui ir padarei mane karaliumi vietoj jo .
14001009	Dabar , VIEŠPATIE Dieve , tebūna įvykdytas tavo pažadas mano tėvui Dovydui , nes esi paskyręs mane karaliumi tautos , kuri tokia gausi , kaip dulkės žemėje .
14001010	Tad suteik man išminties ir žinojimo , kaip vesti šią tautą , antraip kas gi pajėgs valdyti šią didelę tavo tautą ? “
14001011	Dievas atsakė Saliamonui : „ Kadangi tai tavo širdyje , ir tu neprašei nuosavybės , turtų , garbės ar savo priešų gyvasties ir net ilgo gyvenimo , bet prašei išminties ir žinojimo , kad pajėgtum valdyti mano tautą , kurios karaliumi tave esu pastatęs ,
14001012	duodu tau išminties ir žinojimo . Duosiu tau taip pat ir turtų , ir nuosavybės , ir garbės tiek , kiek nė vienas pirma tavęs buvusių karalių nėra turėjęs ir nė vienas po tavęs neturės “ .
14001013	Iš aukštumų alko Gibeone , iš Susitikimo Palapinės , Saliamonas grįžo į Jeruzalę ir valdė Izraelį .
14001014	Jis sutelkė kovos vežimų bei raitelių ; jis turėjo keturiolika tūkstančių kovos vežimų ir dvidešimt keturis tūkstančius arklių , kuriuos išdėstė kovos vežimų miestuose ir prie karaliaus Jeruzalėje .
14001015	Karalius padarė sidabrą ir auksą tokius įprastus Jeruzalėje , kaip akmenys , ir kedrų taip apsčiai , kaip sikamoro medžių Šefeloje .
14001016	Saliamono arkliai buvo įvežami iš Egipto ir Kevės . Iš Kevės karaliaus pirkliai juos pirkdavo rinkos kaina .
14001017	Kovos vežimas , įvežtas iš Egipto , kainuodavo šešis šimtus sidabro šekelių , o arklys — šimtą penkiasdešimt . Juos savo ruožtu jie pristatydavo visiems hetitų karaliams ir visiems Aramo karaliams .
14002001	Tada Saliamonas nutarė statyti VIEŠPATIES vardui Namus ir sau karaliaus rūmus .
14002002	Saliamonas pašaukė septyniasdešimt tūkstančių vyrų nešti akmenų ir aštuoniasdešimt tūkstančių vyrų skaldyti akmenų kalnuose drauge su trim tūkstančiais šešiais šimtais prižiūrėtojų .
14002003	Be to , jis davė žinią Tyro karaliui Hiramui : „ Kadaise tu padėjai mano tėvui Dovydui ir siuntei jam kedro rąstų , kad pasistatytų sau rūmus gyventi .
14002004	Štai aš ketinu statyti Namus VIEŠPATIES , savo Dievo , vardui . Aš jam pašvęsiu juos kvepiančių smilkalų atnašavimui jo akivaizdoje , nuolatinei padėtinės duonos eilių atnašai , deginamosioms ryto ir vakaro aukoms šabo , jaunaties ir nustatytų VIEŠPATIES , mūsų Dievo , iškilmių dienomis , kaip Izraelis yra amžinai įpareigotas .
14002005	Namai , kuriuos noriu pastatyti , bus didingi , nes mūsų Dievas didingesnis už visus dievus .
14002006	Bet kas iš tikrųjų gali pastatyti jam Namus ? Juk nei dangus , nei dangaus aukštybės negali jo apimti ! Kas gi aš , kad galėčiau pastatyti jam Namus , nebent kaip vietą smilkalams atnašauti jo akivaizdoje ?
14002007	Tad atsiųsk man išmintingą vyrą , įgudusį apdoroti auksą , sidabrą , varį bei geležį ir violetinę , tamsiai raudonos bei mėlynos spalvos medžiagą , mokantį raižyti , kad dirbtų su amatininkais , kuriuos parūpino mano tėvas Dovydas čia , Judo karalystėje , ir Jeruzalėje .
14002008	Atsiųsk taip pat kedro , kipariso ir algumo medžio sienojų iš Libano , nes žinau , kad tavo tarnai įgudę kirsti medžius Libane . Mano tarnai padės tavo tarnams
14002009	parūpinti daugybę rąstų , nes Namai , kuriuos noriu statyti , bus didingi ir nuostabūs .
14002010	Aš parūpinsiu tavo tarnams , miško kirtėjams , kertantiems medžius , dvidešimt tūkstančių korų grūstų kviečių , dvidešimt tūkstančių korų miežių , dvidešimt tūkstančių batų vyno ir dvidešimt tūkstančių batų aliejaus “ .
14002011	Tyro karalius Hiramas nusiuntė Saliamonui tokį rašytą žodį : „ Kadangi VIEŠPATS myli savo tautą , jis pastatė tave jų karaliumi “ .
14002012	Hiramas tęsė : „ Tebūna pagarbintas VIEŠPATS , Izraelio Dievas , kuris padarė dangų ir žemę , kuris davė karaliui Dovydui išmintingą sūnų , apdovanotą įžvalgiu protu bei supratimu , kaip statyti Namus VIEŠPAČIUI ir karaliaus rūmus sau .
14002013	Tad siunčiu savo meistrą Hiram Abį , įgudusį ir protingą vyrą ,
14002014	sūnų vienos Dano giminės dukterų ; jo tėvas buvo tyrietis . Jis įgudęs apdoroti ir auksą , sidabrą , varį , geležį , akmenį bei medį , ir violetinės , mėlynos ir tamsiai raudonos spalvos siūlus bei ploną drobę , ir raižyti bei sumanyti visa , kas tik bus iš jo reikalaujama , su tavo amatininkais bei mano viešpaties , tavo tėvo Dovydo , amatininkais .
14002015	Dabar tesiunčia mano viešpats savo tarnams kviečių , miežių , vyno ir aliejaus , kurių yra pažadėjęs .
14002016	Mes nukirsime Libane tiek medžių , kiek tau reikia , ir atplukdysime kaip sielius per jūrą į Jafą . Į Jeruzalę juos nugabensi tu “ .
14002017	Tada Saliamonas padarė visų Izraelio krašte gyvenusių svetimtaučių surašymą , panašų į surašymą , kurį buvo daręs jo tėvas Dovydas , ir buvo rasta jų šimtas penkiasdešimt tūkstančių šeši šimtai .
14002018	Iš jų septyniasdešimt tūkstančių buvo paskirti nešikais , aštuoniasdešimt tūkstančių — akmenskaldžiais kalnuose , o trys tūkstančiai — prižiūrėtojais , kad žmonės dirbtų .
14003001	Tada Saliamonas pradėjo statyti Namus VIEŠPAČIUI Jeruzalėje ant Morijos kalno , kur VIEŠPATS buvo pasirodęs jo tėvui Dovydui , toje vietoje , kurią buvo nurodęs Dovydas , Ornano Jebusiečio klojime .
14003002	Jis pradėjo statyti savo karaliavimo ketvirtų metų antro mėnesio antrą dieną .
14003003	Štai Saliamono nustatyti Dievo Namų matmenys : šešiasdešimt senovinio mato uolekčių ilgio ir dvidešimt uolekčių pločio .
14003004	Prieangis priešais Namų navą buvo dvidešimt uolekčių ilgio ir Namų pločio , aukštis — šimtas dvidešimt uolekčių . Jo vidus buvo paauksuotas grynu auksu .
14003005	Didžiąją navą Saliamonas apmušė kipariso medžiu , aptraukė grynu auksu ir išraižė palmių bei vainikų .
14003006	Jis nusagstė pastatą brangakmenių įtvarais . Auksas buvo iš Parvaimų .
14003007	Auksu jis apmušė Namus — sijas , slenksčius , sienas ir duris ; ant sienų išraižė kerubus .
14003008	Jis padarė šventų šventąją ; jos ilgis buvo lygus Namų pločiui — dvidešimt uolekčių , o plotis — dvidešimt uolekčių ; apmušė ją šešiais šimtais talentų gryno aukso .
14003009	Vinių svoris buvo penkiasdešimt aukso šekelių . Panašiai jis apmušė auksu viršutinius kambarius .
14003010	Šventų šventojoje jis padarė du drožtus kerubus ir paauksavo .
14003011	Išskleisti kerubų sparnai buvo dvidešimt uolekčių : vienas sparnas , liečiantis vieną Namų sieną , penkių uolekčių ilgio , ir kitas sparnas , liečiantis kito kerubo sparną , penkių uolekčių ilgio ;
14003012	vienas sparnas kito kerubo , liečiantis kitą Namų sieną , penkių uolekčių ilgio , ir kitas sparnas , liečiantis pirmojo kerubo sparną , penkių uolekčių ilgio .
14003013	Taigi sparnai šių kerubų buvo išskleisti dvidešimt uolekčių ; kerubai stovėjo ant kojų , atsigręžę į navą .
14003014	Saliamonas pagamino užuolaidą iš mėlynos , violetinės bei tamsiai raudonos spalvos siūlų ir plonos drobės su joje išsiuvinėtais kerubais .
14003015	Priešais Namus jis padarė du trisdešimt penkių uolekčių stulpus ; antgaliai jų viršūnėje buvo penkių uolekčių .
14003016	Jis padirbo vėrinio išvaizdos vainikų ir uždėjo ant stulpų viršaus ; padarė šimtą granatmedžio obuolių ir uždėjo juos ant vainikų .
14003017	Stulpus pastatė priešais šventovę priekyje : vieną — dešinėje , o kitą — kairėje . Dešinysis buvo pavadintas Jachinu , o kairysis — Boazu .
14004001	Jis padarė vario aukurą dvidešimt uolekčių ilgio , dvidešimt uolekčių pločio ir dešimt uolekčių aukščio .
14004002	Jis nuliedino jūrą . Ji buvo apskrita , dešimt uolekčių nuo vieno krašto ligi kito , penkių uolekčių aukščio , o jos apskritimo ilgis buvo trisdešimt uolekčių .
14004003	Po ja buvo jaučių atvaizdai , dešimt uolekčių dydžio , supantys jūrą ; jaučių , nuliedintų tuo pačiu liejimu , buvo dvi eilės .
14004004	Jūra stovėjo ant dvylikos jaučių : trys buvo atgręžti į šiaurę , trys — į vakarus , trys — į pietus ir trys — į rytus . Ant jų buvo pastatyta jūra ; jaučių užpakaliai buvo nugręžti į vidaus pusę .
14004005	Jos sienelių storis buvo delno platumo , o briauna padaryta kaip briauna taurės , tarsi lelijos žiedo vainiklapiai ; jos talpa buvo du tūkstančiai batų .
14004006	Jis padarė dešimt praustuvų plovimui ; penkis pastatė dešiniame šone ir penkis — kairiame . Juose buvo skalaujamos deginamosioms aukoms skirtos atnašų dalys , o jūra buvo skirta kunigams apsiplauti .
14004007	Jis padarė dešimt žvakidžių iš aukso , kaip įsakyta , ir pastatė jas navoje : penkias — dešiniame šone ir penkias — kairiame .
14004008	Jis padarė dešimt stalų ir pastatė juos navoje , penkis — dešiniame šone ir penkis — kairiame . Jis padarė šimtą aukso dubenų šlakstymui .
14004009	Jis pastatė kunigų kiemą , didįjį kiemą ir padarė duris didžiajam kiemui ; duris aptraukė variu .
14004010	Jūrą pastatė dešiniame šone , prie pietrytinio Namų kampo .
14004011	Hiramas taip pat padarė puodų , bertuvių bei dubenų . Taip Hiramas užbaigė darbą , kurį turėjo atlikti karaliui Saliamonui VIEŠPATIES Namuose :
14004012	du stulpus , du užraitus ir du antgalius stulpų viršūnėms ; du vainikus apdengti dviem antgalių užraitams ant stulpų viršūnių ;
14004013	keturis šimtus granatmedžio obuolių dviem vainikams , po dvi eiles granatmedžio obuolių kiekvienam vainikui , dviem antgalių užraitams apdengti ant stulpų viršūnių .
14004014	Jis padarė pastovus , praustuvus ant pastovų ,
14004015	jūrą ir dvylika jaučių po ja .
14004016	Puodai , bertuvės , šakės ir visi reikmenys , Hiram Abio padaryti karaliui Saliamonui VIEŠPATIES Namams , buvo iš blizgančio vario .
14004017	Karalius nuliedino juos molinėje žemėje Jordano lygumoje tarp Sukotų ir Ceredos .
14004018	Saliamonas padarė šių reikmenų tiek daug , kad vario svorio nebuvo galima nustatyti .
14004019	Saliamonas padarė visus Dievo Namuose buvusius reikmenis : aukso aukurą , padėtinės duonos stalus ,
14004020	žvakides ir žibintus iš gryno aukso , kad degtų , kaip įsakyta , prieš vidinę šventyklą ,
14004021	vainiklapius , žibintus bei reples iš gryno aukso ,
14004022	žnyples , šlakstymo dubenis , samčius ir keptuves iš gryno aukso . O Namų įėjimo durys į Namų vidinę dalį — į šventų šventąją — ir Namų navos durys buvo iš aukso .
14005001	Taip buvo užbaigti visi darbai , kurių Saliamonas buvo ėmęsis VIEŠPATIES Namuose . Saliamonas atnešė savo tėvo šventąsias atnašas — sidabrą , auksą , reikmenis — ir padėjo Dievo Namų ižde .
14005002	Tada Saliamonas sušaukė Izraelio seniūnus — giminių vadus ir izraelitų kilčių vadus — atnešti VIEŠPATIES Sandoros Skrynią iš Dovydo miesto , tai yra Siono , į Jeruzalę .
14005003	Visi izraelitai suėjo pas karalių per septinto mėnesio iškilmes .
14005004	Suėjus visiems Izraelio seniūnams , levitai paėmė nešti Skrynią .
14005005	Jie nešė Skrynią , Susitikimo Palapinę ir visus Padangtėje buvusius šventuosius reikmenis ; nešė juos levitai kunigai .
14005006	Tuo tarpu karalius Saliamonas ir visa Izraelio bendrija , susirinkusi pas jį priešais Skrynią , paaukojo tokią daugybę avių ir jaučių , kad nebuvo įmanoma nei suskaičiuoti , nei vertės nustatyti .
14005007	Kunigai atnešė VIEŠPATIES Sandoros Skrynią į jos vietą vidinėje Namų šventykloje — į šventų šventąją , po kerubų sparnais .
14005008	Kerubai buvo taip išskleidę sparnus virš vietos , skirtos Skryniai , kad kerubai uždengė iš viršaus Skrynią ir jos kartis .
14005009	Kartys kyšojo iš Skrynios , ir nuo vidinės šventyklos priekio tebuvo matyti jų galai . Iš lauko jų nebuvo matyti . Ten ji liko iki šios dienos .
14005010	Skrynioje buvo tik dvi plokštės , kurias Mozė buvo įdėjęs prie Horebo , kur VIEŠPATS sudarė Sandorą su izraelitais po jų išėjimo iš Egipto .
14005011	Kunigams išėjus iš Šventyklos — visi dalyvaujantys kunigai buvo save pašventinę , nepaisydami padalų eilės , —
14005012	visi levitai giesmininkai — Asafas , Hemanas ir Jedutūnas , jų sūnūs bei broliai , apsirengę plonos drobės apdarais , laikydami cimbolus , arfas ir lyras , stovėjo į rytus nuo aukuro su šimtu dvidešimt kunigų , pučiančių trimitus .
14005013	Trimitininkai ir giesmininkai įsitraukė sutartinai į šlovės ir padėkos giesmę VIEŠPAČIUI , didėjant trimitų , cimbolų ir kitų muzikos instrumentų garsams VIEŠPATIES šlovei , „ nes jis geras , nes jo ištikimoji meilė amžina “ . Namai , VIEŠPATIES Namai , buvo pripildyti debesies .
14005014	Dėl šio debesies kunigai nebegalėjo išbūti ir atlikti tarnybos , nes VIEŠPATIES šlovė pripildė Dievo Namus .
14006001	Tada Saliamonas tarė : „ VIEŠPATS nori gyventi tamsiame debesyje .
14006002	Pastačiau tau didingus Namus , amžiną buveinę tau gyventi “ .
14006003	Paskui , visai Izraelio bendrijai stovint , karalius atsigręžė ir palaimino visą Izraelio bendriją .
14006004	Jis tarė : „ Tebūna pašlovintas VIEŠPATS , Izraelio Dievas , kuris savo ranka įvykdė , ką savo lūpomis buvo pažadėjęs mano tėvui Dovydui , tardamas :
14006005	‘ Nuo tos dienos , kurią išvedžiau savo tautą iš Egipto žemės , niekada neišsirinkau tarp Izraelio giminių miesto , kuriame būtų pastatyti Namai mano vardui , nei išsirinkau žmogaus savo tautos valdovu .
14006006	Bet išsirinkau Jeruzalę , kad ten gyventų mano vardas , ir išsirinkau Dovydą būti mano tautos Izraelio karaliumi ’ .
14006007	Mano tėvas Dovydas širdyje geidė pastatyti Namus VIEŠPATIES , Izraelio Dievo , vardui .
14006008	Bet VIEŠPATS mano tėvui Dovydui pasakė : ‘ Gerai darai , norėdamas pastatyti Namus mano vardui . Gerai darai , kad to nori .
14006009	Tačiau tu Namų nestatysi , bet tavo sūnus , gimęs tau , pastatys Namus mano vardui ’ .
14006010	O dabar VIEŠPATS įvykdė pažadą , kurį buvo davęs , nes aš esu savo tėvo Dovydo vietoje ir sėdžiu Izraelio soste , kaip VIEŠPATS pažadėjo , ir pastačiau Namus VIEŠPATIES , Izraelio Dievo , vardui .
14006011	Ten aš padėjau Skrynią , kurioje yra VIEŠPATIES Sandora , sudaryta su Izraelio tauta “ .
14006012	Tada Saliamonas , stovėdamas prieš VIEŠPATIES aukurą visos Izraelio bendrijos akivaizdoje , išskėtė rankas .
14006013	Saliamonas buvo padaręs penkių uolekčių ilgio , penkių uolekčių pločio ir trijų uolekčių aukščio vario pakylą ir pastatęs ją didžiojo kiemo viduryje . Jis stovėjo ant jos . Tada jis suklupo ant kelių visos Izraelio bendrijos akivaizdoje ir , pakėlęs rankas į dangų ,
14006014	tarė : „ VIEŠPATIE , Izraelio Dieve , nėra kito Dievo kaip tu nei danguje , nei žemėje . Tu laikaisi Sandoros ir rodai ištikimą meilę savo tarnams , kurie tavo akivaizdoje iš visos širdies elgiasi dorai .
14006015	Tu savo tarnui , mano tėvui Dovydui , įvykdei , ką buvai pažadėjęs . Iš tikrųjų , ką pažadėjai savo lūpomis , šiandien įvykdei savo ranka .
14006016	Tad dabar , VIEŠPATIE , Izraelio Dieve , įvykdyk savo tarnui , mano tėvui Dovydui , ir tą pažadą , kurį jam davei , tardamas : ‘ Nestigs tau niekada mano akivaizdoje palikuonio , sėdinčio Izraelio soste , jeigu tik tavo vaikai bus atidūs savo keliui ir eis mano mokymo taku , kaip tu ėjai mano akivaizdoje ’ .
14006017	Tad dabar , VIEŠPATIE , Izraelio Dieve , tebūna patvirtintas pažadas , kurį davei savo tarnui , mano tėvui Dovydui .
14006018	Bet argi iš tikrųjų Dievas gyvens žemėje su mirtingaisiais ? Net dangus ir dangaus aukštybės negali tavęs sutalpinti . Kaipgi galėtų tai padaryti šie Namai , kuriuos aš pastačiau !
14006019	Tačiau atsižvelk į savo tarno maldą ir prašymą , o VIEŠPATIE , mano Dieve , išgirsdamas šauksmą ir maldą , kuria tavo tarnas meldžiasi tau .
14006020	Tebūna atviros tavo akys dieną ir naktį šiems Namams — buveinei , kurioje tu apgyvendinai savo vardą , kad išklausytum maldą , kai tavo tarnas melsis šioje vietoje .
14006021	Girdėdamas maldavimus , kai tik tavo tarnas ir tavo tauta Izraelis šioje vietoje šauksis tavęs , išklausyk savo dangaus buveinėje , išklausyk ir atleisk .
14006022	Kai tik žmogus nusidės artimui ir turės duoti priesaiką , kai ateis ir prisieks prieš tavo aukurą šiuose Namuose ,
14006023	išgirsk danguje ir nedelsk paskelbti savo tarnams nuosprendį , kaltąjį pasmerkdamas bei uždėdamas jam ant galvos bausmę už jo elgesį , o teisųjį apgindamas bei atlygindamas jam pagal jo teisumą .
14006024	Jeigu tavo tauta Izraelis būtų priešo nugalėta , nes buvo tau nusidėjusi , bet sugrįžtų pas tave , išpažintų tavo vardą , siųstų maldą ir prašymą tau šiuose Namuose ,
14006025	išklausyk danguje , atleisk savo tautos Izraelio nuodėmę ir parvesk juos atgal į žemę , kurią davei jiems ir jų protėviams .
14006026	Jeigu dangus būtų uždarytas ir nebūtų lietaus dėl to , kad jie tau nusidėjo , bet vis dėlto jie melstųsi šioje vietoje , išpažintų tavo vardą , gręžtųsi nuo savo nuodėmės , nes tu juos vargini ,
14006027	išklausyk danguje ir atleisk savo tarnų , savo Izraelio tautos , nuodėmę , pamokydamas tikrojo kelio , kuriuo jie turėtų eiti . Suteik lietaus savo kraštui , kurį esi davęs savo tautai kaip paveldą .
14006028	Taip pat jeigu krašte kiltų badas , jei jį ištiktų maras , amaras ar miltligė , skėriai ar vikšrai , jeigu priešai apgultų kurioje nors krašto gyvenvietėje , bet kokioje nelaimėje ir bet kokioje ligoje ,
14006029	kad ir kokia malda , kad ir koks prašymas kiltų iš pavienio ar iš visos tavo tautos Izraelio , taip pajutusio savo nelaimę ir savo skausmą , kad tiestų rankas šių Namų link ,
14006030	išklausyk danguje , savo dangaus buveinėje , ir atleisk . Elkis su kiekvienu pagal jo elgesį , žinodamas , kas žmogaus širdyje , nes tik tu pažįsti visų žmonių širdis ,
14006031	kad jie garbintų tave per visas gyvenimo dienas , gyvendami krašte , kurį davei jų protėviams .
14006032	Panašiai , jei svetimtautis , nepriklausantis tavo tautai Izraeliui , ateitų iš tolimos šalies , vedamas tavo didžio vardo , galingos rankos ir tvirto peties , ir melstųsi prie šių Namų ,
14006033	išklausyk savo dangaus buveinėje ir suteik , ko tik svetimtautis prašo , idant visos žemės tautos pažintų tavo vardą ir garbintų tave , kaip daro tavo tauta Izraelis , ir žinotų , kad tavo vardu vadinami šie Namai , kuriuos pastačiau .
14006034	Kai tavo tauta eis į žygį prieš savo priešą , kad ir kokiu keliu tu juos besiųstum , ir melsis VIEŠPAČIUI , atsisukę į miestą , kurį tu išsirinkai , ir į Namus , kuriuos tavo vardui pastačiau ,
14006035	išklausyk danguje jų maldą ir prašymą , palaikyk jų reikalą .
14006036	Kai jie tau nusidės , nes nėra žmogaus , kuris nenusidėtų , ir tu supykęs atiduosi juos priešui , kad būtų išvesti toli ar arti į priešo kraštą ,
14006037	jeigu krašte , į kurį buvo išvesti , jie paims į širdį , atsivers ir maldaus tavęs savo nelaisvės šalyje , sakydami : ‘ Nusidėjome , užsitraukėme kaltę , nedorai elgėmės ’ , —
14006038	jeigu jie grįš pas tave visa širdimi ir visa gyvastimi savo nelaisvės krašte , į kurį buvo išvesti , ir melsis atsigręžę į kraštą , kurį tu davei jų protėviams , į miestą , kurį esi išsirinkęs , ir į Namus , kuriuos pastačiau tavo vardui ,
14006039	išklausyk savo dangaus buveinėje jų maldą ir prašymus , palaikyk jų reikalą ir atleisk tau nusidėjusiems savo žmonėms .
14006040	Tad dabar , mano Dieve , tavo akys tebūna atviros ir tavo ausys atidžios maldai iš šios vietos !
14006041	Tad dabar , VIEŠPATIE Dieve , pakilk ir ženk , tu ir tavo galingoji Skrynia , į savo poilsio vietą . Išganymu teapsivelka tavo kunigai , VIEŠPATIE Dieve ; tavo gerumu tesidžiaugia tau ištikimieji , VIEŠPATIE Dieve .
14006042	VIEŠPATIE Dieve , neatmesk savo pateptojo , atsimink savo ištikimąją meilę savo tarnui Dovydui ! “
14007001	Saliamonui baigus maldą , ugnis nužengė iš dangaus ir sudegino deginamąją atnašą ir aukas . VIEŠPATIES šlovė pripildė Namus .
14007002	Kunigai negalėjo įeiti į VIEŠPATIES Namus , nes VIEŠPATIES šlovė buvo pripildžiusi VIEŠPATIES Namus .
14007003	Visi izraelitai , pamatę nužengiančią ugnį ir VIEŠPATIES šlovę į Namus , puolė kniūbsti ant žemės ir , garbindami ir dėkodami VIEŠPAČIUI , tarė : „ Nes jis geras , nes jo ištikimoji meilė amžina “ .
14007004	Tada karalius ir visi žmonės atnašavo aukas VIEŠPATIES akivaizdoje .
14007005	Karalius atnašavo aukoms dvidešimt du tūkstančius jaučių ir šimtą dvidešimt tūkstančių avių . Taip karalius ir visi žmonės pašventino Dievo Namus .
14007006	Kunigai stovėjo savo tarnybos vietose , kaip ir levitai , laikydami VIEŠPATIES giesmės instrumentus , kuriuos karalius Dovydas buvo parūpinęs reikšti „ Padėką VIEŠPAČIUI , nes amžina jo ištikimoji meilė ! “ — ir giedodami Dovydo sukurtas giesmes . Jiems priešpriešiais pūtė trimitus kunigai , tuo tarpu visas Izraelis stovėjo .
14007007	Saliamonas pašventino vidurį kiemo , kuris buvo priešais VIEŠPATIES Namus , nes ten jis atnašavo deginamąsias aukas ir bendravimo atnašų taukus , o Saliamono padirbtas vario aukuras negalėjo sutalpinti deginamųjų aukų , javų atnašų ir bendravimo aukų riebiųjų dalių .
14007008	Tuo metu Saliamonas šventė septynių dienų iškilmes , o su juo — visas Izraelis , didžiulė bendrija nuo Lebo Hamato iki Egipto upės .
14007009	Aštuntą dieną buvo švenčiama iškilminga sueiga , nes jie buvo šventę aukuro pašventinimą septynias dienas ir septynių dienų iškilmes .
14007010	Septinto mėnesio dvidešimt trečią dieną jis paleido namo žmones , džiūgaujančius ir smagiai nusiteikusius dėl gerumo , kurį VIEŠPATS buvo parodęs ir Dovydui , ir Saliamonui , ir savo Izraelio tautai .
14007011	Taip Saliamonas užbaigė statyti VIEŠPATIES Namus ir karaliaus rūmus . Visa , ką Saliamonas buvo sumanęs savo širdyje padaryti VIEŠPATIES Namuose ir savo rūmuose , jis sėkmingai užbaigė .
14007012	Tada VIEŠPATS pasirodė Saliamonui naktį ir tarė : „ Aš išklausiau tavo maldą ir išsirinkau šią buveinę sau , kad ji būtų aukos Namai .
14007013	Kai taip uždarysiu dangų , kad nebus lietaus , ar įsakysiu skėriams nuniokoti kraštą , ar atsiųsiu marą į savo tautą ,
14007014	jeigu mano tauta , vadinama mano vardu , nusižemins , melsis , ieškos mano veido ir nusigręš nuo savo nedorų kelių , aš išgirsiu savo dangaus buveinėje , atleisiu nuodėmes ir atgaivinsiu kraštą .
14007015	Tad dabar mano akys bus atviros ir mano ausys bus atidžios maldoms iš šios buveinės .
14007016	Juk aš išsirinkau ir pašvenčiau šiuos Namus , kad juose amžinai būtų mano vardas . Visada ten bus mano akys ir mano širdis !
14007017	O jeigu tu taip elgsiesi mano akivaizdoje , kaip elgėsi tavo tėvas Dovydas , ir , laikydamasis mano įstatų ir įsakų , darysi visa , ką esu tau įsakęs ,
14007018	aš padarysiu tavo karališką sostą tvirtą , kaip esu padaręs Sandorą su tavo tėvu Dovydu , tardamas : ‘ Nestigs tau niekada palikuonio , valdančio Izraelį ’ .
14007019	Bet jeigu nusigręšite ir paliksite mano įstatus ir įsakymus , kuriuos jums daviau , eisite ir tarnausite kitiems dievams , garbinsite juos ,
14007020	išrausiu žmones iš krašto , kurį esu jiems davęs , ir šiuos Namus , kuriuos pašvenčiau savo vardui , išmesiu iš akių ir paversiu juos pajuokos patarle ir priežodžiu visose tautose .
14007021	O prie šių Namų , kadaise tokių didingų , kiekvienas praeivis baisėsis ir klaus : ‘ Kodėl VIEŠPATS taip pasielgė su šiuo kraštu ir šiais Namais ? ’
14007022	Bus atsakyta : ‘ Kadangi jie paliko VIEŠPATĮ , savo protėvių Dievą , kuris išvedė juos iš Egipto , ir prisirišo prie kitų dievų , juos garbindami ir jiems tarnaudami , jis atsiuntė jiems visas šias nelaimes ’ “ .
14008001	Baigiantis dvidešimt metų , per kuriuos buvo pastatęs VIEŠPATIES Namus ir savo paties rūmus ,
14008002	Saliamonas atstatė ir miestus , kuriuos jam buvo davęs Hiramas , ir apgyvendino juose izraelitus .
14008003	Saliamonas surengė žygį prieš Hamat Cobą ir ją paėmė .
14008004	Jis įtvirtino Tadmorą dykumoje ir visus įgulų miestus , kuriuos buvo pastatęs Hamate .
14008005	Jis atstatė Aukštutinį Bet Horoną ir Žemutinį Bet Horoną , sutvirtino miestus sienomis , vartais ir velkėmis ,
14008006	taip pat Baalatą bei visus Saliamono įgulų miestus , visus kovos vežimų miestus , visus raitelių miestus ir viską , ką tik Saliamonas norėjo pastatyti Jeruzalėje bei Libane ir visose savo valdose .
14008007	Visus žmones , išlikusius iš hetitų , amoritų , perizų , hivų ir jebusiečių , kurie nebuvo kilę iš Izraelio ,
14008008	tai yra iš jų palikuonių , dar likusių krašte , kurių izraelitai nebuvo sunaikinę , Saliamonas pašaukė į lažo darbus , kaip tebėra ir šiandien .
14008009	Bet Saliamonas nepadarė vergais savo darbams nė vieno izraelito , nes jie tapo kariais ir jo pareigūnų vadais , jo kovos vežimų vadais ir jo raitelių vadais .
14008010	Jie buvo karaliaus Saliamono pareigūnų galvos , vadovavę darbams ir prižiūrėję žmones ; jų buvo du šimtai penkiasdešimt .
14008011	Saliamonas perkėlė faraono dukterį iš Dovydo miesto į rūmus , kuriuos buvo jai pastatęs , nes sakė sau : „ Jokia mano žmona negyvens Izraelio karaliaus Dovydo rūmuose , nes vietos , kur atėjo VIEŠPATIES Skrynia , yra šventos “ .
14008012	Tuo metu Saliamonas atnašavo VIEŠPAČIUI deginamąsias aukas ant VIEŠPATIES aukuro , kurį buvo pastatęs priešais Prieangį ,
14008013	kaip reikalavo kasdienė pareiga pagal Mozės įsakymą šabams , jaunatims ir trims metinėms iškilmėms — Neraugintosios duonos šventėms , Savaičių šventėms ir Palapinių šventėms .
14008014	Sekdamas savo tėvo Dovydo įsaką , jis paskyrė kunigų būrį jų tarnybai , levitus jų užduočiai giesme šlovinti ir tarnauti kunigų prižiūrimiems , kaip reikalavo kasdienės pareigos , ir vartininkus iš eilės prie kiekvienų vartų , nes taip buvo įsakęs Dievo žmogus Dovydas .
14008015	Jokiu atžvilgiu nebuvo nukrypta nuo to , ką karalius buvo įsakęs ar dėl kunigų ir levitų šiuose visuose dalykuose , ar dėl sandėlių .
14008016	Taip sėkmingai atlikti visi Saliamono darbai nuo tos dienos , kai buvo padėti VIEŠPATIES Namų pamatai , iki VIEŠPATIES Namai buvo visiškai užbaigti .
14008017	Tada Saliamonas nuvyko į Ecjon Geberą ir Elatą Edomo krašto jūros pakrantėje .
14008018	Hiramas per savo tarnus atsiuntė jam laivų ir patyrusių jūreivių . Jie nukeliavo drauge su Saliamono tarnais į Ofyrą ir pargabeno Saliamonui keturis šimtus talentų aukso .
14009001	Išgirdusi apie Saliamono garsą , išmėginti jo sunkiais klausimais į Jeruzalę atvyko Šebos karalienė su labai gausia palyda ir kupranugariais , apkrautais kvepalais , daugybe aukso ir brangakmeniais . Atvykusi pas Saliamoną , ji kalbėjosi su Saliamonu apie viską , kas tik gulėjo jai ant širdies .
14009002	Saliamonas atsakė į visus jos klausimus . Nebuvo dalyko , kurio Saliamonas nebūtų žinojęs , nei klausimo , į kurį nebūtų galėjęs atsakyti .
14009003	Pamačiusi Saliamono išmintį , rūmus , kuriuos buvo pastatęs ,
14009004	stalo valgius , dvariškių patalpas , tarnų paslaugas ir apdarą , taurininkus bei jų apdarą ir jo atnašautas deginamąsias aukas VIEŠPATIES Namuose , ji neteko žado .
14009005	Ji sakė karaliui : „ Kalbos , kurias girdėjau savo šalyje apie tavo darbus ir išmintį , buvo teisingos ,
14009006	bet aš netikėjau kalbomis , kol neatvykau ir pati savo akimis nepamačiau . Tikėk manimi , man nė pusės tiesos nebuvo pasakyta apie tavo didelę išmintį . Tu perdėm viršiji kalbas , kurias buvau girdėjusi .
14009007	Laimingi tavo žmonės ! Laimingi tavo dvariškiai , kurie visada tau tarnauja ir tavo išmintį girdi !
14009008	Tebūna pašlovintas VIEŠPATS , tavo Dievas , kuriam tu taip patikai , kad jis pasodino tave savo soste karaliumi VIEŠPAČIUI , tavo Dievui tarnauti . Kadangi tavo Dievas pamilo Izraelį ir norėjo padaryti jį amžinai saugų , jis padarė tave jų karaliumi , kad vykdytumei teisingumą ir teisumą “ .
14009009	Ji apdovanojo karalių šimtu aukso talentų ir daugybe kvepalų bei brangakmenių . Nebuvo tokių kitų kvepalų kaip tie , kuriuos Šebos karalienė įteikė karaliui Saliamonui .
14009010	Be to , Hiramo tarnai ir Saliamono tarnai , kurie pargabeno aukso iš Ofyro , pargabeno taip pat algumo medžio ir brangakmenių .
14009011	Iš algumo medžio karalius padarė laiptus VIEŠPATIES Namams ir karaliaus rūmams , taip pat lyras bei arfas giesmininkams . Panašių į juos iki tol nebuvo matyta Judo krašte .
14009012	O karalius Saliamonas savo ruožtu įvykdė kiekvieną Šebos karalienės norą , viršydamas tai , ką ji buvo atgabenusi karaliui . Tada ji drauge su dvariškiais sugrįžo į savo šalį .
14009013	Auksas , kurio Saliamonas gaudavo kasmet , svėrė šešis šimtus šešiasdešimt šešis aukso talentus ,
14009014	neskaitant to , kuris ateidavo iš verteivų ir pirklių . Ir iš visų Arabijos karalių bei sričių valdytojų ateidavo Saliamonui aukso ir sidabro .
14009015	Karalius Saliamonas padarė du šimtus didelių skydų iš kalstyto aukso ; į kiekvieną didelį skydą suėjo šeši šimtai aukso šekelių .
14009016	Jis padarė tris šimtus priedangos skydų iš kalstyto aukso ; į kiekvieną priedangos skydą suėjo trys šimtai aukso šekelių . Juos karalius padėjo į Libano miško rūmus .
14009017	Karalius padarė didelį sostą iš dramblio kaulo ir aptraukė geriausiu auksu .
14009018	Į sostą vedė šeši laiptai . Sostas turėjo aukso pakojį , pritvirtintą prie sosto ; prie abiejų sėdynės šonų buvo atramos rankoms . Du liūtai stovėjo šalia atramų rankoms ,
14009019	o dvylika liūtų stovėjo ant šešių laiptų , po šešis viename ir kitame šone . Niekada nieko panašaus į tai nebuvo padaryta jokioje kitoje karalystėje .
14009020	Be to , visos Saliamono taurės buvo iš aukso , ir visi Libano miško rūmų indai buvo iš gryno aukso . Sidabras buvo nieku laikomas Saliamono dienomis .
14009021	Mat karaliaus laivai nuplaukdavo į Taršišą su Hiramo tarnais . Kartą per trejus metus Taršišo laivai parplaukdavo , atgabendami aukso , sidabro , dramblio kaulo , beždžionių ir povų .
14009022	Taip karalius Saliamonas viršijo visus žemės karalius turtais ir išmintimi .
14009023	Visi žemės karaliai stengėsi pamatyti Saliamoną , norėdami išgirsti išmintį , kurią Dievas buvo įdėjęs jam į širdį .
14009024	Kiekvienas jų atgabendavo duoklę — daiktų iš sidabro ir aukso , drabužių , ginklų , kvepalų , arklių , mulų ; taip vyko daugelį metų .
14009025	Saliamonas turėjo keturis tūkstančius gardų arkliams bei kovos vežimams ir dvylika tūkstančių arklių , kuriuos išdėstė kovos vežimų miestuose ir prie karaliaus Jeruzalėje .
14009026	Jis valdė visus karalius nuo Eufrato iki filistinų žemės ir Egipto ribos .
14009027	Karalius padarė sidabrą tokį apstų Jeruzalėje kaip akmenis ir kedro medį tokį apstų kaip sikomoro medžiai Šefeloje .
14009028	Saliamonui arkliai buvo gabenami iš Egipto ir visų kraštų .
14009029	O kiti Saliamono darbai nuo pirmo iki paskutinio argi nėra aprašyti pranašo Natano metraštyje , Ahijos Šilojiečio pranašystėje ir regėtojo Jedojo regėjimuose apie Nebato sūnų Jeroboamą ?
14009030	Saliamonas valdė Jeruzalėje visą Izraelį keturiasdešimt metų .
14009031	Saliamonas užmigo su savo protėviais ir buvo palaidotas savo tėvo Dovydo mieste , ir vietoj jo karaliumi tapo jo sūnus Rehabeamas .
14010001	Rehabeamas nuvyko į Sichemą , nes ten visas Izraelis buvo suėjęs paskelbti jį karaliumi .
14010002	Išgirdęs apie tai , Nebato sūnus Jeroboamas — jis buvo Egipte , pabėgęs nuo karaliaus Saliamono — sugrįžo iš Egipto .
14010003	Jis buvo pašauktas į sueigą . Taigi Jeroboamas ir visas Izraelis atėjo ir kalbėjo Rehabeamui :
14010004	„ Tavo tėvas uždėjo mums sunkų jungą . Tad dabar palengvink savo tėvo kietą lažą bei jo uždėtą sunkųjį jungą , ir mes tau tarnausime “ .
14010005	Jis atsakė jiems : „ Ateikite pas mane vėl po trijų dienų “ . Žmonėms nuėjus ,
14010006	karalius Rehabeamas tarėsi su seniūnais , kurie buvo tarnavę jo tėvui dar jam gyvam esant , klausdamas : „ Kaip jūs patariate atsakyti šiems žmonėms ? “
14010007	Atsakydami jie kalbėjo : „ Jei būsi geras šiems žmonėms ir patenkinsi juos , maloniai su jais kalbėdamasis , jie bus tavo tarnai amžinai “ .
14010008	Seniūnų duoto patarimo jis nepaisė , bet tarėsi su tais jaunais vyrais , kurie buvo su juo augę ir dabar jam tarnavo .
14010009	Jų klausė : „ Ką patariate sakyti žmonėms , kurie sakė : ‘ Palengvink jungą , kurį tavo tėvas mums uždėjo ? ’ “
14010010	Jaunieji vyrai , kartu su juo augę , atsakė jam : „ Taip turi kalbėti žmonėms , kurie tau sakė : ‘ Tavo tėvas padarė mūsų jungą sunkų , bet tu turi jį mums palengvinti ’ . Pasakyk jiems : ‘ Mano mažylis pirštas storesnis už mano tėvo juosmenį .
14010011	Taigi mano tėvas uždėjo jums sunkų jungą , o aš dar pridėsiu prie jūsų jungo . Mano tėvas plakė jus botagais , o aš plaksiu jus skorpionais ’ “ .
14010012	Jeroboamas ir visi žmonės sugrįžo pas Rehabeamą trečią dieną , kaip karalius buvo pasakęs : „ Ateikite pas mane vėl po trijų dienų “ .
14010013	Jiems karalius davė šiurkštų atsakymą . Karalius Rehabeamas nepaisė seniūnų patarimo .
14010014	Kalbėdamas pagal jaunųjų vyrų patarimą , tarė jiems : „ Mano tėvas jūsų jungą padarė sunkų , bet aš prie to dar pridėsiu . Mano tėvas plakė jus botagais , o aš plaksiu jus skorpionais “ .
14010015	Taigi karalius žmonių neklausė , nes taip buvo Dievo skirta , kad VIEŠPATS įvykdytų savo žodį , kurį buvo ištaręs per Ahiją Šilojietį Nebato sūnui Jeroboamui .
14010016	Kai visas Izraelis pamatė , kad karalius nenori jų klausyti , žmonės , atsakydami karaliui , tarė : „ Kokia mums dalis , Dovyde ? Nėra mums paveldo Jesės sūnuje ! Izraeli , visi į savo palapines ! Dabar , Dovydai , rūpinkis savo namais ! “ Taigi visas Izraelis sugrįžo į savo namus .
14010017	Bet Rehabeamas ir toliau valdė izraelitus , gyvenančius Judo miestuose .
14010018	Kai karalius nusiuntė Adoramą , tuometinį lažo darbų vykdytoją , izraelitai užmušė jį akmenimis . Tada karalius Rehabeamas paskubomis įšoko į kovos vežimą ir bėgo į Jeruzalę .
14010019	Taip Izraelis ir maištavo prieš Dovydo namus iki šios dienos .
14011001	Sugrįžęs į Jeruzalę , Rehabeamas sutelkė Judo namus ir Benjamino giminę — šimtą aštuoniasdešimt tūkstančių rinktinių karių — kovoti su Izraeliu ir sugrąžinti karalystę Rehabeamui .
14011002	Bet Dievo vyrą Šemają pasiekė Dievo žodis :
14011003	„ Sakyk Saliamono sūnui Judo karaliui Rehabeamui ir visam Izraeliui Judo ir Benjamino giminėse :
14011004	‘ Taip kalbėjo VIEŠPATS . Jūs nežygiuosite kovoti su savo giminėmis . Tegrįžta visi į savo namus , nes aš tai padariau ’ “ . Tad jie paklausė VIEŠPATIES žodžio ir susilaikė nuo žygio prieš Jeroboamą .
14011005	Rehabeamas gyveno Jeruzalėje ir statė miestus Judo gynybai .
14011006	Jis įtvirtino Betliejų , Etamą , Tekoją ,
14011007	Bet Cūrą , Sochoją , Adulamą ,
14011008	Gatą , Marešą , Zifą ,
14011009	Adoraimus , Lachišą , Azeką ,
14011010	Corą , Ajaloną ir Hebroną . Tai įtvirtinti Judo ir Benjamino miestai .
14011011	Tada jis sustiprino tvirtoves , paskyrė joms vadus ir įrengė maisto , aliejaus ir vyno sandėlius .
14011012	Visuose miestuose jis įrengė didelius skydų bei iečių sandėlius ir nepaprastai juos įtvirtino . Taip Judas ir Benjaminas liko jo valdžioje .
14011013	Kunigai ir levitai , gyvenantys visame Izraelyje , susirinko pas jį iš visų savo žemių .
14011014	Levitai paliko jiems paskirtas ganyklas bei nuosavybę ir suėjo į Judą ir Jeruzalę , nes Jeroboamas ir jo sūnūs neleido jiems tarnauti kunigais VIEŠPAČIUI ,
14011015	paskirdamas savo kunigus aukštumų alkams , satyrams ir veršiams , kurių buvo pasidaręs .
14011016	Paskui juos iš visų Izraelio giminių į Jeruzalę atnašauti aukos VIEŠPAČIUI , savo protėvių Dievui , ėjo visi tie , kurie buvo pasiryžę širdimi ieškoti VIEŠPATIES , Izraelio Dievo .
14011017	Taip jie sustiprino Judo karalystę ir parėmė Saliamono sūnų Rehabeamą trejus metus , nes Dovydo ir Saliamono keliu jis ėjo trejus metus .
14011018	Rehabeamas vedė Dovydo sūnaus Jerimoto dukterį Mahalatą ir Jesės sūnaus Eliabo dukterį Abihailę .
14011019	Ji pagimdė jam sūnus : Jeušą , Šemariją ir Zahamą .
14011020	Po to jis vedė Abšalomo dukterį Maaką , ir ji pagimdė jam Abiją , Atają , Zizą ir Šelomitą .
14011021	Abšalomo dukterį Maaką Rehabeamas mylėjo labiau už kitas žmonas ir suguloves . Jis buvo vedęs aštuoniolika žmonų ir turėjo šešiasdešimt sugulovių ; jam gimė dvidešimt aštuoni sūnūs ir šešiasdešimt dukterų .
14011022	Rehabeamas paskyrė Maakos sūnų Abiją vyriausia galva ir vadu tarp jo brolių , nes ketino padaryti jį karaliumi .
14011023	Jis elgėsi protingai , išskirstydamas visus savo sūnus po visas Judo ir Benjamino sritis bei visus įtvirtintus miestus ir aprūpindamas gausiomis maisto atsargomis bei surasdamas jiems žmonas .
14012001	Kai Rehabeamo karalystė buvo įtvirtinta ir Rehabeamas tapo galingas , jis paliko VIEŠPATIES mokymą , o su juo ir visas Izraelis .
14012002	Atsitiko taip , kad penktais karaliaus Rehabeamo metais Egipto karalius Šišakas surengė žygį prieš Jeruzalę , nes jie buvo nusižengę VIEŠPAČIUI .
14012003	Jis atžygiavo su tūkstančiu dviem šimtais kovos vežimų ir šešiasdešimt tūkstančių raitelių . Nesuskaičiuojama kariuomenė atžygiavo su juo iš Egipto — libiai , sukijai ir kušitai .
14012004	Šišakas paėmė įtvirtintus Judo miestus ir atėjo iki pat Jeruzalės .
14012005	Tada pas Rehabeamą ir Judo didžiūnus , susirinkusius į Jeruzalę dėl Šišako , atėjo pranašas Šemaja ir tarė : „ Taip kalbėjo VIEŠPATS : ‘ Jūs palikote mane , aš palieku jus Šišakui ’ “ .
14012006	Tada Izraelio didžiūnai ir karalius nusižemino ir sakė : „ VIEŠPATS teisus “ .
14012007	Kai VIEŠPATS pamatė , kad jie nusižemino , Šemają pasiekė VIEŠPATIES žodis : „ Kadangi jie nusižemino , nesunaikinsiu jų , bet suteiksiu jiems šiokią tokią išeitį , ir mano pyktis nebus išlietas ant Jeruzalės per Šišaką .
14012008	Bet jie bus jo tarnai , kad žinotų skirtumą , ką reiškia tarnauti man ir ką reiškia tarnauti žemės karalystėms “ .
14012009	Taigi Egipto karalius Šišakas užpuolė Jeruzalę ir pagrobė Namų turtus bei karaliaus rūmų turtus . Viską išgabeno . Jis pagrobė ir aukso skydus , kuriuos buvo padaręs Saliamonas .
14012010	Užtat vietoj jų karalius Rehabeamas padarė skydus iš vario ir patikėjo juos sargybos pareigūnams , saugantiems įėjimą į karaliaus rūmus .
14012011	Kai tik karalius eidavo į VIEŠPATIES Namus , sargybiniai , nešini jais , eidavo kartu , o paskui sugrąžindavo į sargybos būstą .
14012012	Kadangi jis nusižemino , VIEŠPATIES įniršis buvo nuo jo nugręžtas , ir VIEŠPATS nesunaikino jo visiškai . Be to , Jude buvo ir gerų dalykų .
14012013	Taigi karalius Rehabeamas įsitvirtino Jeruzalėje ir karaliavo . Rehabeamas buvo keturiasdešimt vienerių metų , kai pradėjo karaliauti . Septyniolika metų jis karaliavo Jeruzalėje — mieste , kurį VIEŠPATS buvo išsirinkęs iš visų Izraelio giminių įkurti ten buveinę savo vardui . Jo motina buvo vardu Naama Amonitė .
14012014	Jis darė , kas nedora , nes širdimi neieškojo VIEŠPATIES .
14012015	Rehabeamo darbai , nuo pirmo iki paskutinio , argi nėra aprašyti pranašo Šemajos ir regėtojo Idojo metraščiuose pagal kilmės sąrašą ? Tarp Rehabeamo ir Jeroboamo nuolat vyko karai .
14012016	Rehabeamas užmigo su savo protėviais ir buvo palaidotas Dovydo mieste , ir vietoj jo karaliumi tapo jo sūnus Abija .
14013001	Aštuonioliktais karaliaus Jeroboamo metais Abija tapo Judo karaliumi .
14013002	Jeruzalėje jis karaliavo trejus metus . Jo motina buvo Ūrielio iš Gibėjos duktė , vardu Mikaja . Tarp Abijos ir Jeroboamo kilo karas .
14013003	Abija stojo į mūšį su narsuolių kariuomene , keturiais šimtais tūkstančių rinktinių vyrų , tuo tarpu Jeroboamas išsirikiavo prieš jį kautynėms su aštuoniais šimtais tūkstančių rinktinių narsuolių vyrų .
14013004	Tada Abija atsistojo ant Cemaraimų kalno šlaito Efraimo aukštumose ir tarė : „ Klausykitės manęs , Jeroboamai ir visas Izraeli !
14013005	Argi nėra jums žinoma , kad VIEŠPATS , Izraelio Dievas , druskos Sandora yra amžinai atidavęs Izraelio karalystę Dovydui , jam ir jo sūnums ?
14013006	Tačiau Nebato sūnus Jeroboamas , buvęs Dovydo sūnaus Saliamono tarnyboje , sukėlė maištą prieš savo valdovą .
14013007	Niekam tikę vyrai ir niekšai susibūrė apie jį ir nugalėjo Saliamono sūnų Rehabeamą . Rehabeamas buvo neprityręs ir bailus , tad negalėjo jiems prilygti .
14013008	Bet nejau dabar jūs manote galį prilygti VIEŠPATIES karalystei , kurią jis valdo per Dovydo sūnų rankas , tik dėl to , kad jūsų yra didelė minia ir kad turite pas save aukso veršių , kuriuos Jeroboamas padarė jums dievais !
14013009	Argi jūs neišvarėte VIEŠPATIES kunigų , Aarono sūnų bei levitų , argi nepasidarėte sau kunigų , kaip daro kitų kraštų tautos ? Kas tik ateina su jautuku iš bandos ir septyniais avinais , norėdamas būti pašventintas , tampa kunigu tų , kurie nėra dievai !
14013010	O mums VIEŠPATS yra mūsų Dievas , mes jo nepalikome . Kunigai , kurie yra Aarono sūnūs , tarnauja VIEŠPAČIUI , ir levitai atlieka savo tarnybą .
14013011	Jie atnašauja deginamąsias aukas ir degina kvapiuosius smilkalus VIEŠPAČIUI kas rytą ir kas vakarą , išdėsto padėtinę duoną ant švaraus stalo ir uždega kas vakarą auksinius žvakidės žibintus . Mes laikomės VIEŠPATIES , savo Dievo , įsako , tuo tarpu jūs palikote jį .
14013012	Žiūrėkite , Dievas su mumis , mūsų priekyje , ir jo kunigai su trimitais pasiruošę pašaukti į kovą prieš jus . Izraelitai , nekovokite su VIEŠPAČIU , savo protėvių Dievu , nes sėkmė jūsų nelydės ! “
14013013	Tuo tarpu Jeroboamas buvo pasiuntęs pasalą apeiti juos ir užklupti iš užnugario . Taigi jo pajėgos buvo priešais Judą ir pasala jiems už nugaros .
14013014	Judas apsisuko ir žiūri : juos puola ir iš priekio , ir iš užnugario . Tad jie šaukėsi VIEŠPATIES , kunigai ėmė pūsti trimitus ,
14013015	o Judo vyrai prapliupo kovos šauksmais . Judo vyrams prapliupus kovos šauksmais , Dievas nugalėjo Jeroboamą ir visą Izraelį , stojusį prieš Abiją ir Judą .
14013016	Izraelitai bėgo nuo Judo , nes Dievas atidavė juos jiems į rankas .
14013017	Abija ir jo kariuomenė ištiko juos kraujo praliejimu , penki šimtai rinktinių Izraelio vyrų krito nukauti .
14013018	Taigi izraelitai tą kartą buvo sutriuškinti , o Judo žmonės laimėjo mūšį , nes pasitikėjo VIEŠPAČIU , savo protėvių Dievu .
14013019	Abija vijosi Jeroboamą ir paėmė jo miestus : Betelį su jam pavaldžiomis gyvenvietėmis , Ješaną su jam pavaldžiomis gyvenvietėmis ir Efroną su jam pavaldžiomis gyvenvietėmis .
14013020	Abijos dienomis Jeroboamas nebeįstengė vėl sutelkti pajėgų . Galop VIEŠPATS ištiko jį liga , ir jis mirė .
14013021	Tuo tarpu Abija tapo galingas ; jis vedė keturiolika žmonų , ir jam gimė dvidešimt du sūnūs bei šešiolika dukterų .
14013022	O kiti Abijos darbai , jo elgesys ir žygdarbiai aprašyti pranašo Idojo aiškinime .
14014001	Abija užmigo su savo protėviais ir buvo palaidotas Dovydo mieste . Vietoj jo karaliumi tapo jo sūnus Asa . Jo dienomis kraštas dešimt metų turėjo ramybę .
14014002	Asa darė , kas gera ir dora VIEŠPATIES , jo Dievo , akyse .
14014003	Jis pašalino pagonių aukurus ir aukštumų alkus , sudaužė šventuosius akmenis ir iškirto šventuosius stulpus .
14014004	Jis įsakė Judui ieškoti VIEŠPATIES , protėvių Dievo , ir laikytis Įstatymo bei įsakymo .
14014005	Jis pašalino ir iš visų Judo miestų aukštumų alkus bei smilkalų aukurus . Jam valdant , karalystė turėjo ramybę .
14014006	Kraštui turint ramybę , jis atstatė įtvirtintus miestus Jude . Tais metais niekas su juo nekariavo , nes VIEŠPATS buvo jam suteikęs ramybę .
14014007	Judui jis buvo taręs : „ Atstatykime tuos miestus , apsupkime juos mūrais , gynybos bokštais , vartais ir velkėmis . Kraštas tebėra mūsų žinioje , nes mes ieškojome VIEŠPATIES , savo Dievo ; mes jo ieškojome , ir jis suteikė mums ramybę iš visų pusių “ . Tad jie statė , ir juos lydėjo sėkmė .
14014008	Asa turėjo trijų šimtų tūkstančių kariuomenę iš Judo vyrų , ginkluotų dideliais skydais bei ietimis , ir du šimtus aštuoniasdešimt tūkstančių Benjamino vyrų , kurie nešė priedangos skydus ir buvo lankininkai . Jie visi buvo narsūs kariai .
14014009	Kušitas Zerachas išžygiavo prieš juos su milijono vyrų kariuomene ir trim šimtais kovos vežimų . Jam pasiekus Marešą ,
14014010	Asa išėjo prieš jį , ir gretos buvo surikiuotos mūšiui Cefatos slėnyje prie Marešos .
14014011	Tada Asa šaukėsi VIEŠPATIES , savo Dievo , ir sakė : „ VIEŠPATIE , nėra kito tokio , kaip tu , kuris padėtų bejėgiams prieš galiūnus . Padėk mums , VIEŠPATIE , mūsų Dieve , nes mes tavimi pasitikime ir tavo vardu išėjome prieš šią minią . VIEŠPATIE , tu mūsų Dievas ! Neleisk jokiam mirtingajam savęs nugalėti ! “
14014012	VIEŠPATS nugalėjo kušitus , išsirikiavusius prieš Asą ir Judą . Kušitai bėgo .
14014013	O Asa ir su juo buvusi kariuomenė vijosi juos iki pat Geraro . Kušitai krito , kol nė vieno jų neliko gyvo . Jie buvo sutriuškinti VIEŠPATIES ir jo kariuomenės . Buvo paimta labai daug grobio .
14014014	Visi miestai Geraro apylinkėse buvo nuniokoti , nes juos buvo apėmusi VIEŠPATIES baimė . Visi miestai buvo apiplėšti , nes juose buvo daug grobio .
14014015	Jie užpuolė ir galvijų augintojų palapines , paimdami daug avių bei ožkų ir kupranugarių . Po to sugrįžo į Jeruzalę .
14015001	Ant Odedo sūnaus Azarijo nužengė Dievo dvasia .
14015002	Išėjęs pasitikti Asos , jis tarė : „ Klausykitės manęs , Asa ir visas Judai su Benjaminu ! VIEŠPATS su jumis , kai jūs su juo . Jeigu jo ieškosite , jis leisis surandamas , bet jeigu paliksite jį , jis paliks jus .
14015003	Daug dienų Izraelis gyveno be tikrojo Dievo , be kunigo , be mokytojo , be Įstatymo .
14015004	Bet kai jie savo varguose atsigręžė į VIEŠPATĮ , Izraelio Dievą , ir jo ieškojo , jis leidosi surandamas .
14015005	Tais laikais joks pakeleivis nebuvo saugus , nes buvo daug sąmyšio tarp visų kraštų gyventojų .
14015006	Tauta naikino tautą , miestas naikino miestą , nes Dievas sukėlė jiems visokių bėdų .
14015007	Būkite drąsūs ir nenuleiskite rankų , nes jūsų triūsas bus atlygintas “ .
14015008	Išgirdęs šiuos žodžius ir pranašo Odedo pranašystę , Asa įsidrąsino , pašalino bjauriuosius stabus iš viso Judo ir Benjamino krašto bei visų miestų , kuriuos buvo paėmęs Efraimo aukštumose , ir atnaujino VIEŠPATIES aukurą , stovintį priešais VIEŠPATIES Namų prieangį .
14015009	Jis sušaukė visus Judo bei Benjamino žmones ir visus tarp jų gyvenančius Efraimo , Manaso ir Simeono žmones , nes daugelis iš Izraelio buvo perbėgę pas jį , kai pamatė , kad su juo VIEŠPATS , jo Dievas .
14015010	Jie susirinko į Jeruzalę penkioliktų Asos karaliavimo metų trečią mėnesį
14015011	ir paaukojo tą dieną dalį parsinešto grobio : septynis šimtus jaučių ir septynis tūkstančius avių .
14015012	Tada jie suėjo į sandorą ieškoti VIEŠPATIES , savo protėvių Dievo , visa širdimi ir visa gyvastimi .
14015013	O jeigu kas nenorėjo ieškoti VIEŠPATIES , Izraelio Dievo , ar būtų mažas ar didelis , vyras ar moteris , turėjo būti nubaustas mirtimi .
14015014	Jie prisiekė VIEŠPAČIUI galingu balsu , džiaugsmingu šauksmu , trimitais ir avinų ragais .
14015015	Visas Izraelis džiūgavo prisiekdami , nes prisiekė visa širdimi ir ieškojo VIEŠPATIES su tokiu atsidavimu , kad jis leidosi surandamas . VIEŠPATS suteikė jiems visišką taiką .
14015016	Karalius Asa net savo motiną Maaką pašalino iš motinos karalienės vietos , nes ji buvo padariusi pasibjaurėtiną atvaizdą deivei Ašerai . Asa nukirto jos bjaurųjį atvaizdą , sutrynė į dulkes ir sudegino Kidrono slėnyje .
14015017	Bet aukštumų alkai nebuvo pašalinti iš Izraelio . Nepaisant to , Asos širdis buvo ištikima per visas jo dienas .
14015018	Jis padėjo į Dievo Namus ir savo tėvo įžadų atnašas , ir savo įžadų atnašas — sidabro , aukso bei įvairių reikmenų .
14015019	Iki trisdešimt penktų Asos karaliavimo metų nebebuvo daugiau karo .
14016001	Trisdešimt šeštais karaliaus Asos metais Izraelio karalius Baša , atžygiavęs prieš Judą , įtvirtino Ramą , norėdamas užkirsti kelią išeiti ar įeiti į Judo karaliaus Asos žemę .
14016002	Tada Asa paėmė sidabro ir aukso iš VIEŠPATIES Namų ir karaliaus rūmų iždų ir nusiuntė juos Aramo karaliui Ben Hadadui , karaliaujančiam Damaske , tardamas :
14016003	„ Tebūna tarp manęs ir tavęs tokia sąjunga , kokia buvo tarp mano tėvo ir tavo tėvo . Štai siunčiu tau sidabro ir aukso . Imk ir nutrauk savo sąjungą su Izraelio karaliumi Baša , idant jis atsitrauktų nuo manęs “ .
14016004	Ben Hadadas sutiko su karaliaus Asos prašymu ir pasiuntė savo kariuomenės vadus prieš Izraelio miestus . Jie sunaikino Ijoną , Daną , Abel Maimus ir visus Naftalio įgulų miestus .
14016005	Apie tai išgirdęs , Baša liovėsi tvirtinti Ramą ir nutraukė ten darbus .
14016006	Tada karalius Asa sutelkė visą Judą , ir visi Ramos akmenys bei rąstai , kuriais Baša statė , buvo išnešioti . Jis panaudojo juos Gebai ir Micpai įtvirtinti .
14016007	Tuo metu regėtojas Hananis atėjo pas Judo karalių Asą ir tarė jam : „ Kadangi tu pasitikėjai Aramo karaliumi , o VIEŠPAČIU , savo Dievu , nepasitikėjai , Aramo karaliaus kariuomenė išslys tau iš rankų .
14016008	Argi kušitai ir libiai nebuvo didžiulė kariuomenė su nepaprastai daug kovos vežimų ir raitelių ? Tačiau jis atidavė tau juos į rankas , kadangi pasitikėjai VIEŠPAČIU ,
14016009	nes VIEŠPATIES akys aprėpia visą žemę ir sustiprins tuos , kurie su juo visa širdimi . Dabar tu neprotingai pasielgei , todėl nuo šiol būsi varginamas karų “ .
14016010	Asa supyko ant regėtojo ir taip įtūžo , kad kalėjime įrakino jį į šiekštą . Tuo pačiu metu Asa žiauriai pasielgė ir su kai kuriais kitais žmonėmis .
14016011	O Asos darbai , nuo pirmo iki paskutinio , aprašyti Judo ir Izraelio karalių knygoje .
14016012	Trisdešimt devintais savo karaliavimo metais Asa susirgo kojų liga . Jo liga buvo sunki , tačiau net sirgdamas jis neieškojo VIEŠPATIES , bet kreipėsi į gydytojus .
14016013	Asa užmigo su savo protėviais , numiręs keturiasdešimt pirmais savo karaliavimo metais .
14016014	Jis buvo palaidotas kape , kurį buvo išsikasęs Dovydo mieste . Jis buvo paguldytas į karstą , kurį buvo pripildęs visokių kvepalų , maišytų su aliejais . Jo garbei buvo užkurtas didžiulis laužas .
14017001	Jo sūnus Juozapatas , vietoj jo tapęs karaliumi , pradėjo stiprintis prieš Izraelį ,
14017002	išdėstydamas ginkluotas pajėgas visuose įtvirtintuose Judo miestuose ir įvesdamas įgulas Judo krašte bei Efraimo miestuose , kuriuos buvo užėmęs jo tėvas Asa .
14017003	VIEŠPATS buvo su Juozapatu , nes jis ėjo savo tėvo ankstesnėmis pėdomis ir nesikreipė į Baalus ,
14017004	bet garbino savo tėvo Dievą , vykdydamas jo įsakymus , ir nesielgė , kaip Izraelis elgėsi .
14017005	Užtat VIEŠPATS sustiprino jo rankose karalystę , ir visas Judas davė Juozapatui duoklę . Jis turėjo apsčiai turtų ir buvo vertas garbės .
14017006	Jo širdis buvo drąsi VIEŠPATIES keliuose . Be to , jis pašalino iš Judo aukštumų alkus ir Ašeros stulpus .
14017007	Trečiais savo karaliavimo metais jis pasiuntė savo pareigūnus Ben Hailą , Abdiją , Zachariją , Netanelį ir Mikają mokyti Judo miestuose .
14017008	Su jais pasiuntė levitus Šemają , Netaniją , Zebadiją , Asaelį , Šemiramotą , Jehonataną , Adoniją , Tobiją ir Tob Adoniją . Juos lydėjo kunigai Elišama ir Jehoramas .
14017009	Jie mokė visame Jude , turėdami su savimi VIEŠPATIES Įstatymo knygą . Mokydami žmones jie apėjo visus Judo miestus .
14017010	VIEŠPATIES baimė taip apėmė visas aplinkinių kraštų karalystes , kad jos nėjo į karą su Juozapatu .
14017011	Kai kurie filistinai atnešė Juozapatui dovanų ir sidabro kaip duoklę . Taip pat arabai atvarė kaimenių — septynis tūkstančius septynis šimtus avinų ir septynis tūkstančius septynis šimtus ožių .
14017012	Juozapatas darėsi vis galingesnis ir galingesnis , statydamas tvirtoves bei sandėlių miestus Jude .
14017013	Judo miestuose jis įvykdė daug darbų . Ir Jeruzalėje jis turėjo karių , narsių vyrų .
14017014	Štai jų sąrašas pagal kiltis . Iš Judo — tūkstantininkų vadai : Adna su trim šimtais tūkstančių narsių karių ,
14017015	paskui vadas Johananas su dviem šimtais tūkstančių
14017016	ir Zichrio sūnus Amasija , savanoris VIEŠPATIES tarnybai , su dviem šimtais tūkstančių narsių karių .
14017017	Iš Benjamino : Eljada , narsus vyras , su dviem šimtais tūkstančių ginkluotų lankais ir priedangos skydais ,
14017018	paskui Jehozabadas su šimtu tūkstančių vyrų .
14017019	Jie buvo karaliaus tarnyboje , neskaitant tų , kuriuos karalius buvo išdėstęs įtvirtintuose miestuose visame Jude .
14018001	Taigi Juozapatas didžiavosi turtais ir garbe . Jis susigiminiavo su Ahabu vedybomis .
14018002	Praslinkus keletui metų , jis nuvyko pas Ahabą į Samariją . Ahabas papjovė apsčiai avių bei jaučių jam ir žmonėms , kurie buvo su juo , ir prikalbino eiti į žygį prieš Ramot Gileadą .
14018003	Izraelio karalius Ahabas tarė Judo karaliui Juozapatui : „ Ar žygiuosi su manimi į Ramot Gileadą ? “ Šis atsakė jam : „ Aš su tavimi . Mano žmonės — tavo žmonės . Mes būsime su tavimi mūšyje “ .
14018004	Bet Juozapatas patarė Izraelio karaliui : „ Tučtuojau teiraukis žodžio iš VIEŠPATIES “ .
14018005	Tad Izraelio karalius surinko pranašus , iš viso keturis šimtus , ir klausė jų : „ Ar mums žygiuoti ir pulti Ramot Gileadą , ar aš turiu susilaikyti ? “ Jie atsakė : „ Žygiuok , nes Dievas atiduos jį karaliui į rankas “ .
14018006	Bet Juozapatas paklausė : „ Ar nėra čia dar kito VIEŠPATIES pranašo , kurio galėtume pasiteirauti ? “
14018007	Izraelio karalius atsakė Juozapatui : „ Dar yra vienas vyras , per kurį galėtume VIEŠPATIES pasiteirauti , Imlos sūnus Michėjas , bet aš jo nekenčiu , nes jis niekada nepranašauja apie mane gera , bet visuomet nelaimę “ . — „ Tenekalba taip karalius “ , — atsakė Juozapatas .
14018008	Tada Izraelio karalius , pasišaukęs pareigūną , tarė jam : „ Tuojau pat atvesk Imlos sūnų Michėją “ .
14018009	Izraelio karalius ir Judo karalius Juozapatas sėdėjo kiekvienas savo soste , apsirengę karališkais drabužiais , ant klojimo aslos prie Samarijos vartų , o visi pranašai pranašavo jų akivaizdoje .
14018010	Kenaanos sūnus Zedekijas , pasidaręs geležinius ragus , tarė : „ Taip kalbėjo VIEŠPATS : ‘ Jais badysi aramėjus , kol jie bus pribaigti ’ “ .
14018011	Visi pranašai pranašavo tą patį , sakydami : „ Žygiuok prieš Ramot Gileadą ir nugalėk ! VIEŠPATS atiduos jį karaliui į rankas “ .
14018012	O pasiuntinys , kuris buvo atėjęs pašaukti Michėjo , kalbėjo jam , tardamas : „ Žiūrėk , pranašų žodžiai vieningai palankūs karaliui . Tebūna tavo žodis kaip jų visų . Kalbėk palankiai ! “ —
14018013	„ Kaip gyvas VIEŠPATS , — atsakė Michėjas , — ką mano Dievas sako , tai ir kalbėsiu “ .
14018014	Jam atėjus pas karalių , karalius tarė : „ Michėjau , ar mums žygiuoti į Ramot Gileadą kautis , ar aš turiu susilaikyti ? “ „ Žygiuok ir nugalėk , — atsakė jis , — jie bus atiduoti tau į rankas “ .
14018015	Bet karalius tarė jam : „ Kiek kartų turiu tave prisaikdinti , kad sakytum man vien tiesą , VIEŠPATIES vardu ? “
14018016	Tada Michėjas tarė : „ Aš mačiau visą Izraelį , išblaškytą kalnuose kaip avis be piemens . O VIEŠPATS kalbėjo : ‘ Jie neturi šeimininko ; teeina kiekvienas į savo namus ramybėje ! ’ “
14018017	„ Argi nesakiau , — tarė Izraelio karalius Juozapatui , — kad jis nepranašaus apie mane nieko palankaus , bet tik nelaimę ? “
14018018	Michėjas tęsė : „ Todėl klausykitės VIEŠPATIES žodžio ! Aš mačiau VIEŠPATĮ , sėdintį savo soste , visai dangaus galybei stovint šalia jo dešinėje ir kairėje .
14018019	VIEŠPATS paklausė : ‘ Kas sugundys Izraelio karalių Ahabą , kad jis žygiuotų ir žūtų prie Ramot Gileado ? ’ Tada vienas kalbėjo vienaip , kitas kitaip ,
14018020	kol nepriėjo viena dvasia ir atsistojo prieš VIEŠPATĮ , tardama : ‘ Aš jį sugundysiu ’ . ‘ Kaip ? ’ — paklausė VIEŠPATS .
14018021	Ji atsakė : ‘ Išeisiu ir būsiu melagė dvasia visų jo pranašų lūpose ’ . Tada VIEŠPATS tarė : ‘ Tu jį suviliosi , ir tau pasiseks . Eik ir tai padaryk ! ’
14018022	Taigi , tikėkite manimi , VIEŠPATS įdėjo melagę dvasią į lūpas visiems šiems tavo pranašams , nes pats VIEŠPATS kalbėjo tau apie nelaimę “ .
14018023	Kenaanos sūnus Zedekijas , priėjęs prie Michėjo , sudavė jam per žandą ir tarė : „ Kuriuo keliu VIEŠPATIES Dvasia perėjo iš manęs kalbėtis su tavimi ? “
14018024	Michėjas atsakė : „ Sužinosi tą dieną , kai bandysi pasislėpti , eidamas iš kambario į kambarį “ .
14018025	O Izraelio karalius įsakė : „ Imkite Michėją ir sugrąžinkite jį miesto valdytojui Amonui bei karaliaus sūnui Jehoašui .
14018026	Sakykite : ‘ Taip kalbėjo karalius . Įmeskite šį vyrioką į kalėjimą ir maitinkite jį tik duona ir vandeniu , kol aš ramybėje sugrįšiu ’ “ .
14018027	Michėjas tarė : „ Jeigu ramybėje sugrįši , VIEŠPATS per mane nekalbėjo ! “ Jis dar pridūrė : „ Klausykitės , visos tautos ! “
14018028	Izraelio karalius ir Judo karalius Juozapatas leidosi į žygį prieš Ramot Gileadą .
14018029	Izraelio karalius tarė Juozapatui : „ Eidamas į mūšį , aš būsiu persirengęs , o tu vilkėk savo drabužiais “ . Taigi Izraelio karalius persirengė ir išėjo į mūšį .
14018030	O Aramo karalius buvo įsakęs savo kovos vežimų vadams : „ Nekovokite nė su vienu menku ar stipriu , bet tik su Izraelio karaliumi “ .
14018031	Pamatę Juozapatą , kovos vežimų vadai , pamanė : „ Tai Izraelio karalius ! “ Tad jie pasuko kovoti su juo . Bet Juozapatas sušuko , ir VIEŠPATS jam padėjo . Dievas juos nuvedė nuo jo ,
14018032	nes kovos vežimų vadai liovėsi jį vytis , pamatę , kad tai ne Izraelio karalius .
14018033	Bet vienas vyras įtempė iš akies lanką ir netyčiomis pataikė Izraelio karaliui tarp šarvų sandūrų . Šis paliepė savo vežimo vežėjui : „ Suk atgal ir vežk mane iš mūšio ! Esu sužeistas ! “
14018034	Mūšis siautė visą dieną , o Izraelio karalius stovėjo palaikomas kovos vežime , atsigręžęs į Aramą , iki vakaro . Jis mirė , saulei leidžiantis .
14019001	Judo karalius Juozapatas saugiai sugrįžo į savo rūmus Jeruzalėje .
14019002	Hananio sūnus regėtojas Jehuvas , išėjęs pasitikti , tarė jam : „ Argi tau dera padėti nedorėliams ir mylėti tuos , kurie nekenčia VIEŠPATIES ? Už tai užsitraukei VIEŠPATIES pyktį .
14019003	Tačiau tu padarei ir gera , kadangi išnaikinai krašte šventuosius stulpus ir širdimi ieškojai Dievo “ .
14019004	Juozapatas gyveno Jeruzalėje , bet nuolat vykdavo pabūti su žmonėmis nuo Beer Šebos iki Efraimo aukštumų ir sugrąžino juos pas VIEŠPATĮ , savo protėvių Dievą .
14019005	Jis paskyrė teisėjus krašte , visuose įtvirtintuose Judo miestuose — kiekviename mieste be išimties .
14019006	Teisėjus jis įpareigojo : „ Žiūrėkite , ką darote , nes jūs teisiate ne žmonių vardu , bet VIEŠPATIES vardu . Jis su jumis skelbia nuosprendį .
14019007	Užtat tebūna su jumis VIEŠPATIES baimė . Elkitės rūpestingai , nes VIEŠPATYJE , mūsų Dieve , nėra jokio neteisingumo ar šališkumo , ar kyšių ėmimo “ .
14019008	Be to , Jeruzalėje Juozapatas paskyrė keletą levitų , kunigų ir Izraelio kilčių galvų teisti VIEŠPATIES vardu ir spręsti bylas tarp Jeruzalės gyventojų .
14019009	Juos įpareigojo taip : „ Turite elgtis su VIEŠPATIES baime , atsidavimu ir iš visos širdies .
14019010	Kiekvienoje byloje , kurią jūsų giminaičiai , gyvenantys savo miestuose , pateikia jums spręsti , — ar dėl kraujo kaltės , dėl Įstatymo ar įsakymo , dėl įstatų ar įsakų , — pamokysite juos , kad jie neužsitrauktų kaltės VIEŠPATIES akivaizdoje ir jo pyktis nekristų ant jūsų ir jūsų giminių . Taip elkitės , ir kaltės neužsitrauksite .
14019011	Žiūrėkite , vyriausias kunigas Amarijas viršesnis už jus visuose VIEŠPATIES dalykuose , o Izmaelio sūnus Zebadijas , Judo namų valdytojas , viršesnis už jus visuose karaliaus dalykuose . Levitai tarnaus jums apskaitininkais . Elkitės ryžtingai ! VIEŠPATS bus su tuo , kuris yra geras ! “
14020001	Po to moabitai , amonitai ir drauge su jais būrys meunų atėjo kariauti su Juozapatu .
14020002	Juozapatui buvo pranešta : „ Didelė kariauna ateina prieš tave iš Edomo , iš anapus jūros . Jie jau pasiekė Hacecon Tamarą , tai yra En Gedį “ .
14020003	Baimės apimtas Juozapatas skubėjo prašyti VIEŠPATIES pagalbos ir visam Judui paskelbė pasninką .
14020004	Judas susirinko prašyti VIEŠPATIES pagalbos ; ieškoti VIEŠPATIES žmonės suėjo iš kiekvieno Judo miesto .
14020005	Juozapatas stovėjo Judo ir Jeruzalės bendrijoje , VIEŠPATIES Namuose , priešais naująjį kiemą .
14020006	Jis tarė : „ VIEŠPATIE , mūsų protėvių Dieve , argi tu nesi Dievas danguje ? Argi tu nevaldai visų tautų karalysčių ? Tavo rankoje galybė ir jėga . Niekas negali tau priešintis .
14020007	Argi ne tu , mūsų Dieve , išvarei šio krašto gyventojus savo tautos Izraelio akivaizdoje ir atidavei jį amžinai savo bičiulio Abraomo palikuonims ?
14020008	Jame jie įsikūrė , jame pastatė šventyklą tavo vardui , tardami :
14020009	‘ Jei nelaimė mus ištiktų — ar baudžiantis kalavijas , ar maras , ar badas , — mes rinksimės prie šių Namų ir prie tavęs , nes tavo vardas šiuose Namuose , ir šauksimės tavęs savo nelaimėje , tu išklausysi ir išgelbėsi ’ .
14020010	Dabar Amono ir Moabo bei Seyro aukštumų žmonės , į kurių žemę neleidai veržtis Izraeliui , kai izraelitai išėjo iš Egipto žemės , bet praėjo pro juos ir jų nesunaikino ,
14020011	štai atsilygina mums , ateidami išvaryti mūsų iš tavo nuosavybės , kurią esi davęs mums paveldėti .
14020012	Mūsų Dieve , argi tu jų nenubausi ? Juk mes bejėgiai prieš šią pulti ateinančią didžiulę kariauną ! Mes nežinome , ką daryti , bet mūsų akys žvelgia į tave “ .
14020013	Tuo tarpu visas Judas stovėjo prieš VIEŠPATĮ drauge su savo mažyliais , žmonomis ir vaikais .
14020014	Tada VIEŠPATIES Dvasia sueigos viduryje nusileido ant Matanijos sūnaus Jejelio sūnaus Benajos sūnaus Zacharijo sūnaus Jahazielio , vieno levito iš Asafo sūnų .
14020015	Jis tarė : „ Dėmesio , visas Judai ir Jeruzalės gyventojai , ir karaliau Juozapatai ! VIEŠPATS taip jums kalbėjo : ‘ Nebijokite ir nedrebėkite dėl šios didžiulės kariaunos , nes šis mūšis Dievo , o ne jūsų .
14020016	Rytoj išeikite prieš juos , jiems atžygiuojant Cico šlaitu . Užtiksite juos slėnio gale Jeruelio tyrų link .
14020017	Ne jums kovoti šiame mūšyje ! Būkite pasiruošę , laukite ir liudykite pergalę VIEŠPATIES , kuris su jumis , Judai ir Jeruzale ! Nebijokite ir nedrebėkite ! Išeikite prieš juos rytoj ! VIEŠPATS bus su jumis ! ’ “
14020018	Tada Juozapatas parpuolė kniūbsčias ant žemės , ir visas Judas bei visi Jeruzalės gyventojai puolė kniūbsti prieš VIEŠPATĮ , pagarbindami VIEŠPATĮ .
14020019	O levitai iš Kehato žmonių ir Koracho žmonių atsistoję pašlovino VIEŠPATĮ , Izraelio Dievą , giedodami iš visų jėgų .
14020020	Kitą rytą anksti jie pakilo ir išskubėjo į Tekojos tyrus . Jiems išeinant , Juozapatas stabtelėjo ir tarė : „ Klausykitės manęs , Judai ir Jeruzalės gyventojai ! Pasitikėkite VIEŠPAČIU , savo Dievu , ir būsite tvirti ! Pasitikėkite jo pranašais , ir sėkmė jus lydės ! “
14020021	Pasitaręs su žmonėmis , jis paskyrė VIEŠPAČIUI giesmininkus , kurie šventais apdarais apsirengę turėjo eiti pirma kariuomenės , šlovindami jį giesme : „ Dėkokite VIEŠPAČIUI , nes jo ištikimoji meilė amžina ! “
14020022	Vos jiems pradėjus džiugią šlovės giesmę , VIEŠPATS surengė pasalas Amono ir Moabo vyrams bei Seyro aukštumų gyventojams , atžygiavusiems prieš Judą , ir jie sumišo .
14020023	Amono ir Moabo vyrai užpuolė Seyro aukštumų gyventojus ir visiškai juos sunaikino . Susidoroję su Seyro gyventojais , jie pradėjo naikinti vieni kitus .
14020024	Kai Judas pasiekė vietą , iš kurios buvo matyti tyrai , ieškodami tos kariaunos , jie matė tik lavonus , gulinčius ant žemės , — nė vienas neišsigelbėjo .
14020025	Juozapatas ir jo kariuomenė , atėję paimti grobio , rado daugybę galvijų , aprangos , drabužių ir brangių daiktų . Jie tiek pasiėmė , kiek galėjo panešti . Imdami grobį , jie užtruko tris dienas , nes jo buvo labai daug .
14020026	Ketvirtą dieną jie surengė sueigą Berakos slėnyje ir ten pašlovino VIEŠPATĮ . Todėl ta vieta ir vadinama Berakos slėniu iki šios dienos .
14020027	Po to visi Judo ir Jeruzalės žmonės su Juozapatu priekyje , švęsdami džiugią pergalę , kurią VIEŠPATS buvo suteikęs jiems prieš priešus , pasuko Jeruzalės link .
14020028	Jie parėjo į Jeruzalę , į VIEŠPATIES Namus , lydimi arfų , lyrų ir trimitų .
14020029	Dievo baimė apėmė visų kraštų karalystes , kai jie išgirdo , kad VIEŠPATS kovojo prieš Izraelio priešus .
14020030	Juozapato karalystėje buvo ramu , nes jo Dievas davė jam taiką iš visų pusių .
14020031	Juozapatas karaliavo Jude . Jis buvo trisdešimt penkerių metų , kai tapo karaliumi , ir karaliavo Jeruzalėje dvidešimt penkerius metus . Jo motina buvo Šilhio duktė , vardu Azuba .
14020032	Jis ėjo savo tėvo Asos pėdomis ir nuo jų nenukrypo , darydamas , kas dora VIEŠPATIES akyse .
14020033	Tačiau aukštumų alkai nebuvo pašalinti , ir žmonės dar nebuvo palenkę širdies savo protėvių Dievui .
14020034	O kiti Juozapato darbai , nuo pirmo iki paskutinio , aprašyti Hananio sūnaus Jehuvo metraštyje , kuris įterptas į Izraelio karalių knygą .
14020035	Po to Judo karalius Juozapatas susidėjo su Izraelio karaliumi Ahaziju , kuris nedorai elgėsi .
14020036	Jis susidėjo su juo , statydindamas laivus keliauti į Taršišą . Laivus jiedu statydino Ecjon Gebere .
14020037	Tada Dodavahuvo iš Marešos sūnus Eliezeras pranašavo Juozapatui , tardamas : „ Kadangi susidėjai su Ahaziju , VIEŠPATS sunaikins , ką esi padaręs “ . Laivai buvo sunaikinti , ir jie nebegalėjo keliauti į Taršišą .
14021001	Juozapatas užmigo su savo protėviais ir buvo palaidotas Dovydo mieste . Vietoj jo karaliumi tapo jo sūnus Jehoramas .
14021002	Jo broliai , Juozapato sūnūs , buvo Azarija , Jehielis , Zacharijas , Azarija , Mykolas ir Šefatijas . Jie visi buvo Judo karaliaus Juozapato sūnūs .
14021003	Jiems tėvas davė daug dovanų , sidabro , aukso ir brangių daiktų kartu su įtvirtintais Judo miestais , bet karalystę pavedė Jehoramui , nes jis buvo pirmagimis .
14021004	Paėmęs į savo rankas tėvo karalystę ir įsitvirtinęs , Jehoramas nužudė kalaviju visus savo brolius ir kai kuriuos Izraelio didžiūnus .
14021005	Tapdamas karaliumi , Jehoramas buvo trisdešimt dvejų metų . Jeruzalę jis valdė aštuonerius metus .
14021006	Jis ėjo Izraelio karalių pėdomis , kaip buvo darę Ahabo namai , nes viena Ahabo dukterų buvo jo žmona , darydamas , kas nedora VIEŠPATIES akyse .
14021007	Tačiau VIEŠPATS Dovydo namų sunaikinti nenorėjo dėl Sandoros , kurią buvo padaręs su Dovydu , pažadėdamas jam ir jo palikuonims duoti amžiną žiburį .
14021008	Jam valdant , Edomas sukilo prieš Judo valdžią ir pasiskyrė savo karalių .
14021009	Tada Jehoramas perėjo sieną drauge su savo pareigūnais ir visais kovos vežimais . Jis atsikėlė naktį ir puolė edomitus , apsupusius jį ir kovos vežimų vadus .
14021010	Edomas ir toliau kėlė maištą prieš Judo valdžią iki pat šios dienos . Tuo metu ir Libna sukilo prieš jo valdžią , nes jis buvo palikęs VIEŠPATĮ , savo protėvių Dievą .
14021011	Be to , jis statė aukštumų alkus Judo kalnuose , vedė Jeruzalės gyventojus į stabų garbinimą ir suvedžiojo Judą .
14021012	Jam atėjo laiškas iš pranašo Elijo su žinia : „ Taip kalbėjo VIEŠPATS , tavo tėvo Dovydo Dievas : ‘ Kadangi nėjai savo tėvo Juozapato pėdomis ar Judo karaliaus Asos pėdomis ,
14021013	bet ėjai Izraelio karalių keliu , vesdamas Judą ir Jeruzalės gyventojus į stabų garbinimą , kaip Ahabo namai vedė Izraelį į stabų garbinimą , ir net nužudei iš savo tėvo namų savo brolius , kurie buvo geresni už tave ,
14021014	štai VIEŠPATS ištiks skaudžia rykšte tavo tautą , vaikus , dukteris ir visas valdas .
14021015	O tu kentėsi sunkią vidurių ligą , kol diena po dienos nuo ligos išeis tavo viduriai ’ “ .
14021016	VIEŠPATS sukurstė filistinų neapykantą ir arabus , kušų kaimynus , prieš Jehoramą .
14021017	Jie surengė žygį prieš Judą , įsiveržė ir pagrobė visą nuosavybę , rastą karaliaus rūmuose , kartu su jo vaikais ir žmonomis . Jam buvo paliktas tik vienas sūnus — Jehoahazas , pats jauniausias .
14021018	Po to VIEŠPATS ištiko jį nepagydoma vidurių liga .
14021019	Per laiką , baigiantis dvejiems metams , nuo ligos išėjo jo viduriai , ir jis numirė baisiai kentėdamas . Jo tauta nesukrovė jo garbei laužo , kaip buvo dariusi jo protėviams .
14021020	Jis buvo trisdešimt dvejų metų , kai tapo karaliumi . Jeruzalėje karaliavo aštuonerius metus . Jis iškeliavo niekam nesigailint ir buvo palaidotas Dovydo mieste , bet ne karalių kapuose .
14022001	Vietoj jo Jeruzalės gyventojai išsirinko karaliumi jauniausią jo sūnų Ahaziją , nes visi vyresni sūnūs buvo išžudyti kariaunos , kuri buvo įsiveržusi į stovyklą drauge su arabais . Taip nutiko , kad Jehoramo sūnus Ahazijas tapo Judo karaliumi .
14022002	Ahazijas buvo dvidešimt dvejų metų , kai pradėjo karaliauti , ir Jeruzalėje karaliavo vienerius metus . Jo motina buvo Omrio dukraitė , vardu Atalija .
14022003	Ir jis ėjo Ahabo namų keliu , nes jo motina patardavo jam nedorai elgtis .
14022004	Jis darė , kas nedora VIEŠPATIES akyse , kaip Ahabo namai buvo darę , nes po tėvo mirties jo pražūčiai jie tapo jo patarėjais .
14022005	Be to , sekdamas jų patarimu , jis palydėjo Izraelio karalių Ahabo sūnų Jehoramą į mūšį prieš Aramo karalių Hazaelį prie Ramot Gileado . Ten Jehoramas buvo aramėjų sužeistas .
14022006	Jis sugrįžo į Jezreelį gydytis žaizdų , gautų kovoje su Aramo karaliumi Ramoje . Judo karaliaus Jehoramo sūnus Ahazijas nuvyko į Jezreelį aplankyti sergančio Ahabo sūnaus Jehoramo .
14022007	Bet buvo Dievo skirta , kad Ahazijo pražūtis ateitų jam atvykus Jehoramo aplankyti . Ten būnant , jis išėjo su Jehoramu pasitikti Nimšio sūnaus Jehuvo , kurį VIEŠPATS buvo patepęs sunaikinti Ahabo namus .
14022008	Vykdydamas teismą Ahabo namams , Jehuvas netikėtai susidūrė su Judo pareigūnais bei Ahazijo brolių sūnumis , tarnaujančiais Ahazijui , ir nužudė juos .
14022009	Tada jis pasiuntė ieškoti ir paties Ahazijo . Samarijoje pasislėpęs rastas Ahazijas buvo atvestas pas Jehuvą ir nužudytas . Jis buvo palaidotas , nes buvo sakoma : „ Jis vaikaitis Juozapato , ieškojusio VIEŠPATIES visa širdimi “ . Ahazijo namuose nebeliko nė vieno pajėgaus valdyti karalystę .
14022010	Ahazijo motina Atalija , sužinojusi , kad jos sūnus mirė , nedelsdama ėmė naikinti visą karališką Judo namų šeimą .
14022011	Bet karaliaus duktė Jehošabata , vogčiomis paėmusi Ahazijo sūnų Jehoašą iš būrio karaliaus vaikų , kai jie buvo žudomi , paslėpė kartu su aukle viename miegamajame . Taip Jehošabata , karaliaus Jehoramo duktė ir kunigo Jehojados žmona — ji buvo Ahazijo sesuo , — laikė jį paslėptą nuo Atalijos , ir jis nebuvo nužudytas .
14022012	Šešerius metus jis išbuvo pas juos , paslėptas Dievo Namuose , o Atalija valdė kraštą .
14023001	Septintaisiais metais Jehojada ryžosi veikti ir sudarė sandorą su šimtininkais : Jerohamo sūnumi Azariju , Johanano sūnumi Izmaeliu , Jobedo sūnumi Azariju , Adajo sūnumi Maasėju ir Zichrio sūnumi Elišafatu .
14023002	Jie perėjo visą Judą , telkdami levitus iš visų Judo miestų ir Izraelio kilčių galvas . Suėjus jiems į Jeruzalę ,
14023003	visa bendrija sudarė sandorą su karaliumi Dievo Namuose . Jehojada tarė jiems : „ Štai karaliaus sūnus ! Jis turi būti karaliumi , kaip VIEŠPATS pažadėjo Dovydo sūnums .
14023004	Štai ką jūs turite daryti . Trečdalis jūsų , kunigai ir levitai , tą šabą pradėsiantys tarnybą , bus vartininkais ,
14023005	kitas trečdalis saugos karaliaus rūmus , dar vienas trečdalis stovės prie Pamato vartų , o visi žmonės bus VIEŠPATIES Namų kiemuose .
14023006	Neleiskite niekam eiti į VIEŠPATIES Namus , išskyrus kunigus ir tarnyboje esančius levitus . Jie gali įeiti , nes yra pašventinti , bet visi kiti žmonės turi laikytis VIEŠPATIES nurodymų .
14023007	Levitai turi apstoti iš visų pusių karalių , kiekvienas su ginklu rankoje ; kas tik bandytų eiti į Namus , turi būti užmuštas . Lydėkite karalių , kad ir kur jis eitų “ .
14023008	Levitai ir visas Judas padarė visa , kaip kunigas Jehojada buvo įsakęs . Kiekvienas atvedė savo vyrus , turinčius tą šabą pradėti tarnybą su tais , kurie turėjo tą šabą užbaigti tarnybą , nes kunigas Jehojada neatleido tarnybos padalų .
14023009	Kunigas Jehojada išdalijo šimtininkams Dievo Namuose laikomas karaliaus Dovydo ietis , skydus ir priedangos skydus .
14023010	O visus vyrus išdėstė saugoti karalių , kiekvieną su parengtu ginklu rankoje , nuo Namų pietinio pakraščio iki šiaurinio , aplink aukurą ir Namus .
14023011	Tada buvo atvestas karaliaus sūnus , uždėtas jam vainikas ir paduoti valdžios ženklai . Jis buvo paskelbtas karaliumi . Jehojada ir jo sūnūs , patepę jį , sušuko : „ Tegyvuoja karalius ! “
14023012	Išgirdusi žmonių ir palydos sargybinių ūžesį ir sveikinimo šūksmus karaliui , Atalija atėjo pas žmones į VIEŠPATIES Namus .
14023013	Apsižvalgė ir mato , karalius stovi prie savo stulpo įėjime , vadai ir trimitininkai šalia karaliaus , visi šalies žmonės džiūgaudami pučia trimitus , ir giesmininkai su savo muzikos instrumentais užveda giesmes . Atalija persiplėšė drabužius ir šaukė : „ Išdavystė ! Išdavystė ! “
14023014	Tada kunigas Jehojada pašaukė šimtininkus , vadovavusius kareiviams , tardamas jiems : „ Išveskite ją pro gretas ! Jeigu kas bandytų ją sekti , težūva nuo kalavijo ! “ Mat kunigas buvo pasakęs : „ Ji neturi būti nubausta mirtimi VIEŠPATIES Namuose “ .
14023015	Tad jie padarė taką , ir ji , priėjusi karaliaus rūmų įėjimą pro Arklių vartus , buvo nužudyta .
14023016	Tada Jehojada sudarė sandorą tarp savęs ir žmonių bei karaliaus , pasišvęsdami būti VIEŠPATIES tauta .
14023017	Po to visi žmonės , nuėję į Baalo šventyklą , nugriovė ją , sudaužė aukurus bei atvaizdus ir užmušė priešais aukurus Baalo kunigą Mataną .
14023018	Jehojada VIEŠPATIES Namais rūpintis pavedė levitams kunigams , kuriuos Dovydas buvo paskirstęs rūpintis VIEŠPATIES Namais ir atnašauti deginamąsias aukas VIEŠPAČIUI su džiūgavimu ir giesmėmis , kaip įsakyta Mozės Įstatyme ir pagal Dovydo nurodymus .
14023019	Jis pastatė vartininkus prie VIEŠPATIES Namų vartų , kad nė vienas , tapęs bet kokiu būdu nešvarus , neįeitų .
14023020	Paėmęs šimtininkus , kilmingus vyrus , tautos valdytojus ir šalies žmones , jis palydėjo karalių iš VIEŠPATIES Namų į karaliaus rūmus pro Aukštutinius vartus . Jie pasodino karalių į valdovo sostą .
14023021	Visi šalies žmonės džiūgavo , ir mieste buvo ramu , nors Atalija ir buvo nužudyta kalaviju .
14024001	Jehoašas buvo septynerių metų , kai tapo karaliumi . Jeruzalėje jis karaliavo keturiasdešimt metų . Jo motina buvo vardu Cibija iš Beer Šebos .
14024002	Jehoašas darė , kas dora VIEŠPATIES akyse per visas kunigo Jehojados dienas .
14024003	Jehojada apvesdino jį su dviem žmonomis , ir jam gimė sūnų ir dukterų .
14024004	Praėjus šiek tiek laiko , Jehoašui atėjo į širdį pataisyti VIEŠPATIES Namus .
14024005	Sukvietęs kunigus ir levitus , tarė jiems : „ Eikite į Judo miestus ir kasmet visame Izraelyje darykite rinkliavą savo Dievo Namams atnaujinti . Tai turite daryti skubiai ! “ Bet levitai to daryti nesiskubino .
14024006	Tad karalius pasišaukė vadą Jehojadą ir tarė jam : „ Kodėl nereikalavai , kad levitai parneštų iš Judo ir Jeruzalės Mozės , VIEŠPATIES tarno , Izraelio bendrijai uždėtą Sandoros Palapinės mokestį ? “
14024007	Mat tos nedoros moters Atalijos vaikai buvo apleidę VIEŠPATIES Namus ir net atidavę visus VIEŠPATIES Namams pašvęstus daiktus Baalams .
14024008	Karalius įsakė , kad būtų padaryta dėžė ir pastatyta lauke prie VIEŠPATIES Namų vartų .
14024009	Judui ir Jeruzalei buvo paskelbta atnešti VIEŠPAČIUI mokestį , kurį Dievo tarnas Mozė buvo Izraeliui uždėjęs dykumoje .
14024010	Visi pareigūnai ir visi žmonės mielai nešė ir metė į dėžę , kol ją pripildydavo .
14024011	Kai tik levitai nunešdavo dėžę pas karaliaus pareigūnus ir pamatydavo , kad joje daug pinigų , ateidavo karaliaus raštininkas bei vyriausiojo kunigo atstovas ir ištuštinę dėžę sugrąžindavo į vietą . Taip buvo daroma diena po dienos , ir surinkta daug pinigų .
14024012	Karalius ir Jehojada paduodavo pinigus tiems , kurie prižiūrėjo darbus , susijusius su VIEŠPATIES Namais , o jie samdė mūrininkus bei dailides VIEŠPATIES Namams atnaujinti ir geležies bei vario meistrus VIEŠPATIES Namams taisyti .
14024013	Darbininkai uoliai triūsė , atnaujinimo darbai jų rankose sparčiai ėjo į priekį . Dievo Namai buvo atstatyti į pirmykštį būvį ir pataisyti .
14024014	Baigę jie sugrąžino likusius pinigus karaliui ir Jehojadai . Jie buvo paversti reikmenimis VIEŠPATIES Namams : tarnybos ir deginamųjų aukų reikmenimis , samčiais ir aukso bei sidabro indais . Deginamosios aukos buvo atnašaujamos VIEŠPATIES Namuose nuolat per visą Jehojados gyvenimą .
14024015	Jehojada mirė , sulaukęs žilos senatvės . Jis mirė , būdamas šimto trisdešimt metų .
14024016	Jis buvo palaidotas Dovydo mieste tarp karalių , nes buvo padaręs daug gera Izraelyje ir Dievui , ir jo Namams .
14024017	Jehojadai mirus , Judo didžiūnai atėjo pas karalių , žemai lenkdamiesi , ir karalius jų klausė .
14024018	VIEŠPATIES , jų protėvių Dievo , Namai buvo apleisti . Buvo tarnaujama šventiesiems stulpams ir stabams . Dėl šios kaltės Judą ir Jeruzalę ištiko [ Dievo ] pyktis .
14024019	Bet Jis siuntė tarp jų pranašus parvesti juos pas VIEŠPATĮ . Šie įspėdavo juos , bet jie nenorėjo klausyti .
14024020	Dievo Dvasia užvaldė kunigo Jehojados sūnų Zachariją . Jis palypėjo į pakylą virš žmonių ir tarė jiems : „ Taip kalbėjo VIEŠPATS : ‘ Kodėl jūs savo pražūčiai nusižengiate VIEŠPATIES įsakymams ? Kadangi palikote VIEŠPATĮ , jis irgi paliko jus ! ’ “
14024021	Bet prieš jį buvo surengtas sąmokslas , ir karaliaus įsakymu jis buvo užmuštas akmenimis VIEŠPATIES Namų kieme .
14024022	Karalius Jehoašas neprisiminė ištikimybės , kurią jam buvo parodęs Zacharijo tėvas Jehojada , bet nužudė jo sūnų . Mirdamas Zacharijas tarė : „ Temato tai VIEŠPATS ir teatlygina ! “
14024023	Baigiantis metams , Aramo kariuomenė surengė prieš jį žygį . Atžygiavę į Judą ir Jeruzalę , jie sunaikino visus žmonių didžiūnus , o visą paimtą grobį pasiuntė Damasko karaliui .
14024024	Nors Aramo kariuomenė buvo atėjusi su nedaugeliu vyrų , VIEŠPATS atidavė jiems į rankas didžiulę kariuomenę , nes jie buvo palikę VIEŠPATĮ , savo protėvių Dievą . Taip jie surengė Jehoašui teismą .
14024025	Kai aramėjai nuo jo atsitraukė , palikę sunkiai sužeistą , jo dvariškiai surengė sąmokslą ir keršydami už kunigo Jehojados sūnaus kraują nužudė jį lovoje . Taip jis mirė . Jie palaidojo jį Dovydo mieste , bet karalių kapuose nelaidojo .
14024026	Štai vyrai , kurie surengė prieš jį sąmokslą : Šimato Amonito sūnus Zabadas ir Šimrito Moabito sūnus Jehozabadas .
14024027	Apie jo sūnus , apie daugelį pranašavimų jam ir Dievo Namų atstatymą aprašyta Karalių knygos aiškinime . Vietoj Jehoašo karaliumi tapo jo sūnus Amacijas .
14025001	Amacijas buvo dvidešimt penkerių metų , kai tapo karaliumi , ir karaliavo Jeruzalėje dvidešimt devynerius metus . Jo motina buvo vardu Jehoadana iš Jeruzalės .
14025002	Jis darė , kas dora VIEŠPATIES akyse , bet ne visa širdimi .
14025003	Vos įtvirtinęs savo karališką valdžią , jis nubaudė mirtimi dvariškius , nužudžiusius jo tėvą karalių .
14025004	Bet jų vaikų mirtimi nebaudė , nes elgėsi pagal tai , kas parašyta Įstatyme , Mozės knygoje , kaip VIEŠPATS įsakė : „ Tėvai nebus baudžiami mirtimi už vaikus , nei vaikai bus baudžiami mirtimi už tėvus , bet kiekvienas bus baudžiamas mirtimi už savo paties nuodėmę “ .
14025005	Sutelkęs Judą , Amacijas paskirstė visus Judo ir Benjamino vyrus pagal kiltis tūkstantininkams ir šimtininkams . Suskaičiavęs visus nuo dvidešimt metų ir vyresnius , jis rado , kad jų buvo trys šimtai tūkstančių rinktinių vyrų , tinkamų karinei tarnybai , pajėgių valdyti ietį ir skydą .
14025006	Be to , jis pasamdė iš Izraelio šimtą tūkstančių narsių karių už šimtą sidabro talentų .
14025007	Bet pas jį atėjęs Dievo vyras tarė : „ Karaliau , neleisk Izraelio kariuomenei žygiuoti su tavimi , nes VIEŠPATS nėra su Izraeliu — su tais visais Efraimo žmonėmis .
14025008	Verčiau žygiuok vienas ir susidorok ! Būk ryžtingas kovoje , antraip Dievas paguldys tave priešo akivaizdoje , nes Dievas turi galybę padėti ar paguldyti “ .
14025009	O Amacijas tarė Dievo vyrui : „ Bet ką daryti su tuo šimtu talentų , kuriuos esu davęs Izraelio kariuomenei ? “ Dievo žmogus atsakė : „ VIEŠPATS turi iš ko tau kur kas daugiau duoti “ .
14025010	Tuomet Amacijas atleido kareivius , atėjusius pas jį iš Efraimo , įsakydamas eiti namo . Bet jie buvo už tai labai supykę ant Judo ir namo sugrįžo įniršio apimti .
14025011	Amacijas susikaupė drąsiam žygiui ir vedinas savo kariuomene nužygiavo į Druskos slėnį . Jis nukovė dešimt tūkstančių Seyro vyrų .
14025012	Judo vyrai kitą dešimt tūkstančių paėmė į nelaisvę gyvų ir užvedę juos ant Selos viršūnės nustūmė žemyn . Jie visi suknežo .
14025013	Tuo tarpu samdytieji kareiviai , kuriuos Amacijas buvo išsiuntęs atgal ir neleidęs jiems eiti su juo į mūšį , užpuolė Judo miestus nuo Samarijos iki Bet Horono , nužudė tris tūkstančius gyventojų ir paėmė daug grobio .
14025014	Grįždamas po pergalės prieš edomitus , Amacijas parsigabeno Seyro žmonių dievų ir pasistatęs juos kaip savo dievus garbino , atnašaudamas aukas .
14025015	Užsidegęs pykčiu ant Amacijo , VIEŠPATS nusiuntė pas jį pranašą ir tarė jam : „ Kodėl garbini tautos dievus , negalėjusius išgelbėti savo tautos iš tavo rankos ? “
14025016	Tačiau pranašui dar tebekalbant , karalius tarė jam : „ Argi mes paskyrėme tave karaliaus patarėju ? Liaukis ! Kam gi turėtumei būti užmuštas ? “ Tad pranašas liovėsi , bet pratarė : „ Aš žinau , kad VIEŠPATS apsisprendė tave sunaikinti , nes tu taip elgiesi ir nekreipi dėmesio į mano patarimą “ .
14025017	Pasitaręs Judo karalius Amacijas pasiuntė Izraelio karaliui Jehuvo sūnaus Jehoahazo sūnui Jehoašui tokį žodį : „ Eikš , susitikime akis į akį ! “
14025018	Izraelio karalius Jehoašas atsakė Judo karaliui Amacijui tokiu žodžiu : „ Libano usnis pasiuntė žodį Libano kedrui , tardama : ‘ Duok savo dukterį mano sūnui žmona ’ . Bet Libano laukinis žvėris , eidamas pro šalį , sutrypė tą usnį .
14025019	Tu sakai : ‘ Žiūrėk , nugalėjau Edomą ’ , — ir tavo širdis nori daugiau garbės . Sėdėk namie ! Kam gi turėtumei ieškoti nelaimės , kad pats žūtum ir Judą su savimi nutemptum ? “
14025020	Amacijas nenorėjo klausyti . Tai buvo iš Dievo , idant atiduotų juos už tai , kad jie garbino Edomo dievus .
14025021	Tad Izraelio karalius Jehoašas atžygiavo . Jis ir Judo karalius Amacijas susitiko vienas su kitu mūšyje prie Bet Šemešo Judo karalystėje .
14025022	Judas buvo nugalėtas Izraelio . Visi išbėgiojo į savo namus .
14025023	Izraelio karalius Jehoašas paėmė Judo karalių , Ahazijo sūnaus Jehoašo sūnų Amaciją , į nelaisvę prie Bet Šemešo . Nugabenęs į Jeruzalę , jis pralaužė Jeruzalės sienoje keturių šimtų uolekčių spragą nuo Efraimo vartų iki Kampo vartų .
14025024	Tada su visu auksu ir sidabru bei visais reikmenimis , rastais Dievo Namuose , su Obed Edomu ir karaliaus rūmų iždu bei įkaitais jis sugrįžo į Samariją .
14025025	Judo karalius Jehoašo sūnus Amacijas gyveno penkiolika metų po Izraelio karaliaus Jehoahazo sūnaus Jehoašo mirties .
14025026	O kiti Amacijo darbai , nuo pirmo iki paskutinio , argi nėra aprašyti Judo ir Izraelio Karalių knygoje ?
14025027	Nuo to laiko , kai Amacijas pasitraukė nuo VIEŠPATIES , buvo surengtas prieš jį sąmokslas Jeruzalėje . Užtat jis pabėgo į Lachišą . Bet buvo pasiųsti vyrai jo vytis , ir jie ten nužudė jį .
14025028	Pargabentas ant arklių jis buvo palaidotas su savo protėviais Judo mieste .
14026001	Tada visi Judo žmonės paėmė Uziją , kuris buvo tik šešiolikmetis , ir paskelbė jį karaliumi , jo tėvo Amacijo įpėdiniu .
14026002	Jis atstatė Elatą ir sugrąžino Judui po to , kai karalius Amacijas užmigo su savo protėviais .
14026003	Uzijas buvo šešiolikmetis , kai tapo karaliumi , ir karaliavo Jeruzalėje penkiasdešimt dvejus metus . Jo motina buvo vardu Jecholija iš Jeruzalės .
14026004	Jis darė , kas dora VIEŠPATIES akyse , kaip buvo daręs jo tėvas Amacijas .
14026005	Jis buvo pasišventęs ieškoti Dievo , kol buvo gyvas Zacharijas , mokęs jį bijoti Dievo . Kol jis ieškojo VIEŠPATIES , Dievas jam teikė sėkmę .
14026006	Išėjęs į karo žygį su filistinais , jis išgriovė Gato sienas , Jabnės sienas bei Ašdodo sienas ir statė miestus Ašdodo ir Filistijos srityje .
14026007	Dievas padėjo jam prieš filistinus , prieš arabus , gyvenančius Gūr Baale , ir prieš meunus .
14026008	Amonitai mokėjo jam duoklę , ir jo garsas pasiekė net Egipto sienas , nes jis darėsi vis galingesnis ir galingesnis .
14026009	Be to , Uzijas pastatė Jeruzalėje bokštus prie Kampo vartų , prie Slėnio vartų bei prie Kertės ir juos įtvirtino .
14026010	Jis statė bokštus tyruose ir iškasė daug vandens talpyklų , nes turėjo daug galvijų . Jis turėjo artojų ir Šefeloje , ir lygumoje , vynuogių augintojų ir kalnuose , ir derlinguose laukuose , nes mylėjo žemę .
14026011	Uzijas turėjo ir gerai parengtą kariuomenę , padalytą pagal pašauktųjų prie ginklo skaičių į būrius , mokomus raštininko Jejelio ir apskaitininko Maasėjo , vadovaujamų Hananijo , vieno iš karaliaus didžiūnų .
14026012	Kilčių galvų galiūnų iš viso buvo du tūkstančiai šeši šimtai .
14026013	O jų žinioje buvo trijų šimtų septynių tūkstančių penkių šimtų kariškai parengtų vyrų kariuomenė , galinga jėga padėti karaliui kovoti su priešais .
14026014	Uzijas aprūpino juos , visą kariuomenę , skydais , ietimis , šalmais , šarvais , lankais ir svaidyklėmis .
14026015	Jeruzalėje ant gynybos bokštų ir mūrų sienos kampų jis pastatė išradingai sumanytų įtaisų strėlėms ir dideliems akmenims svaidyti . Taigi jo garsas pasklido toli ir plačiai , nes tapti galingam jam buvo nuostabiai pagelbėta .
14026016	Kai tapo galingas , jo širdis pasidarė tokia išdidi , kad nuvedė jį į pragaištį . Jis nusižengė VIEŠPAČIUI , savo Dievui , įeidamas į VIEŠPATIES Namus atnašauti smilkalų ant smilkalų aukuro .
14026017	Bet kunigas Azarijas , lydimas aštuoniasdešimt drąsių VIEŠPATIES kunigų , įėjo paskui jį
14026018	ir pasipriešino karaliui Uzijui , sakydami : „ Uzijau , tau nėra leista atnašauti smilkalų VIEŠPAČIUI , bet tik Aarono palikuonims kunigams , kurie pašventinti atnašauti smilkalus . Išeik iš Šventyklos , nes esi nusižengęs . Tau garbės iš VIEŠPATIES Dievo tai neatneš “ .
14026019	Uziją , laikantį rankoje smilkytuvą ir pasiruošusį atnašauti smilkalus , apėmė įtūžis . Jam širstant ant kunigų , VIEŠPATIES Namuose šalia smilkalų aukuro kunigų akivaizdoje jo kaktos odą išbėrė raupsai .
14026020	Vyriausiasis kunigas Azarijas ir kiti kunigai , atsisukę į jį , pamatė , kad jo kakta raupsuota . Tad skubiai jį iš ten išvedė . Ir jis pats skubinosi išeiti , nes VIEŠPATS jį ištiko liga .
14026021	Karalius Uzijas liko raupsuotas iki pat mirties . Todėl jis gyveno atskirame name kaip raupsuotasis ir buvo atskirtas nuo VIEŠPATIES Namų . Tad jo sūnus Jotamas rūpinosi karaliaus rūmais ir valdė šalies žmones .
14026022	Kitus Uzijo darbus , nuo pirmo iki paskutinio , aprašė Amoco sūnus pranašas Izaijas .
14026023	Uzijas užmigo su savo protėviais ir buvo palaidotas su jais lauke šalia karalių kapų , nes buvo sakoma : „ Jis raupsuotas “ . Vietoj jo karaliumi tapo jo sūnus Jotamas .
14027001	Jotamas buvo dvidešimt penkerių metų , kai tapo karaliumi ir karaliavo Jeruzalėje šešiolika metų . Jo motina buvo Cadoko duktė , vardu Jeruša .
14027002	Jis darė , kas dora VIEŠPATIES akyse , kaip jo tėvas buvo daręs , tik į VIEŠPATIES Šventyklą nėjo . Bet žmonės elgėsi vis dar nedorai .
14027003	Jis pastatė VIEŠPATIES Namų Aukštutinius vartus ir daug statė ant Ofelio sienos .
14027004	Be to , statė miestus Judo aukštumose , tvirtoves ir gynybos bokštus ant miškingų kalvų .
14027005	Jis kovojo su Amono karaliumi ir nugalėjo . Amonas tais metais davė jam šimtą sidabro talentų , dešimt tūkstančių korų kviečių ir dešimt tūkstančių korų miežių . Amonas mokėjo jam tą pačią sumą antrais ir trečiais metais .
14027006	Taigi Jotamas tapo galingas , nes ryžtingai tvarkė savo kelius VIEŠPATIES , savo Dievo , akivaizdoje .
14027007	O kiti Jotamo darbai , visi jo karai ir jo elgesys , aprašyti Izraelio ir Judo Karalių knygoje .
14027008	Jis buvo dvidešimt penkerių metų , kai tapo karaliumi , ir karaliavo Jeruzalėje šešiolika metų .
14027009	Jotamas užmigo su savo protėviais ir buvo palaidotas Dovydo mieste . Vietoj jo karaliumi tapo jo sūnus Ahazas .
14028001	Ahazas buvo dvidešimtmetis , kai tapo karaliumi , ir karaliavo Jeruzalėje šešiolika metų . Jis nedarė , kas dora VIEŠPATIES akyse , kaip buvo daręs jo protėvis Dovydas ,
14028002	bet ėjo Izraelio karalių pėdomis . Jis padarė net nuliedintų atvaizdų Baalams ,
14028003	degino smilkalus Ben Hinomo slėnyje ir atidavė ugniai savo sūnus bjauriu papročiu tautų , kurias VIEŠPATS buvo išvaręs , ateinant izraelitams .
14028004	Jis atnašavo aukas ir degino smilkalus aukštumų alkuose , ant kalvų ir po kiekvienu lapuotu medžiu .
14028005	Todėl VIEŠPATS , jo Dievas , atidavė jį Aramo karaliui į rankas . Aramėjai nugalėjo jį ir paėmę į nelaisvę daugybę jo žmonių nuvarė juos į Damaską . Jis buvo atiduotas į rankas ir Izraelio karaliui , ir šis nugalėjo jį , praliedamas daug kraujo .
14028006	Remalijo sūnus Pekachas per vieną dieną nukovė šimtą dvidešimt tūkstančių karių — visi jie buvo narsūs vyrai , — nes jie buvo palikę VIEŠPATĮ , savo protėvių Dievą .
14028007	O Efraimo galiūnas Zichris nukovė karaliaus sūnų Maasėją , rūmų valdytoją Azrikamą ir pirmąjį pagal valdžią po karaliaus Elkaną .
14028008	Izraelitai paėmė į nelaisvę du šimtus tūkstančių savo giminaičių , įskaitant žmonas , sūnus ir dukteris . Jie paėmė iš jų taip pat labai daug grobio ir nugabeno jį į Samariją .
14028009	Ten buvo VIEŠPATIES pranašas , vardu Odedas . Išėjęs pasitikti į Samariją grįžtančios kariuomenės , Odedas tarė jiems : „ Tikėkite manimi , kadangi VIEŠPATS , jūsų protėvių Dievas , buvo supykęs ant Judo , jis atidavė juos jums į rankas , bet jūs skerdėte juos tokiu įtūžimu , kad jis pasiekė dangų .
14028010	Dabar ketinate padaryti Judo ir Jeruzalės žmones savo vergais ir vergėmis ! Bet , tiesą sakant , argi patys nesate nusikaltę VIEŠPAČIUI , savo Dievui ?
14028011	Tad paklausykite manęs ir paleiskite belaisvius , paimtus iš savo giminaičių , antraip jus ištiks VIEŠPATIES pykčio liepsna “ .
14028012	Be to , ir kai kurie Efraimo žmonių galvos — Johanano sūnus Azarijas , Mešilemoto sūnus Berechijas , Šalumo sūnus Jehizkijas bei Hadlajo sūnus Amasa — pakilo prieš grįžtančius iš žygio
14028013	ir tarė jiems : „ Belaisvių čia neveskite , nes jūs ketinate užtraukti mums kaltę prieš VIEŠPATĮ , pridėdami tai prie mūsų nuodėmių ir kaltės . Juk mūsų kaltė jau gana didelė , ir pykčio liepsna gresia Izraeliui “ .
14028014	Tad kariai paliko belaisvius ir grobį pareigūnams bei visai bendrijai .
14028015	Tuomet tie vyrai , paėmę belaisvius , aprengė nuoguosius apdarais iš grobio , apvilko drabužiais , apavė sandalais , davė jiems pavalgyti bei atsigerti , patepė juos aliejumi ir užsodinę ant asilų silpnuosius , nuvedė visus pas jų giminaičius į Jerichą , palmių miestą . Tai padarę , jie sugrįžo į Samariją .
14028016	Tuo pačiu metu karalius Ahazas išsiuntė pasiuntinius į Asiriją , prašydamas pagalbos .
14028017	Mat ir edomitai vėl buvo įsiveržę , sumušę Judą ir paėmę belaisvių .
14028018	Ir filistinai užpuldinėjo miestus Šefeloje bei Judo Negebe . Jie buvo užėmę Bet Šemešą , Ajaloną , Gederotus , Sochoją su jam pavaldžiomis gyvenvietėmis , Timną su jai pavaldžiomis gyvenvietėmis bei Gimzoją su jam pavaldžiomis gyvenvietėmis ir juose apsigyvenę .
14028019	Taip VIEŠPATS nužemino Judą dėl Ahazo , Izraelio karaliaus , nes Jude šis elgėsi nepadoriai ir buvo neištikimas VIEŠPAČIUI .
14028020	Užtat Asirijos karalius Tiglat Pileseras atžygiavo prieš jį ir , užuot padėjęs , nuengė jį .
14028021	Nors Ahazas ir apiplėšė VIEŠPATIES Namus , karaliaus rūmus bei pareigūnų namus , mokėdamas duoklę Asirijos karaliui , tai nieko nepadėjo .
14028022	Savo vargų metais karalius Ahazas net dar labiau nusižengė VIEŠPAČIUI ,
14028023	atnašaudamas aukas Damasko dievams , kurie buvo jį nugalėję , nes manė : „ Kadangi Aramo karalių dievai jiems padėjo , aš atnašausiu jiems aukas , kad ir man padėtų “ . Bet jie tapo pražūtimi jam ir visam Izraeliui .
14028024	Ahazas surinko Dievo Namų reikmenis ir sukapojo . Jis uždarė Dievo Namų duris ir pastatė aukurų kiekviename Jeruzalės kampe .
14028025	Visuose Judo miestuose jis įrengė aukštumų alkus smilkalams atnašauti kitiems dievams , vesdamas į pyktį VIEŠPATĮ , savo protėvių Dievą .
14028026	O kiti Ahazo darbai ir visi jo žygiai , nuo pirmo iki paskutinio , aprašyti Judo ir Izraelio Karalių knygoje .
14028027	Ahazas užmigo su savo protėviais ir buvo palaidotas mieste — Jeruzalėje , bet į Izraelio karalių kapus nebuvo nuneštas . Vietoj jo karaliumi tapo jo sūnus Ezekijas .
14029001	Ezekijas buvo dvidešimt penkerių metų , kai tapo karaliumi , ir karaliavo Jeruzalėje dvidešimt devynerius metus . Jo motina buvo Abija , Zacharijo duktė .
14029002	Jis darė , kas dora VIEŠPATIES akyse , kaip buvo daręs protėvis Dovydas .
14029003	Pirmų savo karaliavimo metų pirmą mėnesį jis atidarė VIEŠPATIES Namų duris ir pataisė juos .
14029004	Pasišaukęs kunigus ir levitus , jis sutelkė juos rytinėje aikštėje ir tarė :
14029005	„ Levitai , klausykitės manęs ! Pašventinkite save , pašventinkite VIEŠPATIES , savo Dievo , Namus ir išneškite purvą iš Šventyklos .
14029006	Mūsų protėviai buvo neištikimi ir darė , kas nedora VIEŠPATIES , mūsų Dievo , akyse . Paliko jį , nugręžė savo veidus nuo šventosios VIEŠPATIES buveinės ir atsuko jai nugarą .
14029007	Jie ir Prieangio duris uždarė , ir žibintus užgesino ; jie atsisakė atnašauti smilkalus ir deginamąsias aukas Šventykloje Izraelio Dievo garbei .
14029008	Todėl VIEŠPATIES pyktis ištiko Judą ir Jeruzalę ; jis padarė juos siaubo , nustebimo ir pajuokos reginiu , kaip jūs savo akimis matote .
14029009	Mūsų tėvai krito nuo kalavijo , o mūsų sūnūs , dukterys ir žmonos atsidūrė nelaisvėje .
14029010	Dabar aš širdimi noriu sudaryti sandorą su VIEŠPAČIU , Izraelio Dievu , kad jo pykčio liepsna būtų nuo mūsų nugręžta .
14029011	Mano sūnūs , nebebūkite daugiau apsileidę , nes jus VIEŠPATS išsirinko būti savo Artume , kad jam tarnautumėte kaip jo tarnai , aukodami atnašas “ .
14029012	Tada pakilo levitai : Amasajo sūnus Mahatas ir Azarijo sūnus Joelis iš Kehato palikuonių , iš Merario palikuonių — Abdžio sūnus Kišas ir Jehalėlelio sūnus Azarijas , iš geršonų — Zimos sūnus Joachas ir Joaho sūnus Edenas ,
14029013	iš Elicafano sūnų — Šimris ir Jejelis , iš Asafo sūnų — Zacharijas ir Matanijas ;
14029014	iš Hemano sūnų — Jehielis ir Šimėjas ; ir iš Jedutūno sūnų — Šemaja ir Uzielis .
14029015	Surinkę savo brolius , jie save pašventino ir nuėjo , kaip karalius buvo įsakęs , valyti VIEŠPATIES Namų , laikydamiesi VIEŠPATIES įstatų .
14029016	Kunigai įėjo į VIEŠPATIES Namus jų valyti . Jie išnešė visus nešvarius daiktus , rastus VIEŠPATIES Namuose , į VIEŠPATIES Namų kiemą , o levitai , paėmę iš jų , nunešė į Kidrono slėnį .
14029017	Pirmą mėnesio dieną jie pradėjo pašventinimo darbus ir aštuntą mėnesio dieną pasiekė VIEŠPATIES Prieangį . Jie šventino VIEŠPATIES Namus aštuonias dienas , ir pirmo mėnesio šešioliktą dieną darbai buvo užbaigti .
14029018	Tada jie atėjo pas karalių Ezekiją ir tarė : „ Išvalėme visus VIEŠPATIES Namus , deginamosios aukos aukurą bei visus jo reikmenis ir stalą padėtinės duonos eilėms bei visus jo reikmenis .
14029019	Visus reikmenis , kuriuos karalius Ahazas buvo subjaurojęs karaliaudamas , mes atstatėme ir pašventinome . Štai jie sudėti priešais VIEŠPATIES aukurą “ .
14029020	Tada karalius Ezekijas nedelsdamas sušaukė visus miesto didžiūnus ir nuėjo į VIEŠPATIES Namus .
14029021	Buvo atvesti septyni jaučiai , septyni avinai , septyni avinėliai ir septyni ožiai aukai už karalystės , Šventyklos ir Judo nuodėmę . Jis įsakė kunigams , Aarono palikuonims , atnašauti juos ant VIEŠPATIES aukuro .
14029022	Jaučiai buvo papjauti . Paėmę jų kraujo , kunigai pašlakstė juo aukurą . Avinai buvo papjauti , ir jų kraujas iššlakstytas ant aukuro . Ir avinėliai buvo papjauti , ir jų kraujas iššlakstytas ant aukuro .
14029023	Tada pas karalių ir bendriją buvo atvesti ožiai aukai už nuodėmę . Visi uždėjo ant jų rankas .
14029024	Papjovę juos , kunigai atnašavo auką už nuodėmę jų krauju ant aukuro , kad atlygintų už visą Izraelį , nes karalius buvo pasakęs : „ Deginamoji auka ir auka už nuodėmę yra už visą Izraelį “ .
14029025	Jis paskyrė levitams vietas VIEŠPATIES Namuose su cimbolais , arfomis ir lyromis , kaip Dovydas ir karaliaus regėtojas Gadas bei pranašas Natanas buvo nurodę , nes įsakas buvo VIEŠPATIES perduotas per pranašus .
14029026	Levitams atsistojus į vietas su Dovydo muzikos instrumentais ir kunigams su trimitais ,
14029027	Ezekijas įsakė atnašauti deginamąją auką ant aukuro . Pradėjus deginamąją auką , pasigirdo ir VIEŠPATIES giesmė bei trimitai , lydimi Izraelio karaliaus Dovydo muzikos instrumentų .
14029028	Visa bendrija parpuolė kniūbsčia , aidėjo giesmė ir gaudė trimitai . Visa tai tęsėsi , kol nepasibaigė deginamoji auka .
14029029	Pasibaigus deginamajai aukai , karalius ir visi su juo buvę pagarbindami parpuolė kniūbsti .
14029030	Karalius Ezekijas ir didžiūnai įsakė levitams šlovinti VIEŠPATĮ Dovydo žodžiais ir regėtojo Asafo giesmėmis . Džiaugsmingai pašlovinę giesme , jie žemai nusilenkė ir parpuolė kniūbsti .
14029031	Tada Ezekijas tarė : „ Dabar , kai esate pašventinę save VIEŠPAČIUI , eikite arčiau ir atnašaukite aukas ir bendravimo atnašas VIEŠPATIES Namams “ . Bendrija sunešė aukų ir bendravimo atnašų ; visi geros širdies žmonės atgabeno deginamųjų aukų .
14029032	Bendrijos atgabentų deginamųjų aukų buvo septyniasdešimt jaučių , šimtas avinų ir du šimtai ėriukų . Visi jie skirti deginamosioms aukoms VIEŠPAČIUI .
14029033	Pašventintų atnašų buvo šeši šimtai jaučių ir trys šimtai avių .
14029034	Bet kunigų buvo per mažai , ir jie negalėjo nulupti visų deginamųjų aukų , todėl jų giminaičiai levitai padėjo jiems atlikti tą darbą , kol kiti kunigai save pašventino . Iš tikro levitai uoliau save šventino negu kunigai .
14029035	Prie daugybės deginamųjų aukų buvo ir bendravimo aukų taukai bei liejamosios atnašos deginamosioms aukoms . Taip buvo atkurta VIEŠPATIES Namų pamaldų tarnyba .
14029036	Ezekijas ir visi žmonės džiaugėsi tuo , ką Dievas buvo savo tautai padaręs , nes tai buvo įvykę taip staiga .
14030001	Ezekijas išsiuntė žodį visam Izraeliui bei Judui , parašė laiškus ir Efraimui bei Manasui , kad sueitų į VIEŠPATIES Namus Jeruzalėje švęsti Paschą VIEŠPATIES , Izraelio Dievo , garbei .
14030002	Mat karalius , didžiūnai ir visa bendrija Jeruzalėje buvo nutarę švęsti Paschą antrą mėnesį ,
14030003	nes švęsti laiku negalėjo dėl to , kad nebuvo nei pakankamai save pašventinusių kunigų , nei žmonės nebuvo suėję į Jeruzalę .
14030004	Kadangi toks nutarimas atrodė tinkamas karaliui ir visai bendrijai ,
14030005	jie ir išleido įsaką paskelbti per visą Izraelį , nuo Beer Šebos iki Dano , kad visi žmonės sueitų ir švęstų Paschą VIEŠPATIES , Izraelio Dievo , garbei Jeruzalėje . Mat nedaugelis ją švęsdavo , kaip buvo įsakyta .
14030006	Todėl pasiuntiniai , nešini karaliaus ir didžiūnų parašytais laiškais , perėjo visą Izraelį ir Judą , kaip karalius buvo įsakęs , skelbdami : „ Izraelitai ! Grįžkite pas VIEŠPATĮ , Abraomo , Izaoko ir Izraelio Dievą , kad ir jis sugrįžtų pas likutį — pas jus , išsigelbėjusius iš Asirijos karalių rankos .
14030007	Nebūkite kaip jūsų protėviai ir jūsų broliai , kurie buvo tokie neištikimi VIEŠPAČIUI , savo protėvių Dievui , kad jis atidavė juos , kaip matote , prapulčiai .
14030008	Nebūkite kietasprandžiai , kaip jūsų protėviai , bet atsiduokite VIEŠPAČIUI ir ateikite į jo Šventyklą , kurią jis amžinai pašventino , ir tarnaukite VIEŠPAČIUI , savo Dievui , kad būtų nugręžta nuo jūsų jo pykčio liepsna .
14030009	Jeigu jūs sugrįšite pas VIEŠPATĮ , jūsų giminės ir vaikai sulauks pasigailėjimo iš tų , kurie paėmė juos į nelaisvę , ir jie sugrįš į šį kraštą , nes VIEŠPATS , jūsų Dievas , yra malonus ir gailestingas . Jis nenugręš nuo jūsų savo veido , jeigu pas jį sugrįšite “ .
14030010	Taigi pasiuntiniai ėjo iš miesto į miestą Efraimo ir Manaso krašte , kol pasiekė Zabuloną , bet žmonės , pajuokdami juos , tyčiojosi iš jų .
14030011	Nepaisant to , kai kurie iš Ašero , Manaso ir Zabulono nusižemino ir atėjo į Jeruzalę .
14030012	O Dievo ranka palietė Judą , leisdama jiems vieningai įvykdyti tai , ką karalius ir didžiūnai įsakė pagal Dievo žodį .
14030013	Į Jeruzalę suėjo minia žmonių švęsti Neraugintosios duonos šventės antrą mėnesį . Tai buvo milžiniška sueiga .
14030014	Jie ėmėsi darbo — pašalinti Jeruzalėje esančius aukurus . Paėmę juos ir visus smilkalams deginti stovus , išmetė juos į Kidrono slėnį .
14030015	Paschos avinėlis buvo papjautas antro mėnesio keturioliktą dieną . Tuo tarpu kunigai ir levitai susigėdę pasišventino ir atnešė deginamąsias aukas į VIEŠPATIES Namus .
14030016	Užėmę savo tarnybos vietas pagal Dievo vyro Mozės Įstatymą , kunigai šlakstė jiems levitų rankomis paduotą kraują .
14030017	Kadangi bendrijoje buvo daug tokių , kurie nebuvo pasišventinę , levitai turėjo papjauti Paschos avinėlį kiekvienam , kuris nebuvo švarus , kad pašventintų jį VIEŠPAČIUI .
14030018	Mat buvo daugybė žmonių , ypač daug iš Efraimo , Manaso , Isacharo ir Zabulono , kurie nebuvo apsivalę . Nepaisant to , jie valgė Paschos avinėlį , nesilaikydami , kas parašyta . Bet Ezekijas meldėsi už juos , tardamas : „ Teatleidžia gerasis VIEŠPATS
14030019	visiems , kurie širdimi nori ieškoti Dievo , savo protėvių VIEŠPATIES Dievo , nors jie ir nėra švarūs pagal Šventyklos įsakus “ .
14030020	VIEŠPATS išklausė Ezekiją ir nenubaudė tautos .
14030021	Izraelitai Jeruzalėje septynias dienas džiūgaudami šventė Neraugintosios duonos šventę . Levitai ir kunigai kasdien šlovino VIEŠPATĮ , lydimi galingų VIEŠPATIES muzikos instrumentų .
14030022	Ezekijas žodžiu drąsino visus levitus , įgudusiai atliekančius VIEŠPATIES tarnybą . Taip žmonės valgė septynias dienas iškilmių maistą , aukodami bendravimo aukas ir dėkodami VIEŠPAČIUI , savo protėvių Dievui .
14030023	Tada visa bendrija nutarė švęsti dar septynias dienas . Taigi jie džiūgaudami šventė dar septynias dienas ,
14030024	nes Judo karalius Ezekijas davė sueigai tūkstantį jaučių ir septynis tūkstančius avių atnašoms , o didžiūnai davė sueigai tūkstantį jaučių ir dešimt tūkstančių avių . Pasišventino daug kunigų .
14030025	Džiūgavo visa Judo bendrija , kunigai ir levitai , visa iš Izraelio atėjusi bendrija , visi svetimtaučiai , atėję iš Izraelio krašto , ir svetimtaučiai , gyvenę Jude .
14030026	Jeruzalėje buvo daug džiaugsmo , nes nuo Izraelio karaliaus Dovydo sūnaus Saliamono dienų nieko panašaus nebuvo įvykę Jeruzalėje .
14030027	Pakilę levitai kunigai palaimino žmones , VIEŠPATS išgirdo jų balsą , ir jų malda pasiekė jo šventąją buveinę danguje .
14031001	Kai visa tai buvo atlikta , visi dalyvaujantys izraelitai , nuėję į Judo miestus , sudaužė visus paminklinius akmenis , iškirto šventuosius stulpus , išgriovė aukštumų alkus ir aukurus visame Jude ir Benjamine , ir Efraime , ir Manase . Tada visi izraelitai sugrįžo į savo miestus , kiekvienas į savo nuosavybę .
14031002	Ezekijas atkūrė kunigų ir levitų padalas pagal jų tarnybą , kiekvieną kunigą ir levitą pagal jo tarnybą , atnašauti deginamąsias aukas ir bendravimo aukas , tarnauti , dėkoti ir giedojimu šlovinti VIEŠPATIES stovyklos vartuose .
14031003	Iš savo nuosavybės karalius paskyrė dalį deginamosioms aukoms — ryto bei vakaro deginamajai aukai ir šabų , jaunaties bei nustatytų švenčių deginamajai aukai , kaip parašyta VIEŠPATIES Įstatyme .
14031004	Be to , žmonėms , gyvenantiems Jeruzalėje , jis įsakė duoti kunigų ir levitų dalį , kad jie galėtų atsidėti VIEŠPATIES mokymui .
14031005	Žiniai pasklidus , izraelitai sunešė daug pirmienų — javų , vyno , aliejaus , medaus ir visokio žemės derliaus . Buvo atnešta iš visko dosni dešimtinė .
14031006	Izraelio bei Judo žmonės , gyvenę Judo miestuose , ir tie nešė dešimtinę galvijų ir avių , dešimtinę šventų daiktų , pašvęstų VIEŠPAČIUI , savo Dievui , ir dėjo į krūvas .
14031007	Krauti pradėta trečią mėnesį , o užbaigta septintą mėnesį .
14031008	Atėję ir pamatę krūvas , Ezekijas ir pareigūnai šlovino VIEŠPATĮ ir jo tautą Izraelį .
14031009	Ezekijas klausinėjo kunigus ir levitus apie krūvas .
14031010	Vyriausiasis kunigas Azarijas , kuris buvo iš Cadoko namų , paaiškino jam , tardamas : „ Nuo to laiko , kai pradėta nešti atnašas į VIEŠPATIES Namus , mes turėjome pavalgyti iki soties , ir daug liko , nes VIEŠPATS laimino savo tautą . Šios didelės atsargos ir yra tai , kas atliko “ .
14031011	Tada Ezekijas įsakė jiems parengti sandėlius VIEŠPATIES Namuose . Kai sandėliai buvo parengti ,
14031012	jie sąžiningai sunešė į juos atnašas , dešimtines ir pašvęstuosius daiktus . Vyriausiuoju pareigūnu jais rūpintis buvo paskirtas levitas Konanijas , o pavaduotoju — jo brolis Šimis .
14031013	Jehielį , Azaziją , Nahatą , Asaelį , Jerimotą , Jehozabadą , Elielį , Išmakiją , Mahatą ir Benają karalius Ezekijas paskyrė Konanijo ir jo brolio Šimio įgaliotiniais . O Azarijas buvo vyriausiasis Dievo Namų pareigūnas .
14031014	Levito Imnos sūnus Korė , rytinių vartų vartininkas , rūpinosi geros valios atnašomis Dievui , dalijo VIEŠPAČIUI skirtas atnašas ir pačius švenčiausius daiktus .
14031015	Jo prižiūrimi kunigų miestuose buvo Edenas , Minjaminas , Ješūva , Šemajas , Amarijas ir Šechanijas , kurie sąžiningai atliko dalijimą savo giminaičiams , tiek seniems , tiek jauniems , pagal jų padalas ,
14031016	nepriklausomai nuo jų kilmės sąrašo , vyriškiams nuo trisdešimt metų ir vyresniems — kiekvienam jų , einančiam į VIEŠPATIES Namus atlikti savo kasdienių pareigų — už tarnybą pagal pamainas ir padalas .
14031017	Kunigai buvo įrašyti savo šeimos kilmės sąraše pagal kiltis , o levitai — dvidešimt metų ir vyresni — pagal pamainas savo padalose .
14031018	Jų šeimos kilmės sąrašas apėmė visus jų mažylius , žmonas , sūnus ir dukteris — visus , nes šie vyrai privalėjo save vis iš naujo pašventinti .
14031019	O Aarono palikuonys kunigai , gyvenę jų miestams priklausančioje ganyklų žemėje , turėjo kiekviename mieste vardais paskirtus vyrus skirstyti dalį kiekvienam vyriškiui iš kunigų ir kiekvienam , kuris buvo įtrauktas į levitų kilmės sąrašą .
14031020	Ezekijas taip darė visame Jude . Jis darė , kas gera , dora ir ištikima VIEŠPATIES , savo Dievo , akivaizdoje .
14031021	Ko tik jis ėmėsi daryti Dievo Namų tarnyboje ar pagal Įstatymą ir įsakymą ieškoti savo Dievo , jis darė visa širdimi , ir jam sekėsi .
14032001	Bet jam įrodžius savo ištikimybę tokiais darbais , Asirijos karalius Sanheribas , išsirengęs į žygį , įsiveržė į Judą ir apgulė įtvirtintus miestus , norėdamas juos užkariauti .
14032002	Pamatęs , kad Sanheribas atėjo su mintimi kariauti prieš Jeruzalę ,
14032003	Ezekijas tarėsi su savo didžiūnais bei galiūnais dėl uždarymo šaltinių , esančių už miesto sienų . Jie tam pritarė .
14032004	Sutelkę labai daug žmonių , jie uždarė visus šaltinius ir upelį , tekantį artimame slėnyje , sakydami : „ Kam gi turėtų ateiti Asirijos karaliai ir rasti apsčiai vandens ! “
14032005	Ryžtingai ėmęsis darbo , Ezekijas atstatė visą išgriuvusią sieną , sustiprino bokštais ir iš lauko pusės pastatė kitą sieną . Be to , jis įtvirtino Miloją Dovydo mieste ir įsakė padirbti daugybę ginklų bei skydų .
14032006	Jis paskyrė žmonėms mūšio vadus . Tada , sutelkęs juos aplink save aikštėje prie miesto vartų , kalbėjo jiems padrąsinančiai , tardamas :
14032007	„ Būkite stiprūs ir narsūs ! Nebijokite ir nedrebėkite prieš Asirijos karalių ir prieš visą jį lydinčią kariauną , nes mūsų daugiau negu jų .
14032008	Jo — tik trapus petys , o su mumis — VIEŠPATS , mūsų Dievas , padedantis mums ir kovojantis mūsų kovas “ . Žmones Judo karaliaus Ezekijo žodžiai labai padrąsino .
14032009	Po to Asirijos karalius Sanheribas , su visomis savo pajėgomis tebebūdamas Lachiše , pasiuntė savo pareigūnus į Jeruzalę pas Judo karalių Ezekiją ir visus Judo žmones , gyvenančius Jeruzalėje , tardamas :
14032010	„ Taip kalbėjo Asirijos karalius Sanheribas : ‘ Kuo jūs pasitikite , kad pasiliekate apgultoje Jeruzalėje ?
14032011	Argi nesuvedžioja jūsų Ezekijas , atiduodamas jus bado ir troškulio mirčiai , sakydamas jums : ‹ VIEŠPATS , mūsų Dievas , išgelbės mus iš Asirijos karaliaus rankos ? ›
14032012	Argi ne tas pats Ezekijas pašalino aukštumų alkus bei aukurus ir įsakė Judui bei Jeruzalei , tardamas : ‹ Prie šio vieno aukuro jūs garbinsite ir ant jo aukosite savo deginamąsias aukas ? ›
14032013	Nejau nežinote , ką aš ir mano protėviai esame padarę visoms kitų kraštų tautoms ? Argi pajėgė tų kraštų tautų dievai išgelbėti savo kraštą iš mano rankų ?
14032014	Kuris iš visų dievų tų tautų , kurias mano protėviai visiškai sunaikino , pajėgė išgelbėti savo tautą ? Nejau jūsų Dievas pajėgs išgelbėti jus iš mano rankų ?
14032015	Tad neleiskite Ezekijui jūsų suklaidinti , neleiskite taip jus suvedžioti ! Netikėkite juo , nes nė vienas kurios nors tautos ar karalystės dievas nėra pajėgęs išgelbėti savo tautos iš mano rankų ar iš mano protėvių rankų . Juo labiau nepajėgs jūsų Dievas išgelbėti jūsų iš mano rankų ! ’ “
14032016	Jo pareigūnai kalbėjo ir toliau prieš VIEŠPATĮ Dievą ir prieš jo tarną Ezekiją .
14032017	Jis rašė ir laiškus , įžeidinėdamas VIEŠPATĮ , Izraelio Dievą , apie jį sakydamas : „ Kaip kitose šalyse tautų dievai neišgelbėjo savo žmonių iš mano rankos , taip ir Ezekijo Dievas neišgelbės savo tautos iš mano rankų “ .
14032018	Tada jie garsiai šaukė judėjų kalba Jeruzalės žmonėms , esantiems ant sienos , gąsdindami ir keldami baimę , norėdami paimti miestą .
14032019	Apie Jeruzalės Dievą jie kalbėjo taip , tarsi jis būtų vienas iš žemės tautų dievų , padirbtas žmonių rankomis .
14032020	Todėl karalius Ezekijas ir pranašas Amoco sūnus Izaijas meldėsi ir šaukėsi dangaus .
14032021	O VIEŠPATS pasiuntė angelą , kuris sunaikino visus galiūnus , vadus ir pareigūnus Asirijos karaliaus stovykloje . Tad jis gėdingai sugrįžo į savo kraštą . Įėjusį į savo dievo namus , jį jo paties sūnūs nužudė kalaviju .
14032022	Taip VIEŠPATS išgelbėjo Ezekiją ir Jeruzalės gyventojus iš Asirijos karaliaus Sanheribo rankų ir iš visų jų priešų rankų . Jis suteikė jiems ramybę visur .
14032023	Daugelis atnešė VIEŠPAČIUI atnašų į Jeruzalę ir brangių daiktų Judo karaliui Ezekijui . Nuo to laiko jis buvo garbingas visų tautų akyse .
14032024	Tomis dienomis Ezekijas susirgo ir buvo prie mirties . Jis meldėsi VIEŠPAČIUI , ir jis išklausė jį ir davė ženklą .
14032025	Tačiau Ezekijas neatsilygino dėkingumu už jam suteiktą malonę , nes jo širdis tapo išdidi . Todėl kilo pyktis ant jo ir ant Judo bei Jeruzalės .
14032026	Ezekijas taip nusižemino dėl savo širdies išdidumo — jis ir Jeruzalės gyventojai , — kad VIEŠPATIES pyktis jų neištiko Ezekijo dienomis .
14032027	Ezekijas didžiavosi turtų gausybe ir garbe . Jis įsirengė iždus sidabrui ir auksui , brangakmeniams , kvepalams , skydams ir įvairiems brangiems daiktams ,
14032028	sandėlius grūdų derliui , vynui ir aliejui , tvartus visokiems gyvuliams ir avides .
14032029	Jis įsigijo miestų , apsčiai jaučių bandų ir avių kaimenių , nes Dievas davė jam labai daug turto .
14032030	Tas pats Ezekijas uždarė Gihono vandenų angą ir nukreipė juos žemyn į vakarinį Dovydo miesto pakraštį . Ezekiją lydėjo sėkmė visuose jo žygiuose .
14032031	Nors kai buvo pas jį atsiųsti Babilono valdovų pasiuntiniai pasiteirauti apie tą nuostabų dalyką , įvykusį krašte , Dievas paliko jį vieną , kad išmėgintų ir sužinotų , kas jo širdyje .
14032032	O kiti Ezekijo karaliavimo įvykiai , jo geri darbai , aprašyti pranašo Amoco sūnaus Izaijo regėjime bei Judo ir Izraelio Karalių knygoje .
14032033	Ezekijas užmigo su savo protėviais ir buvo palaidotas Dovydo palikuonių kapų šlaite . Visas Judas ir Jeruzalės gyventojai , jam mirus , labai jį pagerbė . Vietoj jo karaliumi tapo jo sūnus Manasas .
14033001	Manasas buvo dvylikos metų , kai tapo karaliumi , ir karaliavo Jeruzalėje penkiasdešimt penkerius metus .
14033002	Jis darė , kas nedora VIEŠPATIES akyse , sekdamas bjauriaisiais papročiais tautų , kurias VIEŠPATS buvo pašalinęs nuo kelio izraelitams .
14033003	Jis atstatė aukštumų alkus , kuriuos jo tėvas Ezekijas buvo nugriovęs , pastatė aukurus Baalams , padarė šventuosius stulpus , garbino dangaus galybes ir joms tarnavo .
14033004	Jis pastatė aukurus net VIEŠPATIES Namuose , apie kuriuos VIEŠPATS buvo pasakęs : „ Mano vardas bus Jeruzalėje amžinai “ ;
14033005	aukurus visoms dangaus galybėms jis pastatė abiejuose VIEŠPATIES Namų kiemuose .
14033006	Savo sūnų atidavė ugniai Hinomo sūnaus slėnyje , užsiėmė kerėjimais ir būrimu , tarėsi su dvasiomis ir raganiais . Jis padarė daug pikta VIEŠPATIES akyse , jį pykdydamas .
14033007	Jis padarė drožtą stabą ir padėjo VIEŠPATIES Namuose , apie kuriuos Dievas kalbėjo Dovydui ir Saliamonui : „ Šiuose Namuose ir Jeruzalėje , kurią aš išsirinkau iš visų Izraelio giminių , amžinai apgyvendinsiu savo vardą .
14033008	Niekada daugiau neleisiu Izraeliui iškelti kojos iš žemės , kurią paskyriau jūsų protėviams , jeigu tik jie ištikimai vykdys visa , ką esu jiems įsakęs — visą Įstatymą , įstatus ir įsakus , duotus per Mozę “ .
14033009	Manasas taip suvedžiojo Judą ir Jeruzalės gyventojus , kad jie elgėsi nedoriau negu tautos , kurias VIEŠPATS buvo sunaikinęs izraelitų labui .
14033010	VIEŠPATS kalbėjo Manasui ir savo tautai , bet jie nekreipė dėmesio .
14033011	Todėl VIEŠPATS atvedė prieš juos Asirijos karaliaus kariuomenės vadus . Paėmę į nelaisvę kabliais , jie uždėjo jam grandines ir nugabeno į Babiloną .
14033012	Baimės apimtas , jis maldavo VIEŠPATĮ , savo Dievą , ir labai nusižemino prieš savo protėvių Dievą .
14033013	Jis meldėsi jam , ir Dievas priėmė jo maldavimą , išklausė prašymą ir sugrąžino į Jeruzalę , į jo karalystę . Tada Manasas suprato , kad VIEŠPATS iš tikrųjų yra Dievas .
14033014	Po to jis pastatė Dovydo miestui slėnyje į vakarus nuo Gihono išorinę sieną , siekiančią įėjimą į Žuvų vartus ; apvedė ją aplink Ofelį ir padarė daug aukštesnę . Be to , paskyrė karvedžius į visus įtvirtintus Judo miestus .
14033015	Pašalinęs svetimus dievus ir stabą iš VIEŠPATIES Namų ir visus aukurus , kuriuos buvo pastatęs ant VIEŠPATIES Namų kalno ir Jeruzalėje , išmetė juos už miesto .
14033016	Be to , jis atstatė VIEŠPATIES aukurą ir atnašavo ant jo bendravimo ir šlovinimo aukas , o Judui įsakė tarnauti VIEŠPAČIUI , Izraelio Dievui .
14033017	O žmonės vis dar atnašaudavo aukštumų alkuose , bet tik VIEŠPAČIUI , savo Dievui .
14033018	O kiti Manaso darbai , jo malda savo Dievui ir žodžiai regėtojų , kalbėjusių jam VIEŠPATIES , Izraelio Dievo , vardu , randami Izraelio karalių metraščiuose .
14033019	Jo malda ir kaip Dievas priėmė jo maldavimą , visa jo nuodėmė bei neištikimybė , ir vietos , kuriose jis statė aukštumų alkus ir šventuosius stulpus bei drožtus stabus iki savo nusižeminimo , aprašyta Regėtojų metraštyje .
14033020	Manasas užmigo su savo protėviais ir buvo palaidotas savo rūmų sode . Vietoj jo karaliumi tapo jo sūnus Amonas .
14033021	Amonas buvo dvidešimt dvejų metų , kai tapo karaliumi , ir karaliavo Jeruzalėje dvejus metus .
14033022	Jis darė , kas nedora VIEŠPATIES akyse , kaip jo tėvas Manasas buvo daręs . Amonas atnašavo aukas visiems stabams , kuriuos buvo jo tėvas padaręs , ir garbino juos .
14033023	Prieš VIEŠPATĮ jis nenusižemino , kaip jo tėvas Manasas buvo nusižeminęs ; priešingai , Amonas tyčia didino savo kaltę .
14033024	Jo dvariškiai surengė sąmokslą ir nužudė jį rūmuose .
14033025	Tačiau šalies žmonės išžudė visus , kurie buvo surengę sąmokslą prieš Amoną ; vietoj jo šalies žmonės išrinko karaliumi jo sūnų Jošiją .
14034001	Jošijas buvo aštuonerių metų , kai tapo karaliumi , ir karaliavo Jeruzalėje trisdešimt vienerius metus .
14034002	Jis darė , kas dora VIEŠPATIES akyse , ir ėjo savo protėvio Dovydo pėdomis , nenukrypdamas nei į dešinę , nei į kairę .
14034003	Aštuntais savo karaliavimo metais , dar jaunuolis tebebūdamas , jis pradėjo ieškoti savo tėvo Dovydo Dievo , o dvyliktais metais pradėjo valyti iš Judo ir Jeruzalės aukštumų alkus , šventuosius stulpus ir drožtus bei liedintus stabus .
14034004	Jam prižiūrint buvo sugriauti Baalo aukurai , sutrupinti ant jų stovintys smilkalų aukurai . Šventieji stulpai ir drožti bei liedinti stabai buvo sudaužyti , sutrinti į dulkes ir išbarstyti ant kapų žmonių , atnašavusių jiems aukas .
14034005	Jis sudegino ir kaulus kunigų ant jų aukurų . Taip jis išvalė Judą ir Jeruzalę .
14034006	Panašiai pasielgė ir Manaso , Efraimo , Simeono miestuose iki pat Naftalio bei jų nuniokotuose aplinkiniuose kaimuose .
14034007	Jis nugriovė aukurus , sutrupino šventuosius stulpus ir sutrynė į dulkes , išvartė smilkalų aukurus visame Izraelio krašte . Tada sugrįžo į Jeruzalę .
14034008	Aštuonioliktais savo karaliavimo metais , išvalęs kraštą ir Namus , jis pavedė Acalijo sūnui Šafanui , miesto valdytojui Maasėjui ir karaliaus raštinės viršininkui Jehoahazo sūnui Joachui atnaujinti VIEŠPATIES , savo Dievo , Namus .
14034009	Nuėję pas vyriausiąjį kunigą Hilkiją , jie perdavė jam pinigus , atneštus į Dievo Namus , kuriuos levitai , slenksčio sargai , buvo surinkę iš Manaso , Efraimo bei viso Izraelio likučio ir iš viso Judo , Benjamino bei visų Jeruzalės gyventojų .
14034010	Jie perdavė juos VIEŠPATIES Namų prižiūrėtojams , o šie savo ruožtu naudojo juos apmokėti VIEŠPATIES Namų darbininkams , dirbantiems prie Namų atnaujinimo ir taisymo .
14034011	Jie davė jų dailidėms ir mūrininkams pirkti akmens iš skaldyklų ir medžio sankaboms bei sijoms pastatų , kuriuos Judo karaliai buvo apleidę .
14034012	Žmonės darbavosi sąžiningai . Jiems prižiūrėti buvo paskirti levitai Jahatas ir Abdijas iš Merario palikuonių drauge su Zacharija ir Mešulamu iš Kehato palikuonių . Tuo tarpu kiti levitai — visi įgudę groti muzikos instrumentais —
14034013	prižiūrėjo naštų nešėjus ir nurodinėjo darbininkams , dirbantiems įvairius darbus . Keletas levitų buvo raštininkai , apskaitininkai ir vartininkai .
14034014	Išimant VIEŠPATIES Namams paaukotus pinigus , kunigas Hilkijas rado VIEŠPATIES Įstatymo , duoto per Mozę , knygą .
14034015	Raštininkui Šafanui Hilkijas tarė : „ Radau Įstatymo knygą VIEŠPATIES Namuose “ . Hilkijas padavė knygą Šafanui .
14034016	Nunešęs knygą karaliui , Šafanas kalbėjo : „ Tavo tarnai vykdo visa , kas jiems pavesta .
14034017	Jie sulydė VIEŠPATIES Namuose rastą sidabrą ir perdavė prižiūrėtojams bei darbininkams “ .
14034018	Paskui raštininkas Šafanas karaliui pranešė , tardamas : „ Kunigas Hilkijas davė man knygą “ . Tada Šafanas iš jos paskaitė karaliui .
14034019	Išgirdęs Įstatymo žodžius , karalius persiplėšė drabužius .
14034020	Tada karalius įsakė Hilkijui , Šafano sūnui Ahikamui , Michėjo sūnui Abdonui , raštininkui Šafanui ir karaliaus tarnui Asajai , tardamas :
14034021	„ Eikite ir pasiteiraukite VIEŠPATIES dėl manęs ir dėl išlikusiųjų Izraelyje bei Jude apie žodžius atrastos knygos , nes iš tikrųjų didelis turi būti ant mūsų išlietas VIEŠPATIES pyktis už tai , kad mūsų protėviai nesilaikė VIEŠPATIES žodžio — vykdyti visa , kas toje knygoje parašyta “ .
14034022	Tada Hilkijas ir visi , kuriems karalius buvo įsakęs , nuėjo pas pranašę Huldą , drabužinės prižiūrėtojo Hasros sūnaus Tokhato sūnaus Šalumo žmoną . Ji gyveno Jeruzalėje , Mišnės dalyje . Jie kreipėsi į ją , kaip jiems buvo nurodyta .
14034023	Ji atsakė jiems : „ Taip kalbėjo VIEŠPATS , Izraelio Dievas ! Pasakykite vyrui , kuris atsiuntė jus pas mane :
14034024	‘ Taip kalbėjo VIEŠPATS . Iš tikrųjų atsiųsiu nelaimę šiai vietai ir jos gyventojams , visus prakeikimus , užrašytus atrastoje knygoje , kuri buvo skaityta Judo karaliaus akivaizdoje ,
14034025	už tai , kad jie paliko mane ir degino smilkalus kitiems dievams , pykdydami mane visais savo rankų darbais ; degu pykčiu ant šios vietos , ir jis nebus užgesintas ’ .
14034026	Bet Judo karaliui , atsiuntusiam jus VIEŠPATIES pasiteirauti , duokite tokį atsakymą : ‘ Taip kalbėjo VIEŠPATS , Izraelio Dievas , apie žodžius , kuriuos girdėjai .
14034027	Kadangi paėmei į širdį ir nusižeminai Dievo akivaizdoje , girdėdamas jo žodžius apie šią vietą ir jos gyventojus ; kadangi nusižeminai mano akivaizdoje , persiplėšei drabužius ir verkei mano akivaizdoje , aš ir išgirdau tave . Tai VIEŠPATIES žodis .
14034028	Tikėk manimi , paimsiu tave pas tavo protėvius , tu būsi paimtas į savo kapą ramybėje . Tavo akys nematys tos nelaimės , kurią atvesiu šiai vietai ir jos gyventojams ’ “ . Jie parnešė karaliui šį atsakymą .
14034029	Tad karalius sušaukė visus Judo ir Jeruzalės seniūnus .
14034030	Tada karalius nuėjo į VIEŠPATIES Namus drauge su visais Judo žmonėmis , Jeruzalės gyventojais , su kunigais ir levitais — su visais žmonėmis , jaunais ir senais — ir jiems girdint perskaitė garsiai visus žodžius Sandoros knygos , atrastos VIEŠPATIES Namuose .
14034031	Stovėdamas savo vietoje , karalius sudarė sandorą VIEŠPATIES akivaizdoje — sekti VIEŠPATĮ , laikantis jo įsakymų , įsakų ir įstatų visa širdimi bei visa gyvastimi ir vykdant šioje knygoje įrašytus Sandoros žodžius .
14034032	Taip jis įpareigojo visus gyvenančius Jeruzalėje ir Benjamine . Jeruzalės gyventojai elgėsi pagal Dievo , savo protėvių Dievo , Sandorą .
14034033	Jošijas pašalino visus bjauriuosius stabus iš visų izraelitams priklausiusių žemių ir įpareigojo visus , gyvenusius Izraelyje , garbinti VIEŠPATĮ , savo Dievą . Per visą jo gyvenimą jie nenutolo nuo VIEŠPATIES , savo protėvių Dievo .
14035001	Jošijas šventė Paschą , kad pašlovintų VIEŠPATĮ Jeruzalėje . Paschos auka buvo atnašaujama pirmo mėnesio keturioliktą dieną .
14035002	Paskirstęs kunigus pareigoms , jis drąsino juos VIEŠPATIES Namų tarnyboje .
14035003	Levitams , pašvęstiems VIEŠPAČIUI ir mokantiems visą Izraelį , jis tarė : „ Padėkite šventąją Skrynią VIEŠPATIES Namuose , kuriuos Izraelio karalius Dovydo sūnus Saliamonas pastatė . Nebebus ji daugiau našta jums ant pečių . Dabar rūpinkitės tarnauti VIEŠPAČIUI , savo Dievui , ir jo tautai Izraeliui .
14035004	Savo kiltyse ir padalose pasiruoškite , sekdami Izraelio karaliaus Dovydo ir jo sūnaus Saliamono rašytais nurodymais .
14035005	Užimkite vietas Šventykloje pagal savo giminės žmonių kilčių padalas . Tebūna levitų kiekvienai kilties padalai .
14035006	Pjaukite Paschos avinėlį , pasišventinkite ir paruoškite jį savo giminaičiams . Tebūna visa daroma pagal VIEŠPATIES žodį , duotą per Mozę “ .
14035007	Tada Jošijas padovanojo visiems ten buvusiems iš kaimenės ėriukų ir ožiukų kaip Paschos atnašas — trisdešimt tūkstančių , o jaučių — tris tūkstančius . Jie visi buvo iš karaliaus nuosavybės .
14035008	Jo didžiūnai savanoriškai davė dovaną žmonėms , kunigams ir levitams . Hilkijas , Zacharijas ir Jehielis — vyriausieji Dievo Namų pareigūnai — davė kunigams Paschos atnašoms du tūkstančius šešis šimtus avinėlių bei ožiukų ir tris šimtus jaučių .
14035009	Ir Konanijas bei jo broliai Šemajas , Netanelis , Hašabijas , Jejelis ir Jehozabadas — levitų galvos — davė levitams Paschos atnašoms penkis tūkstančius avinėlių bei ėriukų ir penkis šimtus jaučių .
14035010	Pasiruošus pamaldoms , kunigai stovėjo savo vietose ir levitai savo padalose pagal karaliaus įsakymą .
14035011	Paschos avinėliai buvo pjaunami , kunigai šlakstė kraują , o levitai dyrė kailius .
14035012	Jie atidėjo į šalį , kas buvo skirta deginamajai aukai , išdalyti žmonių padaloms pagal kiltis , kad jie atnašautų VIEŠPAČIUI , kaip įsakyta Mozės knygoje . Lygiai taip pasielgė ir su jaučiais .
14035013	Paschos auka buvo iškepta ant ugnies , kaip įsakyta , o šventosios atnašos išvirtos puoduose , katiluose bei kaistuvuose ir skubiai išdalytos žmonėms .
14035014	Po to levitai parengė Paschos auką sau ir kunigams , nes kunigai buvo užimti deginamųjų aukų ir taukų atnašavimu iki pat nakties . Tad levitai aprūpino ir save , ir kunigus — Aarono palikuonis .
14035015	Giesmininkai , Asafo palikuonys , buvo savo vietose , kaip Dovydo , Asafo , Hemano ir karaliaus regėtojo Jedutūno įsakyta . Vartininkai buvo prie visų vartų . Jiems nereikėjo pasitraukti iš savo tarnybos , nes jų broliai levitai jais pasirūpino .
14035016	Visos VIEŠPATIES pamaldos tą dieną buvo taip sutvarkytos , kad būtų švenčiama Paschos auka ir atnašautos deginamosios aukos ant VIEŠPATIES aukuro , kaip buvo įsakęs karalius Jošijas .
14035017	Visi ta proga ten buvę izraelitai šventė Paschos ir Neraugintosios duonos šventę septynias dienas .
14035018	Nuo pranašo Samuelio dienų nebuvo švęsta jokia tokia Paschos iškilmė . Joks Izraelio karalius nebuvo šventęs Paschos iškilmės , panašios į tą , kurią šventė Jošijas , kunigai bei levitai , dalyvaujant ir visiems judėjams , ir visam Izraeliui , ir Jeruzalės gyventojams .
14035019	Ši Paschos iškilmė buvo švęsta aštuonioliktais Jošijo karaliavimo metais .
14035020	Po viso to , Jošijui atnaujinus Šventyklą , Egipto karalius Nekojas leidosi į žygį prieš Karkemišą prie Eufrato . O Jošijas išėjo jam pastoti kelio .
14035021	Bet Nekojas atsiuntė pasiuntinius pas jį , tardamas : „ Koks gali būti ginčas tarp manęs ir tavęs , Judo karaliau ? Šiandien aš žygiuoju ne prieš tave , o prieš karalystę , kuri su manimi kariauja . Dievas įsakė man skubėti . Netrukdyk Dievui , kuris su manimi , kad jis tavęs nesunaikintų “ .
14035022	Tačiau Jošijas nuo jo neatsitraukė , nes ieškojo priežasties su juo kariauti , todėl ir nenorėjo klausyti Nekojo žodžių , ateinančių iš VIEŠPATIES burnos , bet stojo į mūšį Megido lygumoje .
14035023	Lankininkai pašovė karalių Jošiją . Tada karalius tarė savo tarnams : „ Išveskite mane , nes aš sunkiai sužeistas “ .
14035024	Iškėlę iš kovos vežimo , tarnai perkėlė jį į pavaduotojo vežimą ir nugabeno į Jeruzalę . Ten jis mirė ir buvo palaidotas savo protėvių kapuose . Visas Judas ir Jeruzalė apraudojo Jošiją .
14035025	Ir Jeremijas sukūrė Jošijui raudą , kurią visi giesmininkai ir giesmininkės kartojo savo raudose Jošijui , kaip daroma iki šios dienos . Jos virto papročiu Izraelyje ir buvo įtrauktos į raudas .
14035026	O kiti Jošijo karaliavimo įvykiai , jo ištikimi darbai , laikantis VIEŠPATIES Įstatymo ,
14035027	ir visi jo žygdarbiai nuo pradžios iki galo , aprašyti Izraelio ir Judo Karalių knygoje .
14036001	Šalies žmonės paėmė Jošijo sūnų Jehoahazą ir vietoj jo tėvo padarė jį karaliumi Jeruzalėje .
14036002	Jehoahazas buvo dvidešimt trejų metų , kai tapo karaliumi , ir karaliavo Jeruzalėje tris mėnesius .
14036003	Egipto karalius pašalino jį iš sosto Jeruzalėje ir uždėjo kraštui šimto sidabro talentų ir vieno aukso talento duoklę .
14036004	Tada Egipto karalius Judo ir Jeruzalės karaliumi padarė jo brolį Eljakimą , pervardydamas jį Jehojakimu . Paėmęs jo brolį Jehoahazą , Nekojas nugabeno jį į Egiptą .
14036005	Jehojakimas buvo dvidešimt penkerių metų , kai tapo karaliumi , ir karaliavo Jeruzalėje vienuolika metų . Jis darė , kas nedora VIEŠPATIES , jo Dievo , akyse .
14036006	Babilono karalius Nebukadnecaras užpuolė jį ir sukaustęs grandinėmis , nugabeno į Babiloną .
14036007	Ir kai ką iš VIEŠPATIES Namų reikmenų Nebukadnecaras pargabeno į Babiloną ir padėjo savo rūmuose Babilone .
14036008	O kiti Jehojakimo karaliavimo įvykiai , jo bjaurūs pikti darbai ir kas už tai jam nutiko , aprašyta Izraelio ir Judo Karalių knygoje . Vietoj jo karaliumi tapo jo sūnus Jehojachinas .
14036009	Jehojachinas buvo aštuoniolikos metų , kai tapo karaliumi , ir karaliavo Jeruzalėje tris mėnesius ir dešimt dienų . Jis darė , kas nedora VIEŠPATIES akyse .
14036010	Baigiantis metams , karalius Nebukadnecaras pasiuntė žmones atgabenti jį į Babiloną kartu su brangiaisiais VIEŠPATIES Namų reikmenimis , o jo brolį Zedekiją padarė Judo ir Jeruzalės karaliumi .
14036011	Zedekijas buvo dvidešimt vienerių metų , kai tapo karaliumi , ir karaliavo Jeruzalėje vienuolika metų .
14036012	Jis darė , kas nedora VIEŠPATIES , jo Dievo , akyse , ir nenusižemino prieš VIEŠPATIES vardu kalbantį pranašą Jeremiją .
14036013	Be to , jis kėlė maištą ir prieš karalių Nebukadnecarą , kuris buvo privertęs jį prisiekti Dievu . Užsispyręs jis kieta širdimi atsisakė grįžti pas VIEŠPATĮ , Izraelio Dievą .
14036014	Panašiai visi Judo didžiūnai , kunigai ir žmonės darė vis daugiau nusižengimų , sekdami bjauriaisiais tautų papročiais . Jie subjaurojo VIEŠPATIES Namus , kuriuos jis buvo pašventinęs Jeruzalėje .
14036015	VIEŠPATS , jų protėvių Dievas , siuntė jiems žodį per savo pasiuntinius kasdien be perstojo , nes gailėjosi savo žmonių ir savo buveinės .
14036016	Bet jie išjuokdavo Dievo pasiuntinius , niekindami jo žodžius ir tyčiodamiesi iš jo pranašų , kol Dievo rūstybė savo tautai tapo tokia stipri , kad nebeliko kitos išeities .
14036017	Todėl jis užvedė ant jų chaldėjų karalių , ir šis išžudė jų jaunuolius kalaviju jų šventajame pastate , nepasigailėdamas nei vaikino , nei merginos , nei seno , nei silpno — visus juos atidavė jam į rankas .
14036018	Visi Dievo Namų reikmenys , dideli ir maži , Dievo Namų turtai ir karaliaus bei jo didžiūnų turtai , — visa buvo išgabenta į Babiloną .
14036019	Dievo Namai buvo sudeginti , Jeruzalės sienos nugriautos , visi jos rūmai ugnies suryti ir visi brangūs daiktai sunaikinti .
14036020	Išlikusius nuo kalavijo jis išvarė į tremtį Babilone . Ten jie tapo jo ir jo sūnų vergais , kol neįsigalėjo persų karalystė ,
14036021	kad įvyktų per Jeremiją ištartas VIEŠPATIES žodis : kol atsilygins už savo nešvęstus šabus , septyniasdešimt metų kraštas laikysis šabo nuniokotame krašte .
14036022	Pirmais Persijos karaliaus Kyro metais , kad išsipildytų per Jeremiją tartas VIEŠPATIES žodis , VIEŠPATS įkvėpė Persijos karalių Kyrą visai karalystei ir žodžiu , ir raštu paskelbti tokį įsaką :
14036023	„ Taip kalbėjo Persijos karalius Kyras : ‘ VIEŠPATS , Dangaus Dievas , atidavė man visas žemės karalystes ir pavedė man pastatyti jam Namus Jeruzalėje , kuri yra Jude . Visi , kas iš jūsų priklauso jo tautai , — tebūna VIEŠPATS , jų Dievas , su jais ! — tesileidžia kelionėn ’ “ .
15001001	Pirmais Persijos karaliaus Kyro metais , kad būtų įvykdytas per Jeremiją tartas VIEŠPATIES žodis , VIEŠPATS įkvėpė Persijos karalių Kyrą visai karalystei ir žodžiu , ir raštu paskelbti tokį įsaką :
15001002	„ Taip kalbėjo Persijos karalius Kyras : ‘ VIEŠPATS , Dangaus Dievas , atidavė man visas žemės karalystes ir pavedė man pastatyti jam Namus Jeruzalėje , kuri yra Jude .
15001003	Visi , kas iš jūsų priklauso jo tautai — tebūna jų Dievas su jais ! — tesileidžia kelionėn į Jeruzalę Jude atstatyti VIEŠPATIES , Izraelio Dievo , Namų Jeruzalėje .
15001004	Visus išlikusius , kad ir kur jie gyventų , teparemia jų vietovių žmonės auksu ir sidabru , daiktais ir galvijais kartu su geros valios atnašomis Dievo Namams Jeruzalėje ’ “ .
15001005	Judo ir Benjamino šeimų galvos , kunigai ir levitai , kurių dvasią Dievas iš tikrųjų buvo įkvėpęs tai daryti , pasiruošė vykti ir atstatyti Dievo Namus Jeruzalėje .
15001006	Visi jų kaimynai parėmė juos sidabro reikmenimis , auksu , daiktais , galvijais ir vertingomis dovanomis kartu su tuo , kas buvo duota kaip geros valios atnaša .
15001007	Be to , karalius Kyras perdavė VIEŠPATIES Namų reikmenis , kuriuos Nebukadnecaras buvo išgabenęs iš Jeruzalės ir padėjęs į savo dievų namus .
15001008	Persijos karalius Kyras padavė juos iždininkui Mitredatui , kuris juos perdavė Judo vadui Šešbacarui .
15001009	O jų buvo tiek : trisdešimt aukso lėkščių , tūkstantis sidabro lėkščių , dvidešimt devyni peiliai ,
15001010	trisdešimt aukso dubenų , keturi šimtai dešimt įvairių sidabro dubenų , tūkstantis įvairių reikmenų ,
15001011	iš viso penki tūkstančiai keturi šimtai aukso ir sidabro indų . Juos visus Šešbacaras pasiėmė drauge , vesdamas tremtinius iš Babilono į Jeruzalę .
15002001	Štai parkeliavę iš tremties nelaisvės [ Judo ] srities žmonės , kuriuos Babilono karalius Nebukadnecaras buvo išvaręs į Babilono tremtį , sugrįžę į Jeruzalę ir Judą , visi į savo miestus ,
15002002	parkeliavę drauge su Zerubabeliu , Jozue , Nehemija , Seraja , Reelaja , Mordechaju , Bilšanu , Misparu , Bigvaju , Rehumu , Baana . Izraelio tautos vyrų skaičius :
15002003	Parošo palikuonių du tūkstančiai šimtas septyniasdešimt du ,
15002004	Šefatijos palikuonių trys šimtai septyniasdešimt du ,
15002005	Aracho palikuonių septyni šimtai septyniasdešimt penki ,
15002006	Pahat Moabo , tai yra Ješūvos ir Joabo , palikuonių du tūkstančiai aštuoni šimtai dvylika ,
15002007	Elamo palikuonių tūkstantis du šimtai penkiasdešimt keturi ,
15002008	Zatuvo palikuonių devyni šimtai keturiasdešimt penki ,
15002009	Zakajo palikuonių septyni šimtai šešiasdešimt ,
15002010	Banio palikuonių šeši šimtai keturiasdešimt du ,
15002011	Bebajo palikuonių šeši šimtai dvidešimt trys ,
15002012	Azgado palikuonių tūkstantis du šimtai dvidešimt du ,
15002013	Adonikamo palikuonių šeši šimtai šešiasdešimt šeši ,
15002014	Bigvajo palikuonių tūkstantis penkiasdešimt šeši ,
15002015	Adino palikuonių keturi šimtai penkiasdešimt keturi ,
15002016	Atero , tai yra Jehizkijos , palikuonių devyniasdešimt aštuoni ,
15002017	Becajo palikuonių trys šimtai dvidešimt trys ,
15002018	Joros palikuonių šimtas dvylika ,
15002019	Hašumo palikuonių du šimtai dvidešimt trys ,
15002020	Gibaro palikuonių devyniasdešimt penki ,
15002021	Betliejaus palikuonių šimtas dvidešimt trys ,
15002022	žmonių iš Netofos penkiasdešimt šeši ,
15002023	žmonių iš Anatoto šimtas dvidešimt aštuoni ,
15002024	Azmaveto palikuonių keturiasdešimt du ,
15002025	Kirjat Arimų , Kefyros ir Beeroto palikuonių septyni šimtai keturiasdešimt trys ,
15002026	Ramos ir Gebos palikuonių šeši šimtai dvidešimt vienas ,
15002027	žmonių iš Michmašo šimtas dvidešimt du ,
15002028	žmonių iš Betelio ir Ajo du šimtai dvidešimt trys ,
15002029	Nebojo palikuonių penkiasdešimt du ,
15002030	Magbišo palikuonių šimtas penkiasdešimt šeši ,
15002031	kito Elamo palikuonių tūkstantis du šimtai penkiasdešimt keturi ,
15002032	Harimo palikuonių trys šimtai dvidešimt ,
15002033	Lodo , Hadido ir Onojo palikuonių septyni šimtai dvidešimt penki ,
15002034	Jericho palikuonių trys šimtai keturiasdešimt penki ,
15002035	Senavos palikuonių trys tūkstančiai šeši šimtai trisdešimt .
15002036	Kunigų : Jedajos , Jozuės namų , palikuonių devyni šimtai septyniasdešimt trys ,
15002037	Imero palikuonių tūkstantis penkiasdešimt du ,
15002038	Pašhūro palikuonių tūkstantis du šimtai keturiasdešimt septyni ,
15002039	Harimo palikuonių tūkstantis septyniolika .
15002040	Levitų : Jozuės ir Kadmielio palikuonių iš Hodavijos palikuonių septyniasdešimt keturi .
15002041	Giesmininkų : Asafo palikuonių šimtas dvidešimt aštuoni .
15002042	Vartininkų : Šalumo , Atero , Talmono , Akubo , Hatitos ir Šobajo palikuonių iš viso šimtas trisdešimt devyni .
15002043	Šventyklos tarnų : Cihos palikuonys , Hasufos palikuonys , Tabaoto palikuonys ,
15002044	Keros palikuonys , Siachos palikuonys , Padono palikuonys ,
15002045	Lebanos palikuonys , Hagabos palikuonys , Akubo palikuonys ,
15002046	Hagabo palikuonys , Šalmajo palikuonys , Hanano palikuonys ,
15002047	Gidelio palikuonys , Gaharo palikuonys , Reajos palikuonys ,
15002048	Recino palikuonys , Nekodos palikuonys , Gazamo palikuonys ,
15002049	Uzos palikuonys , Paseacho palikuonys , Besajo palikuonys ,
15002050	Asnos palikuonys , Meunimo palikuonys , nefusiečių palikuonys ,
15002051	Bakbuko palikuonys , Hakufos palikuonys , Harhūro palikuonys ,
15002052	Bacluto palikuonys , Mehidos palikuonys , Haršos palikuonys ,
15002053	Barkoso palikuonys , Siseros palikuonys , Temacho palikuonys ,
15002054	Neciaho palikuonys ir Hatifos palikuonys .
15002055	Saliamono vergų palikuonių : Sotajo palikuonys , Ha Sofereto palikuonys , Perudos palikuonys ,
15002056	Jaalos palikuonys , Darkono palikuonys , Gidelio palikuonys ,
15002057	Šefatijos palikuonys , Hatilo palikuonys , Pocheret Cebaimo palikuonys ir Amio palikuonys .
15002058	Iš viso Šventyklos tarnų ir Saliamono vergų palikuonių buvo trys šimtai devyniasdešimt du .
15002059	O štai sugrįžusieji iš Tel Melacho , Tel Haršos , Kerub Adano ir Imero , nors ir negalėjusieji įrodyti , kad jų protėvių namai ar kilmė buvo izraelitiška :
15002060	Delajos , Tobijos ir Nekodos palikuonių šeši šimtai penkiasdešimt du .
15002061	Taip pat kunigai : iš palikuonių Hobajos , Hakoco ir Barzilajo , kuris buvo vedęs vieną iš Barzilajo Gileadiečio dukterų ir buvo vadinamas jų vardu .
15002062	Jie ieškojo savo šeimos kilmės įrašų , bet negalėjo rasti , todėl buvo pripažinti kunigo tarnybai nešvarūs .
15002063	Valdytojas įsakė jiems nevalgyti švenčiausiųjų valgių , kol nekils kunigas , nešiojantis Urimus ir Tumimus .
15002064	Visą bendriją sudarė keturiasdešimt du tūkstančiai trys šimtai šešiasdešimt ,
15002065	neskaitant jų tarnų bei tarnaičių , kurių buvo septyni tūkstančiai trys šimtai trisdešimt septyni . Jie turėjo ir du šimtus giesmininkų bei giesmininkių .
15002066	Jų arklių buvo septyni šimtai trisdešimt šeši , mulų du šimtai keturiasdešimt penki ,
15002067	kupranugarių keturi šimtai trisdešimt penki ir asilų šeši tūkstančiai septyni šimtai dvidešimt .
15002068	Vos atvykus prie VIEŠPATIES Namų vietos Jeruzalėje , kai kurie šeimų galvos davė geros valios atnašą Dievo Namams atstatyti toje pačioje vietoje .
15002069	Pagal savo išteklius jie davė statybos iždui šešiasdešimt vieną tūkstantį aukso darikų , penkis tūkstančius sidabro minų ir šimtą kunigiškų apdarų .
15002070	Kunigai , levitai ir kai kurie iš paprastų žmonių apsigyveno Jeruzalėje ir jos apylinkėse , o giesmininkai , vartininkai ir Šventyklos tarnai — savo miestuose . Taip visi izraelitai gyveno savo miestuose .
15003001	Atėjus septintam mėnesiui nuo izraelitų įsikūrimo savo miestuose , žmonės visi kaip vienas susirinko į Jeruzalę .
15003002	Tada Jehocadako sūnus Jozuė drauge su broliais kunigais ir Šaltielio sūnus Zerubabelis su savo broliais ėmėsi atstatyti Izraelio Dievo aukurą , norėdami atnašauti ant jo deginamąsias aukas , kaip įsakyta Mozės , Dievo vyro , Įstatyme .
15003003	Jie atstatė aukurą ant jo pamatų , nepaisydami šalies žmonių baimės , ir ant jo atnašavo VIEŠPAČIUI kas rytą ir kas vakarą deginamąsias aukas .
15003004	Paskui jie šventė , kaip įsakyta , Palapinių šventę ir kasdien atnašavo jos deginamąsias aukas pagal įsaką , kiek nustatyta kiekvienai dienai .
15003005	Po to jie atnašavo nuolatines šabų deginamąsias aukas , jaunačių bei visų šventų VIEŠPATIES iškilmių atnašas ir , kai tik buvo daromos , geros valios atnašas VIEŠPAČIUI .
15003006	Nuo septinto mėnesio pirmos dienos buvo pradėta atnašauti VIEŠPAČIUI deginamąsias aukas , nors VIEŠPATIES Šventyklos pamatai dar nebuvo padėti .
15003007	Tada jie pasamdė mūrininkų ir dailidžių , davė maisto , gėrimo bei aliejaus sidoniečiams ir tyriečiams , kad atgabentų kedro medžio iš Libano per jūrą iki Jopės pagal jiems duotą Persijos karaliaus Kyro leidimą .
15003008	Aštuntų metų po atvykimo prie Dievo Namų Jeruzalėje antrą mėnesį Šaltielio sūnus Zerubabelis , Jehocadako sūnus Jozuė ir jų broliai kunigai bei levitai drauge su grįžusiais į Jeruzalę iš tremties pradėjo darbus , paskirdami kai kuriuos iš levitų , dvidešimt metų ir vyresnius , prižiūrėti VIEŠPATIES Namų statybą .
15003009	Taigi Jozuė ir jo sūnūs bei broliai , Kadmielis ir jo sūnūs , Binujas ir Hodavija drauge su Henadado sūnumis , levitais , jų sūnumis ir broliais kartu ėmėsi vadovauti statantiems VIEŠPATIES Namus .
15003010	Mūrininkams padėjus VIEŠPATIES Šventyklos pamatus , apsirengę savo drabužiais kunigai sustojo pagal Izraelio karaliaus nurodymus pašlovinti VIEŠPATIES trimitais , o levitai , Asafo sūnūs , cimbolais pagal Izraelio karaliaus Dovydo nurodymus .
15003011	Jie giedojo giesmes , dėkodami ir šlovindami VIEŠPATĮ , „ nes jis geras , nes jo ištikimoji meilė Izraeliui amžina “ . Visi žmonės atsiliepė galingu šauksmu , šlovindami VIEŠPATĮ , nes buvo padėti VIEŠPATIES Namų pamatai .
15003012	Tačiau daug kunigų , levitų ir šeimų galvų — žmonės , mačiusieji pirmuosius Namus ant jų pamatų — garsiai verkė , žvelgdami į šiuos Namus , nors daugelis ir garsiai šaukė iš džiaugsmo .
15003013	Taigi žmonės negalėjo atskirti džiaugsmo šauksmų nuo verksmo aimanų , nes visi taip garsiai šaukė , kad jų balsai buvo toli girdėti .
15004001	Išgirdę , kad sugrįžę tremtiniai stato VIEŠPAČIUI , Izraelio Dievui , šventyklą , Judo ir Benjamino priešai
15004002	kreipėsi į Zerubabelį ir kilčių galvas , sakydami : „ Statykime su jumis , nes ir mes garbiname jūsų Dievą ir atnašavome jam aukas nuo čia mus atkėlusio Asirijos karaliaus Asarhadono dienų “ .
15004003	Bet Zerubabelis , Jozuė ir kiti Izraelio kilčių galvos atsakė jiems : „ Negali būti nė kalbos , kad jūs su mumis statytumėte Namus mūsų Dievui . Mes vieni statysime juos VIEŠPAČIUI , Izraelio Dievui , kaip Persijos karalius Kyras yra mums įsakęs “ .
15004004	Užtat šalies žmonės ėmė kenkti Judo žmonių ryžtui ir stengėsi atbaidyti juos nuo statybos .
15004005	Jie papirko ir pareigūnus , niekais versdami jų užmojį per visą Persijos karaliaus Kyro gyvenimą iki pat Persijos karaliaus Darijaus viešpatavimo .
15004006	Ahasverui karaliaujant , jo viešpatavimo pradžioje jie surašė skundą dėl Judo ir Jeruzalės gyventojų .
15004007	O Artakserkso dienomis Bišlamas , Mitredatas , Tabeelis ir kiti bendražygiai rašė Persijos karaliui Artakserksui . Laiškas buvo rašytas aramėjų kalba ir rašmenimis .
15004008	Raštinės viršininkas Rehumas ir raštininkas Šimšajas parašė apie Jeruzalę karaliui Artakserksui tokį laišką :
15004009	„ Raštinės viršininkas Rehumas , raštininkas Šimšajas ir kiti jų bendražygiai — teisėjai , valdytojai , pareigūnai , vyrai iš Erecho , Babilono ir Sūzų , tai yra Elamo žmonės —
15004010	ir kitos tautos , kurias didysis ir kilnusis Asnaparas ištrėmė ir apgyvendino Samarijos miestuose ir kitose Užupio srities dalyse , parašė “ .
15004011	Štai nuorašas laiško , kurį jie nusiuntė : „ Karaliui Artakserksui tavo tarnai , Užupio srities žmonės , siunčia pasveikinimą .
15004012	Tebūna žinoma karaliui , kad nuo tavęs pas mus parėję žydai pasiekė Jeruzalę ir atstato tą maištingą ir nedorą miestą . Jau baigia sienas ir taiso pamatus !
15004013	Tebūna žinoma karaliui , jog jie nebeduos duoklės , asmens ar žemės mokesčių , jei šis miestas bus atstatytas ir sienos užbaigtos . Tai gali tik žalą nešti karalystei .
15004014	Taigi , kadangi mes valgome karaliaus rūmų druską , negalime nematyti karaliui daromos negarbės , todėl parašėme apie tai , norėdami pranešti karaliui ,
15004015	kad būtų padaryta paieška tavo protėvių metraščiuose . Tu rasi metraščiuose ir patirsi , kad tai maištingas miestas , lemtingas karaliams ir sritims . Maištai ten puoselėjami nuo senovės . Užtat tas miestas ir buvo sunaikintas .
15004016	Mes pranešame karaliui , kad tada tu nebeturėsi jokios dalies Užupio srityje , jei tas miestas bus atstatytas ir jo sienos užbaigtos “ .
15004017	Karalius atsiuntė tokį atsakymą : „ Raštinės viršininkui Rehumui , raštininkui Šimšajui ir kitiems jų bendražygiams , gyvenantiems Samarijoje ir kitose Užupio srities dalyse , linkime ramybės !
15004018	Laiškas , kurį mums siuntėte , buvo perskaitytas mano akivaizdoje ir išverstas .
15004019	Mano įsakymu buvo atlikta paieška ir rasta , kad tas miestas iš tikrųjų buvo sukilęs prieš karalius praeityje , kad sukilimai ir maištai jame buvo dažni .
15004020	Jeruzalė yra turėjusi galingų karalių , valdžiusių visą Užupio sritį ; jiems buvo mokama duoklė , asmens ir žemės mokesčiai .
15004021	Tad duok įsakymą , kad tie žmonės liautųsi statę . Tas miestas negali būti atstatomas , kolei nebus duotas kitas mano įsakymas .
15004022	Be to , rūpinkitės šiame reikale būti apdairūs , antraip bus daug nuostolio ir žalos karalystei “ .
15004023	Vos perskaičius karaliaus Artakserkso laiško nuorašą Rehumo , raštininko Šimšajo ir jų bendražygių akivaizdoje , jie nuskubėjo į Jeruzalę pas žydus ir ginklais sustabdė darbus .
15004024	Tuomet Dievo Namų statybos darbai sustojo ir liko nutraukti iki antrų Persijos karaliaus Darijaus valdymo metų .
15005001	Tuo metu pranašai Agėjas ir Idojo sūnus Zacharijas pranašavo žydams , gyvenantiems Jude ir Jeruzalėje , Izraelio Dievo vardu .
15005002	Todėl Šaltielio sūnus Zerubabelis ir Jehocadako sūnus Jozuė pradėjo Dievo Namų atstatymą Jeruzalėje . Dievo pranašai buvo su jais ir juos rėmė .
15005003	Nedelsdami Užupio srities valdytojas Tatnajas , Šetar Boznajas ir jų bendražygiai atėję taip į juos kreipėsi : „ Kas davė jums įsakymą atstatyti šiuos Namus ir užbaigti statinį ? “
15005004	Be to , jie paklausė : „ Kaip vadinasi vyrai , kurie atstato šį pastatą ? “
15005005	Bet Dievo akys saugojo Izraelio seniūnus , ir jie jų nesutrukdė . Tuo tarpu buvo išsiųstas pranešimas Darijui , ir jie savo ruožtu gavo laišką su atsakymu dėl šio reikalo .
15005006	Nuorašas laiško , kurį Užupio srities valdytojas Tatnajas , Šetar Boznajas ir jo bendražygiai , Užupio srities pareigūnai , nusiuntė karaliui Darijui .
15005007	Pranešime , kurį jie nusiuntė , buvo taip parašyta : „ Karaliui Darijui linkime visiškos ramybės !
15005008	Tebūna karaliui žinoma , kad mes nuvykome į Judo sritį prie didžiojo Dievo Namų . Jie atstatomi iš skaldyto akmens , medžio sijos dedamos į sienas , ir statybos darbai jų rankose vyksta sparčiai ir sėkmingai .
15005009	Tada mes kreipėmės į anuos seniūnus , klausdami : ‘ Kas davė jums įsakymą atstatyti šiuos Namus ir užbaigti statinį ? ’
15005010	Be to , paklausėme , kaip jie vadinasi , kad galėtume užrašyti tavo žiniai jų vadų vardus .
15005011	Jų atsakymas buvo toks : ‘ Mes esame dangaus ir žemės Dievo tarnai ir atstatome Namus , pastatytus prieš daugelį metų . Didis Izraelio karalius buvo juos pastatęs ir įrengęs .
15005012	Bet kadangi mūsų protėviai buvo supykdę dangaus Dievą , jis atidavė juos Babilono karaliui chaldėjui Nebukadnecarui , o šis sunaikino šiuos Namus ir ištrėmė žmones į Babiloną .
15005013	Tačiau Babilono karalius Kyras pirmais savo viešpatavimo metais išleido įsaką , kad šie Dievo Namai būtų atstatyti .
15005014	Be to , karalius Kyras paėmė iš Babilono šventyklos Dievo Namų aukso ir sidabro reikmenis , kuriuos Nebukadnecaras buvo paėmęs iš Jeruzalės šventyklos ir atgabenęs į Babilono šventyklą . Jie buvo perduoti vyrui , vardu Šešbacaras , kurį jis buvo paskyręs valdytoju .
15005015	Jis tarė jam : ‹ Paimk šiuos reikmenis . Eik ir padėk juos į Jeruzalės šventyklą . Tebūna atstatyti Dievo Namai savo vietoje › .
15005016	Tada anas Šešbacaras atėjo ir padėjo pamatus Dievo Namams Jeruzalėje . Nuo to meto iki šiol jie statomi ir dar nėra užbaigti ’ .
15005017	Tad dabar , jei karaliui patinka , tebūna atlikta paieška karaliaus saugyklose patikrinti , ar buvo išleistas karaliaus Kyro įsakas atstatyti šiuos Dievo Namus Jeruzalėje . Teduoda žinią mums karalius apie savo valią šiuo reikalu “ .
15006001	Todėl karaliaus Darijaus įsakymu buvo atlikta paieška saugyklose , kurios buvo įrengtos Babilono ižduose ,
15006002	ir Ekbatanoje , Medijos srities sostinėje , aptiktas ritinys , ant kurio parašyta : „ Žyma .
15006003	Pirmais savo valdymo metais karalius Kyras išleido įsaką dėl Dievo Namų Jeruzalėje : ‘ Tie Namai turi būti atstatyti kaip vieta atnašauti aukoms ir aukoti deginamosioms aukoms . Jų aukštis tebūna šešiasdešimt uolekčių , o plotis šešiasdešimt uolekčių .
15006004	Teturi jie po tris sluoksnius skaldyto akmens po kiekvienu medžio sluoksniu . Išlaidos turi būti padengtos iš karališkojo iždo .
15006005	Be to , tebūna sugrąžinta ir nugabenta į Jeruzalės šventyklą , kiekvienas į savo vietą , aukso ir sidabro reikmenys , kuriuos Nebukadnecaras paėmė iš Jeruzalės Šventyklos ir atgabeno į Babiloną . Turite juos padėti į Dievo Namus .
15006006	Tad dabar jūs — Tatnajau , Užupio srities valdytojau , Šetar Boznajau , ir jūs , jų bendražygiai , Užupio srities pareigūnai , pasitraukite nuo jų .
15006007	Nesikiškite į šių Dievo Namų darbus . Žydų valdytojas ir žydų seniūnai teatstato šiuos Dievo Namus savo vietoje .
15006008	Be to , šiuo įsakau , ką jūs turite daryti , kad padėtumėte tiems žydų seniūnams atstatyti Dievo Namus : tų žmonių išlaidos turi būti tučtuojau atlygintos iš karaliaus išteklių , paimtų iš Užupio srities duoklės .
15006009	Ko tik reikėtų — jautukų , avinų ar avių deginamosioms aukoms dangaus Dievui , kviečių , druskos , vyno ar aliejaus kunigų reikalams Jeruzalėje , tebūna jiems be perstojo kasdien duodama ,
15006010	kad jie atnašautų malonias aukas dangaus Dievui ir melstųsi už karaliaus ir jo vaikų gyvastį .
15006011	Be to , aš skelbiu , kad jei kas nors pakeistų šį įsaką , už nusižengimą tebūna išplėštas iš jo namų sienojas , ir tebūna jis ant jo pamautas . Tebūna mėšlynu paversti jo namai .
15006012	Dievas , kuris yra apgyvendinęs ten savo vardą , tesunaikina kiekvieną karalių ir tautą , kuri imtųsi šį įsaką pakeisti , ardydama Dievo Namus Jeruzalėje . Aš , Darijus , išleidau įsaką . Tebūna jis įvykdytas nedelsiant ir rūpestingai ! ’ “
15006013	Tada Tatnajas , Užupio srities valdytojas , Šetar Boznajas ir jų bendražygiai stropiai ir rūpestingai įvykdė visa , ką karalius Darijus buvo įsakęs .
15006014	Tad žydų seniūnai pranašų Agėjo ir Idojo sūnaus Zacharijos dienomis spartino statybą . Jie užbaigė statybą pagal Izraelio Dievo įsakymą ir Kyro , Darijaus bei Artakserkso įsakus .
15006015	Taigi šie Namai buvo užbaigti šeštų karaliaus Darijaus viešpatavimo metų adaro mėnesio trečią dieną .
15006016	Izraelitai — ir kunigai , ir levitai , ir kiti sugrįžę tremtiniai — džiaugsmingai šventė šių Dievo Namų pašventinimą .
15006017	Jie paaukojo Namų pašventinimui šimtą jaučių , du šimtus avinų , keturis šimtus ėriukų ir kaip atnašą už nuodėmę dvylika ožių už visą Izraelį pagal Izraelio giminių skaičių .
15006018	Galop jie paskirstė kunigus į skyrius ir levitus į padalas Dievo tarnybai Jeruzalėje , kaip parašyta Mozės knygoje .
15006019	Sugrįžę tremtiniai šventė Paschą pirmo mėnesio keturioliktą dieną ,
15006020	nes ir kunigai , ir levitai buvo apsivalę . Visi buvo švarūs . Jie pjovė Paschos avinėlį visiems sugrįžusiems tremtiniams , savo broliams kunigams ir sau patiems .
15006021	Jį valgė Izraelio žmonės , sugrįžę iš tremties drauge su visais , kurie , atsiskirdami nuo nešvarumo tautų krašte , buvo prisidėję prie jų ieškodami VIEŠPATIES , Izraelio Dievo .
15006022	Su džiaugsmu jie šventė Neraugintosios duonos šventę septynias dienas , nes VIEŠPATS buvo padaręs juos linksmus , taip palenkdamas Asirijos karaliaus širdį , kad jis padėjo jiems statyti Namus Dievo , kuris yra Izraelio Dievas .
15007001	Po šių įvykių , Persijos karaliui Artakserksui viešpataujant , Ezra , sūnus Serajos , sūnaus Azarijos , sūnaus Hilkijos ,
15007002	sūnaus Šalumo , sūnaus Cadoko , sūnaus Ahitubo ,
15007003	sūnaus Amarijos , sūnaus Azarijos , sūnaus Merajoto ,
15007004	sūnaus Zerachijos , sūnaus Uzio , sūnaus Bukio ,
15007005	sūnaus Abišūvos , sūnaus Finehaso , sūnaus Eleazaro , sūnaus vyriausiojo kunigo Aarono ,
15007006	taigi tas Ezra parvyko iš Babilono . Jis buvo raštininkas — žinovas Mozės Įstatymo , kurį buvo davęs VIEŠPATS , Izraelio Dievas . Kadangi VIEŠPATIES ranka buvo su juo , karalius buvo suteikęs jam visa , ko tik jis prašė .
15007007	Kai kurie iš izraelitų — kunigų bei levitų , giesmininkų ir vartininkų bei Šventyklos tarnų — parvyko į Jeruzalę septintais karaliaus Artakserkso metais .
15007008	Jie atvyko į Jeruzalę septintų karaliaus metų penktą mėnesį .
15007009	Kelionė iš Babilono buvo pradėta pirmo mėnesio pirmą dieną , ir penkto mėnesio pirmą dieną jis atvyko į Jeruzalę , nes su juo buvo maloninga VIEŠPATIES ranka .
15007010	Ezra buvo atsidavęs visa širdimi tyrinėti VIEŠPATIES Įstatymą , laikytis jo ir mokyti Izraelį įstatų ir įsakų .
15007011	Štai nuorašas laiško Izraeliui , kurį karalius Artakserksas davė Ezrai — kunigui raštininkui , žinovui VIEŠPATIES įsakymų žodžių ir jo įstatų ;
15007012	„ Artakserksas , karalių karalius , kunigui Ezrai , dangaus Dievo Įstatymo rašto žinovui linki ramybės . Dabar
15007013	aš skelbiu įsaką , kad kas tik mano karalystėje iš Izraelio žmonių ar jų kunigų bei levitų laisva valia ryžtasi eiti į Jeruzalę , gali eiti su tavimi .
15007014	Tu esi karaliaus ir jo septynių patarėjų siųstas sutvarkyti Judą ir Jeruzalę pagal tavo rankoje esančio savo Dievo Įstatymą ,
15007015	nugabenti sidabrą bei auksą , karaliaus ir jo patarėjų savanoriškai paaukotus Izraelio Dievui , kurio buveinė yra Jeruzalėje ,
15007016	taip pat visą sidabrą bei auksą , gautą iš Babilono srities , drauge su žmonių ir kunigų geros valios atnašomis , noriai duotomis jų Dievo Namams , esantiems Jeruzalėje .
15007017	Už tuos pinigus turi nedelsdamas nupirkti jaučių , avinų bei ėriukų , javų atnašų bei liejamųjų atnašų ir paaukoti juos ant savo Dievo Namų aukuro Jeruzalėje .
15007018	O su likusiu sidabru ir auksu tu ir tavo broliai darykite , kas atrodo jums geriausia pagal jūsų Dievo valią .
15007019	Tau patikėtus tavo Dievo Namų tarnybos reikmenis turi perduoti Jeruzalės Dievui .
15007020	O kas daugiau reikalinga tavo Dievo Namams , kuriais rūpintis esi įpareigotas , galėsi aprūpinti iš karaliaus iždo .
15007021	Aš , karalius Artakserksas , įsakau visiems Užupio srities iždo valdytojams : kokį tik prašymą pateiks jums kunigas Ezra , dangaus Dievo Įstatymo rašto žinovas , tebūna jis patenkintas nedelsiant ir rūpestingai
15007022	iki šimto sidabro talentų , šimto korų kviečių , šimto batų vyno , šimto batų aliejaus , o druskos be saiko .
15007023	Kas tik dangaus Dievo įsakyta , tebūna vykdoma uoliai dangaus Dievo Namams , antraip pyktis ištiks karaliaus ir jo įpėdinių karalystę .
15007024	Be to , mes pranešame jums , kad neleidžiama uždėti duoklės , asmens ar žemės mokesčių kunigams , levitams , giesmininkams , vartininkams , Šventyklos tarnams ar kitiems Dievo Namų tarnams .
15007025	O tu , Ezra , paskirk pareigūnus ir teisėjus pagal užrašytą tavo Dievo išmintį , kad jie teistų visus Užupio srities žmones , žinančius tavo Dievo įstatymus . Turite pamokyti tuos , kurie jų nežino .
15007026	Kas nepaklus tavo Dievo Įstatymui ir karaliaus įstatymui , turi būti nubaustas nedelsiant ar mirtimi , ar tremtimi , ar turto atėmimu , ar įkalinimu “ .
15007027	Tebūna pašlovintas VIEŠPATS , mūsų protėvių Dievas , kuris įdėjo į karaliaus širdį tokį dalyką — išaukštinti VIEŠPATIES Namus Jeruzalėje ,
15007028	kuris parodė man ištikimą meilę karaliaus bei jo patarėjų akivaizdoje ir visų įtakingų karaliaus pareigūnų akivaizdoje . Aš buvau padrąsintas , nes VIEŠPATIES ranka buvo su manimi , ir surinkau Izraelio šeimų galvas eiti su manimi .
15008001	Štai kilčių galvos ir kilmės sąrašas parėjusių su manimi iš Babilono , viešpataujant karaliui Artakserksui .
15008002	Iš Finehaso palikuonių — Geršomas ; iš Itamaro palikuonių — Danielius ; iš Dovydo palikuonių — Hatušas ,
15008003	Šechanijos sūnus ; iš Parošo palikuonių — Zacharija , su kuriuo buvo įtraukti į sąrašą du šimtai penkiasdešimt vyrų ;
15008004	iš Pahat Moabo — Zerachijos sūnus Eljehoenajas ir su juo du šimtai vyrų ;
15008005	iš Zatuvo palikuonių — Jahazielio sūnus Šechanija ir su juo trys šimtai vyrų ;
15008006	iš Adino palikuonių — Jehonatano sūnus Ebedas ir su juo penkiasdešimt vyrų ;
15008007	iš Elamo palikuonių — Atalijos sūnus Izaja ir su juo septyniasdešimt vyrų ;
15008008	iš Šefatijos palikuonių — Mykolo sūnus Zebadija ir su juo aštuoniasdešimt vyrų ;
15008009	iš Joabo palikuonių — Jehielio sūnus Abdija ir su juo du šimtai aštuoniolika vyrų ;
15008010	iš Banio palikuonių — Josifijos sūnus Šelomitas ir su juo šimtas šešiasdešimt vyrų ;
15008011	iš Bebajo palikuonių — Bebajo sūnus Zacharija ir su juo dvidešimt aštuoni vyrai ;
15008012	iš Azgado palikuonių — Ha Katano sūnus Johananas ir su juo šimtas dešimt vyrų ;
15008013	iš Adonikamo palikuonių , atėjusių vėliausiai , buvo šie : Elifeletas , Jejelis bei Šemaja ir su jais šešiasdešimt vyrų ;
15008014	iš Bigvajo palikuonių — Utajas ir Zakūras , o su jais septyniasdešimt vyrų .
15008015	Sutelkiau juos prie upės , tekančios Ahavos link . Ten mes praleidome tris dienas . Apžiūrėdamas mačiau paprastus žmones ir kunigus , bet neradau tarp jų nė vieno iš levitų .
15008016	Tada pasišaukiau šeimų galvas Eliezerą , Arielį , Šemają , Elnataną , Nataną , Zachariją ir Mešulamą bei mokytojus Jaribą ir Elnataną
15008017	ir išsiunčiau juos pas Idoją , vietovės , vardu Kasifija , galvą , nurodęs ką sakyti Idojui bei jo broliams ir Šventyklos tarnams Kasifijoje , kad atsiųstų tarnų mūsų Dievo Namams .
15008018	Kadangi maloningoji Dievo ranka buvo su mumis , jie parvedė mums išmintingą vyrą iš izraelito Levio sūnaus Mahlio palikuonių , būtent Šerebiją su jo sūnumis ir giminėmis , iš viso aštuoniolika ,
15008019	ir Hašabiją , o su juo Izają iš Merario palikuonių su gimine ir sūnumis , iš viso dvidešimt ,
15008020	neskaitant dviejų šimtų dvidešimties palikuonių Šventyklos tarnų , kuriuos Dovydas ir jo didžiūnai buvo paskyrę tarnauti levitams . Visi jie buvo įrašyti į sąrašą vardais .
15008021	Tada ten , prie Ahavos upės , paskelbiau pasninką , kad nusižeminę prieš savo Dievą prašytume sėkmingos kelionės sau , mūsų vaikams ir visai mūsų mantai .
15008022	Mat gėdijausi prašyti karaliaus karių ar raitelių apsaugos kelyje nuo priešų , kadangi buvome sakę karaliui , kad mūsų Dievo ranka gera visiems , kurie jo ieško , bet jo galybė ir rūstybė prieš visus , kurie jį palieka .
15008023	Taigi mes pasninkavome , prašydami to iš Dievo , ir mūsų prašymas buvo išklausytas .
15008024	Tada , išrinkęs iš kunigų dvylika vadovų — Šerebiją , Hašabiją ir dešimt su jais esančių brolių ,
15008025	atsvėriau jiems sidabro , aukso bei reikmenų ir auką mūsų Dievo Namams , kurią karalius , jo patarėjai ir didžiūnai bei visas ten esantis Izraelis buvo atnašavę .
15008026	Patikėjau jiems į rankas šešis šimtus penkiasdešimt sidabro talentų , šimtą sidabro reikmenų , kiekvienas buvo talento vertės , šimtą aukso talentų ;
15008027	taip pat dvidešimt aukso dubenų tūkstančio darikų vertės bei du geros blizgančios bronzos reikmenis , tokius brangius kaip auksas .
15008028	Tariau jiems : „ Jūs esate pašvęsti VIEŠPAČIUI , ir reikmenys pašvęsti . Ir sidabras , ir auksas yra geros valios atnaša VIEŠPAČIUI , jūsų protėvių Dievui .
15008029	Rūpestingai saugokite juos iki to laiko , kol nepasversite akivaizdoje kunigų vadovų , levitų ir Izraelio kilčių vadovų Jeruzalėje , VIEŠPATIES Namų kambariuose “ .
15008030	Tada kunigai ir levitai priėmė atsvertą sidabrą , auksą ir reikmenis , kuriuos turėjo nunešti į Jeruzalę , į mūsų Dievo Namus .
15008031	Mes leidomės kelionėn į Jeruzalę nuo Ahavos upės pirmo mėnesio dvyliktą dieną . Mūsų Dievo ranka buvo su mumis . Jis apsaugojo mus nuo priešų rankos ir nuo pasalų mums esant pakeliui .
15008032	Atvykę į Jeruzalę , ilsėjomės tris dienas .
15008033	Ketvirtą dieną mūsų Dievo Namuose sidabras , auksas ir reikmenys buvo pasverti ir perduoti į kunigo Ūrijos sūnaus Meremoto rankas , dalyvaujant Finehaso sūnui Eleazarui . Su jais buvo levitai — Jozuės sūnus Jehozabadas ir Binujo sūnus Noadija .
15008034	Skaičius , svoris ir visa kita atitiko ; visas svoris buvo užrašytas .
15008035	Tuo metu parėjusieji , iš nelaisvės sugrįžę tremtiniai , atnašavo Izraelio Dievui deginamąsias aukas — dvylika jaučių už visą Izraelį , devyniasdešimt šešis avinus , septyniasdešimt septynis ėriukus ir kaip atnašą už nuodėmę dvylika ožių .
15008036	Jie perdavė karaliaus įsakymus ir karaliaus satrapams bei Užupio srities valdytojams , davusiems paramą tautai ir Dievo Namams .
15009001	Visa tai įvykdžius , priėjo prie manęs pareigūnai , tardami : „ Nei Izraelio žmonės , nei kunigai , nei levitai nesilaikė atokiai nuo šalies tautų , kurių bjaurūs papročiai panašūs į kanaaniečių , hetitų , perizų , jebusiečių , amonitų , moabitų , egiptiečių ir aramėjų papročius .
15009002	Jie paėmė jų dukteris žmonomis sau ir savo sūnums . Taigi šventoji sėkla susimaišė su šalies tautomis . Iš tikrųjų pareigūnai ir vadai pirmi taip nusižengė “ .
15009003	Tai išgirdęs , persiplėšiau drabužius ir skraistę , roviausi galvos bei barzdos plaukus ir priblokštas atsisėdau .
15009004	Tada visi , kurie , išgirdę Izraelio Dievo žodžius , baiminosi dėl sugrįžusiųjų tremtinių nusižengimo , susibūrė aplink mane , man sėdint priblokštam iki vakarinės aukos .
15009005	Vakarinės aukos metu atsitokėjęs vis dar perplėštais drabužiais ir skraiste puoliau ant kelių , ištiesiau rankas į VIEŠPATĮ , savo Dievą ,
15009006	ir tariau : „ Mano Dieve , aš gėdijuosi pakelti veidą į tave ir raustu ! Mano Dieve , mūsų nedori darbai slegia mūsų galvas ir mūsų kaltė siekia dangų .
15009007	Nuo mūsų protėvių dienų iki pat šios dienos esame sunkiai nusikaltę ir už savo nedorus darbus mes , mūsų karaliai ir mūsų kunigai , buvome atiduoti svetimų kraštų karaliams į rankas , kalavijui , nelaisvei , apiplėšimui ir baisiai gėdai , kaip yra ir šiandien .
15009008	Bet dabar trumpai valandėlei susilaukėme gailestingumo iš VIEŠPATIES , mūsų Dievo , kuris išlaikė mūsų likutį ir davė tvirtą užuovėją šioje šventoje vietoje . Mūsų Dievas sugrąžino mūsų akims blizgesį ir suteikė mums truputį atgaivos mūsų vergijoje .
15009009	Mes esame vergai . Tačiau vergijoje mūsų Dievas nepaliko mūsų , bet parodė savo ištikimą meilę Persijos karalių akivaizdoje , kad duotų mums naują gyvastį mūsų Dievo Namams prikelti bei jiems atstatyti iš griuvėsių ir suteiktų mums užuovėją Jude ir Jeruzalėje .
15009010	Tad viso to akivaizdoje , mūsų Dieve , ką mes galime sakyti ? Juk esame atmetę tavo įsakymus ,
15009011	kuriuos tu davei per savo tarnus pranašus , tardamas : ‘ Kraštas , kurio paveldėti įeinate , yra užterštas kraštas , užterštas krašto tautų supuvimo — bjauriųjų papročių , kurie pripildė jį savo nešvarumo nuo vieno galo iki kito .
15009012	Tad dabar neduokite savo dukterų vesti jų sūnums ir neleiskite jūsų sūnums vesti jų dukterų . Niekada nesirūpinkite jų gerove ar nauda , kad stiprėtumėte , valgytumėte krašto derlių ir paliktumėte kraštą savo vaikams kaip amžiną paveldą ’ .
15009013	Po viso , kas yra mus ištikę už mūsų nedorus darbus ir didelę kaltę , nors tu , mūsų Dieve , esi mus mažiau nubaudęs , negu mes savo kaltėmis esame užsitraukę , išlaikydamas tokį mūsų likutį ,
15009014	argi vėl laužysime tavo įsakymus , tuokdamiesi su šiomis tautomis , turinčiomis tokius bjaurius papročius ? Argi tu neturi ant mūsų pykti , kol nesunaikinsi mūsų , nepalikdamas nei bėglio , nei likučio ?
15009015	VIEŠPATIE , Izraelio Dieve , tu teisus , tačiau mes esame išgelbėti tarsi likutis , kaip šiandien . Štai stovime prieš tave nusikaltę . Todėl mes negalime būti tavo Artume “ .
15010001	Kai Ezra verkdamas parpuolė kniūbsčias prieš VIEŠPATIES Namus , meldėsi ir išpažino kaltę , prie jo susibūrė didžiulė izraelitų — vyrų , moterų ir vaikų — sueiga . Ir žmonės graudžiai verkė .
15010002	Jehielio sūnus Šechanija iš Elamo palikuonių kreipėsi į Ezrą , tardamas : „ Mes iš tikrųjų nusižengėme savo Dievui , vesdami svetimtautes moteris iš šalies tautų . Bet , nepaisant to , net dabar yra Izraeliui vilties .
15010003	Tad dabar padarykime sandorą su mūsų Dievu , kad išvarysime visas tas žmonas ir jų vaikus , sekdami tuo , ką patari tu , mano viešpatie , ir tie , kurie sielojasi dėl mūsų Dievo įsakymų . Tebūna laikomasi Įstatymo !
15010004	Imkis priemonių , nes tai tavo pareiga . Mes su tavimi . Būk ryžtingas ir imkis priemonių ! “
15010005	Tad Ezra atsistojo ir prisaikdino didžiūnus , kunigus , levitus ir visą Izraelį , kad jie elgsis , kaip buvo kalbėta . Jie prisiekė .
15010006	Tada Ezra pasitraukė iš vietos priešais Dievo Namus , nuėjo į Eljašibo sūnaus Johanano butą ir praleido ten naktį . Ten jis nei duonos valgė , nei vandens gėrė , nes raudojo dėl sugrįžusiųjų iš tremties nusižengimo .
15010007	Visame Jude ir Jeruzalėje visiems sugrįžusiems iš tremties buvo paskelbta , kad jie privalo sueiti į Jeruzalę ,
15010008	o jei kas per tris dienas nepasirodys , tam pareigūnų ir seniūnų nutarimu bus atimta visa nuosavybė , o jis pats bus atskirtas nuo sugrįžusiųjų iš tremties bendrijos .
15010009	Visi Judo ir Benjamino vyrai per tris dienas susirinko į Jeruzalę . Tai įvyko devinto mėnesio dvidešimtą dieną . Visi žmonės sėdėjo atviroje aikštėje priešais Dievo Namus , drebėdami ir dėl šio reikalo , ir nuo smarkaus lietaus .
15010010	Tada kunigas Ezra pakilo ir kreipėsi į juos : „ Jūs nusižengėte , vesdami svetimtautes moteris , ir padidinote Izraelio kaltę .
15010011	Tad dabar pašlovinkite VIEŠPATĮ , savo protėvių Dievą , ir vykdykite jo valią : atsiskirkite nuo krašto tautų ir nuo svetimtaučių žmonų “ .
15010012	Atsakydama visa sueiga garsiai šaukė : „ Taip ! Mes turime daryti , kaip tu sakai .
15010013	Bet žmonių yra daug , o dabar lietingasis metas . Neįmanoma stovėti atvirame ore . Juk tai ne vienos dienos ar dviejų užduotis , nes daugelis iš mūsų yra taip nusižengę .
15010014	Tad teatstovauja mūsų pareigūnai visai bendrijai , o visi mūsų žmonės , vedę svetimtautes moteris , teateina prie jų paskirtu laiku drauge su kiekvieno miesto seniūnais ir teisėjais , kad būtų nugręžtas nuo mūsų degantis Dievo pyktis už šią nuodėmę “ .
15010015	Tik Asaelio sūnus Jehonatanas ir Tikvos sūnus Jachzėjas , levitų Mešulamo ir Šabetajo remiami , su tuo nesutiko .
15010016	Bet sugrįžusieji iš tremties darė , kaip buvo pasiūlyta . Kunigas Ezra išrinko vyrus — kilčių galvas — pagal jų kiltis , kiekvieną jų paskirdamas vadu . Dešimto mėnesio pirmą dieną jie susėdo nagrinėti reikalo .
15010017	Iki pirmo mėnesio pirmos dienos jie priėmė nuosprendį dėl visų svetimtautes moteris vedusių vyrų .
15010018	Tarp kunigų palikuonių , vedusių svetimtautes moteris , buvo rasta : iš Jozuės palikuonių — Jehocadako sūnus ir jo broliai : Maasėja , Eliezeras , Jaribas ir Gedalija ;
15010019	jie davė žodį , kad pavarys savo žmonas ir , išpažindami savo kaltę , jai išpirkti atnašavo po aviną iš kaimenės ;
15010020	iš Imero palikuonių — Hananis ir Zebadija ;
15010021	iš Harimo palikuonių — Maasėja , Elija , Šemaja , Jehielis ir Uzija ;
15010022	iš Pašhūro palikuonių — Eljoenajas , Maasėja , Izmaelis , Netanelis , Jehozabadas ir Eleasa ;
15010023	iš levitų — Šimis , Kelaja , kuris yra Kelita , Petachija , Judas ir Eliezeras ;
15010024	iš giesmininkų — Eljašibas ; iš vartininkų — Šalumas , Telemas ir Ūris ;
15010025	tarp izraelitų : iš Parošo palikuonių — Ramija , Izija , Malkija , Mijaminas , Eleazaras , Haašabijas ir Benaja ;
15010026	iš Elamo palikuonių — Matanija , Zacharija , Jehielis , Abdis , Jeremotas ir Elija ;
15010027	iš Zatuvo palikuonių — Eljoenajas , Eljašibas , Matanija , Jeremotas , Zabadas ir Aziza ;
15010028	iš Bebajo palikuonių — Johananas , Hananija , Zabajas ir Atlajas ;
15010029	iš Banio palikuonių — Mešulamas , Maluchas , Adaja , Jašubas , Šealas ir Jeramotas ;
15010030	iš Pahat Moabo palikuonių — Adna , Kelalas , Benaja , Maasėja , Matanija , Becalelis , Binujas ir Manasas ;
15010031	iš Harimo palikuonių — Eliezeras , Išija , Malkija , Šemaja , Simeonas ,
15010032	Benjaminas , Maluchas ir Šemarija ;
15010033	iš Hašumo palikuonių — Matenajas , Matata , Zabadas , Elifeletas , Jeremajas , Manasas ir Šimis ;
15010034	iš Banio palikuonių — Maadajas , Amramas , Uelis ,
15010035	Benaja , Bedija , Keluhis ,
15010036	Vanija , Meremotas , Eljašibas ,
15010037	Matanija , Matenajas ir Jaasajas ;
15010038	iš Binujo palikuonių — Šimis ,
15010039	Šelemija , Natanas , Adaja ,
15010040	Machnadbajas , Šašajas , Šarajas ,
15010041	Azarelis , Šelemija , Šemarija ,
15010042	Šalumas , Amarija ir Juozapas ;
15010043	iš Nebojo palikuonių — Jejelis , Matitija , Zabadas , Zebina , Jadajas , Joelis ir Benaja .
15010044	Visi jie buvo vedę svetimtautes moteris , bet pavarė ir jas , ir jų vaikus .
16001001	Hachalijos sūnaus Nehemijo pasakojimas . Dvidešimtų metų kislevo mėnesį man esant sostinėje Sūzuose
16001002	atvyko Hananis , vienas mano brolių , su keletu vyrų iš Judo . Aš teiravausi jų apie žydus — likutį , išsigelbėjusį iš nelaisvės , ir apie Jeruzalę .
16001003	Jie paaiškino man : „ Išlikusieji , pergyvenę nelaisvę tenai [ Judo ] srityje , yra skurde ir nemalonėje . Jeruzalės sienose pilna spragų , o jos vartai ugnies sunaikinti “ .
16001004	Išgirdęs šiuos žodžius atsisėdau ir verkiau . Keletą dienų raudojau , pasninkaudamas ir melsdamasis dangaus Dievui .
16001005	Aš meldžiausi : „ O VIEŠPATIE , dangaus Dieve , didingasis ir šiurpą keliantis Dieve , tu laikaisi Sandoros ir ištikimos meilės su tais , kurie tave myli ir laikosi tavo įsakymų .
16001006	Tebūna atidi tavo ausis ir atviros tavo akys , kad išgirstum savo tarno maldą , kurią dabar siunčiu tavo Artume dieną naktį už tavo tarnus , Izraelio tautą , išpažindamas nuodėmes , kurias mes , izraelitai , esame tau padarę . Ir aš , ir mano tėvo namai esame tau nusidėję .
16001007	Sunkiai įžeidėme tave , nesilaikydami tavo įsakymų , įstatų ir įsakų , kuriuos tu įsakei savo tarnui Mozei .
16001008	Bet maldauju atsiminti pažadą , kurį davei per Mozę tardamas : ‘ Jeigu būsite neištikimi , aš išblaškysiu jus tautose ,
16001009	bet jeigu sugrįšite pas mane ir laikysitės mano įsakymų juos vykdydami , nors jūsų išblaškytieji būtų prie pačių dangaus skliauto pakraščių , aš surinksiu juos ten ir parvesiu į vietą , kurią esu išsirinkęs buveine savo vardui ’ .
16001010	Jie — tavo tarnai ir tavo tauta , kurią tu atpirkai savo didžia galybe ir galinga ranka .
16001011	O Viešpatie ! Tebūna tavo ausis atidi savo tarno maldai ir maldai tavo tarnų , kurie su džiugesiu garbina tavo vardą . Maldauju suteikti sėkmę šiandien tavo tarnui , nuteikti tą žmogų būti jam maloningą ! “ ( Tuo metu aš buvau karaliaus taurininkas . )
16002001	Dvidešimtų karaliaus Artakserkso metų nisano mėnesį , kai jam buvo patiekiamas vynas , atnešiau vyno ir padaviau karaliui . Jo akivaizdoje niekada nebuvau buvęs taip blogai nusiteikęs .
16002002	Tad karalius tarė man : „ Kodėl tu atrodai toks prislėgtas ? Juk nesergi ! Tai gali būti tik širdgėla “ . Labai išsigandau ,
16002003	bet atsakiau karaliui : „ Tegyvuoja karalius amžinai ! Kodėl neturėtų mano veidas būti liūdnas , kai tas miestas — vieta mano protėvių kapų — guli sugriautas ir jo vartai ugnies sunaikinti ? “
16002004	Tuomet karalius paklausė : „ Ko gi prašai ? “ Aš pasimeldžiau dangaus Dievui ,
16002005	paskui tariau karaliui : „ Jei tai atrodytų gera karaliui ir jeigu tavo tarnas randa malonę tavo akivaizdoje , prašyčiau pasiųsti mane į Judą — į miestą mano protėvių kapų , kad galėčiau jį atstatyti “ .
16002006	Karalienei sėdint šalia jo , karalius tarė man : „ Kiek ilgai užtruksi kelionėje ir kada sugrįši ? “ Taigi karaliui buvo malonu mane pasiųsti , ir aš nurodžiau jam laiką .
16002007	Tada kreipiausi į karalių : „ Jei karaliui atrodytų gera , tebūna man duota laiškų Užupio srities valdytojams , nurodant jiems , kad leistų man laisvai nuvykti į Judą ,
16002008	ir laišką karaliaus miškų prižiūrėtojui Asafui , nurodant jam , kad duotų medžio Namų tvirtovės vartų sijoms padaryti , miesto sienai ir namams , kuriuose teks apsigyventi “ . Karalius man suteikė , ko prašiau , nes geroji mano Dievo ranka buvo su manimi .
16002009	Pasiekęs Užupio srities valdytojus , padaviau jiems karaliaus laiškus . Karalius buvo pasiuntęs drauge su manimi ir raitelių palydą .
16002010	Sanbalatas Horonietis ir amonitas pareigūnas Tobija , apie tai išgirdę , buvo labai nepatenkinti , kad atvyko žmogus rūpintis izraelitų gerove .
16002011	Atvykau į Jeruzalę . Išbuvęs ten tris dienas ,
16002012	atsikėliau naktį kartu su keletu drauge buvusių vyrų , nesakydamas niekam , ką Dievas buvo įdėjęs man į širdį padaryti Jeruzalei . Net kito gyvulio nepaėmiau , tik tą , kuriuo jojau .
16002013	Naktį išjojau pro Slėnio vartus , jojau palei Slibino šaltinį ir pasiekiau Mėšlo vartus , apžiūrinėdamas Jeruzalės sienas . Jos buvo su spragomis , o vartai ugnies sunaikinti .
16002014	Paskui nujojau prie Šaltinio vartų ir Karaliaus tvenkinio , bet nuo čia nebeužteko vietos praeiti gyvuliui , kuriuo jojau .
16002015	Taigi jojau naktį per slėnį , apžiūrinėdamas sieną . Paskui apsisukau ir įjojęs į miestą pro Slėnio vartus sugrįžau .
16002016	Pareigūnai nežinojo , kur buvau išėjęs ir ką dariau . Mat dar nebuvau pasakęs nei žydams , nei kunigams , nei didžiūnams , nei pareigūnams ir kitiems , turintiems imtis darbo .
16002017	Tada kreipiausi į juos : „ Jūs matote , kokiame skurde esame , kaip guli griuvėsiuose Jeruzalė , o jos vartai ugnies sunaikinti . Eikime ir atstatykime Jeruzalės sienas , kad nebūtume daugiau kitiems pajuoka “ .
16002018	Papasakojau jiems , kad mano Dievo ranka buvo man maloninga , ir apie dalykus , kuriuos karalius man buvo kalbėjęs . Jie atsakė : „ Imkimės atstatymo darbo ! “ Taip jie ryžosi imtis darbo bendram labui .
16002019	Bet Sanbalatas Horonietis , amonitas pareigūnas Tobija ir arabas Gešemas , apie tai išgirdę , iš mūsų tyčiojosi ir mus išjuokė . Jie sakė : „ Ką gi jūs darote ? Nejau prieš karalių maištą norite kelti ? “
16002020	O aš jiems atsakiau : „ Dangaus Dievas suteiks mums sėkmę , ir mes , jo tarnai , imsimės atstatymo , bet jūs neturite nei dalies , nei teisės , nei paminklo Jeruzalėje “ .
16003001	Vyriausiasis kunigas Eljašibas ir jo broliai kunigai ėmėsi darbo ir atstatė Avių vartus . Pataisę juos , įstatė duris ir toliau taisė iki Šimtinės bokšto ir Hananelio bokšto .
16003002	Šalia jo statė Jericho vyrai , o greta — Imrio sūnus Zakūras .
16003003	Hasenajos sūnūs atstatė Žuvų vartus . Pataisę sijas , įstatė duris , spynas ir velkes .
16003004	Šalia jų taisymo darbus dirbo Hakoco sūnaus Ūrijos sūnus Meremotas . Šalia jo darbavosi Mešezabelio sūnaus Berechijos sūnus Mešulamas . Šalia jo dirbo Baanos sūnus Cadokas .
16003005	Šalia jo Tekojos vyrai taisė sienas , nors jų didžiūnai ir nerėmė savo valdytojų veiklos .
16003006	Paseacho sūnus Jehojada ir Besodijos sūnus Mešulamas pataisė Senuosius vartus . Įtvirtinę sijas , įstatė duris , spynas ir velkes .
16003007	Šalia jų taisė Malatija Gibeonietis ir Jadonas Meronotietis su vyrais iš Gibeono ir Micpos , kurie buvo pavaldūs Užupio srities valdytojui .
16003008	Šalia jų auksakalio Harhajos sūnus Uzielis taisė sienas . Šalia jo darbavosi kvepalų dirbėjas Hananija . Jie atstatė Jeruzalę iki pat Plačiosios sienos .
16003009	Šalia jų taisymo darbus dirbo Hūro sūnus Refaja , pusės Jeruzalės apylinkės valdytojas .
16003010	Šalia jo sienas priešais savo namus taisė Harumafo sūnus Jedaja , o šalia jo darbavosi Hašabnėjos sūnus Hatušas .
16003011	Harimo sūnus Malkija ir Pahat Moabo sūnus Hašubas pataisė kitą dalį iki pat Krosnies bokšto .
16003012	Šalia jo taisymo darbus dirbo Ha Lohešo sūnus Šalumas , pusės Jeruzalės apylinkės valdytojas , jis pats su dukterimis .
16003013	Slėnio vartus pataisė Hanūnas ir Zanoacho gyventojai . Atstatė , įdėjo duris , spynas ir velkes . Jie atstatė tūkstantį sienos uolekčių iki pat Mėšlo vartų .
16003014	Rechabo sūnus Malkija , Bet Keremo apylinkės valdytojas , atstatė Mėšlo vartus . Atstatė , įdėjo duris , spynas ir velkes .
16003015	Kol Hozės sūnus Šalumas , Micpos apylinkės valdytojas , pataisė Šaltinio vartus . Jis atstatė juos , apdengė , įdėjo duris , spynas ir velkes . Jis atstatė ir Šelaho tvenkinio sieną prie Karaliaus sodo iki pat laiptų , kurie leidžiasi iš Dovydo miesto .
16003016	Už jo Azbuko sūnus Nehemija , pusės Bet Cūro apylinkės valdytojas , atliko taisymo darbus nuo vietos priešais Dovydo kapus iki dirbtinio tvenkinio ir iki pat Karžygių namų .
16003017	Už jo darbavosi levitai — Banio sūnus Rehumas , o šalia jo Hašbabija , pusės Keilos apylinkės valdytojas , dirbo taisymo darbus už savo apylinkę .
16003018	Už jo dirbo jo giminės Henadado sūnus Binujas , pusės Keilos apylinkės valdytojas ,
16003019	šalia jo Ješūvos sūnus Ezeras , Micpos valdytojas , pataisė kitą dalį prie Kampo priešais šlaitą į ginklinę .
16003020	Už jo Zabajo sūnus Baruchas pataisė kitą dalį nuo Kampo iki vyriausiojo kunigo Eljašibo namų durų .
16003021	Už jo Hakoco sūnaus Ūrijos sūnus Meremotas pataisė kitą dalį nuo Eljašibo namų durų iki Eljašibo namų galo .
16003022	Už jo kunigai , apylinkės vyrai dirbo taisymo darbus .
16003023	Už jų Benjaminas ir Hašubas darbavosi priešais savo namus . Už jų Ananijos sūnaus Maasėjos sūnus Azarija taisė ties savo namais .
16003024	Už jo Henadado sūnus Binujas atstatė kitą dalį nuo Azarijos namų iki Kampo — iki kertės .
16003025	Uzajo sūnus Palalas pataisė priešais Kampą ir bokštą , kuris kyšo iš aukštutinių karaliaus rūmų prie sargybos kiemo . Už jo Parošo sūnus Pedaja
16003026	ir Šventyklos tarnai , gyvenantys ant Ofelio , pataisė iki vietos priešais Vandens vartus rytų šone ir kyšantį bokštą .
16003027	Už jo Tekojos vyrai pataisė kitą dalį priešais didįjį kyšantį bokštą iki pat Ofelio sienos .
16003028	Aukščiau Arklių vartų kunigai taisė sienas , kiekvienas priešais savo namus .
16003029	Už jų Imero sūnus Cadokas darbavosi priešais savo namus . Už jo taisė Šechanijos sūnus Šemaja , Rytinių vartų prižiūrėtojas .
16003030	Už jo Šelemijos sūnus Hananija ir Calafo šeštasis sūnus Hanūnas pataisė kitą dalį . Už jų Berechijos sūnus Mešulamas pataisė priešais savo butą .
16003031	Už jo auksakalys Malkija pataisė iki pat Šventyklos tarnų bei pirklių namų priešais Apžiūros vartus ir iki pat kertės aukštutinio kambario .
16003032	O tarp kertės aukštutinio kambario ir Avių vartų taisė auksakaliai ir pirkliai .
16004001	Kai Sanbalatas , Tobija , arabai , amonitai bei Ašdodo žmonės išgirdo , kad Jeruzalės sienų atstatymas pasistūmėjo į priekį , kad užtaisinėjamos spragos , jiems buvo labai pikta .
16004002	Jie surengė sąmokslą , ketindami ateiti , užpulti Jeruzalę ir sukelti joje sąmyšį .
16004003	Tad mes meldėmės savo Dievui ir dieną naktį laikėme sargybą nuo jų .
16004004	Tuo tarpu Jude buvo sakoma : „ Nešėjų jėgos nusilpo , o šiukšlių labai daug ; mes patys nepajėgsime sienos atstatyti “ .
16004005	O mūsų priešai sakė sau : „ Kol jie spės pajusti ar mus pamatyti , užklupę juos , išžudysime ir darbą sustabdysime “ .
16004006	Ateidami pas mus tarp jų gyvenę žydai mus vis įspėdavo : „ Jie užpuls jus iš visų vietovių , kuriose gyvena “ .
16004007	Tad pastačiau žmones ant žemutinių pakopų už sienų atvirose vietose pagal jų šeimas su kalavijais , ietimis ir lankais .
16004008	Pajutęs jų nerimą , pakilau ir kreipiausi į didikus , pareigūnus ir kitus žmones : „ Nebijokite jų ! Atsiminkite VIEŠPATĮ , didingą ir šiurpą keliantį , ir kovokite už savo brolius , sūnus ir dukteris , žmonas ir šeimos židinį “ .
16004009	Kai mūsų priešai išgirdo , kad mes buvome įspėti , nes Dievas taip suardė jų užmojį , mes sugrįžome prie sienos , kiekvienas prie savo darbo .
16004010	Nuo tos dienos pusė mano vaikinų dirbo prie statybos , o kita pusė laikė rankose ietis , skydus , lankus ir šarvus . Pareigūnai stovėjo užnugaryje visų Judo žmonių ,
16004011	atstatančių sieną . Nešėjai taip nešė savo nešulius , kad kiekvienas atliko darbą viena ranka , o kita laikė ginklą .
16004012	O kiekvienas iš dirbančių prie statybos turėjo prisijuosęs prie šono kalaviją . Vyras , kuris pūsdavo ragą , stovėjo prie manęs .
16004013	Didikams , pareigūnams ir kitiems žmonėms tariau : „ Darbas didelis ir plačiai išmėtytas , mes atskirti vieni nuo kitų toli ant sienos .
16004014	Rinkitės pas mus , kai tik išgirsite rago gaudesį . Mūsų Dievas kovos už mus ! “
16004015	Taigi mes tęsėme darbą , pusė vyrų — su paruoštomis ietimis , nuo ankstyvos aušros , kol pasirodydavo vakaro žvaigždės .
16004016	Be to , tuomet žmonėms paliepiau : „ Tenakvoja kievienas žmogus su savo tarnu Jeruzalėje , idant galėtų sergėti naktį ir triūsti dieną “ .
16004017	Todėl nei aš , nei mano broliai , nei tarnai , nei sargybos vyrai , kurie mane lydėjo , niekada nenusivilko drabužių . Kiekvienas laikė ginklą dešinėje rankoje .
16004018	Išgirdęs , kad mes atstatome sieną , Sanbalatas užsidegė pykčiu . Būdamas labai įniršęs , jis tyčiojosi iš žydų .
16004019	Savo bendrams ir Samarijos kareiviams jis kalbėjo : „ Ką daro tie nuskurdėliai žydai ? Argi jie galės per vieną dieną atstatyti , atnašauti aukas ir užbaigti darbus ? Nejau jie gali prikelti iš dulkių krūvos tuos akmenis ? Juk jie perdegę ! “
16004020	Tobija Amonitas , stovėjęs šalia jo , pridėjo : „ Taip , ir ką jie stato ! Juk net lapė , užšokusi ant tos akmenų sienos , ją nugriaus ! “
16004021	Klausykis , mūsų Dieve , kaip mus išjuokia ! Atgręžk jų pajuoką jiems ant galvos ! Tebūna jie paimti kaip grobis į nelaisvės kraštą !
16004022	Neuždenk jų kaltės , teneišdyla jų nuodėmė tavo akivaizdoje , nes jie įžeidė statytojus !
16004023	Tuo tarpu mes toliau atstatinėjome sieną , kol visa siena visur aplink buvo sujungta puse savo aukščio . Žmonės į darbą įdėjo širdį .
16005001	Tada kilo didelis žmonių , ypač jų žmonų , šauksmas prieš brolius žydus .
16005002	Kai kurie sakė : „ Mūsų sūnų ir dukterų yra daug . Mes turime gauti grūdų , kad galėtume pavalgyti ir likti gyvi “ .
16005003	Kiti sakė : „ Mes turime užstatyti savo laukus , vynuogynus ir namus , kad gautume grūdų atsiginti nuo bado “ .
16005004	Dar kiti sakė : „ Mes turėjome skolintis pinigų užstatydami savo laukus ir vynuogynus karaliaus mokesčiams sumokėti .
16005005	Mes tokie pat kaip mūsų giminės , mūsų vaikai tokie pat kaip jų vaikai , tačiau mes verčiame savo sūnus ir dukteris būti vergais . Kai kurios mūsų dukterys jau padarytos vergėmis . Mes bejėgiai , o mūsų laukai ir vynuogynai priklauso kitiems “ .
16005006	Išgirdus jų šauksmą ir skundus , mane apėmė didelis pyktis .
16005007	Rūpestingai apsvarstęs reikalą , apkaltinau didikus ir pareigūnus . Tariau jiems : „ Visi jūs imate palūkanas iš savo giminių ! “ Sušaukęs didelę jų sueigą ,
16005008	tariau jiems : „ Mes darėme , ką galėjome , mūsų broliams žydams , parduotiems kitoms tautoms , išpirkti . Nejau dabar jūs parduodate savo brolius , kad mes turėtume juos išpirkti ! “ Neturėdami , ką atsakyti , jie tylėjo .
16005009	Tad aš tęsiau : „ Tai , ką darote , nėra gera . Argi neturėtumėte elgtis bijodami savo Dievo , kad neduotumėte mūsų priešams tautoms progos mus išjuokti ?
16005010	Be to , ir aš , ir mano broliai , ir mano tarnai esame paskolinę jiems pinigų ir grūdų . Liaukimės imti palūkanas !
16005011	Atiduokite jiems šiandien jų laukus , vynuogynus , alyvmedžių sodus , namus ir palūkanas , kurias esate iš jų išreikalavę už pinigus , grūdus , vyną ir aliejų “ .
16005012	Jie sutiko : „ Sugrąžinsime viską ir nieko daugiau iš jų nereikalausime . Padarysime , kaip sakai “ . Pasišaukęs kunigus , liepiau juos prisaikdinti , kad padarys , kaip pažadėję .
16005013	Be to , iškračiau savo drabužių skreitą , tardamas : „ Taip teiškrato Dievas iš namų ir nuosavybės kiekvieną , kuris nesilaikys šio pažado . Tebūna jie taip iškratyti ir tušti ! “ O visa sueiga tarė : „ Amen ! “ — ir pašlovino VIEŠPATĮ . Žmonės laikėsi šio pažado .
16005014	Be to , nuo tos dienos , kai buvau paskirtas jų valdytoju Judo krašte — nuo dvidešimtų iki trisdešimt antrų karaliaus Artakserkso metų , iš viso dvylika metų , — nei aš , nei mano broliai niekada nevalgėme valdytojo maisto davinio .
16005015	Ankstesnieji valdytojai , mano pirmtakai , ėmė iš jų maistą bei vyną ir pinigais keturiasdešimt sidabro šekelių . Net jų tarnai šiurkščiai elgėsi su žmonėmis . Bet aš iš Dievo baimės taip nedariau .
16005016	Iš tikrųjų , būdamas atsidavęs sienos atstatymo darbams , neįsigijau jokios žemės , bet įdėjau savo dalį į sienos atstatymą . Visi mano vyrai buvo sutelkti prie šio darbo .
16005017	Be to , prie mano stalo būdavo šimtas penkiasdešimt žmonių — žydų bei pareigūnų ir atėjusių pas mus iš aplinkinių tautų .
16005018	Nors kasdien buvo paruošiamas mano lėšomis jautis , šeši rinktiniai avinai , paukštiena , neskaitant gausybės visokio vyno kas dešimt dienų , nereikalavau valdytojo davinio , nes darbo našta slėgė žmones .
16005019	O mano Dieve , atsimink mano labui visa , ką esu padaręs šiai tautai !
16006001	Kai buvo pranešta Sanbalatui , Tobijai ir arabui Gešemui bei kitiems mūsų priešams , kad aš atstačiau sieną ir neliko jokių spragų , nors durų į vartus iki to laiko dar nebuvau įstatęs ,
16006002	Sanbalatas ir Gešemas atsiuntė man tokį žodį : „ Eikš , susitikime Kefirimuose , Onojo slėnyje “ . Jie manė padaryti man pikta .
16006003	Tad nusiunčiau pas juos pasiuntinius pasakyti : „ Esu užsiėmęs dideliu darbu ir negaliu atvykti . Kodėl turėtų sustoti darbas , man jį palikus ir vykstant pas jus ? “
16006004	Keturis sykius jie atsiuntė tą patį žodį , o aš daviau jiems tokį pat atsakymą .
16006005	Sanbalatas atsiuntė man tą patį žodį penktą kartą per savo tarną su neantspauduotu laišku rankoje .
16006006	Jame buvo parašyta : „ Tautose sklinda gandas — ir Gešemas tai patvirtina , — kad tu ir žydai ketinate sukilti . Užtat ir sieną atstatai . Pasak šio pranešimo , tu ketini tapti jų karaliumi .
16006007	Be to , tu net pranašus paskyrei , kad Jeruzalėje apie tave skelbtų : ‘ Jude yra karalius ! ’ Žodis apie šiuos dalykus tikrai pasieks karalių . Todėl eikš , pasitarkime “ .
16006008	Tada nusiunčiau jam tokį atsakymą : „ Dalykų , kuriuos mini , nėra buvę . Tu juos iš savo vaizduotės prasimanai “ .
16006009	Mat visi jie norėjo mus išgąsdinti , manydami : „ Jie nuleis rankas , ir darbas nebus užbaigtas “ . O dabar , Dieve , sustiprink mano rankas !
16006010	Kartą , man užėjus aplankyti Mehetabelio sūnaus Delajos sūnaus Šemajos , negalėjusio pas mane ateiti , šis tarė : „ Susitikime Dievo Namuose , šventyklos viduje , ir uždarykime šventyklos duris , nes jie ateina tavęs nužudyti . Iš tikrųjų šiąnakt jie ateina tavęs nužudyti “ .
16006011	Bet aš atsakiau : „ Nejau žmogus kaip aš turėtų pabėgti ? Argi vyras kaip aš eitų į šventyklą gelbėti savo gyvasties ? Ne , aš neisiu ! “
16006012	Tada aš suvokiau , ir man buvo aišku , kad ne Dievas buvo jį siuntęs , bet tą pranašavimą apie mane jis ištarė dėl to , kad Tobija ir Sanbalatas buvo jį pasamdę ,
16006013	idant elgčiausi iš baimės ir padaryčiau nuodėmę . Tada , turėdami ką gėdinga pasakoti , jie būtų galėję mane apšmeižti .
16006014	Atsimink Tobiją ir Sanbalatą , mano Dieve , už šiuos jų darbus , taip pat pranašę Noadiją bei kitus pranašus , norinčius įvaryti man baimės !
16006015	Taigi siena buvo užbaigta elulo mėnesio dvidešimt penktą dieną , per penkiasdešimt dvi dienas .
16006016	Apie tai išgirdę , visi mūsų priešai — visos aplinkinės tautos — išsigando ir nustojo drąsos , nes suprato , kad tas darbas buvo atliktas padedant mūsų Dievui .
16006017	Be to , tomis dienomis Judo didikai siuntė laišką po laiško Tobijai , o juos pasiekdavo Tobijos laiškai .
16006018	Mat daugelis Jude buvo susiję su juo , nes jis buvo Aracho sūnaus Šechanijos žentas , ir jo sūnus Johananas buvo vedęs Berechijos sūnaus Mešulamo dukterį .
16006019	Jie kalbėdavo mano akivaizdoje apie jo gerus darbus ir pranešdavo jiems mano žodžius . Tobija siuntė laiškų ir man , norėdamas mane įbauginti .
16007001	Kai siena buvo atstatyta ir durys įstatytos , buvo paskirstytos užduotys vartininkams , giesmininkams ir levitams .
16007002	Savo brolį Hananį paskyriau valdyti Jeruzalę kartu su tvirtovės valdytoju Hananija , nes jis buvo ištikimesnis vyras ir Dievo bijantis labiau , negu daugelis kitų .
16007003	Jiems įsakiau : „ Jeruzalės vartai neturi būti atidaryti , kol neįkaista diena , o saulei dar tebešviečiant vartininkai turi duris uždaryti ir užsklęsti . Paskirkite sargus iš Jeruzalės gyventojų , vienus — prie jų sargybos vietų , o kitus — prie jų namų “ .
16007004	Miestas buvo platus ir didelis , bet žmonių jame buvo mažai ir namai dar nebuvo atstatyti .
16007005	Tada mano Dievas įkvėpė mane sutelkti didikus , pareigūnus ir žmones , kad jie būtų įtraukti į kilmės sąrašą . Aš užtikau kilmės sąrašo knygą tų , kurie buvo pirmi sugrįžę . Joje radau parašyta :
16007006	„ Štai srities gyventojai , sugrįžę iš nelaisvės , kuriuos Babilono karalius Nebukadnecaras buvo išvaręs į tremtį ir kurie sugrįžo į Jeruzalę ir Judą , kiekvienas į savo miestą .
16007007	Jie parėjo drauge su Zerubabeliu , Jozue , Nehemija , Azarija , Raamija , Nahamaniu , Mordechaju , Bilšanu , Misperetu , Bigvaju , Nehumu , Baana . Izraelio tautos vyrų skaičius :
16007008	Parošo palikuonių du tūkstančiai šimtas septyniasdešimt du ,
16007009	Šefatijos palikuonių trys šimtai septyniasdešimt du ,
16007010	Aracho palikuonių šeši šimtai penkiasdešimt du ,
16007011	Pahat Moabo palikuonių , būtent Ješūvos ir Joabo palikuonių , du tūkstančiai aštuoni šimtai aštuoniolika ,
16007012	Elamo palikuonių tūkstantis du šimtai penkiasdešimt keturi ,
16007013	Zatuvo palikuonių aštuoni šimtai keturiasdešimt penki ,
16007014	Zakajo palikuonių septyni šimtai šešiasdešimt ,
16007015	Binujo palikuonių šeši šimtai keturiasdešimt aštuoni ,
16007016	Bebajo palikuonių šeši šimtai dvidešimt aštuoni ,
16007017	Azgado palikuonių du tūkstančiai trys šimtai dvidešimt du ,
16007018	Adonikamo palikuonių šeši šimtai šešiasdešimt septyni ,
16007019	Bigvajo palikuonių du tūkstančiai šešiasdešimt septyni ,
16007020	Adino palikuonių šeši šimtai penkiasdešimt penki ,
16007021	Atero palikuonių , būtent Ezekijo palikuonių , devyniasdešimt aštuoni ,
16007022	Hašumo palikuonių trys šimtai dvidešimt aštuoni ,
16007023	Becajo palikuonių trys šimtai dvidešimt keturi ,
16007024	Harifo palikuonių šimtas dvylika ,
16007025	Gibeono palikuonių devyniasdešimt penki ,
16007026	žmonių iš Betliejaus ir Netofos šimtas aštuoniasdešimt aštuoni ,
16007027	žmonių iš Anatoto šimtas dvidešimt aštuoni ,
16007028	žmonių iš Bet Azmaveto keturiasdešimt du ,
16007029	žmonių iš Kirjat Jearimų , Kefyros ir Beerotų septyni šimtai keturiasdešimt trys ,
16007030	žmonių iš Ramos ir Gebos šeši šimtai dvidešimt vienas ,
16007031	žmonių iš Michmašo šimtas dvidešimt du ,
16007032	žmonių iš Betelio ir Ajo šimtas dvidešimt trys ,
16007033	žmonių iš kito Nebojo penkiasdešimt du ,
16007034	kito Elamo palikuonių tūkstantis du šimtai penkiasdešimt keturi ,
16007035	Harimo palikuonių trys šimtai dvidešimt ,
16007036	Jericho palikuonių trys šimtai keturiasdešimt penki ,
16007037	Lodo , Hadido ir Onojo palikuonių septyni šimtai dvidešimt vienas ,
16007038	Senavos palikuonių trys tūkstančiai devyni šimtai trisdešimt .
16007039	Kunigų : Jedajos palikuonių , būtent iš Jozuės namų , devyni šimtai septyniasdešimt trys ,
16007040	Imero palikuonių tūkstantis penkiasdešimt du ,
16007041	Pašhūro palikuonių tūkstantis du šimtai keturiasdešimt septyni ,
16007042	Harimo palikuonių tūkstantis septyniolika .
16007043	Levitų : Jozuės palikuonių , būtent Hodvos palikuonių iš Kadmielio , septyniasdešimt keturi .
16007044	Giesmininkų : Asafo palikuonių šimtas keturiasdešimt aštuoni .
16007045	Vartininkų : Šalumo , Atero , Talmono , Akubo , Hatitos , Šobajo palikuonių šimtas trisdešimt aštuoni .
16007046	Šventyklos tarnų : Cihos palikuonys , Hasufos palikuonys , Tabaoto palikuonys ,
16007047	Keroso palikuonys , Sijos palikuonys , Padono palikuonys ,
16007048	Lebanos palikuonys , Hagabos palikuonys , Šalmajo palikuonys ,
16007049	Hanano palikuonys , Gidelio palikuonys , Gaharo palikuonys ,
16007050	Reajos palikuonys , Recino palikuonys , Nekodos palikuonys ,
16007051	Gazamo palikuonys , Uzos palikuonys , Paseacho palikuonys ,
16007052	Besajo palikuonys , Meunimo palikuonys , nefišsiečių palikuonys ,
16007053	Bakbuko palikuonys , Hakufos palikuonys , Harhūro palikuonys ,
16007054	Bacluto palikuonys , Mehidos palikuonys , Haršos palikuonys ,
16007055	Barkoso palikuonys , Siseros palikuonys , Temacho palikuonys ,
16007056	Neciaho palikuonys , Hatifos palikuonys .
16007057	Saliamono vergų palikuonių : Sotajo palikuonys , Sofereto palikuonys , Peridos palikuonys ,
16007058	Jaalos palikuonys , Darkono palikuonys , Gidelio palikuonys ,
16007059	Šefatijos palikuonys , Hatilo palikuonys , Pocheret Cebaimo palikuonys , Amono palikuonys .
16007060	Iš viso Šventyklos tarnų ir Saliamono vergų palikuonių buvo trys šimtai devyniasdešimt du .
16007061	O tai sugrįžusieji iš Tel Melacho , Tel Haršos , Kerub Adono ir Imero , bet negalėjusieji įrodyti , kad jų protėvių namai ar kilmė izraelitiška :
16007062	Delajos palikuonys , Tobijos palikuonys , Nekodos palikuonys , iš viso šeši šimtai keturiasdešimt du ;
16007063	iš kunigų : Hobajos palikuonys , Hakoco palikuonys , Barzilajo palikuonys ; šis buvo vedęs vieną iš Barzilajo Gileadiečio dukterų ir buvo vadinamas jų vardu .
16007064	Jie ieškojo savo šeimos kilmės įrašo , bet negalėjo surasti , todėl pripažinti netinkami kunigo tarnybai .
16007065	Valdytojas įsakė jiems nevalgyti švenčiausiųjų valgių , kol nekils kunigas , nešiojantis Urimus ir Tumimus .
16007066	Visos bendrijos skaičius buvo keturiasdešimt du tūkstančiai trys šimtai šešiasdešimt ,
16007067	neskaitant jų tarnų ir tarnaičių , kurių buvo septyni tūkstančiai trys šimtai trisdešimt septyni . Jie turėjo ir du šimtus keturiasdešimt penkis giesmininkus bei giesmininkes .
16007068	Jų arklių buvo septyni šimtai trisdešimt šeši , mulų — du šimtai keturiasdešimt penki , kupranugarių — keturi šimtai trisdešimt penki ir asilų — šeši tūkstančiai septyni šimtai dvidešimt .
16007069	
16007070	Kai kurie kilčių galvos aukojo statybos iždui . Valdytojas paaukojo iždui tūkstantį aukso darikų , penkiasdešimt dubenų ir penkis šimtus trisdešimt kunigiškų apdarų .
16007071	Keletas iš kilčių galvų paaukojo statybos iždui dvidešimt tūkstančių aukso darikų ir du tūkstančius du šimtus sidabro minų .
16007072	O tai , ką kiti žmonės paaukojo , sudarė dvidešimt tūkstančių aukso darikų , du tūkstančiai sidabro minų ir šešiasdešimt septyni kunigiški apdarai .
16007073	Kunigai , levitai , vartininkai , giesmininkai , Šventyklos tarnai ir visas Izraelis apsigyveno savo miestuose “ .
16008001	visi žmonės susirinko į aikštę priešais Vandens vartus . Jie paprašė raštininką Ezrą pateikti Mozės Įstatymo knygą , kurią VIEŠPATS buvo davęs Izraeliui .
16008002	Tad septinto mėnesio pirmą dieną kunigas Ezra pateikė Įstatymą sueigai — ir vyrams , ir moterims , ir visiems , kurie galėjo klausytis ir suprasti . Tai įvyko septinto mėnesio pirmą dieną .
16008003	Jis skaitė iš jos , atsigręžęs į aikštę prie Vandens vartų , nuo aušros iki vidudienio ir vyrams , ir moterims , ir galėjusiems suprasti . Žmonės ausis ištempę klausėsi Įstatymo knygos .
16008004	Raštininkas Ezra stovėjo ant medinės pakylos , kuri buvo tam reikalui pastatyta . Šalia jo dešinėje stovėjo Matitija , Šema , Anaja , Ūrija , Hilkija ir Maasėja , o kairėje — Pedaja , Mišaelis , Malkija , Hašumas , Hašbadana , Zacharija ir Mešulamas .
16008005	Ezra atskleidė knygą visų žmonių akyse , nes stovėjo aukščiau už visus žmones . Jam atvertus knygą , visi žmonės atsistojo .
16008006	Ezrai pašlovinus VIEŠPATĮ , didingąjį Dievą , žmonės atsakė : „ Amen ! Amen ! “ — iškeldami rankas . Tada jie nusilenkė ir pagarbino VIEŠPATĮ , kniūbsti parpuldami ant žemės .
16008007	Ir levitai — Jozuė , Banis , Šerebija , Jaminas , Akubas , Šabetajas , Hodija , Maasėja , Kelita , Azarija , Jehozabadas , Hananas , Pelaja — padėjo žmonėms suprasti Įstatymą , jiems stovint savo vietose .
16008008	Jie skaitė iš knygos — iš Dievo Įstatymo , išversdami jį ir paaiškindami prasmę . Taip jie galėjo suprasti , kas buvo skaitoma .
16008009	Valdytojas Nehemijas , kunigas ir raštininkas Ezra ir levitai , aiškindami žmonėms , sakė visiems : „ Ši diena šventa VIEŠPAČIUI , jūsų Dievui . Neliūdėkite ir neverkite “ . Mat , girdėdami Įstatymo žodžius , žmonės verkė .
16008010	Be to , jis tarė jiems : „ Eikite , valgykite rinktinių valgių ir gerkite saldžių gėrimų , skirdami dalį tiems , kurie nieko neturi sau paruošę , nes ši diena šventa mūsų VIEŠPAČIUI . Nebūkite liūdni , nes džiugesys VIEŠPATYJE yra jūsų stiprybė “ .
16008011	Ir levitai ramino žmones , sakydami : „ Nusiraminkite , nes ši diena šventa . Neliūdėkite ! “
16008012	Tada visi žmonės nuėjo valgyti , gerti , dalytis maistu ir švęsti linksmybės šventę , nes suprato jiems paskelbtų dalykų prasmę .
16008013	Kitą dieną visos tautos kilčių galvos , kunigai ir levitai suėjo pas raštininką Ezrą mokytis Įstatymo žodžių .
16008014	Jie rado parašyta Įstatyme , kurį VIEŠPATS yra davęs per Mozę , kad per septinto mėnesio iškilmes izraelitai turi gyventi palapinėse .
16008015	Taigi jie išleido atsišaukimą ir skelbė visuose savo miestuose ir Jeruzalėje : „ Nueikite ant kalvų ir parsineškite alyvmedžio , laukinio alyvmedžio , mirtos , palmės ir kitų lapuočių šakų palapinėms pastatyti , kaip yra parašyta “ .
16008016	Žmonės išėjo ir parsinešę pasistatė palapines ant namų stogų , kiemuose , Dievo Namų kiemuose , Vandens vartų aikštėje ir prie Efraimo vartų .
16008017	Visa iš nelaisvės sugrįžusiųjų bendrija pasistatė palapines ir gyveno palapinėse . Taip izraelitai nebuvo darę nuo Nūno sūnaus Jozuės dienų iki tos dienos , todėl buvo be galo daug džiaugsmo .
16008018	Iškilmė švęsta septynias dienas ; aštuntą dieną , kaip įsakyta , įvyko iškilminga sueiga .
16009001	To mėnesio dvidešimt ketvirtą dieną izraelitai susirinko pasninkaudami , apsivilkę ašutinėmis ir apsibarstę žemėmis .
16009002	Tada Izraelio palikuonys atsiskyrė nuo visų svetimtaučių , atsistojo ir išpažino savo nuodėmes bei savo protėvių kaltes .
16009003	Ketvirtadalį dienos stovėdami savo vietose , jie skaitė iš VIEŠPATIES , savo Dievo , Įstatymo knygos , o kitą ketvirtadalį išpažino nuodėmes ir parpuolę kniūbsti šlovino VIEŠPATĮ , savo Dievą .
16009004	Ant aukštos levitų pakylos stovėjo Jozuė , Binujas , Kadmielis , Šebanija , Būnis , Šerebija , Banis bei Kenanis ir skardžiu balsu šaukėsi VIEŠPATIES , savo Dievo .
16009005	Levitai Jozuė , Kadmielis , Banis , Hašabnėja , Šerebija , Hodija , Šebanija ir Petachija tarė : „ Stokitės ir šlovinkite VIEŠPATĮ , savo Dievą , per amžių amžius ! Tebūna pašlovintas tavo garbingas vardas , viršijantis visokį palaiminimą ir gyrių !
16009006	Tu esi VIEŠPATS , tu vienas ! Tu padarei dangų , dangaus aukštybes su jų galybėmis , žemę ir visa , kas ant jos , jūras ir visa , kas jose . Tu duodi visiems gyvastį , ir dangaus galybės tave garbina .
16009007	Tu esi VIEŠPATS Dievas , kuris išsirinko Abromą , išvedė jį iš chaldėjų Ūro ir pervardijo jį Abraomu .
16009008	Radęs jo širdį esant tau ištikimą , sudarei su juo Sandorą , kad duosi jam ir jo palikuonims kanaaniečių , hetitų , amoritų , perizų , jebusiečių ir girgašų kraštą . Savo pažadą tu įvykdei , nes esi teisus .
16009009	Tu pamatei mūsų protėvių vargą Egipte , išgirdai jų šauksmą prie Nendrių jūros .
16009010	Tu padarei ženklų ir nuostabių darbų prieš faraoną , visus jo tarnus ir visus jo krašto žmones , nes žinojai , kaip įžūliai jie elgėsi su mūsų protėviais . Taip pasidarei sau vardą , išlikusį iki pat šios dienos .
16009011	Tu perskyrei jūrą , kad jie pereitų per jūrą sausa žeme , bet nubloškei į gelmes jų persekiotojus , tartum akmenį į šėlstančius vandenis .
16009012	Debesies stulpu vedei juos dieną , ugnies stulpu naktį , apšviesdamas kelią , kuriuo jie turėjo eiti .
16009013	Tu nužengei ant Sinajaus kalno , kalbėjaisi su jais iš dangaus , duodamas jiems dorus įsakus , tikrus pamokymus , gerus įstatus ir įsakymus .
16009014	Tu apreiškei jiems savo šventąjį šabą , davei jiems įsakymus , įstatus ir Įstatymą per savo tarną Mozę .
16009015	Jiems alkstant , tu parūpinai duonos iš dangaus , o jiems trokštant , atsiuntei vandens iš uolos ir paliepei jiems įžengti ir paveldėti kraštą , kurį buvai prisiekęs jiems duoti .
16009016	Bet jie — mūsų protėviai — elgėsi įžūliai ir užkietinę savo sprandus neklausė tavo įsakymų .
16009017	Atsisakę klausyti nebeatsiminė jiems padarytų tavo nuostabiųjų darbų , užkietino savo sprandus ir nusprendė grįžti į vergiją Egipte . Bet tu esi gausaus atlaidumo Dievas , maloningas ir gailestingas , lėtas pykti , gausus ištikimosios meilės , ir jų nepalikai .
16009018	Kad ir buvo jie nusilieję veršį ir tarę : ‘ Tai tavo Dievas , kuris išvedė tave iš Egipto ! ’ — ir padarę didelių užgaulių ,
16009019	tu , būdamas didžiai gailestingas , nepalikai jų dykumoje . Debesies stulpas , vedęs juos kelionėje , nepasitraukė nuo jų dieną , nei ugnies stulpas , švietęs naktį jiems kelią , kuriuo turėjo eiti .
16009020	Savo gerąja dvasia juos apdovanojai , kad jie suprastų ; savo manos neatėmei nuo jų burnų , vandens parūpinai troškuliui numalšinti .
16009021	Keturiasdešimt metų taip palaikei juos dykumoje , kad jie nieko nestokojo ; jų drabužiai nenusinešiojo nei jų kojos sutino .
16009022	Tu davei jiems karalystes bei tautas ir paskirstei jiems žemę . Jie užėmė Hešbono karaliaus Sihono žemę ir Bašano karaliaus Ogo kraštą .
16009023	Tu padarei jų palikuonis tokius gausius kaip dangaus žvaigždės ir atvedei juos į kraštą , į kurį buvai įsakęs jų tėvams eiti ir jį paveldėti .
16009024	Tad palikuonys įžengė ir paveldėjo kraštą : tu nugalėjai jiems krašto gyventojus kanaaniečius , atidavei jiems į rankas kartu su jų karaliais ir tautomis , kad pasielgtų su jais , kaip jiems patinka .
16009025	Jie paėmė įtvirtintus miestus ir derlingą žemę , paveldėjo namus , kupinus visokių gėrybių , jau iškastas vandens talpyklas , vynuogynus , alyvmedžių sodus , gausybę vaismedžių . Jie valgė , buvo sotūs , tapo rubuiliai , mėgaudamiesi tavo begaliniu gerumu .
16009026	Tada neklusnumo apsėsti jie sukilo prieš tave ir nusigręžė nuo tavo Įstatymo . Tavo pranašus , įspėjančius grįžti pas tave , jie išžudė ir didžiai tave užgavo .
16009027	Tu atidavei juos priešams į rankas ; priešai juos engė . Prispausti jie šaukėsi tavęs , tu išgirdai juos iš dangaus ir iš savo didžio gailestingumo davei jiems išgelbėtojų , kurie išgelbėjo juos iš jų priešų rankų .
16009028	Bet vos tik gavę ramybę jie vėl ėmė daryti pikta tavo akyse . Tada tu atidavei juos priešams į rankas , idant šie būtų jų valdovai . O kada jie vėl gręžėsi šauktis tavęs , tu išgirdai juos danguje ir iš savo gailestingumo nuolat gelbėjai juos .
16009029	Tu įspėjai juos , kad sugrąžintum prie savo Įstatymo . Tačiau jie elgėsi įžūliai , neklausydami tavo įsakymų ; jie nusidėjo tavo įsakams , kuriuos vykdydamas žmogus randa gyvastį . Pasižiūrėję per atkaklų petį , jie užkietino savo sprandus ir neklausė .
16009030	Per daugelį metų buvai kantrus su jais , įspėjai juos savo dvasia per pranašus , bet jie nė viena ausimi nesiklausė ; užtat atidavei juos žemės tautoms į rankas .
16009031	Nepaisydamas to , iš savo didelio gailestingumo jų nesunaikinai ir nepalikai , nes esi maloningas ir gailestingas Dievas .
16009032	Tad dabar , mūsų Dieve , didis , galingas ir šiurpą keliantis Dieve , kuris savo ištikima meile palaikai Sandorą , tenebūna tau nereikšmingos visos nelaimės , ištikusios mus — mūsų karalius , didžiūnus , pranašus , protėvius , visą tavo tautą nuo Asirijos karalių laikų iki šios dienos .
16009033	Tu buvai teisus dėl viso , kas mus ištiko , nes elgeisi ištikimai , o mes elgėmės nedorai .
16009034	Mūsų karaliai , didžiūnai , kunigai ir protėviai nesilaikė tavo Įstatymo , nepaisydami tavo įsakymų ar įspėjimų , kuriuos jiems davei .
16009035	Net savo pačių karalystėje , nepaisydami tavo visokeriopo gerumo , kurį jiems dosniai teikei , plačiame ir derlingame krašte , kurį jiems davei , jie nenorėjo tau tarnauti ir nuo savo nedorų darbų nenusigręžė .
16009036	Štai mes — vergai iki šios dienos , vergai krašte , kurį tu davei mūsų protėviams , kad naudotųsi jo vaisiais ir dosniomis gėrybėmis .
16009037	Jo gausus derlius tenka karaliams , kuriuos tu mums paskyrei už mūsų nuodėmes . Jie valdo , kaip jiems patinka , mūsų gyvastį ir mūsų galvijus . Mes kenčiame didelę priespaudą !
16009038	Turėdami visa tai prieš akis , mes sudarome tvirtą sutartį raštu . Šiame antspauduotame rašte įrašyti vardai mūsų didžiūnų , levitų ir kunigų .
16010001	Antspauduotame rašte įrašyti : Hachalijos sūnus valdytojas Nehemijas ir Zedekija ;
16010002	Seraja , Azarija , Jeremija ,
16010003	Pašhūras , Amarija , Malkija ,
16010004	Hatušas , Šebanija , Maluchas ,
16010005	Harimas , Meremotas , Abdija ,
16010006	Danielius , Ginetonas , Baruchas ,
16010007	Mešulamas , Abija , Mijaminas ,
16010008	Maazija , Bilgajas , Šemaja ; tai kunigai ;
16010009	levitai : Azanijos sūnus Jozuė , iš Henadado sūnų — Binujas ir Kadmielis
16010010	bei jų giminaičiai : Šebanija , Hodija , Kelita , Pelaja , Hananas ,
16010011	Michėjas , Rehobas , Hašabija ,
16010012	Zakūras , Šerebija , Šebanija ,
16010013	Hodija , Banis , Beninuvas ;
16010014	žmonių vadai : Parošas , Pahat Moabas , Elamas , Zatuvas , Banis ,
16010015	Būnis , Azgadas , Bebajas ,
16010016	Adonija , Bigvajas , Adinas ,
16010017	Ateras , Ezekijas , Azūras ,
16010018	Hodija , Hašumas , Becajas ,
16010019	Harifas , Anatotas , Nebajas ,
16010020	Magpiašas , Mešulamas , Hezyras ,
16010021	Mešezabelis , Cadokas , Jadūva ,
16010022	Pelatija , Hananas , Anaja ,
16010023	Ozėjas , Hananija , Hašubas ,
16010024	Ha Lohešas , Pilha , Šobekas ,
16010025	Rehumas , Hašabna , Maasėja ,
16010026	Ahija , Hananas , Ananas ,
16010027	Maluchas , Harimas , Baana .
16010028	O kiti žmonės — kunigai , levitai vartininkai , giesmininkai , Šventyklos tarnai ir visi , kurie yra atsiskyrę nuo šalies tautų , kad laikytųsi Dievo Įstatymo , drauge su savo žmonomis , sūnumis , dukterimis , su visais , kurie žino ir supranta —
16010029	vienijasi su savo garbingais giminėmis iškilminga priesaika , norėdami sekti Dievo Įstatymu , duotu per Dievo tarną Mozę , ištikimai laikydamiesi ir vykdydami visus VIEŠPATIES , mūsų VIEŠPATIES , įsakymus , įsakus ir įstatus .
16010030	Sutarta , kad mes neduosime savo dukterų vesti šalies tautoms , nei imsime jų dukterų savo sūnums .
16010031	Kai šalies tautos atneš prekių ar kokių nors grūdų parduoti šabo dieną , per šabą ar bet kokią kitą šventą dieną , mes jų nepirksime . Septintaisiais metais atsisakysime žemės derliaus ir visų neapmokėtų skolų .
16010032	Be to , įsipareigojame kasmet duoti trečdalį šekelio mūsų Dievo Namų tarnybai —
16010033	padėtinės duonos eilėms , nuolatinei javų atnašai , nuolatinei deginamajai aukai , šabų , jaunačių , iškilmių atnašoms , pašventintų dovanų atnašoms bei atnašoms už nuodėmę permaldavimui už Izraelį ir visiems darbams mūsų Dievo Namuose .
16010034	Taip pat mes metėme burtus tarp kunigų , levitų ir žmonių dėl malkų atnašos mūsų Dievo Namams . Kiltys privalo jas atnešti kasmet nustatytu laiku , kad būtų kuro VIEŠPATIES , mūsų Dievo , aukurui , kaip parašyta Įstatyme .
16010035	Be to , įsipareigojame kasmet atgabenti į VIEŠPATIES Namus mūsų laukų ir visų sodų pirmienų .
16010036	Taip pat mūsų sūnų ir mūsų gyvulių pirmagimius , kaip įsakyta Įstatyme , mūsų kaimenių ir bandų pirmagimius atgabenti į mūsų Dievo Namus kunigams , tarnaujantiems mūsų Dievo Namuose .
16010037	Taip pat mes atnešime į mūsų Dievo Namų sandėlius pirmąją tešlos dalį — pirmienas mūsų grūdų dovanų , visų medžių vaisių , vyno ir aliejaus kunigams ir mūsų laukų dešimtines levitams . Jie , levitai , surinks dešimtinę visuose mūsų miestuose , kurie pavaldūs mūsų tarnybai .
16010038	Kunigas , Aarono palikuonis , bus su levitais jiems renkant dešimtinę ; levitai atneš dešimtinę nuo savo dešimtinių į mūsų Dievo Namų iždo sandėlius .
16010039	Izraelitai ir levitai javų , vyno ir aliejaus dovanas turi sunešti į sandėlius . Ten yra šventovės reikmenys , ten yra kunigai , einantys tarnybą , vartininkai ir giesmininkai . Mes nepaliksime daugiau Dievo Namų “ .
16011001	Tautos didžiūnai įsikūrė Jeruzalėje . Kiti žmonės metė burtus , kad vienas iš dešimties atsikeltų gyventi į Jeruzalę — šventąjį miestą , o devyni dešimtadaliai pasiliktų kituose miestuose .
16011002	Žmonės gyrė visus vyrus , kurie savanoriškai ryžosi gyventi Jeruzalėje .
16011003	Štai srities didžiūnai , kurie gyveno Jeruzalėje . Judo miestuose gyveno paprasti izraelitai , kunigai , levitai , Šventyklos tarnai ir Saliamono vergų palikuonys , kiekvienas savo nuosavybėje , kurią turėjo mieste .
16011004	Jeruzalėje gyveno ir Judo žmonių , ir Benjamino žmonių . Iš Judo žmonių : Mahalalelio sūnaus Šefatijos sūnaus Amarijo sūnaus Zacharijos sūnaus Uzijos sūnus Ataja iš Pereco palikuonių
16011005	ir Zacharijo sūnaus Jehojaribo sūnaus Adajos sūnaus Hazajos sūnaus Kol Hozės sūnaus Barucho sūnus Maasėja iš šilojiečių palikuonių .
16011006	Iš viso Pereco palikuonių , gyvenančių Jeruzalėje , buvo keturi šimtai šešiasdešimt aštuoni narsūs vyrai .
16011007	Benjamino žmonės : Izajos sūnaus Itielio sūnaus Maasėjos sūnaus Kolajos sūnaus Pedajos sūnaus Joedo sūnaus Mešulamo sūnus Saluvas ,
16011008	taip pat Gabajas ir Salajas , iš viso devyni šimtai dvidešimt aštuoni .
16011009	Zichrio sūnus Joelis buvo jų vadas , o Ha Senūvos sūnus Judas — valdytojo pavaduotojas mieste .
16011010	Iš kunigų : Jehojaribo sūnus Jedaja , Jachinas ,
16011011	Ahitubo sūnaus Merajoto sūnaus Cadoko sūnaus Mešulamo sūnaus Hilkijos sūnus Seraja , Dievo Namų pareigūnas ,
16011012	ir jų broliai , kurie atliko Namų apeigas , iš viso aštuoni šimtai dvidešimt du ; taip pat Malkijos sūnaus Pašhūro sūnaus Zacharijos sūnaus Amcio sūnaus Pelalijos sūnaus Jerohamo sūnus Adaja
16011013	ir jo broliai , kilčių galvos , iš viso du šimtai keturiasdešimt du , ir Imero sūnaus Mešilemoto sūnaus Achzajo sūnaus Azarelio sūnus Amašsajas
16011014	ir jo broliai , narsūs galiūnai , iš viso šimtas dvidešimt aštuoni . Jų prižiūrėtojas buvo Ha Gedolimo sūnus Zabdielis .
16011015	Iš levitų : Būnio sūnaus Hašabijos sūnaus Azrikamo sūnaus Hašubo sūnus Šemaja ,
16011016	Šabetajas ir Jehozabadas iš levitų vadų , kurie buvo atsakingi už Dievo Namų išorės darbus ;
16011017	Asafo sūnaus Zabdžio sūnaus Michėjo sūnus Matanija buvo galva — meldžiantis jis užvesdavo padėkos giesmę , o Bakbukija , vienas jo brolių , buvo pavaduotojas , ir Jedutūno sūnaus Galalo sūnaus Šamūvos sūnus Abda .
16011018	Iš viso levitų šventajame mieste buvo du šimtai aštuoniasdešimt keturi .
16011019	Vartininkai : Akubas , Talmonas ir jų broliai , einantys sargybą prie vartų , iš viso šimtas septyniasdešimt du .
16011020	O kiti izraelitai , kunigai ir levitai visuose Judo miestuose gyveno kiekvienas savo pavelde .
16011021	Bet Šventyklos tarnai gyveno ant Ofelio . Ciha ir Gišpa vadovavo Šventyklos tarnams .
16011022	Levitų prižiūrėtojas Jeruzalėje buvo Michėjo sūnaus Matanijos sūnaus Hašabijos sūnaus Banio sūnus Uzis . Jis buvo iš Asafo palikuonių — giesmininkų , paskirtų Dievo Namų tarnybai .
16011023	Jiems taikytas karaliaus įsakymas ir nustatyta tvarka kasdienėms giesmininkų pareigoms .
16011024	Mešezabelio sūnus Petachija iš Judo sūnaus Zeraho palikuonių buvo karaliui po ranka visiems žmonių reikalams .
16011025	O dėl kaimų su laukais , tai kai kas iš Judo žmonių gyveno Kirjat Arbos mieste ir jo kaimuose , Dibone ir jo kaimuose , Jekabceelyje ir jo kaimuose
16011026	ir Ješūvoje , ir Moladoje , ir Bet Pelete ,
16011027	Hacar Šuale , Beer Šeboje ir jos kaimuose ,
16011028	Ciklage , Mechone ir jo kaimuose ,
16011029	En Rimone , Coroje , Jarmute ,
16011030	Zanoache , Adulame ir jų kaimuose , Lachiše ir jo laukuose , Azekoje ir jos kaimuose . Jie apsigyveno nuo Beer Šebos iki pat Hinomo slėnio .
16011031	Kai kas iš Benjamino žmonių įsikūrė Geboje , Michmaše , Ajoje , Betelyje ir jo kaimuose ,
16011032	Anatote , Nobe , Ananijoje ,
16011033	Hacore , Ramoje , Gitaimuose ,
16011034	Hadide , Ceboime , Nebalate ,
16011035	Lode ir Onojyje — amatininkų slėnyje .
16011036	Keletas levitų padalų iš Judo buvo perkelti į Benjaminą .
16012001	Štai kunigai ir levitai , kurie parvyko su Šaltielio sūnumi Zerubabeliu ir Jozue : Seraja , Jeremija , Ezra ,
16012002	Amarija , Maluchas , Hatušas ,
16012003	Šechanija , Rehumas , Meremotas ,
16012004	Idojas , Ginetojas , Abija ,
16012005	Mijaminas , Maadija , Bilga ,
16012006	Šemaja , Jehojaribas , Jedaja ,
16012007	Saluvas , Amokas , Hilkija , Jedaja . Jie buvo kunigų ir jų brolių galvos Jozuės dienomis .
16012008	Levitai : Jozuė , Binujas , Kadmielis , Šerebija , Judas ir Matanija ; pastarasis drauge su savo broliais vedė padėkos giesmes ,
16012009	o Bakbukija ir Unis bei jų broliai stovėjo priešais juos tarnybos metu .
16012010	Jozuei gimė Jehojakimas , Jehojakimui gimė Eljašibas , Eljašibui gimė Jehojada ,
16012011	Jehojadai gimė Jehonatanas , o Jehonatanui gimė Jadūva .
16012012	Jehojakimo dienomis kunigai , kunigų kilčių galvos , buvo šie : Serajos kilties — Meraja , Jeremijos kilties — Hananija ,
16012013	Ezros kilties — Mešulamas , Amarijos kilties — Johananas ,
16012014	Malucho kilties — Jehonatanas , Šebanijos kilties — Juozapas ,
16012015	Harimo kilties — Adna , Merajoto kilties — Helkajas ,
16012016	Idojo kilties — Zacharija , Ginetono kilties — Mešulamas ,
16012017	Abijos kilties — Zichris , Minjamino kilties — … , Moadijos kilties — Piltajas ,
16012018	Bilgos kilties — Šamūva , Šemajos kilties — Jehonatanas ,
16012019	Jehojaribo kilties — Matenajas , Jedajos kilties — Uzis ,
16012020	Salajo kilties — Kalajas , Amoko kilties — Eberas ,
16012021	Hilkijos kilties — Hašabija , Jedajos kilties — Netanelis .
16012022	Eljašibo , Jehojados , Johanano ir Jadūvos dienomis levitų ir kunigų kilčių galvos buvo įtraukti į sąrašą iki pat Darijaus Perso karaliavimo ,
16012023	o levitų kilčių galvos įrašyti į metraščius iki Eljašibo sūnaus Johanano dienų .
16012024	Levitų galvos buvo Hašabija , Šerebija , Jozuė , Binujas ir Kadmielis . Jų broliai , kurie stovėjo priešais juos ir giedojo šlovės ir padėkos giesmes , vykdydami Dievo vyro Dovydo įsakymą pakaitomis ,
16012025	buvo Matanija , Bakbukija , Abdija . Mešulamas , Talmonas ir Akubas ėjo sargybą kaip vartininkai pamainomis prie vartų sandėlių .
16012026	Jie gyveno Jehocadako sūnaus Jozuės sūnaus Jehojakimo dienomis , valdytojo Nehemijo dienomis ir kunigo raštininko Ezros dienomis .
16012027	Jeruzalės sienos pašventinimui buvo pašaukti levitai iš visų gyvenviečių atvykti į Jeruzalę ir atšvęsti džiaugsmingą pašventimą su padėkos giesmėmis ir cimbolų , arfų bei lyrų garsais .
16012028	Giesmininkų būriai suėjo iš Jeruzalės apylinkių , iš netofiečių kaimų ,
16012029	iš Bet Gilgalo ir iš Gebos bei Azmaveto kaimų vietovių , nes giesmininkai buvo pasistatę sau gyvenviečių aplink Jeruzalę .
16012030	Kunigai ir levitai pirma apsivalė patys , paskui apvalė ir žmones , ir vartus , ir sieną .
16012031	Tada aš užvedžiau Judo didžiūnus ant sienos ir sudariau du didelius būrius padėkos giesmėms ir eisenai . Pirmasis jų leidosi eiti ant sienos į dešinę Mėšlo vartų link .
16012032	Paskui juos ėjo Hošaja bei pusė Judo didžiūnų
16012033	ir Azarija , Ezra , Mešulamas ,
16012034	Judas , Benjaminas , Šemaja ir Jeremija
16012035	bei keletas jaunų kunigų su trimitais , ir Asafo sūnaus Zakūro sūnaus Mikajos sūnaus Matanijos sūnaus Šemajos sūnaus Jehonatano sūnus Zacharija
16012036	bei jo broliai Šemaja , Azarelis , Milalajas , Maajas , Netanelis , Judas ir Hananis su Dievo vyro Dovydo muzikos instrumentais , o jų visų priekyje ėjo raštininkas Ezra .
16012037	Prie Šaltinio vartų jie palypėjo tiesiai aukštyn Dovydo miesto laiptais prie sienos pakilimo virš Dovydo rūmų ir nuėjo iki Vandens vartų rytų pusėje .
16012038	Kitas būrys su padėkos giesmėmis nužygiavo į kairę . Aš sekiau juos su puse žmonių ant sienos virš Krosnių bokšto iki Plačiosios sienos
16012039	ir virš Efraimo vartų , Senųjų vartų , Žuvų vartų , Hananelio bokšto , Šimtinės bokšto iki pat Avių vartų . Prie Sargybos vartų buvo sustota .
16012040	Taip abu padėkos giesmių būriai sustojo Dievo Namuose . Ir aš , ir pusė pareigūnų su manimi ,
16012041	ir kunigai Eljakimas , Maasėja , Minjaminas , Mikaja , Eljoenajas , Zacharija , Hananija su trimitais ,
16012042	ir Maasėja , Šemaja , Eleazaras , Uzis , Johananas , Malkija , Elamas ir Ezeras . Giesmininkai , Izrachijos vadovaujami , garsiai giedojo .
16012043	Tą dieną buvo atnašaujamos didelės aukos ir džiaugiamasi , nes Dievas buvo juos pradžiuginęs dideliu džiugesiu . Džiūgavo ir moterys , ir vaikai . Jeruzalės džiaugsmas buvo girdėti toli .
16012044	Tą dieną vyrai buvo paskirti prižiūrėtojais kambarių , kurie buvo naudojami kaip atnašų , pirmienų ir dešimtinių sandėliai . Jie turėjo surinkti į juos kunigams ir levitams Įstatymo skirtą dalį nuo miestams priklausančių laukų . Mat Judo žmonės buvo dėkingi kunigams ir levitams , einantiems tarnybą .
16012045	Jie atliko savo Dievo tarnybą ir apvalymo tarnybą , kaip ir giesmininkai bei vartininkai pagal Dovydo ir jo sūnaus Saliamono įsakymą ,
16012046	nes jau senovėje , Dovydo ir Asafo dienomis , buvo ir giesmininkų vadovas , ir šlovės bei padėkos giesmių Dievui .
16012047	Ir Zerubabelio dienomis , ir Nehemijo dienomis visas Izraelis kasdien davė dalį giesmininkams ir vartininkams . Buvo atidedama į šalį kas skirta levitams , o levitai atidėdavo į šalį kas skirta Aarono palikuonims .
16013001	Tą dieną buvo skaitoma žmonėms iš Mozės knygos , ir rasta joje parašyta , kad joks amonitas ir joks moabitas niekada negali būti priimtas į Dievo bendriją ,
16013002	nes jie nesutiko izraelitų su duona ir vandeniu , bet prieš juos pasamdė Bileamą , kad prakeiktų , tačiau mūsų Dievas prakeikimą pavertė palaiminimu .
16013003	Išgirdę šį Įstatymą , žmonės atskyrė nuo Izraelio visus svetimtaučius .
16013004	Prieš tai kunigas Eljašibas , kuris buvo paskirtas kambarių valdytoju mūsų Dievo Namuose ir giminiavosi su Tobija ,
16013005	buvo įrengęs jam didelį kambarį , kuriame anksčiau būdavo sudedamos grūdų atnašos , smilkalai , reikmenys ir grūdų , vyno bei aliejaus dešimtinės , skirtos levitams , giesmininkams ir vartininkams , bei aukos , skirtos kunigams .
16013006	Kai visa tai vyko , manęs nebuvo Jeruzalėje , nes trisdešimt antrais Babilono karaliaus Artakserkso metais aš buvau nuvykęs pas karalių . Tačiau praėjus šiek tiek laiko pasiprašiau karalių leisti man grįžti .
16013007	Parvykęs į Jeruzalę , sužinojau apie nusikaltimą , kurį Eljašibas buvo padaręs dėl Tobijos , įrengdamas jam kambarį Dievo Namų kiemuose .
16013008	Tuo aš buvau labai nepatenkintas ir visus Tobijos daiktus išmečiau iš kambario .
16013009	Tada daviau įsakymą , kad kambariai būtų išvalyti , ir ten vėl sudėjau Dievo Namų reikmenis su javų atnaša ir smilkalais .
16013010	Be to , sužinojau , kad levitams nebuvo atiduodama jiems skirta dalis . Užtat levitai ir giesmininkai , užuot atlikę Šventyklos tarnybą , buvo išėję į savo laukus .
16013011	Taigi išbariau pareigūnus , tardamas : „ Kodėl palikti Dievo Namai ? “ Surinkęs levitus , pastačiau juos į savo vietas ,
16013012	ir visas Judas atnešė grūdų , vyno bei aliejaus dešimtinę į sandėlius .
16013013	Sandėlių valdytojais paskyriau kunigą Šelemiją , raštininką Cadoką ir Pedają iš levitų , o padėjėju — Matanijos sūnų Zakūrą , nes jie laikomi patikimais asmenimis . Jiems buvo patikėta pareiga išdalyti savo broliams .
16013014	O mano Dieve , atsimink mane maloniai už tai ir neištrink mano gerų darbų , kuriuos esu padaręs savo Dievo Namams ir jų apeigoms !
16013015	Tomis dienomis mačiau Jude šabo dieną vienus žmones minančius vynuogių spaudykles , o kitus nešančius maišus grūdų ir kraunančius juos ant asilų . Ir net į Jeruzalę šabo dieną buvo gabenama vyno , vynuogių , figų ir visokiausių gėrybių . Juos tuojau ir ten pat įspėjau šių maisto dalykų nepardavinėti .
16013016	Jeruzalėje gyveno ir Tyro žmonių . Jie atgabendavo žuvų ir įvairiausių prekių , kurias parduodavo Judo žmonėms šabo dieną .
16013017	Taigi išbariau ir Judo didikus , sakydamas jiems : „ Ką reiškia tas nedoras dalykas ? Išniekinate šabo dieną taip elgdamiesi !
16013018	Juk lygiai taip elgėsi jūsų protėviai ! Užtat Dievas ir užtraukė mums bei miestui visą šią nelaimę . O jūs , išniekindami šabą , didinate pyktį ant Izraelio ! “
16013019	Kai šešėliai pradėjo dengti Jeruzalės vartus , šabui artinantis , įsakiau uždaryti visus vartus ir nurodžiau , kad jie būtų atidaryti tik po šabo . Prie vartų pastačiau keletą savo tarnų , kad šabo dieną nebūtų gabenamos jokios prekės .
16013020	Taigi visokiausių prekių pirkliai ir pardavėjai praleido vieną ir kitą kartą naktį už Jeruzalės sienos ,
16013021	kol jų neišbariau . Pasakiau jiems : „ Kodėl nakvojate palei sieną ? Jeigu dar kartą taip darysite , prieš jus panaudosiu jėgą ! “ Nuo to laiko šabo dieną jie daugiau nebeateidavo .
16013022	Tada įsakiau levitams apsivalyti ir stovėti sargais prie vartų , kad būtų išlaikytas šabo dienos šventumas . Atsimink ir tai mano labui , o mano Dieve , ir pasigailėk manęs iš savo didelio gerumo !
16013023	Be to , tomis dienomis pamačiau žydų , vedusių moteris iš Ašdodo , Amono ir Moabo .
16013024	Pusė jų vaikų kalbėjo Ašdodo kalba . Žydiškai kalbėti jie nemokėjo , bet kalbėjo tų įvairių tautų kalbomis .
16013025	Su jais bariausi , iškeikiau juos , kai kuriuos apmušiau , roviau jų plaukus ir prisaikdinau Dievu , tardamas : „ Jūs neturite atiduoti savo dukterų jų sūnums nei imti jų dukterų savo sūnums ar sau patiems .
16013026	Argi Izraelio karalius Saliamonas nenusidėjo per tokias moteris ! Tarp daugelio tautų nebuvo kito karaliaus , panašaus į jį , jis buvo taip Dievo mylimas , kad Dievas padarė jį viso Izraelio karaliumi , tačiau svetimtautės moterys jį net įvedė į nuodėmę .
16013027	Nejau ir apie jus reikia girdėti , kad padarėte tokį pat didelį nusikaltimą ir buvote neištikimi mūsų Dievui , vesdami svetimtautes moteris ? “
16013028	Vienas vyriausiojo kunigo Eljašibo sūnaus Jehojados sūnų buvo Sanbalato Horoniečio žentas . Jį nuvijau nuo savęs .
16013029	Atsimink juos , o mano Dieve , nes jie suteršė kunigystę bei kunigų ir levitų sandorą !
16013030	Taip apvaliau juos nuo visko , kas svetima , ir sutvarkiau kunigų ir levitų pareigas , kiekvienam pagal jo tarnybą .
16013031	Be to , patvarkiau malkų atnašą aukurui nustatytu laiku ir pirmienas . Atsimink tai mano labui , o mano Dieve !
17001001	Tai įvyko Ahasvero dienomis , to Ahasvero , kuris valdė šimtą ir dvidešimt septynias sritis nuo Indijos iki Etiopijos .
17001002	Sėdėdamas karališkajame soste Sūzų pilyje , karalius Ahasveras
17001003	trečiais karaliavimo metais iškėlė puotą visiems savo didžiūnams ir dvariškiams : Persijos ir Medijos karvedžiams , didikams ir sričių valdytojams .
17001004	Šimtą aštuoniasdešimt dienų jis rodė didžiulius savo karalystės turtus ir tviskančią savo didybės šlovę .
17001005	Pasibaigus toms dienoms , karalius savo sodo rūmų kieme iškėlė septynių dienų puotą visiems žmonėms — didikams ir paprastiems , — gyvenantiems Sūzų pilyje .
17001006	Kiemas buvo išpuoštas baltomis ir mėlynomis medvilnės uždangomis , pritvirtintomis lininėmis tamsiai raudonos spalvos virvėmis prie sidabro žiedų ant marmuro stulpų . Ant porfyro , marmuro , perlamutro ir spalvotų akmenų grindų buvo išdėstyti aukso ir sidabro minkštasuoliai .
17001007	Gėrimai buvo pilstomi į aukso taures , nė viena jų nebuvo panaši į kitas , ir karališko vyno buvo apstu , kaip dera karaliaus dosnumui .
17001008	Karaliaus įsakymu buvo geriama be varžymosi , nes jis buvo nurodęs visiems savo rūmų padavėjams elgtis su kiekvienu svečiu pagal svečio norą .
17001009	Be to , ir karalienė Vaštė iškėlė puotą moterims karaliaus Ahasvero rūmuose .
17001010	Septintą dieną , kai karaliaus širdis buvo įsilinksminusi nuo vyno , jis paliepė Mehumanui , Biztai , Harbonai , Bigtai , Abagtai , Zetarui ir Karkasui — septyniems jam tarnavusiems eunuchams —
17001011	atvesti karalienę Vaštę su karališku vainiku ant galvos pas karalių , idant jis parodytų jos grožį svečiams ir pareigūnams , nes ji buvo graži moteris .
17001012	Tačiau eunuchams perdavus karaliaus įsakymą karalienė Vaštė ateiti atsisakė . Todėl karalius įširdo ir užsidegė pykčiu .
17001013	Nedelsdamas karalius pasitarė su išminčiais , išmanančiais įstatymus . Mat karaliui buvo įprasta kreiptis į visus , kurie išmanė įstatymus ir papročius .
17001014	Jo artimi patarėjai buvo Karšena , Šetaras , Admata , Taršišas , Meresas , Marsena ir Memuchanas — septyni Persijos ir Medijos didžiūnai , kurie asmeniškai kalbėdavosi su karaliumi ir užėmė karalystėje pirmą vietą .
17001015	„ Kaip turi būti pasielgta , — klausė jis , — pagal įstatymą su karaliene Vašte , kuri atsisakė paklusti karaliaus Ahasvero per eunuchus duotam įsakymui ? “
17001016	Tada Memuchanas karaliaus ir didžiūnų akivaizdoje pareiškė : „ Karalienė Vaštė nusikalto ne tik karaliui , bet ir visiems pareigūnams bei žmonėms visose karaliaus Ahasvero valdose .
17001017	Visos moterys , išgirdusios gandus apie karalienės elgesį , žiūrės su panieka į savo vyrus , manydamos : ‘ Karalius Ahasveras įsakė , kad karalienė Vaštė būtų atvesta pas jį , bet ji nėjo ’ .
17001018	Taigi tą dieną Persijos ir Medijos didžiūnės , išgirdusios apie karalienės elgesį , sukils prieš visus karaliaus pareigūnus ir nebus galo paniekai ir pykčiui !
17001019	Jeigu tai patinka karaliui , tebūna paskelbtas neatšaukiamas karaliaus įsakas ir įrašyta į persų ir medų įstatymus , kad Vaštė niekada daugiau nepasirodys karaliaus Ahasvero akivaizdoje . Tesuteikia karalius jos karališką garbę moteriai , kuri yra vertesnė negu ji .
17001020	Tebūna šis karaliaus įsakas paskelbtas visoje jo karalystėje — ji yra plati , — ir visos moterys gerbs savo vyrus , kilmingus ir prasčiokus “ .
17001021	Pasiūlymas patiko karaliui ir jo didžiūnams . Karalius padarė , kaip Memuchanas buvo pasiūlęs .
17001022	Jis išsiuntė laiškus į visas karaliaus valdas , kiekvienai sričiai jos raštu ir kiekvienai tautai jos kalba , pareikšdamas , kad kiekvienas vyras turi būti šeimininkas savo namuose .
17002001	Po to karaliaus Ahasvero pykčiui atvėsus jis pergalvojo , ką Vaštė buvo padariusi ir kas buvo prieš ją nuspręsta .
17002002	Karaliaus tarnai pakišo mintį : „ Karaliui turi būti suieškota jaunų gražių mergelių .
17002003	Tepaskiria karalius įgaliotinius į kiekvieną savo karalystės valdą , kad surinktų visas jaunas gražias mergeles į Sūzų pilį , į karaliaus eunucho moterų saugotojo Hegajo prižiūrimą haremą . Tebūna joms duota , ko tik reikia pasigražinti .
17002004	Tuomet mergelė , kuri labiausiai patiks karaliui , tebūna karaliene vietoj Vaštės “ . Karaliui toks pasiūlymas patiko , jis taip ir padarė .
17002005	Sūzų pilyje gyveno žydas , vardu Mordechajas , sūnus Jayro , sūnaus Šimio , sūnaus Kišo , iš Benjamino giminės .
17002006	Iš Jeruzalės Kišas buvo išvarytas kartu su Judo karaliumi Jechoniju ir kitais tremtiniais , kuriuos buvo paėmęs į nelaisvę Babilono karalius Nebukadnecaras .
17002007	Mordechajas užaugino Hadasą , tai yra Esterą , savo dėdės dukterį , nes ji buvo netekusi ir tėvo , ir motinos . Mergelė buvo gražiai nuaugusi ir dailios išvaizdos . Mirus jos tėvui ir motinai , Mordechajas priglaudė ją kaip savo dukterį .
17002008	Paskelbus karaliaus žodį bei įsaką ir surinkus į Sūzų pilį daug mergelių Hegajo priežiūron , ir Estera buvo paimta į karaliaus rūmus moterų saugotojo Hegajo priežiūron .
17002009	Mergelė jam patiko ir įgijo jo malonę . Jis ne tik nedelsdamas aprūpino ją pasigražinimo priemonėmis ir maisto daviniu , bet ir davė septynias parinktas tarnaites iš karaliaus rūmų bei perkėlė ją ir jos tarnaites į geriausią haremo vietą .
17002010	Estera nei savo tautybės , nei šeimos neatskleidė , nes Mordechajas buvo uždraudęs tai daryti .
17002011	Mordechajas kasdien vaikštinėdavo priešais haremo kiemą , norėdamas sužinoti , kaip Esterai sekasi ir kaip su ja elgiamasi .
17002012	Po nustatyto moterims dvylikos mėnesių pasirengimo kiekviena mergelė iš eilės ėjo aplankyti karaliaus Ahasvero . Iš šio pasigražinimo laikotarpio šeši mėnesiai buvo praleisti vartojant aliejų ir mirą , o kiti šeši — vartojant kvepalus ir moterų pasigražinimo priemones .
17002013	Tuomet , kai mergelė turėdavo eiti pas karalių , jai būdavo leidžiama pasiimti iš haremo ir neštis į karaliaus rūmus , ko tik ji prašė .
17002014	Ji nueidavo vakare , o rytmetį grįždavo į kitą haremą karaliaus sugulovių saugotojo eunucho Šaašgazo priežiūron . Pas karalių ji eiti daugiau nebegalėdavo , nebent karalius būdavo ja patenkintas ir pasišaukdavo vardu .
17002015	O Estera , duktė Abihailo , kurio sūnėnas Mordechajas buvo ją užauginęs kaip savo dukterį , atėjus jos eilei aplankyti karalių , neprašė nieko neštis , bet nešėsi tik tai , kas moterų saugotojo karaliaus eunucho Hegajo buvo paskirta . Bet visi , matydami ją , žavėjosi .
17002016	Estera buvo nuvesta pas karalių Ahasverą į rūmus septintų jo karaliavimo metų dešimtą mėnesį , kuris yra tebeto mėnuo .
17002017	Karalius pamilo Esterą labiau už visas kitas moteris ; ji įgijo jo malonę ir palankumą labiau , negu visos kitos mergelės . Tad jis uždėjo jai ant galvos karališką vainiką ir padarė ją karaliene vietoj Vaštės .
17002018	Esteros garbei karalius iškėlė didelę puotą visiems savo didžiūnams ir dvariškiams . Be to , paskelbė sritims atleidimą nuo mokesčių ir dalijo dovanas , kaip dera karaliui .
17002019	Nuo to meto , kai mergelės buvo surinktos , Mordechajas leido laiką prie Karaliaus vartų .
17002020	Estera dar nebuvo atskleidusi savo šeimos ar tautos , nes Mordechajas buvo uždraudęs tai daryti . Estera ir toliau klausė Mordechajo pamokymų , kaip buvo dariusi , būdama jo augintinė .
17002021	Tuo metu , kai Mordechajas leido laiką prie Karaliaus vartų , Bigtanas ir Terešas , du slenkstį saugoję karaliaus eunuchai , supyko ir rengė sąmokslą , norėdami pakelti ranką prieš karalių Ahasverą .
17002022	Apie tai sužinojęs , Mordechajas pasakė karalienei Esterai , o Estera pranešė karaliui Mordechajo vardu .
17002023	Reikalas buvo ištirtas ir patikrintas . Jiedu abu buvo pamauti ant kuolų . Tai buvo įrašyta į metraščius karaliaus akivaizdoje .
17003001	Po šių įvykių karalius Ahasveras , paaukštindamas Hamedatos iš Agago palikuonių sūnų Hamaną , davė jam svarbesnę vietą ir pasodino aukščiau už visus kitus su juo buvusius pareigūnus .
17003002	Visi karaliaus dvariškiai rūmų vartuose klaupdavosi ir puldavo kniūbsti prieš Hamaną , nes taip jį pagerbti buvo įsakęs karalius . Bet Mordechajas nei klaupdavosi , nei puldavo kniūbsčias .
17003003	Tad karaliaus dvariškiai , buvę su juo Karaliaus vartuose , sakė Mordechajui : „ Kodėl tu nepaklūsti karaliaus įsakymui ? “
17003004	Tai jiems primenant diena po dienos , bet jam nenorint paklusti , jie pranešė Hamanui , norėdami pamatyti , kaip šis priims Mordechajo elgesį . Mat Mordechajas buvo jiems pasisakęs esąs žydas .
17003005	Patyręs , kad Mordechajas iš tikrųjų nesiklaupia ir nepuola priešais jį kniūbsčias , Hamanas labai įniršo .
17003006	Bet jam atrodė per maža pakelti ranką tik prieš Mordechają . Kadangi Hamanui buvo pranešta , kad Mordechajas esąs žydas , jis norėjo sunaikinti ir visus žydus , Mordechajo tautą , visoje karaliaus Ahasvero karalystėje .
17003007	Karaliaus Ahasvero dvyliktų metų pirmą mėnesį , tai yra nisano mėnesį , buvo mestas „ pur “ , tai reiškia burtas , Hamano akivaizdoje nustatyti dieną ir mėnesį , kada per vieną dieną būtų sunaikinta Mordechajo tauta . Burtas nurodė dvyliktą mėnesį , tai yra adarą .
17003008	Tada Hamanas tarė karaliui Ahasverui : „ Visose tavo karalystės valdose gyvena išblaškyta , bet atskira tauta su savo įstatymais , kurie skiriasi nuo visų kitų tautų įstatymų . Karaliaus įsakų jie nesilaiko ! Todėl karaliui nedera jų pakęsti .
17003009	Jei karaliui atrodo gera , tebūna paskelbtas įsakas juos sunaikinti . O aš atsversiu dešimt tūkstančių sidabro talentų tavo valdytojams padėti į karaliaus iždą “ .
17003010	Karalius nusiėmė antspaudo žiedą ir padavė jį Hamedatos iš Agago palikuonių sūnui Hamanui , žydų priešui .
17003011	„ Sidabrą gali sau pasilaikyti , — tarė karalius Hamanui , — o su ta tauta daryk , kas tau atrodo gera “ .
17003012	Taigi buvo pašaukti karaliaus raštininkai . Pirmo mėnesio tryliktą dieną jie parašė Hamano padiktuotą įsaką karaliaus satrapams , visų sričių valdytojams ir kiekvienos tautos pareigūnams , kiekvienai valdai jų raštu ir kiekvienai tautai jos kalba . Įsakas buvo parašytas karaliaus Ahasvero vardu ir užantspauduotas karališkuoju antspaudo žiedu .
17003013	Per bėgūnus į visas karaliaus valdas buvo išsiųsti laiškai , kad visi žydai — jauni ir seni , moterys ir vaikai , — turi būti sunaikinti , išžudyti ir išnaikinti per vieną dieną — dvylikto mėnesio , tai yra adaro , tryliktą dieną , o jų turtai paimti kaip grobis .
17003014	Šio rašto nuorašas turėjo būti perduotas į visas valdas , kad būtų paskelbtas kaip įsakas visoms kiekvienos valdos tautoms , idant būtų pasiruošta tai dienai .
17003015	Karaliaus įsakymu bėgūnai sparčiai išskubėjo į kelionę . Įsakas buvo paskelbtas ir Sūzų pilyje . Karalius ir Hamanas sėdosi vaišintis , o Sūzų miestas buvo sukrėstas .
17004001	Sužinojęs visa , kas buvo įvykę , Mordechajas persiplėšė drabužius , apsivilko ašutine , apsibarstė galvą pelenais ir garsiai bei karčiai verkdamas ėjo per miestą .
17004002	Jis atėjo prie pat Karaliaus vartų , nes vilkinčiam ašutine pro Karaliaus vartus nebuvo leidžiama įeiti .
17004003	Ir kiekvienoje valdoje , kurią buvo pasiekęs karaliaus raštas ir įsakas , žydai labai gedėjo pasninkaudami , verkdami ir aimanuodami . Daugumas jų gulėjo ant ašutinės ir pelenų .
17004004	Kai Esteros tarnaitės ir eunuchai atėjo ir apie tai pranešė , karalienė buvo pritrenkta . Ji nusiuntė Mordechajui drabužių apsirengti , kad galėtų nusivilkti ašutinę , bet jis atsisakė priimti .
17004005	Tada Estera , pasišaukusi Hatachą , vieną iš karaliaus eunuchų , kuriuos karalius buvo paskyręs jai tarnauti , įsakė jam nueiti pas Mordechają ir sužinoti priežastį .
17004006	Hatachas išėjo ieškoti Mordechajo į miesto aikštę priešais Karaliaus vartus .
17004007	Tada Mordechajas pranešė visa , kas jam buvo nutikę , ir tikslią sumą pinigų , kurią Hamanas buvo pažadėjęs įmokėti į karaliaus iždą už žydų sunaikinimą .
17004008	Mordechajas padavė jam ir nuorašą rašyto įsako , kuris buvęs pakabintas Sūzuose , dėl jų sunaikinimo . Jis prašė parodyti jį Esterai ir pranešus įpareigoti ją , kad eitų pas karalių užtarti savo tautą ir maldauti dėl jos .
17004009	Hatachas sugrįžęs perdavė Esterai visa , ką Mordechajas buvo sakęs .
17004010	Tada Estera paliepė Hatachui nunešti Mordechajui tokį atsakymą :
17004011	„ Visi karaliaus dvariškiai ir net žmonės karaliaus valdose žino , kad turi būti nubaustas mirties bausme , jeigu kas nors , vyras ar moteris , nebūdamas pašauktas , drįstų eiti pas karalių į vidinį kiemą . Tik jeigu karalius ištiestų jam aukso skeptrą , jis gali likti gyvas . O aš nebuvau pašaukta pas karalių jau trisdešimt dienų ! “
17004012	Kai Mordechajui buvo pranešta , ką Estera sakė ,
17004013	jis liepė taip atsakyti Esterai : „ Nemanyk , kad karaliaus rūmuose būsi saugesnė negu kiti žydai !
17004014	Juk jeigu iš tikrųjų tylėsi tokiu metu , kaip dabar , pagalba ir išgelbėjimas žydams ateis iš kitos vietos , bet tu ir tavo tėvo šeima pražus . Kas gali žinoti ? Galbūt tu pasiekei karališkąjį sostą kaip tik tokiam metui kaip dabar “ .
17004015	Tada Estera atsakydama Mordechajui tarė :
17004016	„ Eik , surink visus žydus , kurie gyvena Sūzuose . Pasninkaukite už mane ! Nevalgykite ir negerkite ištisas tris dienas ir naktis . Ir aš drauge su savo tarnaitėmis , kaip ir jūs , pasninkausiu . Po to , nepaisydama įstatymo , eisiu pas karalių . Jeigu turėsiu žūti , žūsiu ! “
17004017	Mordechajas , palikęs vartus , įvykdė visa , ką Estera buvo įsakiusi .
17005001	Taigi trečią dieną Estera , apsivilkusi karališku apdaru , atsistojo vidiniame kieme priešais karaliaus rūmus , karaliui sėdint sosto menėje karaliaus soste priešais rūmų tarpdurį .
17005002	Kai tik jis pamatė karalienę Esterą , stovinčią kieme , ji rado malonę jo akyse . Karalius ištiesė Esterai aukso skeptrą , kurį laikė rankoje . Priėjusi prie jo , Estera palietė skeptro galą .
17005003	Tada karalius tarė jai : „ Kas atsitiko , karaliene Estera ? Ko tu prašai ? Net jeigu tai būtų ir pusė mano karalystės , bus tau suteikta “ . —
17005004	„ Jeigu karaliui patinka , — atsakė Estera , — prašyčiau karalių ir Hamaną ateiti šiandien į puotą , kurią esu suruošusi “ .
17005005	Karalius įsakė : „ Skubiai atveskite Hamaną , kad įvykdytume , ko Estera nori “ . Taigi karalius nuėjo su Hamanu į puotą , kurią buvo suruošusi Estera .
17005006	Geriant vyną puotos metu , karalius klausė Esterą : „ Ko tu nori ? Tai bus tau suteikta ! Ko prašai ? Nors tai ir pusė karalystės būtų , bus įvykdyta ! “ —
17005007	„ Štai koks mano noras ir prašymas , — atsakė Estera , —
17005008	jei susilaukiau karaliaus malonės ir jei jam patiktų suteikti , ko noriu , ir įvykdyti mano prašymą , prašyčiau karalių ateiti rytoj su Hamanu į puotą , kurią jums suruošiu . Rytoj padarysiu , kaip karalius sako “ .
17005009	Tą dieną Hamanas išėjo linksmas ir labai gerai nusiteikęs . Bet pamatęs , kad jam priėjus prie Karaliaus vartų , Mordechajas neatsistojo ir nė nepasijudino , jis labai ant jo įsiuto .
17005010	Bet Hamanas susilaikė ir sugrįžęs namo pasišaukė savo bičiulius ir žmoną Zerešą .
17005011	Jis nupasakojo jiems savo prabangius turtus , daugybę sūnų ir kiek daug sykių karalius jį pagerbė , o dabar iškėlė jį virš visų karaliaus pareigūnų ir dvariškių .
17005012	„ Be to , — pridūrė Hamanas , — karalienė Estera pakvietė mane ir karalių — nė vieno kito , tik mane — į puotą , kurią yra suruošusi . Rytoj aš pakviestas su karaliumi .
17005013	Tačiau visa tai man nublanksta kai tik pamatau Mordechają Žydą , sėdintį prie Karaliaus vartų “ .
17005014	Jo žmona Zereša ir visi bičiuliai sakė : „ Liepk pastatyti penkiasdešimt uolekčių aukščio kartuves ir rytoj rytą paprašyk karalių , kad įsakytų ant jų pakarti Mordechają . Tada linksmas eik į puotą su karaliumi “ . Šis pasiūlymas Hamanui patiko . Jis liepė pastatyti kartuves .
17006001	Tą naktį karalius , negalėdamas užmigti , paprašė atnešti atmintinų įvykių metraščių knygą . Ji buvo skaitoma karaliui .
17006002	Skaitant rastas įrašas , kad Mordechajas buvo pranešęs apie Bigtaną ir Terešą , du karaliaus eunuchus , rūmų slenksčio sargus , rengusius sąmokslą nužudyti karalių Ahasverą .
17006003	„ Kokia garbė ar paaukštinimas už tai buvo suteikta Mordechajui ? “ — teiravosi karalius . „ Nieko jam nebuvo duota “ , — atsakė pas karalių buvę tarnai .
17006004	„ Kas kieme ? “ — paklausė karalius . Hamanas buvo ką tik įėjęs į karaliaus rūmų prieškiemį pakišti karaliui minties , kad Mordechajas būtų pakartas kartuvėse , kurias jis buvo parengęs .
17006005	Karaliaus tarnai atsakė : „ Hamanas laukia kieme “ . — „ Tegu įeina ! “ — tarė karalius .
17006006	Hamanui įėjus , karalius jį prakalbino : „ Ką reikėtų padaryti žmogui , kurį karalius nori ypatingai pagerbti ? “ Hamanas pagalvojo : „ Ką kitą karalius norėtų labiau pagerbti , jeigu ne mane ? “
17006007	Tad jis karaliui taip atsakė : „ Žmogui , kurį karalius nori pagerbti ,
17006008	turėtų būti atneštas karališkas apdaras , kurį yra vilkėjęs karalius , ir atvestas žirgas , ant kurio karalius yra jojęs , ir ant kurio galvos uždėtas karališkas vainikas .
17006009	Apdaras ir žirgas turėtų būti pavesti vienam kilmingiausių karaliaus pareigūnų . Teaprengia jis žmogų , kurį karalius nori ypatingai pagerbti , ir užsodinęs ant žirgo teveda tą žmogų per miesto aikštę , o jo priekyje eidamas tegu skelbia : ‘ Taip daroma žmogui , kurį karalius nori ypatingai pagerbti ! ’ “
17006010	Tada karalius tarė Hamanui : „ Paskubėk ! Paimk apdarą ir žirgą , kaip esi pasiūlęs , ir padaryk tai Mordechajui Žydui , kuris sėdi prie Karaliaus vartų . Nepraleisk nieko iš to , ką pasiūlei ! “
17006011	Tad Hamanas paėmė apdarą ir žirgą , aprengė Mordechają ir užsodinęs ant žirgo vedė per miesto aikštę , o pats priekyje jo eidamas šaukė : „ Taip daroma žmogui , kurį karalius nori ypatingai pagerbti ! “
17006012	Po to Mordechajas sugrįžo prie Karaliaus vartų , o Hamanas nuskubėjo namo , prislėgtas ir pridengta galva .
17006013	Kai papasakojo savo žmonai Zerešai ir visiems bičiuliams viską , kas jam buvo nutikę , patarėjai ir žmona Zereša tarė : „ Jei Mordechajas , dėl kurio tu pradėjai smukti , yra iš žydų palikuonių , tai tu jo nenugalėsi . Dėl jo tu tikrai pražūsi “ .
17006014	Jiems dar tebesikalbant , atvyko karaliaus eunuchai ir paskubom išvedė jį į puotą , kurią buvo suruošusi Estera .
17007001	Taigi karalius ir Hamanas nuėjo puotauti su karaliene Estera .
17007002	Antrą dieną per puotą geriant vyną karalius klausė Esterą : „ Ko tu nori , karaliene Estera ? Tai bus tau suteikta ! Ko prašai ? Nors pusė karalystės tai būtų , bus įvykdyta ! “
17007003	Atsakydama karalienė Estera tarė : „ Jeigu susilaukiau tavo malonės , karaliau , ir jeigu patinka karaliui , tebūna man suteikta mano gyvastis — tai mano noras — ir gyvastis mano tautos — tai mano prašymas .
17007004	Mano tauta ir aš esame parduoti , kad būtume sunaikinti ! Nužudyti ir išnaikinti ! Jeigu būtume buvę parduoti kaip vergai ir vergės , aš būčiau tylėjusi . Bet mūsų priešas negalėtų atitaisyti žalos , padarytos karaliui mūsų žūtimi “ .
17007005	„ Kas jis ? — sušuko karalius Ahasveras karalienei Esterai . — Kur yra tas , kuris išdrįso tai daryti ? “
17007006	Estera atsakė : „ Priešas ir engėjas yra šis nedorėlis Hamanas ! “ Hamanas susigūžė iš baimės prieš karalių ir karalienę .
17007007	Karalius pakilo nuo puotos stalo įtūžęs ir išėjo į rūmų sodą , bet Hamanas pasiliko maldauti karalienės Esteros palikti jį gyvą , nes matė , kad karalius buvo pasmerkęs jį pražūčiai .
17007008	Karaliui sugrįžus iš rūmų sodo į puotos menę , Hamanas buvo sukniubęs prie guolio , kuriame sėdėjo atsilošusi Estera . „ Nejau jis nori , — sušuko karalius , — net karalienę išniekinti mano rūmuose ? “ Vos tiems žodžiams pasigirdus iš karaliaus lūpų , Hamanas prisidengė veidą .
17007009	Tada Harbona , vienas iš karaliui tarnavusių eunuchų , tarė : „ Štai penkiasdešimt uolekčių aukščio kartuvės prie Hamano namų , kurias Hamanas buvo parengęs Mordechajui , savo žodžiu išgelbėjusiam karalių “ . — „ Pakarkite jį ant jų ! “ — įsakė karalius .
17007010	Taigi Hamanas buvo pakartas ant kartuvių , kurias buvo pastatydinęs Mordechajui . Tada karaliaus pyktis atlyžo .
17008001	Tą dieną karalius Ahasveras atidavė žydų engėjo Hamano namus karalienei Esterai . Mordechają karalius priėmė , nes Estera buvo pasakiusi , kad jis jos giminaitis .
17008002	Tada karalius nusiėmė savo antspaudo žiedą , atimtą iš Hamano , ir padavė jį Mordechajui , o Estera pavedė Mordechajui valdyti Hamano namus .
17008003	Tada Estera vėl kreipėsi į karalių . Parpuolusi prie jo kojų , verkdama maldavo , kad sužlugdytų piktas Hamano iš Agago palikuonių užmačias ir jo surengtą sąmokslą prieš žydus .
17008004	Karaliui ištiesus aukso skeptrą Esterai ,
17008005	ji pakilo nuo žemės ir atsistojo priešais jį . „ Jei karaliui patinka , — tarė Estera , — ir jei aš susilaukiau jo malonės , jei šis reikalas karaliui atrodo geras ir jei aš turiu jo sutikimą , tebūna parašytas įsakas atšaukti Hamedatos iš Agago palikuonių sūnaus Hamano užmačias — laiškus , kuriuos jis parašė , duodamas įsakymus sunaikinti žydus visose karaliaus valdose .
17008006	Kaipgi aš galiu pakelti nelaimę , kuri gresia mano tautai ? Kaipgi aš galiu pakelti savo giminės sunaikinimą ? “
17008007	Karalius Ahasveras tarė karalienei Esterai ir Mordechajui Žydui : „ Tikėkite manimi , aš pats atidaviau Esterai Hamano namus , ir jis buvo pakartas už tai , kad rengė sąmokslą pakelti ranką prieš žydus .
17008008	Jūs savo ruožtu galite rašyti laišką žydų reikalu karaliaus vardu , kaip jums atrodo gera , ir užantspauduoti jį karaliaus žiedu , nes įsakas , parašytas karaliaus vardu ir užantspauduotas karaliaus žiedu , negali būti atšauktas “ .
17008009	Tuo metu , trečio mėnesio — sivano — dvidešimt trečią dieną , buvo pašaukti karaliaus raštininkai . Įsakas buvo parašytas , kaip įsakė Mordechajas , visiems žydams , satrapams , valdytojams ir pareigūnams visų valdų nuo Indijos iki Etiopijos , visoms šimtas dvidešimt septynioms sritims , kiekvienai sričiai jos raštu ir kiekvienai tautai jos kalba , taip pat žydams jų raštu ir kalba .
17008010	Laiškai , parašyti karaliaus Ahasvero vardu , ir užantspauduoti karaliaus žiedu , buvo išsiųsti per raitus pasiuntinius , jojančius ant karaliaus tarnyboje naudojamų karališkajame žirgyne išaugintų ristūnų .
17008011	Tais laiškais karalius leido žydams visur kiekviename mieste burtis ir ginti savo gyvybę , būtent : visose Ahasvero valdose naikinti , žudyti ir sunaikinti bet kokios tautos ar srities jiems priešiškas pajėgas kartu su moterimis bei vaikais ir plėšti jų nuosavybę
17008012	vieną dieną visose Ahasvero valdose — dvylikto mėnesio , tai yra adaro , tryliktą dieną .
17008013	Rašto turinys turėjo būti duotas kaip įsakas kiekvienai valdai ir paskelbtas visoms tautoms , o žydai turėjo būti pasirengę tą dieną atkeršyti savo priešams .
17008014	Tad pasiuntiniai , užsėdę ant savo eiklių karališkų ristūnų , išskubėjo karaliaus įsakymo skatinami . Tuo tarpu įsakas buvo paskelbtas Sūzų pilyje .
17008015	Mordechajas išėjo iš karaliaus rūmų , vilkėdamas karališku mėlynos ir baltos spalvos apdaru su puikiu aukso vainiku ir plonos drobės bei violetinės vilnos skraiste . Sūzų mieste aidėjo džiugūs šauksmai .
17008016	Žydai patyrė šviesą ir malonumą , džiaugsmą ir pagarbą .
17008017	Visose valdose ir visuose miestuose , kuriuos tik pasiekdavo karaliaus įsakymas ir įsakas , žydams buvo linksmybė ir džiaugsmas , puota ir poilsio diena . Be to , daug krašto gyventojų dėjosi esą žydai , nes juos buvo apėmusi žydų baimė .
17009001	Taigi dvylikto mėnesio , tai yra adaro , tryliktą dieną , kai karaliaus įsakymas ir įsakas turėjo būti vykdomi , tą pačią dieną , kai žydų priešai tikėjosi juos nugalėti , įvyko priešingai : žydai nugalėjo tuos , kurie jų nekentė .
17009002	Visose karaliaus Ahasvero valdose žydai susibūrė savo miestuose , rengdamiesi pulti norėjusius jiems padaryti žalos . Tačiau nė vienas jiems nepasipriešino , nes žydų baimė buvo apėmusi visus gyventojus .
17009003	Iš tikrųjų visi valdų didžiūnai — satrapai , valdytojai ir karaliaus pareigūnai — padėjo žydams , nes juos buvo apėmusi Mordechajo baimė .
17009004	Mat Mordechajas buvo galingas karaliaus rūmuose , ir vyrui Mordechajui tampant vis galingesniam , jo garsas sklido po visas valdas .
17009005	Tad žydai nugalėjo visus savo priešus , kalaviju žudydami juos ir naikindami . Su savo priešais jie elgėsi , kaip norėjo .
17009006	Sūzų pilyje žydai užmušė ir sunaikino iš viso penkis šimtus žmonių .
17009007	Jie užmušė Paršandatą , Dalfoną , Aspatą ,
17009008	Poratą , Adaliją , Aridatą ,
17009009	Parmaštą , Arisają , Aridają , Vaizatą
17009010	— dešimt žydų priešo Hamedatos sūnaus Hamano sūnų . Bet plėšimu jie neužsiėmė .
17009011	Tą pačią dieną užmuštųjų skaičius Sūzų pilyje buvo praneštas karaliui .
17009012	Karalius tarė karalienei Esterai : „ Vien Sūzų pilyje žydai užmušė iš viso penkis šimtus žmonių , taip pat dešimt Hamano sūnų . Tad ką jie bus padarę kitose karalystės srityse ! Ko dabar tu nori ? Tai bus suteikta . Ko dabar prašai ? Tai bus įvykdyta “ . —
17009013	„ Jeigu karaliui atrodo gera , — atsakė Estera , — tebūna Sūzuose gyvenantiems žydams leista ir rytoj elgtis pagal šios dienos įsaką , o tie dešimt Hamano sūnų tebūna pakarti kartuvėse “ .
17009014	Tad karalius įsakė , kad tai būtų įvykdyta . Sūzuose buvo paskelbtas įsakas , ir anie dešimt Hamano sūnų buvo pakarti .
17009015	Sūzuose gyvenę žydai vėl susirinko ir adaro mėnesio keturioliktą dieną užmušė Sūzuose tris šimtus žmonių , bet plėšimu neužsiėmė .
17009016	Kiti žydai , gyvenę karaliaus valdose , irgi susibūrė ginti savo gyvasties ir apsigynė , užmušdami septyniasdešimt penkis tūkstančius jų nekentusių žmonių , bet plėšimu neužsiėmė .
17009017	Tai buvo adaro mėnesio trylikta diena ; keturioliktą dieną jie ilsėjosi , pavertę ją šventės ir linksmybės diena .
17009018	Bet Sūzuose gyvenę žydai susibūrė ir tryliktą , ir keturioliktą dieną , o ilsėjosi penkioliktą , pavertę ją šventės ir linksmybės diena .
17009019	Užtat kaimų žydai , gyvenantys miestuose be sienų , adaro mėnesio keturioliktą dieną laiko džiaugsmo ir šventės diena — poilsio diena , kurios atminimui jie siunčia vieni kitiems skanėstų dovanas .
17009020	Užrašęs šiuos įvykius , Mordechajas išsiuntė laiškus visiems žydams ir artimose , ir tolimose karaliaus Ahasvero valdose ,
17009021	įpareigodamas švęsti adaro mėnesio keturioliktą dieną , taip pat to paties mėnesio penkioliktą dieną kasmet
17009022	kaip dienas , kai žydai apsigynė nuo savo priešų , ir kaip mėnesį , kai jiems skausmas pavirto džiaugsmu , o gedulas — švente . Jie buvo įpareigoti jas švęsti kaip puotų ir linksmybės dienas , kaip progą siųsti skanėstus vieni kitiems ir dovanas vargšams .
17009023	Taigi žydai padarė papročiu , ką buvo pradėję švęsti , vykdydami tai , ką Mordechajas buvo įpareigojęs .
17009024	Hamedatos iš Agago palikuonių sūnus Hamanas , visų žydų priešas ir engėjas , buvo surengęs sąmokslą prieš žydus , norėdamas juos sunaikinti ir buvo metęs „ pur “ , tai yra burtą , kad juos nugalėtų ir sunaikintų .
17009025	Bet kai karaliui tai tapo žinoma , jis įsakė raštu , kad nedorosios užmačios , kurias Hamanas buvo sumanęs prieš žydus , kristų ant galvos jam pačiam ir kad Hamanas bei jo sūnūs būtų pakarti kartuvėse . Todėl tos dienos ir vadinamos Purimais nuo žodžio „ pur “ .
17009026	Taigi dėl viso , kas buvo tame laiške parašyta , dėl to , ką jie buvo išgyvenę , ir dėl to , kas jiems buvo nutikę ,
17009027	žydai pradėjo ir neatšaukiamai įpareigojo save , savo palikuonis ir visus , kurie norės prie jų prisidėti , švęsti tas dvi dienas nustatytu būdu kasmet skirtu laiku .
17009028	Taigi tas dienas turi minėti ir švęsti per kartų kartas kiekviena šeima , kiekviena sritis ir kiekvienas miestas . Niekada nebus atšauktos žydų Purimų dienos ir niekada neišblės jų atminimas tarp jų palikuonių .
17009029	Abihailo duktė karalienė Estera parašė antrą laišką apie Purimus , norėdama patvirtinti visu galimu įsakmumu anksčiau minėtą Mordechajo Žydo laišką .
17009030	Laiškai buvo pasiųsti su ramybės ir saugumo linkėjimu visiems žydams , gyvenusiems šimtas dvidešimt septyniose karaliaus Ahasvero karalystės valdose .
17009031	Taip buvo įvestos skirtu laiku šios Purimų dienos , kurias Mordechajas Žydas ir karalienė Estera buvo nustatę žydams , kaip anksčiau jiedu buvo įpareigoję save ir savo tautą pasninkauti ir maldauti .
17009032	Esteros žodis , patvirtinantis šias Purimų apeigas , buvo įrašytas į knygą .
17010001	Karalius Ahasveras uždėjo duoklę ir žemynui , ir saloms .
17010002	Visi jo galybės bei narsos žygdarbiai ir išsamus pasakojimas apie Mordechajo didybę , kuria karalius jį išaukštino , argi nėra užrašyti Medijos ir Persijos karalių metraščiuose ?
17010003	Iš tikrųjų Mordechajas Žydas buvo karalystėje antras po karaliaus Ahasvero , įtakingas žydams bei mielas savo gausiems tautiečiams , nes jis sielojosi dėl savo tautos reikalų ir rūpinosi visų savo palikuonių gerove .
18001001	Kadaise Uco šalyje gyveno žmogus , vardu Jobas . Tas žmogus buvo be priekaištų ir doras , dievobaimingas ir besišalinantis pikta .
18001002	Jam buvo gimę septyni sūnūs ir trys dukterys .
18001003	Jis turėjo septynis tūkstančius avių , tris tūkstančius kupranugarių , penkis šimtus jungų jaučių , penkis šimtus asilių ir labai didelę samdytą šeimyną . Tas žmogus buvo labiau pasiturintis negu bet kas kitas Rytuose .
18001004	Jo sūnūs buvo pratę kelti vaišes vieni pas kitus iš eilės ir kviestis savo tris seseris valgyti ir gerti kartu su jais .
18001005	Pasibaigus vienam vaišių dienų ratui , Jobas susikviesdavo juos pas save ir pašventindavo , atsikėlęs anksti rytą ir atnašaudamas deginamąją auką už kiekvieną skyrium . Mat Jobas sakydavo sau : „ Galbūt mano vaikai nusidėjo ir piktžodžiavo Dievui savo širdyje “ . Taip Jobas elgdavosi visuomet .
18001006	Tą dieną , kai dangiškosios būtybės suėjo tarnauti VIEŠPATIES akivaizdoje , su jais kartu atėjo ir šėtonas .
18001007	VIEŠPATS klausė šėtoną : „ Kur buvai ? “ „ Klajojau po žemę , — atsakė VIEŠPAČIUI šėtonas , — ėjau joje sargybą “ .
18001008	VIEŠPATS tarė šėtonui : „ Ar atkreipei dėmesį į mano tarną Jobą ? Kito tokio kaip jis nėra žemėje ! Tai žmogus be priekaištų ir doras , dievobaimingas ir besišalinantis pikta “ . —
18001009	„ Argi veltui Jobas bijo Dievo , — atsakė šėtonas VIEŠPAČIUI . —
18001010	Argi neapjuosei iš visų pusių tvora jo paties , jo namų ir visko , ką tik jis turi ? Tu palaiminai jo rankų darbą , ir jo galvijų padaugėjo žemėje .
18001011	Bet ištiesk ranką , paliesk visa , ką jis turi , ir esu tikras , jis iškeiks tave į akis “ .
18001012	VIEŠPATS tarė šėtonui : „ Štai visa , ką jis turi , — tavo rankose . Tik prieš jį patį rankos nepakelk ! “ Tada šėtonas pasišalino iš VIEŠPATIES akivaizdos .
18001013	Vieną dieną , kai jo sūnūs ir dukterys valgė ir gėrė vyną vyriausiojo brolio namuose ,
18001014	atbėgo pas Jobą pasiuntinys . „ Jaučiai arė , o asilės ganėsi šalia jų ganykloje , — tarė jis . —
18001015	Šebiečiai užpuolė ir pagrobė juos . Tarnus iškapojo kalaviju . Tik aš vienas pabėgau tau pranešti “ .
18001016	Dar nebaigus tam kalbėti , atskubėjo kitas pasiuntinys . „ Dievo ugnis , — tarė jis , — krito iš dangaus , sudegino ir avis , ir piemenis , paversdama juos pelenais . Tik aš vienas pabėgau tau pranešti “ .
18001017	Dar tam nebaigus kalbėti , atskubėjo kitas pasiuntinys . „ Chaldėjai , — tarė jis , — trys būriai , užpuolė ir pagrobė kupranugarius . Tarnus išžudė kalaviju . Tik aš vienas pabėgau tau pranešti “ .
18001018	Dar tam nebaigus kalbėti , atskubėjo kitas pasiuntinys ir pranešė : „ Tavo sūnūs ir dukterys valgė ir gėrė vyną vyriausiojo brolio namuose , — tarė jis , —
18001019	ir štai atūžė iš dykumos baisi vėtra ir sugniuždė visas keturias namų kertes . Namai griuvo ant jaunųjų žmonių . Jie visi žuvo . Tik aš vienas pabėgau tau pranešti “ .
18001020	Tada Jobas atsistojo , persiplėšė drabužius ir nusiskuto galvą . Puolęs kniūbsčias ,
18001021	jis tarė : „ Nuogas išėjau iš motinos įsčių , nuogas sugrįšiu ten ; VIEŠPATS davė , VIEŠPATS ir atėmė ! Tebūna pašlovintas VIEŠPATIES vardas ! “
18001022	Nepaisydamas visko , Jobas nei nusidėjo , nei priekaištavo Dievui .
18002001	Tą dieną , kai dangiškosios būtybės suėjo tarnauti VIEŠPATIES akivaizdoje , su jais kartu atėjo ir šėtonas tarnauti VIEŠPAČIUI .
18002002	„ Kur buvai ? “ — klausė VIEŠPATS šėtoną . „ Klajojau po žemę , — atsakė VIEŠPAČIUI šėtonas , — ėjau joje sargybą “ .
18002003	VIEŠPATS paklausė šėtoną : „ Ar atkreipei dėmesį į mano tarną Jobą ? Juk kito tokio kaip jis nėra žemėje ! Tai žmogus be priekaištų ir doras , dievobaimingas ir besišalinantis pikta . Jis vis laikosi savo dorumo . Vadinasi , be reikalo sukurstei mane jį sunaikinti “ . —
18002004	„ Oda už odą , — atsakė šėtonas VIEŠPAČIUI . — Visa , ką žmogus turi , jis atiduos už savo gyvybę .
18002005	Bet ištiesk ranką , paliesk jo kaulus bei kūną , ir jis tikrai iškeiks tave į akis “ .
18002006	VIEŠPATS tarė šėtonui : „ Štai jis — tavo rankose . Tik jo gyvybės neliesk ! “
18002007	Tada šėtonas pasišalino iš VIEŠPATIES akivaizdos ir ištiko Jobą dvokiančiomis votimis nuo padų iki viršugalvio .
18002008	Sėdėdamas pelenuose , jis gramdėsi šuke .
18002009	Žmona tarė jam : „ Ar dar laikaisi savo dorumo ? Keik Dievą ir mirk ! “
18002010	Bet jis atsakė : „ Kalbi kaip kvaila moteris . Nejau priimsime iš Dievo rankos kas gera ir nepriimsime kas bloga ? “ Nepaisydamas to visko , Jobas nieko nesakė prieš Dievą .
18002011	Trys Jobo bičiuliai , išgirdę apie visas nelaimes , kurios buvo jį ištikusios , leidosi į kelionę kiekvienas iš savo namų — Elifazas Temanas , Bildadas Šuachas ir Cofaras Naamatietis . Jie susitiko ir keliavo drauge atjausti ir paguosti .
18002012	Pamatę iš tolo jie negalėjo jo pažinti ir pradėjo garsiai verkti . Persiplėšę drabužius , jie barstėsi galvas dulkėmis .
18002013	Jie sėdėjo ant žemės su juo septynias dienas ir septynias naktis . Nė vienas Jobui netarė nė žodžio , nes matė , kad jis labai kenčia .
18003001	Pagaliau Jobas pravėrė lūpas ir keikė tą dieną , kurią buvo gimęs .
18003002	Jis pertraukė tylą , tardamas :
18003003	„ Tepranyksta diena , kurią gimiau , naktis , kuri tarė : ‘ Pradėtas berniukas ! ’
18003004	O , ta diena ! Tebūna ji tamsa ! Tenesirūpina ja Dievas aukštybėse , teneišaušta jai šviesa !
18003005	Teaptemdo ją tamsa ir niūrus šešėlis , teapgaubia debesys , tegąsdina ją saulės užtemimas .
18003006	O , ta naktis ! Tebūna ji niūri tamsa ! Tenebūna ji įskaityta į metų dienas , tenepatenka nė į vieną mėnesį .
18003007	Taip ! Ta naktis tebūna bevaisė , tenebūna girdėti joje jokio džiugaus balso .
18003008	Tekeikia ją keikiantys dieną ir gebantys pažadinti Leviataną .
18003009	Teaptemsta aušros žvaigždė , tesiilgi ji šviesos , bet tenesulaukia ; tenemato ji ryto spindulių dėl to ,
18003010	kad nenorėjo uždaryti įsčių durų ir paslėpti vargą nuo mano akių .
18003011	Kodėl aš nemiriau gimdamas , kodėl išėjęs iš įsčių nežuvau ?
18003012	Kam gi buvau pasisodintas ant kelių ir duota man žįsti krūtį ?
18003013	Gulėčiau dabar ramybėje ; miegočiau ir ilsėčiausi
18003014	drauge su žemės karaliais ir patarėjais , statančiais sau kapavietes ,
18003015	ar drauge su didžiūnais , turinčiais aukso , pripildžiusiais savo rūmus sidabro .
18003016	Kodėl gi nebuvau palaidotas tarsi nelaikšis kūdikis , tarsi mažyliai , niekada nematę šviesos ?
18003017	Ten , žemai , nedorėliai liaujasi siausti , ten pavargusieji ilsisi .
18003018	Ten belaisviai nesupančioti , jie nebegirdi engėjo balso .
18003019	Ten mažas ir didelis — lygūs , vergas laisvas nuo savo šeimininko .
18003020	Kodėl gi jis duoda šviesą nelaimingiesiems , o gyvybę — sielvartaujantiesiems ?
18003021	Jie laukia mirties , bet ji neateina , jie ieško jos tarsi paslėpto lobyno ;
18003022	jie labai džiūgauja ir smagiai jaučiasi suradę kapą .
18003023	Kam gi duota šviesa vyrui , negalinčiam matyti kelio , Dievo iš visų pusių apsuptam ?
18003024	Juk dejonė man tarsi duona , o aimanos liejasi man tarsi vanduo .
18003025	Ko tik bijau , tas mane pasiveja , ir ko tik vengiu , tai mane ištinka .
18003026	Neturiu nei ramybės , nei paliovos , nei atvangos , nes užgriuvo kančia “ .
18004001	Tada Elifazas Temanas atsakydamas tarė :
18004002	„ Jeigu išdrįstų kas tarti tau žodį , ar nebūsi užgautas ? Bet kas galėtų dabar tylėti ?
18004003	Štai tu mokei daugelį , stiprinai jų silpnas rankas ,
18004004	tavo žodžiai drąsino svyruojančius , tu sutvirtinai drebančius kelius .
18004005	Bet kai dabar tai nutinka tau , tu netenki kantrybės ; kai tave patį tai paliečia , tu būni priblokštas !
18004006	Argi tavo Dievo baimė nėra tavo laidas , o tavo tobulas elgesys — tavo viltis ?
18004007	Prisimink , ar kas kada būdamas nekaltas pražuvo ? Ar buvo kur nors dorieji sunaikinti ?
18004008	Kalbu iš patirties : kas pikta aria ir bėdą sėja , tas tai ir pjauna .
18004009	Nuo Dievo kvėptelėjimo jie pražūva , nuo jo įniršio gūsio sunyksta .
18004010	Nutyla liūto riaumojimas , žvėrių karaliaus staugimas , ir ištrupa liūtų jauniklių dantys .
18004011	Stiprus liūtas nugaišta , nes trūksta grobio , o jo jaunikliai išsiblaško .
18004012	Mane slapčiomis pasiekė žodis , mano ausis pagavo tylų šnabždesį .
18004013	Nuo minčių , kilusių iš nakties regėjimų , kai gilus miegas apima mirtinguosius ,
18004014	mane pagavo baimė ir šiurpulys , drebėjo visi mano kaulai .
18004015	Tuomet vėjas pūstelėjo į mane , ir man ant kūno pasišiaušė plaukai .
18004016	Jis stabtelėjo , bet aš jo neatpažinau . Tik pavidalas buvo prieš mano akis , ir įsiviešpatavo tyla . Tuomet išgirdau balsą :
18004017	‘ Argi gali žmogus būti teisesnis už Dievą ? Argi gali mirtingasis būti be priekaištų prieš savo Kūrėją ?
18004018	Štai jis net savo tarnais nepasitiki ir angelus kaltina klaida !
18004019	Tad ką sakyti apie gyvenančius molio namuose , kurių pamatai — dulkės ? Jie sutraiškomi lengviau negu kandys ,
18004020	nuo ryto iki vakaro jie trinami į dulkes . Nepastebėti jie žūva amžinai .
18004021	Kai jų palapinės virvelė išplėšiama iš jų , argi jie nemiršta nepažinę išminties ? ’
18005001	Tad šaukis ! Ar atsakys tau kas nors ? Į kuriuos iš šventųjų tu kreipsiesi ?
18005002	Iš tikrųjų širdgėla pražudo kvailąjį , o pavydas užmuša lepšį .
18005003	Mačiau kvailąjį įleidžiant šaknis , bet staiga ėmiau keikti jo buveinę .
18005004	Jo vaikai nesaugūs , trypiami teismuose , ir nėra kam jų apginti .
18005005	Jo pjūties derliumi naudojasi alkanieji , grobdami jį net iš erškėčių ; jo turtų geidžia godieji .
18005006	Juk blogis nedygsta iš žemės , vargas nesprogsta iš dirvos .
18005007	Ne ! Iš tikrųjų žmogus gimsta vargti , kaip žiežirbos kilti aukštyn .
18005008	Kreipčiausi į Dievą , tavimi dėtas , ir Dievui pavesčiau savo bėdą .
18005009	Jo darbai didingi ir nesuvokiami , nuostabūs ir nesuskaičiuojami .
18005010	Žemei jis duoda lietaus , ir laukus palaisto vandeniu .
18005011	Kukliuosius jis išaukština , o liūdintiems pakelia nuotaiką .
18005012	Sukčių užmačias jis taip sužlugdo , kad jų rankos neranda naudos .
18005013	Gudruolius jis pagauna kėslaujančius , jų suktus sumanymus paverčia niekais .
18005014	Dieną jiems darosi tamsu , vidurdienį jie grabinėjasi tarsi naktį .
18005015	Bet beturtį jis gelbsti nuo jų nasrų , nuo galingojo rankos .
18005016	Taigi bus vilties nelaimingajam , nelabumas turi užčiaupti burną .
18005017	Tikėk manimi : laimingas žmogus , kurį Dievas pataiso ! Neniekink Visagalio pamokos !
18005018	Juk jis sužeidžia , bet ir aptvarsto , jo rankos nuplaka , bet ir pagydo .
18005019	Šešis kartus iš bėdos jis tave gelbės , o septintą kartą nelaimė tavęs nebepalies .
18005020	Bado metu jis atpirks tave nuo mirties , o kare — nuo kalavijo pavojaus .
18005021	Nuo ilgų liežuvių rykštės būsi apgintas , negandoms siaučiant aplinkui nedrebėsi .
18005022	Iš žūties ir bado juoksiesi , žemės žvėrių nebebijosi .
18005023	Dirvos akmenys bus tavo sąjungininkai , laukiniai žvėrys elgsis su tavimi taikiai .
18005024	Matysi , kad tavo palapinė saugi , apžiūrėsi savo avidę ir nieko nepasigesi .
18005025	Matysi , kad tavo palikuonys dauginasi ir tavo ainija auga kaip žolė laukuose .
18005026	Į kapą nueisi žilos senatvės sulaukęs kaip laiku nuneštas kviečių pėdas .
18005027	Tikėk manimi ! Tai ištyrėme . Taip yra ! Klausykis ir dėkis tai į galvą ! “
18006001	Tada Jobas atsakydamas tarė :
18006002	„ Ak , kad mano širdgėla būtų pasverta , ir visos mano negandos padėtos ant svarstyklių !
18006003	Juk jos nusvertų jūros smiltis . Todėl mano žodžiai buvo aštrūs .
18006004	Juk Visagalio strėlės susmigusios į mane , ir mano dvasia čiulpia jų nuodus , Dievo siaubas gaubia mane .
18006005	Argi bliauna laukinis asilas , turėdamas žolės ? Argi baubia jautis , turėdamas pašaro ?
18006006	Argi kas valgo prėską beskonį maistą ? Argi turi skonį piktžolių sunka ?
18006007	Toks maistas man koktus ; jis tarsi maistas ligonio .
18006008	O , kad mano prašymas būtų patenkintas ir Dievas suteiktų , ko trokštu !
18006009	Net jeigu Dievui patiktų mane sutrinti , duoti laisvę savo rankai ir mane nušluoti ,
18006010	tai būtų man paguoda ! Džiaugčiausi net veriančiu skausmu , nes neatmečiau Šventojo žodžių .
18006011	Kokios gi mano jėgos , kad galėčiau tai pakelti ? Kiek ilgai man gali užtekti kantrybės ?
18006012	Nejau mano jėgos — akmens stiprumo , o mano trapi prigimtis — žalvario ?
18006013	Iš tikrųjų pats sau padėti negaliu , man atimtos visos išgalės .
18006014	Bėdoje kaip ši man reikia ištikimų bičiulių , ar būčiau atmetęs Visagalio baimę , ar ne .
18006015	Bet mano bičiuliai nuvilia mane kaip srautai , išdžiūstantys per sausrą .
18006016	Tirpstančio sniego ir ledų jie būna prigrūsti ,
18006017	bet kaitrai užėjus pranyksta , kai karšta , pasitraukia iš savo vietos .
18006018	Karavanai suka iš kelio jų ieškodami , klajoja ir pražūva dykumoje .
18006019	Karavanai iš Temos jų ieško , vilkstinės iš Šebos jų viliasi .
18006020	Bet jie nusivilia , tuščiai tikėjęsi , pasiekia tas vietas ir apstulbsta .
18006021	Tad tokie dabar man esate : matote mano negandas , bet išsigandote .
18006022	Argi prašiau : ‘ Duokite man dovaną ’ ? Arba : ‘ Duokite iš savo turtų kyšį už mane ’ ?
18006023	Arba : ‘ Išgelbėkite mane iš priešo rankų ’ ? Arba : ‘ Išpirkite mane iš engėjų nagų ’ ?
18006024	Mokykite mane , ir aš tylėsiu , parodykite , kur mano suklysta .
18006025	Kokie įtaigūs tiesūs žodžiai ! Bet ką reiškia jūsų įrodinėjimai ?
18006026	Argi jūs neprasimanote žodžių įrodinėjimams ir bevilčio žmogaus žodžių nelaikote tauškalais ?
18006027	Jūs net kauliukus mestumėte dėl našlaičio ir parduotumėte savo bičiulį .
18006028	Bet malonėkite pažvelgti į mane : į akis jums nemeluosiu .
18006029	Prašyčiau pasvarstyti , kad nebūtų neteisybės ; apsvarstykite , aš vis dar teisus !
18006030	Argi mano liežuvis suktas ? Ar aš neatskiriu nelaimės , kai ją patiriu ?
18007001	Argi žmogaus gyvenimas žemėje nėra sunki tarnyba ? Argi žmogaus dienos nėra kaip samdinio dienos ?
18007002	Tarsi vergas jis trokšta pavėsio , tarsi samdinys laukia savo atlygio .
18007003	Man skirti mėnesiai pilni nusivylimo , mano dalia — naktys , kupinos širdgėlos .
18007004	Eidamas gulti , klausiu : ‘ Kada atsikelsiu ? ’ Bet naktis ilga , ir ligi aušros aš neramiai vartausi .
18007005	Mano kūną dengia kirmėlės ir purvas , mano oda pleišėja ir pūliuoja .
18007006	Mano dienos eiklesnės už audėjo šaudyklę , be vilties jos skuba prie savo galo .
18007007	Neužmiršk , kad mano gyvenimas tik vėjas ; niekada daugiau neberegėsiu laimės .
18007008	Akis , stebinti mane , nebematys manęs ; tavo akys ieškos manęs , bet manęs jau nebebus .
18007009	Kaip debesis pamažu nyksta ir praeina , taip žengiantis žemyn į Šeolą niekada nebegrįžta .
18007010	Į savo buveinę jis nebesugrįš , jo namai daugiau jo nebepažins .
18007011	Todėl negaliu leisti savo lūpoms tylėti ; kalbėsiu dvasios skausme , skųsiuosi gyvasties kartėlyje .
18007012	Argi aš jūra ar jūros pabaisa , kad tu pastatei prie manęs sargybą ?
18007013	Kai pagalvoju : ‘ Mano lova mane paguos , mano guolis pasidalys su manimi skausmu ’ , —
18007014	tu gąsdini mane sapnais ir siaubą man keli regėjimais ,
18007015	idant rinkčiausi pasmaugimą ir mirtį negu šiuos griaučius .
18007016	Daugiau nebegaliu ! Amžinai negyvensiu ! Tad pasitrauk nuo manęs , nes mano dienos tik ūkanos .
18007017	Kas tas žmogus , kad jį taip aukštini ? Kodėl kreipi į jį dėmesį !
18007018	Kasdien jį lankai , kiekvieną akimirką jį bandai !
18007019	Kiek ilgai nenuleisi akių nuo manęs ir neatstosi , kol nurysiu seiles ?
18007020	Jei ir nusidėjau , tai ką padariau tau , žmogaus sarge ? Kodėl pavertei mane savo taikiniu ? Kodėl tapau tau našta ?
18007021	Kodėl neatleidi mano nusižengimo ir nepanaikini mano kaltės ? Juk netrukus gulėsiu dulkėse ; ieškosi manęs , bet manęs jau nebebus “ .
18008001	Tada Bildadas Šuachas atsakydamas tarė :
18008002	„ Kiek ilgai tu dar šitaip kalbėsi ? Žodžiai iš tavo lūpų — tarsi smarki vėtra !
18008003	Argi Dievas iškraipys teisėtvarką ? Argi Visagalis iškraipys teisumą ?
18008004	Kai tavo vaikai jam nusidėjo , jis atlygino jiems už jų kaltę .
18008005	Kai tu ieškosi Dievo ir maldausi Visagalį ,
18008006	jeigu būsi be priekaištų ir doras , jis tikrai tavimi pasirūpins ir atstatys teisėtą tavo namų židinį .
18008007	Tavo pirmykštė būklė atrodys kaip niekas , nes ateityje tu labai praturtėsi .
18008008	Paklausk senosios kartos ir apsvarstyk protėvių patirtį .
18008009	Juk mes patys — lyg vakar užgimę ir nieko nežinome . Mūsų dienos žemėje — tik šešėlis !
18008010	Argi jie tavęs nepamokys , nepapasakos ir netars žodžių iš širdies ?
18008011	Argi papirusas gali augti ten , kur nėra pelkių ? Argi nendrės gali žaliuoti ten , kur nėra vandens ?
18008012	Būdamos žalios ir dar nekirstos , jos vysta greičiau už kitus augalus .
18008013	Toks likimas visų , kurie užmiršta Dievą ; bedievio žmogaus viltis virsta niekais .
18008014	Tik voratinklio siūlas — jo viltis , voratinklis — jo pasitikėjimas .
18008015	Jis remsis savo namais , bet jie nepalaikys ; laikysis į juos įsikibęs , bet jie neišliks .
18008016	Nedorėlis klesti saulėje , jo atžalos dygsta visame sode .
18008017	Jo šaknys apsiveja aplink akmenų krūvą , jis gyvena tarp akmenų .
18008018	Kai jis išraunamas iš savo vietos , ši nenori pažinti jo , sakydama : ‘ Niekada nemačiau tavęs ! ’
18008019	Tikėk manimi , toks jo kelio džiaugsmas , o iš žemės išaugs dar kiti .
18008020	Tikėk manimi , Dievas nei atmes dorą žmogų , nei išties ranką nedorėliams .
18008021	Juokas vėl pripildys tavo burną , ir džiugesio šauksmai bus tavo lūpose .
18008022	Tavo priešai bus apvilkti gėda , nedorėlių palapinė pradings “ .
18009001	Tada Jobas atsakydamas tarė :
18009002	„ Taip , aš žinau , kad taip yra . Bet kaip žmogus gali būti teisus Dievo akivaizdoje ?
18009003	Jei kas užsispirtų stoti su juo į teismą , negalėtų atsakyti į vieną kaltinimą iš tūkstančio .
18009004	Jis išmintingos širdies , galingos jėgos ; kas kada nors jam priešinosi ir išliko sveikas ?
18009005	Jis perkelia kalnus jiems nežinant , nuverčia juos , kai supyksta ;
18009006	pajudina iš vietos žemę , ir jos stulpai sudreba .
18009007	Jis sako saulei : ‘ Netekėk ! ’ ir žvaigždėms : ‘ Nešvieskite ! ’
18009008	Jis vienas padėjo dangaus skliautą į vietą ir žengia jūros bangomis .
18009009	Jis padarė Grįžulo Ratus ir Šienpjovius , Sietyną ir Pietų skliauto žvaigždynus .
18009010	Jis įvykdo didžius darbus — suprasti jų neįmanoma , — daugiau nuostabių darbų , negu žmogus gali suskaičiuoti .
18009011	Štai jis eina pro šalį , bet aš jo nematau ; jis pražingsniuoja , bet aš jo nepajuntu .
18009012	Tikėk manimi , jis atima , bet kas gali jam uždrausti ? Niekas negali jo klausti : ‘ Ką tu darai ? ’
18009013	Dievas neslopina savo pykčio ; po juo sukniubus Rahabo kariauna .
18009014	Tad kaip aš galiu jam atsakyti ar žodžiais priešgyniauti ?
18009015	Nors ir esu teisus , negaliu jam atsakyti ; aš maldaučiau savo teisėją pasigailėjimo .
18009016	Jeigu kreipčiausi į jį , ir jis teiktųsi atsakyti , netikiu , kad klausytųsi mano žodžių .
18009017	Juk jis plėšo audra mane ir mano žaizdas daugina be priežasties .
18009018	Atsikvėpti man neleidžia , sotina mane kartėliu .
18009019	Jeigu tai jėgų bandymas , tai Dievas sako : ‘ Štai aš ! ’ Jei tai teismo reikalas , tai kas gali pašaukti jį stoti į teismą ?
18009020	Nors ir esu nekaltas , mano lūpos pasmerktų mane ; nors esu be priekaištų , jis parodytų mano ydas .
18009021	Esu be priekaištų ? To nebežinau nė pats ; aš nebenoriu gyventi !
18009022	Tai viena ir tas pat ! Užtat ir sakau : ‘ Abu — ir nekaltą , ir kaltą — jis sunaikina ! ’
18009023	Nelaimei staiga atnešus žūtį , jis tyčiojasi iš nekaltojo negandos .
18009024	Žemė atiduota nedorėliams į rankas ; jis uždengia teisėjų veidus . Jei tai ne jis , tai kas ?
18009025	Mano dienos eiklesnės už bėgiką ; jos prabėga ir neatneša man laimės .
18009026	Jos praskuba kaip nendrinės valtelės , kaip erelis , leisdamasis žemyn ant grobio .
18009027	Jei sakau : ‘ Užmiršiu savo skundą , atsikratysiu liūdno veido ir būsiu linksmas ’ , —
18009028	darosi baisu dėl visos mano kančios , nes žinau , kad tu manęs neišteisinsi .
18009029	Jeigu turiu būti laikomas kaltas , tai kam veltui stengtis ?
18009030	Jei net apsiplaučiau sniegu ir nusivalyčiau rankas šarmu ,
18009031	tu taip panardintumei mane į purvus , kad net mano drabužiai manęs bjaurėtųsi .
18009032	Juk jis nėra mirtingasis , panašus į mane , kad galėčiau jam atsakyti ar stoti kartu į teismą !
18009033	O , kad būtų taikintojas tarp mūsų ir uždėtų savo ranką ant mudviejų !
18009034	Tenuima nuo manęs savo rykštę , tenegąsdina manęs daugiau jo baimė .
18009035	Tada kalbėčiau jo nebijodamas , nes žinau , kad toks nesu .
18010001	Aš nebenoriu gyventi ! Viešai išliesiu savo skundą , išsakysiu savo širdies kartėlį .
18010002	Sakysiu Dievui : ‘ Nepasmerk manęs ; pasakyk , kuo mane kaltini .
18010003	Argi tau atrodo gera engti , niekinti savo rankų darbą ir šypsotis nedorėlių užmojams ?
18010004	Nejau tavo akys kūniškos ? Argi ir tu matai taip , kaip mato žmonės ?
18010005	Argi tavo dienos — kaip dienos mirtingųjų ir tavo metai — kaip žmogaus metai ,
18010006	kad ieškai mano kaltės ir tyrinėji mano nuodėmę ,
18010007	nors žinai , kad aš nesu kaltas ir nėra kam išgelbėti mane iš tavo rankų ?
18010008	Tavo rankos sukūrė ir padarė mane , o dabar tu apsisuki ir naikini .
18010009	O , atsimink , kad sukūrei mane iš molio ! Nejau vėl paversi mane dulkėmis ?
18010010	Argi neišpylei manęs kaip pieno ir nesurauginai kaip sūrio ?
18010011	Aprengei mane oda ir kūnu , suaudei mane iš kaulų ir gyslų .
18010012	Suteikei man gyvybę ir ištikimą meilę , rūpestingai saugojai kiekvieną mano kvėptelėjimą .
18010013	Ir vis dėlto slėpei šiuos dalykus savo širdyje ; žinau , kad turėjai tai mintyje !
18010014	Jeigu nusidėčiau , tu mane seki , ir kaltės neatleidi .
18010015	Jeigu esu kaltas , vargas man ! Jeigu teisus , nedrįstu galvos pakelti , nes esu apimtas gėdos , apsvaigęs nuo skausmo .
18010016	Medžioji mane tarsi drąsus liūtas , vis puoli ir puoli mane savo žygiais .
18010017	Vis puoli ir puoli mane iš naujo , vis labiau ir labiau pyksti ant manęs , vedi prieš mane vis naujus būrius .
18010018	Tad kam išvedei mane iš įsčių ? Verčiau būčiau miręs , kol dar jokia akis nebuvo manęs mačiusi ,
18010019	ir likčiau tarsi nebuvęs , perkeltas iš įsčių tiesiai į kapą .
18010020	Argi ne maža tau mano gyvenimo dienų ? Atstok nuo manęs , kad galėčiau rasti truputį paguodos ,
18010021	prieš negrįžtamai išeidamas į tamsos ir niūrumo šalį ,
18010022	į tamsią sąmyšio šalį , kurios šviesa tarsi tamsa ’ “ .
18011001	Tada Cofaras Naamatietis atsakydamas tarė :
18011002	„ Argi žodžių tvanas turėtų likti be atsakymo ? Nejau plepus vyras turėtų būti teisus ?
18011003	Argi tavo tauškalai turėtų mus nutildyti ? Nejau tau tyčiojantis nebus kam tavęs sugėdinti ?
18011004	Juk tu sakai : ‘ Mano mokymas tyras , aš buvau nekaltas Dievo akyse ! ’
18011005	Bet jei Dievas prakalbėtų , jis pats atvertų tau savo lūpas
18011006	ir apsakytų tau savo išminties paslaptis ! Juk išmintis yra daugeriopa ! Tad žinok , kad Dievas iš tavęs mažiau reikalauja , negu verta tavo kaltė .
18011007	Argi gali suvokti Dievo paslaptį ? Argi gali išžvalgyti Visagalio gelmes ?
18011008	Jos gilesnės už dangų , ir ką tu gali padaryti ? Jos gilesnės už Šeolą , ir ką tu sužinosi ?
18011009	Jos nusidriekusios ilgiau už žemę ir plačiau už jūrą .
18011010	Jeigu jis praeina ar uždaro į kalėjimą , ar pašaukia į teismą , tai kas gali jį sulaikyti ?
18011011	Juk jis žino , kas yra veidmainiai , ir mato nedorybę . Tad nejau jos neatpažintų ?
18011012	Argi kvailas žmogus įgis supratimo , o laukinė asilė pagimdys žmogų ?
18011013	Jei širdį kreipsi teisingai , tai savo rankas tiesi jo link .
18011014	Jei tavyje slypi nedorybė , pašalink ją ir neleisk neteisybei gyventi tavo palapinėje .
18011015	Iš tikrųjų tada pakelsi savo veidą be dėmės , būsi saugus ir nebebijosi .
18011016	Tada užmirši savo vargus arba prisiminsi juos kaip nuslūgusius vandenis .
18011017	Tavo gyvenimas bus šviesesnis už vidurdienį , o tamsiausios gyvenimo valandos švies kaip aušra .
18011018	Tu jausiesi saugus , nes turėsi vilties ; Dievas saugos tave , ir tu saugiai ilsėsiesi .
18011019	Gulsiesi , ir nebus tau ko bijoti , daugelis stengsis tau įtikti .
18011020	O nedorųjų akys apsiblaus , kelio išsigelbėti jie rasti nepajėgs . Jų vienintelė viltis — laukti mirties “ .
18012001	Tada Jobas atsakydamas tarė :
18012002	„ Iš tikrųjų jūs ypatingi žmonės , ir išmintis mirs jums numirus !
18012003	Bet ir aš kaip jūs turiu smegenis ; nesu už jus menkesnis . Bet tiek to , kas to nežino ?
18012004	Tapau pajuoka savo bičiuliams . ‘ Tas , kurį Dievas išklauso , kai jo šaukiasi , yra teisus ir be priekaištų žmogus ’ , — tai pajuoka .
18012005	Savimi patenkintieji niekina nelaimę ; ji ištinka tuos , kurių kojos dreba .
18012006	Plėšikų palapinėse ramu , saugiai gyvena tie , kurie Dievą pykdo , tarsi laikytų Dievą savo rankose .
18012007	Tačiau paklausk gyvulių , ir jie tave pamokys , padangių paukščių , ir jie tau pasakys .
18012008	Paklausk žemės augalų , ir jie tave pamokys , jūros žuvų , ir jos tau paaiškins .
18012009	Kas iš jų visų nežino , kad VIEŠPATIES ranka tai padarė ?
18012010	Jo rankoje visų gyvūnų gyvastis ir kiekvieno žmogaus gyvybės alsavimas .
18012011	Ar ne ausis svarsto žodžius , kaip gomurys ragauja maistą ?
18012012	Ar ne išmintį slepia žili plaukai , o ilgas amžius — supratimą ?
18012013	Dievo yra išmintis ir galybė , jam priklauso patarimas ir supratimas .
18012014	Kai jis nugriauna , kas gali atstatyti ? Kai jis žmogų įkalina , kas gali jį išlaisvinti ?
18012015	Kai sulaiko vandenis , ištinka sausra , kai pasiunčia juos , jie aptvindo žemę .
18012016	Jo yra jėga ir išmintis ; jis valdo ir tą , kuris klysta , ir tą , kuris klaidina .
18012017	Patarėjus paleidžia eiti basomis , o teisėjus išveda iš proto .
18012018	Jis atpalaiduoja karalių varžtus ir diržu suveržia jiems strėnas .
18012019	Kunigus paleidžia eiti basomis , o galinguosius sunaikina .
18012020	Patikimiems vyrams atima žadą , o seniūnams — sveiką protą .
18012021	Didžiūnams užkaria gėdą , o stipruoliams nujuosia diržus .
18012022	Atskleidžia tamsybių gelmes , apšviečia mirusiųjų buveinės tamsą .
18012023	Išaukština tautas , o paskui jas sunaikina , išaugina tautas , o paskui jas palieka .
18012024	Žemės valdovams atima protą ir palieka juos klajoti tyruose be kelio .
18012025	Jie grabaliojasi tamsoje be šviesos , į visas puses svirduliuodami tarsi girti .
18013001	Taip , savo akimis visa tai mačiau , savo ausimis tai girdėjau ir suvokiau .
18013002	Ką jūs žinote , tai ir aš žinau . Nesu už jus menkesnis .
18013003	Vis dėlto kalbėsiu Visagaliui , — aš noriu ginti savo bylą Dievo akivaizdoje .
18013004	O jūs drabstotės melu , visi jūs — netikę gydytojai !
18013005	O , kad jūs iš viso tylėtumėte , tai būtumėte išmintingi !
18013006	Tad išgirskite mano bylą , išklausykit priekaištus iš mano lūpų .
18013007	Argi gindami Dievą jūs meluosite , dangstysitės apgaulėmis ?
18013008	Argi būsite jam šališki ir stosite byloje už Dievą ?
18013009	Argi išeis jums į gera , kai būsite ištirti ? Nejau galite jį apgauti , kaip žmogus apgauna žmogų ?
18013010	Jis tikrai jus išbars , jeigu savo širdyje esate jam šališki .
18013011	Argi jo didybė jūsų negąsdins ir jo baimė jūsų neapims ?
18013012	Jūsų pamokymai — kaip pelenai , o jūsų gynyba — molio skydas .
18013013	Tad patylėkite , išsakysiu , ką galvoju . Nesvarbu , kas man atsitiks .
18013014	Įsikandęs dantyse nešiu savo kūną ir ant delno pasidėsiu gyvastį .
18013015	Nors jis ir gali mane užmušti , pasitikiu juo ; prieš jį ginsiu savo kelius .
18013016	Aš būsiu Dievo akivaizdoje , ir jis mane išgelbės , nes nedoras žmogus nedrįstų stoti priešais Dievą .
18013017	Tad dėkitės į širdį mano žodžius , tebūna jūsų ausyse tai , ką pasakiau .
18013018	Štai parengiau savo bylą ir žinau , kad būsiu išteisintas .
18013019	Kas nori stoti į teismą prieš mane ? Sutinku iš anksto būti nutildytas ir mirti !
18013020	Tik suteik man du dalykus , tuomet nesislėpsiu nuo tavo veido :
18013021	atitolink savo ranką nuo manęs ir neleisk , kad tavęs išsigąsčiau .
18013022	Tada šauk , ir aš atsakysiu , arba leisk man pirmam kalbėti ir man atsakyk .
18013023	Kiek mano kalčių ir nuodėmių ? Parodyk man mano nusižengimą ir mano nuodėmę .
18013024	Kodėl slepi savo veidą ir elgiesi su manimi kaip su priešu ?
18013025	Nejau nori gąsdinti vėjo blaškomą lapą ir pulti vieną sausą šiaudą ?
18013026	Juk meti man karčius kaltinimus ir baudi mane už jaunystės kaltes .
18013027	Mano kojas įdėjai į šiekštą , stebi visus mano takus ir seki mano pėdsakais .
18013028	Žmogus sudūlėja kaip puvėsis , kaip kandžių suėstas drabužis .
18014001	Žmogus , gimęs iš moters , gyvena trumpai , bet turi daug vargo ,
18014002	pražysta kaip gėlė ir nuvysta , praskuba tarsi šešėlis ir nesustoja .
18014003	Vis dėlto į tokį įsmeigi savo akis ir kvieti teistis su tavimi !
18014004	Kas gali padaryti švarų daiktą iš nešvaraus ? Niekas negali .
18014005	Iš tikrųjų jo dienos suskaitytos , tu žinai jo mėnesių skaičių ir nustatei ribas , kurių peržengti jis negali .
18014006	Nusigręžk nuo jo , kad jis pailsėtų , kol tarsi samdinys baigs dienos darbą !
18014007	Juk medis turi vilties : nukirstas jis vėl ataugs , ir atžalų jam netrūks .
18014008	Nors jo šaknys žemėje pasensta , ir jo kelmas trūnija dulkėse ,
18014009	vandens kvapo paliestas jis atžels ir išskleis šakas kaip sodinukas .
18014010	Bet kai žmogus miršta , jis tampa bejėgis ; kai mirtingasis atsikvepia paskutinį kartą , kur jis tada ?
18014011	Kaip vanduo išgaruoja iš ežero , kaip upė nusenka ir išdžiūsta ,
18014012	taip žmogus atgula ir daugiau nebesikelia . Jis pabus tik kai dangaus nebebus ; tik tada jis bus pažadintas iš miego .
18014013	O , kad paslėptum mane Šeole , apsaugotum , kol praeis tavo įniršis , nustatytum laiką ir atmintum mane !
18014014	Kai žmogus numiršta , ar bus jis vėl gyvas ? Per visas savo sunkios tarnybos dienas laukčiau , kol ateis kas manęs paleisti .
18014015	Tu pašauktumei , o aš tau atsakyčiau , ir tu ilgėtumeisi savo rankų kūrinio .
18014016	Juk tada mano žingsnių nebeskaičiuotum , nebekreiptum akių į mano nuodėmę .
18014017	Mano nusižengimas būtų užantspauduotas maiše , tu uždengtumei mano kaltę .
18014018	Deja ! Kaip kalnas ilgainiui suyra ir sutrupa , kaip uola pajuda iš savo vietos ,
18014019	kaip vanduo išgraužia akmenis , kaip staigi liūtis išplauna dirvos žemę , taip tu sunaikini žmogaus viltį .
18014020	Įveiki jį amžinai , ir jis miršta , pakeiti jo veidą ir išsiunti .
18014021	Jo vaikai pasiekia garbę , o jis to nežino ; jie išgėdinti , o jis to nepastebi .
18014022	Tik savo paties kūno skausmą jis jaučia ir tik savęs gedi “ .
18015001	Tada Elifazas Temanas atsakydamas tarė :
18015002	„ Argi išmintingas žmogus turėtų atsakyti vėjų kalba ir prisipildyti rytų vėjo ?
18015003	Argi jis turėtų įrodinėti tauškalais , jokios vertės neturinčiais žodžiais ?
18015004	Tu net Dievo baimę atmeti ir nuo maldos Dievui susilaikai .
18015005	Tavo kaltė pamoko tavo burną , užtat tu ir renkiesi suktą kalbą .
18015006	Ne aš , bet tavo paties burna tave pasmerkia , tavo lūpos prieš tave liudija .
18015007	Argi tu žmonijos pirmagimis ? Nejau buvai sukurtas anksčiau už kalvas ?
18015008	Argi klauseisi Dievo taryboje ? Nejau vien sau priskiri išmintį ?
18015009	Ką tu žinai , ko mes nežinome , arba ką supranti , kas mums neaišku ?
18015010	Mūsų pusėje — seni žilagalviai vyrai , kur kas senesni už tavo tėvą .
18015011	Argi tau per maža Dievo paguodos — žodžio , kad jis švelniai su tavimi elgiasi ?
18015012	Kas atėmė iš tavęs širdį , kodėl apsiblausė tavo akys ,
18015013	kad atgręži savo dvasią prieš Dievą ir leidi sau taip šnekėti ?
18015014	Kas tas mirtingasis , kad galėtų būti švarus , ar gimusis iš moters , kad galėtų būti teisus Dievo akyse ?
18015015	Dievas nepasitiki net savo šventaisiais , net dangus jam atrodo nešvarus .
18015016	Tad ką ir sakyti apie tą nepakenčiamą ir pagedusį žmogų , geriantį nedorybes kaip vandenį !
18015017	Aš tau parodysiu , jei manęs klausysiesi , ir paaiškinsiu tau , ką mačiau .
18015018	Išminčiai mane išmokė , o jie buvo ištikimi savo protėviams ,
18015019	kuriems vieniems Dievas davė šį kraštą ; jokie svetimšaliai tarp jų nesimaišė .
18015020	Nedoras žmogus raitosi kančioje per visas savo dienas . Engėjui skirti metai suskaičiuoti .
18015021	Siaubo klyksmas aidi jo ausyse ; ramybės metu užklumpa jį plėšikai .
18015022	Vilties sugrįžti iš tamsybės jis neturi ; kalavijas įžūliai žiūri jam į akis .
18015023	Jis bastosi , ieškodamas duonos , klausinėdamas : ‘ Kur ji ? ’ Jis žino , kad tamsybės diena jam parengta .
18015024	Nerimas ir skausmas jam kelia baimę , pribloškia kaip karalių , pasirengusį mūšiui .
18015025	Juk jis kėlė ranką prieš Dievą ir drįso įžeisti Visagalį ,
18015026	įžūliai jį puldamas su savo stambiu gaubtu skydu .
18015027	Aptukęs jo veidas , nuo lašinių išsipūtęs juosmuo .
18015028	Jis gyvens sugriautuose miestuose , namuose , kuriuose niekas nebegyvens , nes jiems skirta tapti griuvėsių krūvomis .
18015029	Turtingas jis nebus ; jo turtai neišliks , nes jis neįleis šaknų į žemę .
18015030	Nuo mirties tamsybės jis nepabėgs , bus kaip medis , kurio atžalas nusvilins liepsna ; jis mirs nuo Dievo burnos kvėptelėjimo .
18015031	Tenepasitiki jis tuščiais įsikalbėjimais apgaudinėdamas save , nes tuščia apgaulė bus jo atlygis .
18015032	Nuvys jis pirma laiko , ir jo šakos daugiau nebesužaliuos .
18015033	Nubarstys jis savo neprinokusias vynuoges tarsi vynmedis ir numes savo žiedus tarsi alyvmedis .
18015034	Juk nedorųjų giminė nėra vaisinga , ir ugnis suryja kyšininkų palapines .
18015035	Juk jie sumano kėslus , gimdo pikta , o jų širdis rengia apgaulę “ .
18016001	O Jobas atsakydamas tarė :
18016002	„ Kiek dažnai tokių dalykų aš girdėjau ! Visi jūs — apgailėtini guodėjai !
18016003	Argi nebus galo tuštiems žodžiams ? Kokia liga verčia tave taip gintis ?
18016004	Ir aš galėčiau kalbėti kaip jūs , jei būtumėte mano vietoje . Galėčiau jus priblokšti žodžiais ir palinguoti galva iš užuojautos .
18016005	Galėčiau jus padrąsinti žodžiais , ir mano lūpų paguoda palengvintų jūsų skausmą .
18016006	Nuo kalbų mano skausmas nepalengvėja , o jeigu tylėčiau , ar bent kiek jis palengvėtų ?
18016007	Iš tikrųjų nuvargino mane Dievas , nusiaubė visus manuosius .
18016008	Mano odą jis ištiko raukšlėmis , jos tarsi liudytojai prieš mane ; mano liesumas ateina kaip liudytojas ir liudija prieš mane .
18016009	Įpykęs jis mane drasko ir persekioja , dantį ant manęs griežia ; piktai akimis mane varsto mano priešininkas .
18016010	Išsižioję spokso į mane žmonės , tyčiodamiesi kerta man į žandą ir būriuojasi , norėdami mane užpulti .
18016011	Dievas atiduoda mane neteisiam žmogui , sviedžia nedoriesiems į nagus .
18016012	Gyvenau ramybėje , kol jis manęs nesugurino ; nutvėręs už sprando , sutrupino į gabalus , pasidėjo mane kaip taikinį
18016013	ir leidžia į mane strėles iš visų pusių . Perduria mano inkstus ir nerodo pasigailėjimo , o mano tulžį išlaisto žemėje .
18016014	Žeidžia mane žaizda prie žaizdos , puola mane kaip galiūnas .
18016015	Užsivilkau ašutinę ant kūno , sėdžiu čia dulkėse nugalėtas .
18016016	Mano veidas paraudo nuo ašarų , pajuodo mano akių vokai ,
18016017	nors pikto nėra mano rankose ir mano malda Dievui yra nuoširdi .
18016018	O , žeme , neuždenk mano kraujo , teneranda ramios vietos mano šauksmas !
18016019	Štai net dabar mano liudytojas yra danguje ; tas , kuris laiduoja už mane , yra aukštybėse .
18016020	Mano bičiuliai mane niekina ; mano akys lieja ašaras Dievui .
18016021	Tebūna jis žmogaus ir Dievo , kaip žmogaus ir jo bičiulio , teisėju .
18016022	Juk dar praeis keletas metų , ir aš nueisiu keliu , kuriuo nebegrįžtama .
18017001	Mano jėgos palaužtos , mano dienos baigiasi , manęs laukia kapas !
18017002	Iš tikrųjų tik pajuoka lydi mane , mano akys naktį praleidžia kartėlyje .
18017003	Laiduok sau pats už mane , nes kas kitas paduos man ranką ?
18017004	Tu taip užsklendei jų širdis , kad jie nebegali galvoti , todėl neleisk jiems manęs nugalėti .
18017005	Žmogus kviečiasi bičiulius į vaišes , tuo tarpu jo vaikų akys aptemusios nuo bado !
18017006	Jis padarė mane priežodžiu žmonėms , esu tarsi žmogus , kuriam spjaudoma į veidą .
18017007	Man akys aptemo nuo širdgėlos , visi mano sąnariai — tarsi šešėliai .
18017008	Dorus žmones tai stebina . Nekaltasis piktinasi nedorėliu ,
18017009	tačiau teisusis laikosi savo kelio ; žmogus švariomis rankomis vis stiprėja .
18017010	Tad eikite šen , jūs visi , vėl pulkite mane . Išmintingo žmogaus tarp jūsų nerasiu nė vieno !
18017011	Baigėsi mano dienos , subiro mano svajonės , nutrauktos mano širdies stygos .
18017012	Tokie žmonės sako , kad naktis — tai diena . ‘ Šviesa , — sako jie , — netoli tamsos ! ’
18017013	Jei turiu laikyti Šeolą savo buveine , jei klojuosi guolį tamsybėje ,
18017014	jei sakau kapui : ‘ Tu mano tėvas ! ’ ir kirmėlėms : ‘ Jūs mano motina ! Mano sesuo ! ’ —
18017015	tai kur mano viltis ? Ar mato kas mano viltį ?
18017016	Ar nužengs ji į Šeolą ? Ar nužengsime drauge į dulkes ? “
18018001	Tada Bildadas Šuachas atsakydamas tarė :
18018002	„ Kiek ilgai tu ieškosi žodžių ? Leisk pailsėti liežuviui , ir tada mes kalbėsime .
18018003	Kodėl žiūri į mus kaip į galvijus ? Kodėl mes kvaili tavo akyse ?
18018004	Savo pykčiu tik save žaloji : argi žemės darna dėl tavęs bus suardyta , ar uola bus perkelta iš savo vietos ?
18018005	Iš tikrųjų nedorėlio šviesa užgesinta , ir jo ugnies liepsna nebešviečia .
18018006	Šviesa jo palapinėje aptemusi , ir žibintas virš jo galvos užgesintas .
18018007	Jo platūs žingsniai susiaurėję , jam kiša koją jo paties kėslai .
18018008	Savo paties kojomis jis patenka į vilkduobę , užžengia ant spąstų .
18018009	Spąstai sučiumpa jį už kojos , kilpa jį pagauna .
18018010	Kilpa jam paslėpta žemėje , spąstai — ant tako .
18018011	Iš visų pusių jį gąsdina baidyklės , vejasi iš paskos .
18018012	Alkis atima jam jėgas , nelaimė stovi šalia ir laukia .
18018013	Liga naikina jo odą , mirties pirmagimis maitinasi jo sąnariais .
18018014	Mirtis paima jį iš palapinės , kur gyveno saugus , ir nutempia pas siaubo karalių .
18018015	Dabar bet kas gali gyventi jo palapinėje ; siera išbarstoma tavo buveinėje .
18018016	Apačioje jam padžiūva šaknys , viršuje nuvysta jo šakos .
18018017	Visų užmirštas jis žemėje ; niekas daugiau nebeatsimena , kad jo būta .
18018018	Išvarytas jis iš šviesos į tamsybę , išvytas iš gyvųjų pasaulio .
18018019	Be sūnaus , be vaikaičio savo tautoje , nei išlikusio gyvo nė vieno jo buveinėje .
18018020	Vakarų šalių gyventojai baisisi jo likimu , rytiečius apima siaubas .
18018021	Tikrai tokios nedoro žmogaus buveinės , tokia vieta žmogaus , kuris nepažįsta Dievo “ .
18019001	O Jobas atsakydamas tarė :
18019002	„ Kiek ilgai mane kankinsite ir skaudinsite savo žodžiais ?
18019003	Jau dešimtą kartą užgauliojate mane ; argi ne gėda jums mane skaudinti ?
18019004	Net jei tikrai būčiau suklydęs , mano klaida lieka su manimi .
18019005	Jei iš tikrųjų didžiuojatės prieš mane ir prikaišiojate man dėl mano nelaimės ,
18019006	žinokite , kad Dievas su manimi neteisingai pasielgė ir užmetė ant manęs savo kilpą .
18019007	Net kai šaukiu : ‘ Smurtas ! ’ — nėra , kas atsakytų ; net kai rėkiu , nėra , kas su manimi teisingai elgtųsi .
18019008	Jis taip užtvėrė man kelią , kad negaliu praeiti , ir apgaubė mano taką tamsybe .
18019009	Jis nuvilko nuo manęs mano garbę ir nuėmė vainiką man nuo galvos .
18019010	Jis triuškina mane iš visų pusių , išrovęs mano viltį kaip medį .
18019011	Jis supyko ant manęs ir įniršo ; laiko mane vienu savo priešininkų .
18019012	Būriai jo karių vieningai artinasi , darosi kelią mane užpulti ir statosi stovyklą aplink mano palapinę .
18019013	Nuo manęs jis atitolino mano brolius , visiškai atšalo man mano pažįstami .
18019014	Mano giminaičiai ir artimi draugai manimi nesirūpina .
18019015	Svečiai , viešėdavę mano namuose , mane pamiršo ; mano tarnaitės laiko mane svetimu , tapau svetimšaliu jų akyse .
18019016	Kai šaukiu savo tarną , jis neatsiliepia , nors ir nuoširdžiai prašau .
18019017	Mano žmona bjaurisi mano kvapu ; mano broliams darosi bloga nuo mano smarvės .
18019018	Net paaugliai iš manęs tyčiojasi ; kai atsistoju , jie šaiposi iš manęs .
18019019	Mano artimiausi bičiuliai šlykštisi manimi ; tie , kuriuos mylėjau , atsuko man nugaras .
18019020	Vien oda ir kaulai liko iš manęs , vos vos išsigelbėjau .
18019021	Pasigailėkite manęs ! Pasigailėkite manęs , mano bičiuliai , nes mane ištiko Dievo ranka !
18019022	Kodėl turite mane persekioti , kaip daro Dievas ? Nejau jums dar negana mane kankinti ?
18019023	O , kad mano žodžiai būtų užrašyti ! O , kad jie būtų surašyti į knygą !
18019024	O , kad geležies plaktuku ir švinu jie būtų amžinai iškalti ant uolos !
18019025	Juk aš žinau , kad mano Atpirkėjas gyvas ; galų gale jis pakils kaip liudytojas žemėje .
18019026	Net kai liga jau bus suėdusi mano odą , savo kūnu matysiu Dievą .
18019027	Matysiu jį savo , o ne kieno kito akimis ! To trokšta širdis mano krūtinėje !
18019028	Klausiate savęs : ‘ Kaip galime labiausiai jį priblokšti ? ’ ir sakote : ‘ Jame glūdi nelaimės šaknys ! ’
18019029	Tad patys bijokitės kalavijo , nes pyktis nusipelno kalavijo bausmės , idant žinotumėte , jog yra kam teisti “ .
18020001	Tada Cofaras Naamatietis atsakydamas tarė :
18020002	„ Mano mintys verčia į tai atsakyti , todėl tiesiog nekantrauju .
18020003	Girdžiu priekaištą , kuris mane užgauna , bet žinau , kaip tau atsakyti .
18020004	Argi nežinai , jog nuo senovės , nuo to laiko , kai žemėje buvo sukurtas žmogus ,
18020005	nedorėlių laimė trumpa ir nusidėjėlių džiaugsmas — tik akimirka ?
18020006	Net jeigu ūgiu dangų pasiektų ir galva debesis liestų ,
18020007	jis pražus amžinai kaip dulkės . Tie , kurie jį pažinojo , klaus : ‘ Kur jis dabar ? ’
18020008	Kaip sapnas išnyks nedorėlis , ir jo neberasi , jis bus nuvytas kaip nakties regėjimas .
18020009	Akis , kuri jį matydavo , daugiau jo nebematys , niekada nebeišvys jo savo buveinėje .
18020010	Vargšams atsiteisti turės jo sūnūs , jų rankos sugrąžins jo turtus .
18020011	Jo kaulai , kadaise pilni jaunystės jėgų , atguls su juo į dulkes .
18020012	Nors blogis jam saldus , nors jis ir laiko jį paslėpęs po liežuviu ,
18020013	nors ir nenori jo atsisakyti ir visa laiko savo burnoje ,
18020014	maistas jo pilve keičiasi ir pavirsta angių tulžimi .
18020015	Turtus nedorėlis prarijo ir vėl išvemia ; Dievas priverčia juos išvemti iš pilvo .
18020016	Angių nuodus nedorėlis čiulpia , ir gyvatės geluonis jį gelia .
18020017	Ne jam matyti aliejaus upes , medumi ir pienu tekančius srautus .
18020018	Jis turės grąžinti savo triūso vaisius , jų neparagavęs ; savo verslo pelnu jis nepasinaudos .
18020019	Juk jis engdavo ir blogai elgdavosi su vargšais , užgrobdavo namus , kurių nebuvo statęs .
18020020	Nors jis buvo gobšus be soties , turtais savęs neišgelbės .
18020021	Kadangi niekas neišvengė jo gobšumo , jo laimė neišsilaikys .
18020022	Kai tik turės visko , ko nori , užklups jį skurdas , apniks visokios nelaimės .
18020023	Tevalgo jis viską , ką tik nori ! Dievas siunčia jam savo pykčio liepsnas , leidžia į jį strėlių lietų .
18020024	Bėgdamas nuo geležies kalavijo , jis bus pervertas strėlės smaigalio .
18020025	Iš jo nugaros kyšo strėlė , blizgantis strėlės smaigalys pervėrė tulžį . Apims jį siaubas ,
18020026	visiška tamsybė jo laukia , žmogaus neįžiebta ugnis jį praris .
18020027	Dangus atidengs jo kaltę , ir žemė prieš jį stosis piestu .
18020028	Potvynis nuneš jo namus vandens srautais , kurie teka Dievo rūstybės dieną .
18020029	Tokia Dievo duota dalis nedoram žmogui , toks jam skirtas Dievo paveldas “ .
18021001	O Jobas atsakydamas tarė :
18021002	„ Dėkitės į širdį mano žodžius , ir tebūna tai jūsų paguoda man .
18021003	Man kalbant pakęskite mane , o kai pakalbėsiu , galėsite tyčiotis !
18021004	Argi mano skundas nukreiptas prieš žmogų ? Kodėl neturėčiau netekti kantrybės ?
18021005	Pažvelkite į mane ir apstulbkite , užsiimkite rankomis burnas !
18021006	Kai apie tai pagalvoju , išsigąstu ; drebulys apima mano kūną .
18021007	Kodėl nedorėliai ilgai gyvena , sulaukia žilos senatvės ir tampa galingi ?
18021008	Jų vaikai įsikuria jiems gyviems esant ir mato savo vaikų vaikus .
18021009	Jų namai saugūs , be baimės ; Dievo rykštė jų neištinka .
18021010	Jų jautis sėkmingai apvaisina , karvės neišsimeta ir atsiveda .
18021011	Savo mažylius jie siunčia bėgioti kaip avių kaimenę ; jų vaikai šoka ,
18021012	dainuoja , pritariant būgneliui su žvangučiais ir lyrai , linksminasi aidint fleitos garsams .
18021013	Nedorėliai užbaigia savo dienas gerovėje ir į Šeolą nužengia ramūs .
18021014	Dievui jie sako : ‘ Atstok nuo mūsų ! Mes nenorime tavo kelių pažinti .
18021015	Kas tas Visagalis , kad jam tarnautume ? Kokia mums nauda , jei melsimės jam ? ’
18021016	Argi jų gerovė iš tikrųjų nėra jų rankose ? Nedorėlių galvosena mane atstumia .
18021017	Ar dažnai atsitinka , kad nedorėlių žibintas būtų užgesintas , ar kad neganda juos ištiktų , arba supykęs Dievas juos kančia apdalytų ?
18021018	Ar dažnai jie būna kaip šiaudai vėjyje arba kaip vėtros nešami pelai ?
18021019	Sakote : ‘ Dievas savo bausmę jo sūnums tausoja ’ . Tebūna atmokėta jam pačiam , kad jis iš to pasimokytų !
18021020	Tepamato jo paties akys savo žūtį , tegeria jis pats Visagalio pykčio vaisius !
18021021	Juk kas jam rūpi jo namai po mirties , kai jo mėnesių skaičius bus pasibaigęs ?
18021022	Argi gali kas išminties pamokyti Dievą — tą , kuris teisia iš tokių aukštybių ?
18021023	Vienas žmogus miršta pilnas jėgų , visiškai ramus ir saugus ;
18021024	jo šlaunys aptekusios taukais , o kaulų smegenys sultingos .
18021025	Kitas žmogus miršta apkartusia siela , niekada neragavęs laimės .
18021026	Jiedu drauge atgula į dulkes , ir kirmėlės juos abu apninka .
18021027	O , gerai žinau , ką jūs mąstote ir kad ketinate mane įskaudinti !
18021028	Juk sakote : ‘ Kur to didiko namai ? Kur ta palapinė , kurioje gyveno nedorėlis ? ’
18021029	Argi niekad nesiteiravote keleivių ? Nejau netikite jų liudijimu ,
18021030	kad nedoras žmogus negandos dieną apsaugomas , o pykčio dieną išvaduojamas ?
18021031	Kas jį apkaltins į akis už jo elgesį , kas atmokės jam už jo darbus ?
18021032	Jis nunešamas į kapines , ir budima prie jo kapo .
18021033	Jam lengvas slėnio žvirgždas , tūkstančiai eina jo laidotuvių eisenoje .
18021034	Tad kaip mane paguosite savo tauškalais ? Jūsų atsakymai — tik melo likučiai “ .
18022001	Tada Elifazas Temanas atsakydamas tarė :
18022002	„ Argi gali žmogus būti Dievui naudingas ? Žinoma , išmintingas žmogus gali būti naudingas sau .
18022003	Ką Visagalis gauna , jei tu teisus ? Kokia jam nauda , jei tu gyveni be priekaištų ?
18022004	Argi jis dėl tavo pamaldumo tave kaltina ir stoja su tavimi į teismą ?
18022005	Argi ne dėl to , kad didelis tavo nedorumas , kad tavo nuodėmėms nėra galo ?
18022006	Juk tu neteisingai pasilaikydavai savo brolių užstatą , apnuogindavai juos , nuvilkdavai jiems drabužius .
18022007	Pavargusiam neduodavai vandens atsigerti , išalkusiam atsisakydavai duoti duonos .
18022008	Tarsi stipriajam priklausytų žemė ir tik išrinktieji joje tegyventų !
18022009	Išvarydavai našles tuščiomis rankomis , atstumdavai našlaičių rankas .
18022010	Todėl spąstai ir supa tave iš visų pusių , tave apima ūmus siaubas
18022011	arba tokia tamsa , kad negali matyti , ir potvynis tave skandina .
18022012	Argi Dievas negyvena dangaus aukštybėse ? Pažvelk į aukščiausias žvaigždes ! Kokios jos didingos !
18022013	O tu sakai : ‘ Ką Dievas gali žinoti ? Jį slepia tamsus debesis . Kaip jis gali mus teisti ?
18022014	Debesys jį taip dengia , kad jis nebemato , ir vaikšto jis ant dangaus skliauto ’ .
18022015	Argi laikysiesi senojo kelio , kurį nedori vyrai pramynė ?
18022016	Pirma laiko juos pagavo mirtis , tarsi potvynis nunešė pastatą .
18022017	Dievui jie sakė : ‘ Atstok nuo mūsų ! ’ ir : ‘ Ką gali Visagalis mums padaryti ? ’
18022018	Tačiau jis pripildė jų namus gėrybių ! ( Nedorėlių galvosena man atstumianti ! )
18022019	Teisieji , tai matydami , džiaugiasi ; nekaltieji iš jų tyčiojasi :
18022020	‘ Iš tikrųjų jų turtai sunaikinti , o likučius prarijo ugnis ’ .
18022021	Susitaikyk su Dievu ir būk ramus ; šitaip sulauksi gero .
18022022	Priimk pamokymą iš jo lūpų ir dėkis jo žodžius į širdį .
18022023	Sugrįžk nusižeminęs pas Visagalį , pašalink neteisingumą iš savo palapinių ,
18022024	elkis su auksu kaip su dulkėmis ir su Ofyro auksu kaip su upės vagos akmenėliais .
18022025	Tebūna Visagalis tavo auksas , tebūna jis tau brangus sidabras !
18022026	Tada džiūgausi Visagalyje ir pakelsi veidą į Dievą .
18022027	Kai melsiesi jam , jis tave išklausys , ir savo įžadus įvykdysi .
18022028	Ką nuspręsi daryti , tai įvyks , ir tavo takas bus apšviestas .
18022029	Juk Dievas pažemina išdidžiuosius , bet išgelbsti kukliuosius .
18022030	Net kaltąjį jis gelbės ; dėl savo rankų švarumo jis bus išgelbėtas “ .
18023001	Tada Jobas atsakydamas tarė :
18023002	„ Mano skundas vis dar kartus . Nepaisant mano dejonės , jo ranka sunki .
18023003	O , kad žinočiau , kur jį rasti , kaip nueiti į jo buveinę !
18023004	Su juo bylinėčiausi , išdėčiau jam visas savo kančias .
18023005	Noriu žinoti , kokiais žodžiais jis man atsakytų , ir pasvarstyti , ką jis man sakytų .
18023006	Nejau byloje su manimi jis savo didžią jėgą naudotų ? Ne ! Man kalbant jis klausytųsi .
18023007	Ten doras žmogus galėtų su juo svarstyti , ir mano Teisėjas amžinai išteisintų .
18023008	Eidamas į priekį jo nerandu , o atgal — negaliu pastebėti .
18023009	Kairėje jis slepiasi , tik negaliu rasti ; gręžiuosi į dešinę , bet negaliu jo matyti .
18023010	Bet jis žino kiekvieną mano žingsnį ! Teištiria mane ugnimi , išeisiu tarsi grynas auksas .
18023011	Koja kojon ėjau su juo nenukrypdamas į šalį , ir laikiausi jo parodyto kelio .
18023012	Nepasitraukiau nuo jo ištartų įsakymų , branginau širdyje jo žodžius .
18023013	Nusprendžia jis vienas , ir kas gali jį atkalbėti ? Ką tik nori , tą jis ir daro .
18023014	Jis įvykdys , ką man lemia ; daug tokių užmojų jis gali turėti .
18023015	Užtat sutrinku nuo jo Artumo ; kai pamąstau , drebu iš baimės .
18023016	Dievas atėmė man drąsą , Visagalis sukėlė man baimę .
18023017	O , kad galėčiau pradingti tamsybėje , ir tamsus debesis uždengtų man veidą !
18024001	Kodėl Visagalis nepasakė atpildo meto ir kodėl jo ištikimieji nemato jo dienų ?
18024002	Žmonės perkelia ežiaženklius , pagrobia kaimenes ir kerdžius .
18024003	Nusiveda našlaičių asilą , paima našlės jautį užstatu .
18024004	Beturčius nustumia nuo kelio , priverčia visus vargšus slėptis .
18024005	Kaip laukiniai asilai dykumoje jie išeina plušėti , ieškodami maisto tyruose savo vaikams .
18024006	Jie derlių nuima ne savo lauke , vėlyvas vynuoges nurenka nedorėlio vynuogyne .
18024007	Naktį praleidžia nuogi , be drabužių , šaltyje antklodės neturėdami .
18024008	Kalnų lietaus permerkti , jie glaudžiasi prie uolos , nes neturi pastogės .
18024009	Nedori žmonės pagrobia našlaitį nuo motinos krūtinės , paima vargšo žmogaus kūdikį užstatu .
18024010	Jie vaikščioja nuogi , be apdaro ; nors alkani , bet turi nuimti derlių ;
18024011	tarp alyvmedžių eilių jie spaudžia aliejų ; mina vynuoges spaudykloje , bet kenčia troškulį .
18024012	Miestuose mirštantieji dejuoja , sužeistųjų gyvastis šaukiasi pagalbos , tačiau Dievas negirdi jų maldos .
18024013	Yra žmonių , kurie maištauja prieš šviesą , nežino nieko apie jos kelius ir eiti jos takais atsisako .
18024014	Kai visur tamsu , žmogžudys keliasi užmušti vargšo ir beturčio ; naktį jis eina vogti .
18024015	Ir svetimautojo akys laukia sutemos : ‘ Niekas manęs nematys ’ , — murma jis , gobtuvu slėpdamas veidą .
18024016	Tamsoje vagys įsilaužia į namus , bet dieną jie nesirodo ; kas yra šviesa , jie nežino .
18024017	Mirties tamsa jiems visiems rytas , nes jie mirties tamsos draugai .
18024018	Jie — ant vandens plūduriuojantis šiaudas . Prakeikta jų dalis žemėje ; tenepasuka joks darbininkas jų vynuogyno link !
18024019	Kaip sausra ir kaitra sunaikina sniego vandenis , taip Šeolas tepraryja tuos , kurie nusidėjo !
18024020	Net motina juos užmiršta , bet kirmėlėms jie saldūs ; užmirštas jų vardas . Nedorybė palaužta tarsi medis .
18024021	Jie skriaudžia bevaikę moterį ir nepadeda našlei .
18024022	Dievas savo jėga suvaldo engėjus ; jis pakyla , ir nedoras žmogus miršta .
18024023	Dievas gali leisti jiems saugiai gyventi , bet stebi visus jų kelius .
18024024	Išaukštinti trumpą valandėlę , jie vėl pranyksta ; nuvysta ir supleišėja kaip dedešvos žiedas , nusvyra kaip javų varpos .
18024025	Argi ne taip ? Kas paneigs , ką sakau , arba įrodys , kad mano žodžiai nieko verti ? “
18025001	Tada Bildadas Šuachas atsakydamas tarė :
18025002	„ Viešpatavimas ir pagarbus šiurpulingumas jam priklauso ; jis palaiko ramybę savo aukštajame danguje .
18025003	Kas gali suskaičiuoti jo pulkus ? Kam neužteka jo šviesa ?
18025004	Tad kaip gali žmogus būti teisus Dievo akivaizdoje ? Kaip gali gimusis iš moters būti tyras ?
18025005	Štai net mėnulis nėra šviesus ir žvaigždės nėra tyros jo akyse .
18025006	Tad ką sakyti apie kirminą žmogų , apie kirmį žmogaus sūnų ! “
18026001	Tada Jobas atsakydamas tarė :
18026002	„ Kaip tu padėjai bejėgiam žmogui ir palaikei ranką netekusiam jėgų !
18026003	Kaip tu patarinėjai neišmintingam žmogui ir davei daug gerų patarimų !
18026004	Kieno patariamas tu tarei žodžius ir kieno alsavimas išėjo iš tavęs ?
18026005	Mirusiųjų šešėliai dreba po žeme , vandenys ir jų gyvūnai apimti baimės .
18026006	Nuogas guli prieš Dievą Šeolas , uždangos neturi Prapulties vieta .
18026007	Dievas išskleidžia šiaurinį skliautą virš tuštumos , pakabina žemę ant nieko .
18026008	Jis uždaro lietaus vandenis savo debesyse , tačiau nuo jų debesys neperplyšta .
18026009	Jis paslepia mėnulio veidą , išskleisdamas virš jo savo debesį .
18026010	Jis nubrėžė ratą ant vandenų paviršiaus , užbrėžė ribą tarp šviesos ir tamsos .
18026011	Dangaus skliauto stulpai dreba , apstulbinti griausmingo jo pagrūmojimo .
18026012	Savo galybe jis nutildė jūrą , savo sumanumu sunaikino pabaisą Rahabą .
18026013	Jo vėjas iššlavė padanges , jo ranka pervėrė suktąjį slibiną .
18026014	Tai tik jo galybės užuominos , mes tik jos šnabždesį teišgirstame . Kas gali suprasti jo galybės griausmą ? “
18027001	Tada Jobas toliau tęsė savo kalbą ir sakė :
18027002	„ Prisiekiu Dievu , atėmusiu man teisę , Visagaliu , apkartinusiu man gyvenimą !
18027003	Kol dar turiu gyvastį ir Dievo alsavimas mano šnervėse ,
18027004	nekalbės mano lūpos netiesos , neištars mano burna melo .
18027005	Jokiu būdu nelaikysiu jūsų teisiais ; kol mirsiu , neatsisakysiu savo nekaltumo .
18027006	Savo teisumą ginsiu ir to neatsisakysiu ; mano širdis iki gyvos galvos neprikiš man nieko .
18027007	Teištinka mano priešą nedorėlio likimas , mano užpuoliką piktadario likimas !
18027008	Kokią viltį turi nedoras žmogus tą valandą , kai Dievas pareikalauja jo gyvasties ?
18027009	Ar išgirs Dievas jo šauksmą , kai ištiks jį nelaimė ?
18027010	Ar jis ras džiaugsmo Visagalyje ir visada šauksis Dievo ?
18027011	Pamokysiu jus apie Dievo galybę , Visagalio užmojo neslėpsiu .
18027012	Štai visi jūs tai matėte , tad kodėl tauškiate niekus ? !
18027013	Tokia nedoro žmogaus dalis pas Dievą , engėjų paveldas , gautas iš Visagalio :
18027014	nors jis turėtų daug sūnų , jie teks kalavijui , o jo palikuonys niekada neturės užtektinai duonos .
18027015	Pergyvenusius jo vaikus palaidos maras , o jų našlės neraudos dėl jų mirties .
18027016	Nors jis susikrautų sidabro kaip dulkių , pasirūpintų stirtą drabužių ,
18027017	nors jis ir apsirūpintų , juos nešios teisusis , sidabrą dalys nekaltasis .
18027018	Namai , kuriuos jis stato , — kaip voratinklis , kaip vynuogyno sargo statytoji būdelė .
18027019	Jis atsigula su turtais paskutinį kartą , o kai atveria akis , jie jau dingę .
18027020	Siaubas ištinka jį kaip staigus potvynis ; naktį jį nupučia vėtra .
18027021	Rytų vėjas pakelia jį ir nuneša toli , išplėšia jį iš buveinės .
18027022	Be pasigailėjimo puola , nors jis dar bando galvotrūkčiais gelbėtis .
18027023	Jam bėgant , iš paniekos staugia , nušvilpia jį iš savo buveinės .
18028001	Juk yra sidabro kasyklų ir vietų auksui plauti .
18028002	Geležis išgaunama iš žemės , o varis sodrinamas iš rūdos .
18028003	Žmonės įveikia tamsą ir kasa žemės gelmėse rūdą niūrioje tamsoje .
18028004	Įrengia kasyklas toli nuo gyvenvietės ; tuo keliu nekeliauja niekas , toli nuo žmonių jie darbuojasi , kybodami ant virvių .
18028005	Žemės , iš kurios ateina duona , gelmės tarsi ugnies nuniokotos .
18028006	Jos akmenyse slypi safyrai , o dulkės turi aukso .
18028007	Kelio į ten nežino joks plėšrus paukštis , sakalo akis jo nėra mačiusi .
18028008	Išdidūs žvėrys nėra per jį mynę takų , liūtas nėra juo vaikščiojęs .
18028009	Žmogus susidoroja su titnagu , išgriauna kalnus iš pamatų ,
18028010	prakerta tunelius uolose . Jo akis pastebi visa , kas brangu ,
18028011	ištiria upių šaltinius , visokias paslaptis išsiaiškina .
18028012	Bet iš kur ateina išmintis ? Kur slypi suvokimo galia ?
18028013	Kaip žmogui rasti į ją kelią , jei gyvųjų krašte jos nėra ?
18028014	Bedugnė sako : ‘ Čia jos nėra ! ’ Jūra sako : ‘ Aš jos neturiu ! ’
18028015	Už auksą jos negalima nupirkti , jos kainos sidabru negalima pasverti .
18028016	Ji neįperkama nei už auksą iš Ofyro , nei už brangiuosius oniksus , nei už safyrus .
18028017	Auksas ir stiklas jai neprilygsta , nė į auksinius indus ji neišmainoma .
18028018	Koralo ir krištolo neverta nė minėti , nes išminties kaina viršija net perlus .
18028019	Etiopijos topazas negali su ja lygintis , net gryniausiu auksu negalima jos atsverti .
18028020	Tad iš kur ateina išmintis ? Kur supratimo buveinė ?
18028021	Nuo visų gyvųjų akių ji uždengta , nuo padangių paukščių ji paslėpta .
18028022	Prapultis ir Mirtis sako : ‘ Savo ausimis tik gandą apie ją tegirdėjome ’ .
18028023	Vien Dievas kelią į ją težino , tik jis težino jos buveinę .
18028024	Juk jis mato žemės pakraščius ir stebi visa po dangumi .
18028025	Kai jis davė vėjams jėgą ir padalijo vandenis pagal saiką ,
18028026	kai davė lietui įstatus ir nustatė kelią perkūnijai ,
18028027	tada jis matė ją ir jos vertę , ištyrė ją ir davė jai vietą .
18028028	O žmogui jis tarė : ‘ Tikėk manimi , pagarbi Viešpaties baimė yra išmintis , o vengimas pikta — protas ’ “ .
18029001	Tada Jobas toliau tęsė savo kalbą ir sakė :
18029002	„ O , kad būčiau kaip kadaise , praėjusiais mėnesiais , kaip dienomis , kai Dievas mane globojo !
18029003	Kai švietė jo žibintas virš mano galvos , ir jo šviesoje ėjau per tamsą ;
18029004	kai buvo mano žydėjimo dienos , ir Dievas saugojo mano palapinę ;
18029005	kai Visagalis dar buvo su manimi , ir mano vaikai dar supo mane ;
18029006	kai mano kojos būdavo plaunamos piene , ir iš uolos tekėjo aliejaus srovės !
18029007	Kai eidavau pro miesto vartus užimti savo vietos aikštėje ,
18029008	jauni vyrai pamatę mane duodavo kelią , o senieji pakilę stovėdavo .
18029009	Kilmingieji liaudavosi kalbėję , rankomis užsiimdavo burnas .
18029010	Didžiūnai pritildavo , liežuviai lipdavo jiems prie gomurio .
18029011	Išgirdę apie mane žmonės mane laimino , mane pamatę žmonės mane gyrė ,
18029012	nes gelbėjau vargdienį , kuris šaukėsi pagalbos , ir našlaitį , neturintį kas jam padėtų .
18029013	Mirdami žmonės mane laimino , aš džiuginau našlės širdį .
18029014	Teisumu vilkėjau , ir jis mane gaubė , teisingumas buvo mano apsiaustas ir turbanas .
18029015	Tapau aklojo akimis ir luošojo kojomis .
18029016	Beturčiui buvau tėvas , nepažįstamo žmogaus teises gyniau teisme .
18029017	Nedoram žmogui iltis nudaužiau , priverčiau jį grobį iš nasrų paleisti .
18029018	Tada sakydavau : ‘ Mirsiu savo lizde , savo dienas padauginsiu kaip smėlį .
18029019	Mano šaknys siekia vandenį , ant mano šakų krinta rasa visą naktį .
18029020	Mano jėgos atnaujintos , mano rankose — nuolat naujas lankas ’ .
18029021	Žmonės klausydavosi manęs ir laukdavo , tylėdami priimdavo , kai jiems patardavau .
18029022	Man baigus kalbėti jie neturėdavo , ką sakyti ; tarsi rasos lašai krisdavo ant jų mano žodis .
18029023	Jie laukdavo manęs kaip lietaus , tarsi vėlyvuosius lietus gėrė mano žodžius .
18029024	Šypsodavausi jiems , ir kai netekdavo pasitikėjimo savimi , mano veido šypsena jiems suteikdavo jėgų .
18029025	Buvau jų vadas ir rodžiau jiems kelią , vedžiau juos kaip karalius savo karines pajėgas ir guodžiau liūdinčius .
18030001	O dabar mane pajuokia vyrai , amžiumi už mane jaunesni , kurių tėvų nebūčiau laikęs vertais šunų , ganančių mano avių kaimenę .
18030002	Kokia nauda man iš jų rankų stiprumo ? Jų jėgos išsekusios .
18030003	Neturto ir bado nualinti , jie graužia sausą ir apleistą dirvą ,
18030004	skinasi balandos krūmuose ir raunasi karklų šaknų maistui .
18030005	Išvaryti iš žmonių tarpo , vejami riksmų tarsi būtų vagys ,
18030006	jie priversti gyventi upės slėnių šlaituose , žemės urvuose ir tarp uolų .
18030007	Jie murma krūmuose ir voliojasi po krūmokščiais ,
18030008	niekšingi bevardžiai klajūnai , botagu iš šalies išvaryti .
18030009	Ir štai jie pajuokia mane dainomis ; aš esu tapęs jiems priežodžiu .
18030010	Manimi jie bjaurisi , nuo manęs traukiasi ; net nesidrovi spjauti man į veidą !
18030011	Dievas nuginklavo mane ir padarė bejėgį , tad jie nebesivaržo mano akivaizdoje .
18030012	Iš dešinės mane užpuola paauglių gauja , parbloškia ir statosi apgulos pylimus mano žūčiai .
18030013	Jie užkerta man taką , ir jiems sekasi mane naikinti .
18030014	Jie puola mane tarsi pro išlaužtą sienoje spragą , ritasi kaip šėlstančios bangos .
18030015	Siaubas mane pribloškia ; mano orumą it vėjas nupučia , tarsi debesis išnyksta mano gerovė .
18030016	O dabar mano gyvastis baigiasi , užgriuvo mane skausmo dienos .
18030017	Naktį jaučiu sukant man kaulus , mane graužiantis skausmas niekada nemiega .
18030018	Jis smarkiai stveria mane už drabužio , užverždamas apykaklę .
18030019	Jis įstūmė mane į liūną , su dulkėmis ir pelenais esu sulygintas .
18030020	Šaukiuosi tavęs , bet tu manęs neišklausai ; aš laukiu , bet tu tik pasižiūri į mane .
18030021	Pasidarei man nuožmus ir vargini savo galinga ranka .
18030022	Pakeli mane ir užsodini ant vėjo , vėtai mane staugiančioje audroje .
18030023	Žinau , nuvesi mane į mirtį — į namus , skirtus visiems gyviesiems .
18030024	Bet niekas juk nekelia rankos prieš nelaimės prislėgtąjį , kai jis šaukiasi pagalbos .
18030025	Argi aš neapverkiau nelaimingųjų , argi neplyšo man širdis dėl skurdžių ?
18030026	Bet kai aš laukiau gero , atėjo pikta ; kai tikėjausi šviesos , atėjo tik tamsa .
18030027	Mano širdis sumišusi ir neranda ramybės ; kasdien mane pasitinka kančios .
18030028	Paniuręs vaikštinėju be saulės ; sueigoje atsistoju ir šaukiuosi pagalbos .
18030029	Pasidariau šakalų broliu ir stručių draugu .
18030030	Juoduoja ir pleišėja mano oda , nuo karščio apdegė mano kaulai .
18030031	Mano lyra groja raudas , o mano birbynė rauda su verkiančiais .
18031001	Sudariau sandorą su savo akimis , kad gašliai nežvelgsiu į mergelę .
18031002	Kokia dalis skirta Dievo iš aukštai , koks paveldas — Visagalio iš aukštybių ?
18031003	Argi neskirta pražūtis neteisiajam ir nelaimė darančiam pikta ?
18031004	Nejau Dievas nemato mano kelio ir neskaičiuoja visų mano žingsnių ?
18031005	Jeigu ėjau drauge su melu , ir mano kojos skubinosi į apgaulę ,
18031006	tepasveria mane teisingomis svarstyklėmis ir tesužino Dievas apie mano dorumą !
18031007	Jei mano žingsniai nuklydo nuo kelio ar mano širdis nusekė paskui mano akis , ar kokia dėmė sutepė man rankas ,
18031008	tebūna leista man sėti , o kitas tevalgo derlių . Tebūna iš šaknų išrauti mano pasėliai !
18031009	Jei mano širdis buvo moters paviliota ar tykojau prie kaimyno durų ,
18031010	mano žmona tesuka kitam girnas , tegula su ja kiti ,
18031011	nes tai būtų buvęs ištvirkavimas , teisėjų baudžiama kaltė .
18031012	Tai būtų buvusi ugnis , naikinanti iki Prapulties vietos ; ji sudegintų iki šaknų visą mano derlių .
18031013	Jeigu būčiau atmetęs savo vergo ar vergės bylą , kai jie apskundė mane ,
18031014	ką turėčiau daryti , kai Dievas pakyla teisti ? Kai jis šaukia atsiskaityti , ką turėčiau jam atsakyti ?
18031015	Argi tas , kuris padarė mane įsčiose , nepadarė ir jų ? Argi ne tas pats Dievas sukūrė mus įsčiose ?
18031016	Jeigu buvau nejautrus vargšų reikalams ar įstūmiau našlę į neviltį ,
18031017	ar valgiau vienas pats savo kąsnį , nesidalydamas juo su našlaičiu ,
18031018	nors našlaitį nuo pat jaunystės auklėjau kaip tėvas ir našlės reikalais nuo vaikystės rūpinausi ,
18031019	jeigu mačiau ką nors mirštantį iš skurdo ar nuskurdusį žmogų , neturintį kuo užsikloti ,
18031020	o jo sąnariai manęs nelaimino ir jis nesišildė mano avių vilnomis ,
18031021	jeigu pakėliau ranką prieš našlaitį , žinodamas , kad įtakingas teisme ,
18031022	tai teišnyra man mentikaulis iš peties , tenulūžta man ranka virš alkūnės !
18031023	Juk aš bijojau , kad Dievas gali ištikti mane nelaime , ir aš negalėsiu atsilaikyti prieš jo didybę .
18031024	Jeigu dėjau viltis į auksą , sakydamas tauriajam auksui : ‘ Tu mano apsauga ’ , —
18031025	ar didžiavausi , kad mano turtai dideli , kad savo rankomis daug įsigijau ,
18031026	ar žvelgiau į šviečiančią saulę bei mėnulį , savo didybėje traukiantį padangėmis ,
18031027	ir mano širdis buvo slaptai susiviliojusi , o ranka siuntė jiems pagarbų bučinį ,
18031028	tai irgi būtų teistinas nusižengimas , nes būčiau atmetęs Dievą aukštybėse .
18031029	Jeigu džiaugiausi savo priešo žūtimi ar džiūgavau jį nelaimei ištikus ,
18031030	tai juk neleidau savo lūpoms nusidėti ir prakeikimu linkėti jam mirties .
18031031	Argi mano palapinės vyrai nesistebėjo : ‘ Kas nėra buvęs pamaitintas mėsa ! ’
18031032	Ateivis nepraleido nakties lauke , keleiviui buvo atviros mano durys .
18031033	Jeigu nuslėpiau savo nusižengimus kaip Adomas , tai laikiau savo kaltę giliai krūtinėje ,
18031034	nes būčiau bijojęs minios šauksmo , ir gentainių panieka būtų kėlusi man tokį siaubą , kad būčiau tylėjęs ir nėjęs pro duris !
18031035	O , kad kas nors mane išklausytų ! Štai ir viskas ! Teatsako man Visagalis ! O , kad mano kaltintojas surašytų savo kaltinimą !
18031036	Nešiočiausi jį ant peties , užsidėčiau jį kaip vainiką ,
18031037	dėl visų savo žingsnių duočiau jam apyskaitą , prisiartinčiau prie jo pakelta galva .
18031038	Jeigu mano dirvos manimi nusiskundė , o jos vagos verkė drauge ,
18031039	jeigu valgiau jų derliaus , bet neužmokėjau ir žemdirbius nuskriaudžiau ,
18031040	teauga ten erškėčiai vietoj kviečių , piktžolės vietoj miežių ! “ Taip baigiasi Jobo žodžiai .
18032001	Taigi tie trys vyrai nustojo ginčytis su Jobu , kadangi jis laikė save teisiu .
18032002	Tada Barachelio iš Būzo genties sūnus Elihuvas iš Ramo kilties nebepajėgė suvaldyti savo pykčio . Jis niršo ant Jobo , nes šis laikė teisiu save , o ne Dievą ;
18032003	jis niršo ir ant trijų Jobo bičiulių , nes jie nebuvo radę atsakymo , nors ir tvirtino , kad Jobas kaltas .
18032004	Bet kadangi tie vyrai buvo vyresni už jį , Elihuvas nesiryžo kreiptis į Jobą .
18032005	Tačiau pamatęs , kad anų trijų vyrų lūpose atsakymo nėra , jis nebepajėgė suvaldyti savo pykčio .
18032006	Tada Barachelio iš Būzo genties sūnus Elihuvas atsakydamas tarė : „ Esu jaunas , o jūs seni . Todėl nedrįsau ir bijojau pasakyti savo nuomonę .
18032007	Maniau : ‘ Tekalba metai , temoko žilagalviai išminties ’ .
18032008	Bet iš tikrųjų žmogui dvasia — Visagalio alsavimas , teikiantis supratimo .
18032009	Nei žili plaukai nepadaro išmintingo , nei seniūnai ne visada supranta , kas teisinga .
18032010	Tad ir sakau : ‘ Pasiklausykite manęs , aš irgi pasakysiu savo nuomonę ’ .
18032011	Štai laukiau jūsų žodžių , klausiausi jūsų išmintingų svarstymų , jums stengiantis rasti teisingą atsakymą .
18032012	Atsidėjęs dėmesingai sekiau , bet , tikėkit manimi , nė vienas jūsų neparodė , kad Jobas neteisus , nė vienas nepaneigė , ką Jobas sakė .
18032013	Tad kaip galite sakyti : ‘ Radome išmintį ! ’ ? Dievas jam atsakys , o ne žmogus !
18032014	Ne man jis dėstė savo bėdas , ir ne jūsų žodžiais jam aš atsakysiu .
18032015	Sutrikę daugiau pasakyti jie nebegali ; jiems trūksta žodžių .
18032016	Laukiau , kol jie liovėsi kalbėti , kol baigė ir nieko daugiau nebeatsakė .
18032017	Dabar atvirai pasakysiu savo nuomonę ir pareikšiu , ką žinau .
18032018	Juk man žodžiai liejasi per kraštus , o mano dvasia ragina mane .
18032019	Mano viduje tarsi vynas ieško angos atsidvėsti , tarsi nauji vynmaišiai , kurie tuoj plyš !
18032020	Turiu kalbėti , kad galėčiau atsikvėpti , atverti lūpas ir atsakyti .
18032021	Nebūsiu šališkas nė vienam ir nieko negirsiu .
18032022	Juk girti aš nemoku , o jei girčiau , mano Kūrėjas tikrai man padarytų galą !
18033001	Tad dabar , Jobai , klausykis mano kalbos , įsiklausyk į kiekvieną žodį .
18033002	Štai atveriu aš burną , ir mano žodžiai ant liežuvio galo .
18033003	Mano žodžiai eis iš pačios širdies , mano lūpos tars gryną tiesą .
18033004	Dievo Dvasia mane sukūrė , Visagalio alsavimas laiko mane gyvą .
18033005	Jei pajėgi , atsakyk man ; pasirenk ir kibk į mane !
18033006	Dievo akyse aš tau lygus ; aš irgi paimtas iš molio .
18033007	Tad nėra tau ko manęs bijoti , ir mano ranka tavęs neprislėgs .
18033008	Iš tikrųjų tu kalbėjai man tiesiai į ausis , aš girdėjau tavo žodžių skambesį .
18033009	Tu sakai : ‘ Esu tyras , nenusižengęs ; esu nekaltas , nėra manyje kaltės .
18033010	Bet jis randa dingsčių prieš mane , laiko mane savo priešu ;
18033011	mano kojas jis deda į šiekštą , stebi visus mano takus ’ .
18033012	Čia tu neteisus , aš tau sakau , nes Dievas didesnis už žmogų .
18033013	Kam gi bylinėjiesi su juo , kad jis neatsako tau žodis į žodį ?
18033014	Juk Dievas kalba daug kartų , nors žmonės to ir nesupranta ,
18033015	sapne , nakties regėjime , žmonėms giliai įmigus ir gulint lovose .
18033016	Tada jis atveria žmonėms ausis ir , juos įspėdamas , sukelia baimę ,
18033017	kad užkirstų kelią žmogui pikta daryti , kad apsaugotų jį nuo puikybės ,
18033018	kad išgelbėtų jo gyvastį nuo kapo , o gyvybę — nuo kalavijo .
18033019	Žmogų pamoko ir skausmai lovoje , ir nesiliaujanti kaulų gėla .
18033020	Sergančiam žmogui koktu pasižiūrėti į maistą , net skanėstų jis negali pakęsti .
18033021	Jo kūnas taip sunyksta , kad sunku į jį žiūrėti , o kaulai , kadaise nematomi , dabar kyšo .
18033022	Prie kapo duobės jis priartėja , jo gyvastis — prie mirusiųjų buveinės .
18033023	Jeigu tuomet prie jo prieitų angelas , vienas tarpininkas iš tūkstančių , norėdamas parodyti žmogui jo pareigą ,
18033024	atjaustų jį ir sakytų : ‘ Neleisk jam žengti į kapą , radau jam išpirką .
18033025	Teatjaunėja jo kūnas , tegrįžta jis į savo jaunystės dienas ! ’ —
18033026	žmogus melstųsi Dievui , ir jis išklausytų , leistų eiti į jo Artumą su džiaugsmu , nes Dievas grąžintų mirtingajam jo teisumą .
18033027	Tas žmogus skelbtų kitiems sakydamas : ‘ Nusidėjau , nusižengiau , bet Dievas nebaudė manęs kaip buvau nusipelnęs .
18033028	Jis išgelbėjo mano gyvastį nuo kapo , ir aš matau gyvenimo šviesą ’ .
18033029	Iš tikrųjų Dievas daro visa tai žmogui ne vieną kartą ,
18033030	norėdamas pargrąžinti nuo kapo , kad jis pamatytų gyvenimo šviesą .
18033031	Dėmėkis tai , Jobai , klausykis manęs ! Tylėk , o aš kalbėsiu .
18033032	Jei turi ką atsakyti , sakyk ; kalbėk , nes man malonu būtų tave pateisinti .
18033033	Jei ne , tai klausykis manęs ; tylėk , aš pamokysiu tave išminties “ .
18034001	Tada Elihuvas toliau sakė :
18034002	„ Klausykitės , išminčiai , mano žodžių , ištempkite , žinovai , savo ausis .
18034003	Juk ausis taip svarsto žodžius , kaip gomurys ragauja maistą .
18034004	Pažinkime , kas teisinga , nuspręskime tarpusavy , kas gera .
18034005	Juk Jobas sakė : ‘ Esu teisus , bet Dievas nepripažino mano teisumo .
18034006	Nepagrįstai esu laikomas melagiu ; nepagydomai žaizdotas , nors esu be kaltės ’ .
18034007	Kas per žmogus tas Jobas ? Jis gurkšnoja pajuoką kaip vandenį ,
18034008	bendrauja su piktadariais ir susideda su nedorais vyrais .
18034009	Juk jis sako : ‘ Žmogui nėra jokios naudos patikti Dievui ’ .
18034010	Taigi , protingieji vyrai , klausykitės manęs ! Ne Dievui daryti tai , kas nedora , ne Visagaliui daryti tai , kas pikta !
18034011	Juk jis atlygina pagal žmogaus darbus , su kiekvienu elgiasi pagal jo elgesį .
18034012	Juk Dievas iš tikrųjų nedaro , kas nedora , Visagalis nėra neteisingas .
18034013	Argi kas nors kitas patikėjo jam žemę ir pavedė jam visą pasaulį ?
18034014	Jei tik jis panorėtų atšaukti savo dvasią ir gyvybės alsavimą ,
18034015	visi gyvūnai tuoj pražūtų , ir žmonija sugrįžtų į dulkes .
18034016	Tad jei turi supratimo , išgirsk ! Klausykis , ką sakau .
18034017	Argi nekenčiantis teisingumo galėtų valdyti ? Nejau tu pasmerksi Teisųjį ir Galingąjį ,
18034018	kuris karaliui sako : ‘ Tu niekšas ! ’ ir kilmingiesiems : ‘ Jūs nedori ! ’ —
18034019	kuris nerodo šališkumo nei didžiūnams , nei gerbia turtuolį labiau už vargšą ? Juk jie visi — jo rankų kūriniai .
18034020	Akies mirksniu jie miršta vidurnaktį ; žmonės parbloškiami ir išnyksta , galingieji pašalinami ne žmogaus ranka .
18034021	Juk jo akys stebi mirtingojo kelią ir mato kiekvieną jo žingsnį .
18034022	Nėra tamsos ar juodos nakties , kurioje galėtų slėptis nedorėliai .
18034023	Nereikia jam šaukti nė vieno į teismą .
18034024	Jis sutriuškina galinguosius be tardymo ir kitus pasodina jų vieton .
18034025	Kadangi pažįsta jų darbus , jis parbloškia juos ir sutriuškina naktį .
18034026	Parbloškia juos dėl jų nedorumo viešoje vietoje kaip nusikaltėlius ,
18034027	nes jie buvo neištikimi jam ir nė kiek nepaisė jo įsakymų .
18034028	Taip jie privertė vargšus šauktis Dievo , ir jis išgirdo prislėgtųjų pagalbos šauksmą .
18034029	Jei jis tyli , kas gali jį smerkti ? Jei jis slėptų savo veidą , kas galėtų jį matyti — ar tai būtų tauta ar žmogus , —
18034030	kad neviešpatautų nedoras žmogus , nė tie , kurie suvilioja žmones ?
18034031	Tarkime , kas nors sakė Dievui : ‘ Iškentėjau bausmę , daugiau nenusižengsiu ;
18034032	pamokyk mane , kad galėčiau matyti ; jei pikta padariau , daugiau to nedarysiu ’ .
18034033	Argi jis turėtų atlyginti , kaip tau patinka , dėl to , kad tu atmeti ką jis daro ? Juk tu turi rinktis , o ne aš ; užtat sakyk , ką žinai .
18034034	Protingi žmonės man sakys , ir išmintingas vyras , mane išgirdęs , tars :
18034035	‘ Jobas kalba nežinodamas , jo žodžiai neapgalvoti ’ .
18034036	O , kad Jobas būtų iki galo išmėgintas , nes jis kalba kaip nedoras vyras !
18034037	Juk jis savo nuodėmę papildo maištu , mūsų akyse skeryčiojasi ir vis daugiau burnoja prieš Dievą “ .
18035001	Tada Elihuvas toliau sakė :
18035002	„ Argi manai , kad teisinga sakyti : ‘ Aš teisus Dievo akyse ? ’
18035003	Jei tu klausi : ‘ Kokia man iš to nauda ? Ką laimėjau nenusidėdamas ? ’ —
18035004	turiu tau ką atsakyti , tau ir tavo bičiuliams drauge .
18035005	Pasižiūrėk į dangų ir pamatysi , pastebėsi , kokie aukštesni už tave debesys !
18035006	Jeigu nusidedi , tai kaip jam pakenki ? Net jeigu tavo kalčių daug , tai kaip jį paveiki ?
18035007	Jeigu esi teisus , tai ką jam duodi ? Ką jis gauna iš tavo rankų ?
18035008	Tavo nedorumas paveikia tik panašius į tave , o tavo teisumas padeda tik žmonėms .
18035009	Ir jie dejuoja sunkios priespaudos slegiami , šaukiasi pagalbos galingųjų engiami .
18035010	Bet nė vienas nesako : ‘ Kur Dievas , mano Kūrėjas , kuris duoda jėgų naktyje ,
18035011	kuris pamoko mus daugiau negu žemės žvėris , daro mus išmintingesnius už padangių paukščius ? ’
18035012	Jie šaukiasi , bet jis neatsako , nes tai išdidūs ir nedori žmonės .
18035013	Iš tiesų Dievas nesiklauso tuščių žodžių , Visagalis nekreipia dėmesio į juos .
18035014	Nors tu sakai , kad jo nematai , bylinėtis turi su juo ir jo laukti !
18035015	Bet dabar tu manai , kad Dievas nebaudžia ir mažai dėmesio tekreipia į nuodėmę .
18035016	Tuščia tau , Jobai , aušinti burną ; aišku , kad nežinai , ką sakai “ .
18036001	Paskui Elihuvas tęsė kalbą sakydamas :
18036002	„ Pakęsk mane dar šiek tiek , pamokysiu tave , nes dar turiu šį tą pasakyti Dievo vardu .
18036003	Savo žinojimą atsinešu iš toli ir pateisinsiu savo Kūrėją .
18036004	Iš tikrųjų mano žodžiai — ne melas ; prieš save matote žmogų , kuris tikrai žino .
18036005	Štai Dievas yra galingas , bet neniekina nė vieno ; jis galingos jėgos ir širdies .
18036006	Nedorėliui gyventi jis neleidžia , bet kenčiantiems yra teisingas .
18036007	Nuo teisiųjų jis nenugręžia akių , į sostą su karaliais juos amžiams sodina ir išaukština juos .
18036008	Įsipainiojusiems į grandines ir skausmo pinklių pagautiems
18036009	jis parodo , ką jie padarė — ir kaip nusikalto įžūliai pasielgę .
18036010	Jis atveria jų ausis perspėjimo žodžiui , įsako jiems gręžtis nuo pikta .
18036011	Jeigu paklauso ir jam tarnauja , savo dienas jie užbaigia laimingai ir savo metus prabangiai .
18036012	Bet jei nepaklauso , žūva nuo kalavijo ir miršta nieko nesuvokę .
18036013	Nedorieji tik tūžta širdyje , kai jis ištinka juos , ir pagalbos nesišaukia .
18036014	Jie miršta dar savo jaunystėje , baigdami gyvenimą tarp apeigoms skirtų kekšių .
18036015	Bet kenčiantįjį Dievas išgelbsti per jo kančią ir jo ausį atveria per nelaimę .
18036016	Ir tave jis viliojo iš nežinios nasrų į erdvią vietą , kur niekas nevaržo , o stalas nukrautas geriausiais valgiais .
18036017	Bet jei tu spręsi kaip nedorėlis , patį tave ištiks teismas ir teisingumas .
18036018	Saugokis , kad nebūtum pertekliaus suviliotas ir kyšių dydis tavęs neišvestų iš kelio .
18036019	Argi ištikus bėdai tau padės tavo turtai ir visos galingos pastangos ?
18036020	Nelauk , kad ateitų naktis , kai tautos staiga pranyks .
18036021	Saugokis , kad nesigręžtum į pikta ! Juk dėl to turėjai kentėti skausmą .
18036022	Atmink , kokia didinga Dievo galybė ! Kas gali taip pamokyti , kaip daro jis ?
18036023	Kas gali pasakyti Dievui , kaip elgtis , arba prikišti jam : ‘ Tu neteisingai pasielgei ’ ?
18036024	Atmink , kad turi šlovinti jo darbus , apie kuriuos mirtingieji giedojo giesmes .
18036025	Visa žmonija mato Dievo darbus , kiekvienas žvelgia į jį iš toli .
18036026	Iš tikrųjų Dievas — didis , ir viršija mūsų pažinimą ; jo metų skaičius neištiriamas .
18036027	Juk savo buveinėje jis sukuria vandens lašus , ir iš gausybės jie susiburia į lietų ,
18036028	kurį debesys gausiai išlieja ant mirtingųjų .
18036029	Ar gali kas suprasti debesų išskleidimą ir perkūno griausmus iš jo buveinės ?
18036030	Štai jis žaibuoja per visą padangę , jūros gelmės yra jo sostas .
18036031	Juk taip jis maitina tautas ir parūpina apsčiai maisto .
18036032	Savo rankose jis laiko žaibą , nurodo jam , kur trenkti .
18036033	Už jį kalba jo perkūnija ir uždega pyktį dėl nedorybės .
18037001	Ir dėl to man dreba širdis , nerimsta savo vietoje .
18037002	Klausykitės visi jo griausmingo balso ir iš jo burnos kylančio garso .
18037003	Visur po dangumi , ligi pat žemės pakraščių jis paleidžia jį drauge su savo žaibu .
18037004	Paskui pasigirsta riaumojantis garsas , Dievas griaudžia savo didingu balsu . Savo žaibų jis nesulaiko , kol nenutyla jo balsas .
18037005	Dievas nuostabiai griaudžia savo balsu , daro nuostabius darbus , kurių suprasti mes negalime .
18037006	Juk jis įsako sniegui : ‘ Leiskis ant žemės ! ’ , o lietui ir liūčiai : ‘ Sodriai palyk ! ’
18037007	Jis sustabdo žmonių rankas , jiems dirbant , kad kiekvienas pažintų , ką jis daro .
18037008	Tada žvėrys lenda į urvą ir išsitiesia savo guolyje .
18037009	Vėtra išsiveržia iš savo buveinės ir kandus šaltis iš šiaurės vėjų .
18037010	Dievas kvėpteli , ir pasidaro ledas , platūs vandenys greitai užšąla .
18037011	Jis prikrauna debesis drėgmės ir skleidžia žaibų kupinus debesis .
18037012	Pagal jo užmojį jie plaukia iš visų pusių , kad įvykdytų visa , ką jis įsako , visame gyvenamos žemės paviršiuje .
18037013	Ar kaip rykštė , ar kaip malonė žemei — jis padaro , kad tai atsitinka .
18037014	Klausykis , Jobai , stabtelk akimirksnį ir pamąstyk apie nuostabius Dievo darbus .
18037015	Argi tu žinai , kaip Dievas valdo debesis ir padaro , kad žaibas plyksteli jo debesyje ?
18037016	Argi tu žinai , kaip danguje jis pasveria debesis — nuostabius darbus to , kuris turi tobulą pažinimą ?
18037017	Ne ! Tu tik gali leipti nuo kaitros su drabužiais , kai žemė apmirusi nuo pietų vėjo .
18037018	Argi tu gali jam padėti išskleisti dangaus skliautą , stiprų kaip nuliedintą veidrodį ?
18037019	Pasakyk mums , ką turime jam sakyti , nes negalime ginčytis , būdami tamsoje .
18037020	Ar apie tai bus jam pasakyta , kai kalbėsiu ? Nejau žmogus kada nors norėjo būti prarytas ?
18037021	Kartais žmonės negali žiūrėti į saulę , ji per šviesi danguje , kai pakyla vėjas ir išgainioja debesis .
18037022	Iš šiaurės vėjas atpučia aukso pašvaistę ; Dievą gaubia šiurpulinga didybė .
18037023	Visagalis — negalime jo pasiekti ! Jis didingas jėga ir teisingumu , tad nepažeis didelio teisumo .
18037024	Todėl žmonės jo pagarbiai bijo , bet jis negerbia žmogaus , laikančio save išmintingu “ .
18038001	Tada VIEŠPATS kreipėsi į Jobą iš audros tardamas :
18038002	„ Kas temdo mano užmojį , kalbėdamas neapgalvotais žodžiais ?
18038003	Susijuosk diržu strėnas kaip vyras ; aš tavęs klausiu , o tu man atsakyk !
18038004	Kur tu buvai , kai dėjau žemės pamatus ? Pasakyk , jei esi toks supratingas !
18038005	Kas nustatė jos matmenis , tu tikrai žinai ! Argi kas tiesė ant jos matavimo virvę ?
18038006	Į ką buvo įleisti jos stulpai , ir kas padėjo jos kertinį akmenį ,
18038007	kai drauge giedojo rytmetinės žvaigždės ir visos dangiškosios būtybės šaukė iš džiaugsmo ?
18038008	O kas uždarė jūrą už durų , kai ji prasiveržė iš gelmių ,
18038009	kai apdengiau ją debesų apdaru ir suvysčiau tiršto rūko vystyklais ,
18038010	kai padariau bangų mūšą jos ribomis ir įstačiau duris su skląsčiais ,
18038011	tardamas : ‘ Iki čia ateik , bet ne toliau , čia tavo galingos bangos suduš ! ’ ?
18038012	Argi kada nors savo gyvenime esi įsakęs , kad ateitų aušra ir prasidėtų diena ,
18038013	kad paimtų žemę už kampų ir iškratytų iš jos nedorėlius ?
18038014	Žemė keičiama kaip molis po antspaudu ir dažoma tarsi drabužis .
18038015	Nedorėliai nustoja savo šviesos , ir palūžta pakelta ranka .
18038016	Argi esi įžengęs į jūros versmes ir vaikščiojęs po bedugnės gelmes ?
18038017	Argi tau buvo atvertos mirties durys ? Ar tu matei Šeolo vartus ?
18038018	Argi išmatavai žemės plotą ? Jeigu visa tai žinai , pasakyk man !
18038019	Kuris kelias veda į šviesos buveinę , ir kur yra tamsos vieta ,
18038020	kad galėtumei nuvesti jas į jų valdas ir parodyti joms takus į jų namus ?
18038021	Tu tai žinai , nes ten kadaise gimei , ir tavo metų skaičius didelis !
18038022	Argi esi kada nors įžengęs į sniego sandėlius ir matęs krušos išteklius ,
18038023	kuriuos taupau nelaimės metui , puolimo ir karo dienoms ?
18038024	Kaip rasti , iš kur sklinda šviesa ir iš kur rytys plinta žemėje ?
18038025	Kas iškirto griovį lietaus srautams ir kelią perkūnijos debesiui ,
18038026	kad palytų žemėje , kur niekas negyvena , dykumoje , kur nėra jokio žmogaus ,
18038027	kad pagirdytų vienišus tyrus ir žemė išželdintų žolę ?
18038028	Argi lietus turi tėvą ? Argi rasos lašai buvo pradėti kaip vaikai ?
18038029	Kas ledo motina ? Kas dangaus šerkšno gimdytoja ?
18038030	Vanduo tampa kietas kaip akmuo , ir bedugnės paviršius užšąla .
18038031	Argi gali surišti Sietyno grandines ar atrišti Šienpjovių virves ,
18038032	ar išvesti laiku Zodiaką , ar parodyti kelią Grįžulo Ratams ir palydai ?
18038033	Argi išmanai dangaus skliauto dėsnius , ar gali padaryti , kad jie valdytų žemę ?
18038034	Argi gali pakelti balsą debesyje ir apsigaubti audros vandenimis ?
18038035	Argi gali siųsti žaibus su pavedimu ir ar jie tau sakys : ‘ Tavo paslaugoms ! ’
18038036	Kas pasako ibiui , kada Nilas patvins , ar gaidžiui praneša , kad bus lietaus ?
18038037	Kas išmintingai suskaičiuoja debesis ir išlieja dangaus vandens ąsočius ,
18038038	kai žemės dulkės sukietėja ir grumstai sulimpa ?
18038039	Argi gali sumedžioti grobį liūtei ar nuraminti jauniklių alkį ,
18038040	kai jie tykoja savo urve ar guli pasalomis savo guolyje ?
18038041	Kas aprūpina varną penu , kai jos jaunikliai šaukiasi Dievo , tiesdami alkanas rykles ?
18039001	Ar tu žinai metą , kada kalnų ožkos ožkuojasi , ar stebi , kai stirnos vaikuojasi ?
18039002	Ar gali suskaičiuoti , kiek mėnesių jos turi išnešioti , ar nustatai joms vados metą ?
18039003	Jos susiriečia , kad galėtų išeiti jų jaunikliai , ir atveda juos .
18039004	Sustiprėja jų jaunikliai , užauga po atviru dangumi , išeina ir pas jas nebegrįžta .
18039005	Kas paleido laukinį asilą , kas atrišo jam pančius ?
18039006	Aš padariau dykumą jo namais , druskingąsias žemes jo buveine .
18039007	Iš miesto sąmyšio jis šaiposi ir varovo šauksmų negirdi .
18039008	Klajoja po kalnus tarsi po savo ganyklą ir susiieško ėsti , kas žalia .
18039009	Argi laukinis jautis sutiktų tau tarnauti , ar praleistų jis naktį prie tavo ėdžių ?
18039010	Argi galėtumei pririšti jį virvėmis prie vagos , ar jis tau suakėtų tavo slėnius ?
18039011	Argi pasitikėsi juo dėl jo didelės jėgos ir pavesi jam sunkų triūsą ?
18039012	Argi esi tikras , kad jis sugrįš ir parneš javus į tavo klojimą ?
18039013	Stručio sparnai smagiai plazdena , bet jie neturi plunksnų .
18039014	Jis palieka savo kiaušinius žemėje ir leidžia smiltims juos šildyti ,
18039015	užmiršęs , kad koja gali juos sumindžioti ar laukinis žvėris sutrypti .
18039016	Savo jauniklius jis šiurkščiai atstumia , tarsi būtų ne jo , ir nesijaudina , kad jo pastangos buvo bergždžios .
18039017	Juk Dievas padarė jį kvailą ir nedavė jam supratimo .
18039018	Tačiau kai išskleidęs sparnus jis leidžiasi bėgti , padaro gėdą žirgui ir raiteliui .
18039019	Argi tu teiki žirgui stiprybę , ar tu apdengei sprandą jam karčiais ?
18039020	Argi tu šokdini jį kaip žiogą ir gąsdini žmones jo piktu prunkštimu ?
18039021	Kanopa noriai jis kasa slėnio žemę , visa savo stiprybe verždamasis į mūšį .
18039022	Iš baimės jis tyčiojasi , jis nebūgštauja , nešoka į šalį nuo kalavijo .
18039023	Ant jo barška strėlinė , blizga iešmas ir ietis .
18039024	Virpėdamas iš nekantrumo , jis šuoliuoja ; išgirdęs rago gausmą , nustovėti negali .
18039025	Kiekvienąkart ragui gaudžiant jis prunkščia : ‘ Aha ! ’ Iš tolo jis girdi mūšį , vadų įsakymus ir karių šauksmus .
18039026	Argi iš tavęs išmoko sakalas skraidyti ir išskleisti sparnus pietų link ?
18039027	Argi tavo įsakymu erelis sklando ir aukštai suka lizdą ?
18039028	Ant uolos jis gyvena , stačios uolos tvirtovėje įsikuria .
18039029	Iš ten jis žvalgosi grobio ; jo akys mato laimikį iš tolo .
18039030	Jo jaunikliai gurkia kraują ; kur yra užmuštųjų , ten ir jis “ .
18040001	Atsakydamas Jobui , VIEŠPATS sakė :
18040002	„ Argi priekaištų ieškotojas bylinėsis su Visagaliu ? Kas ginčijasi su Dievu , tas turi atsakyti “ .
18040003	Tada , Jobas atsakydamas VIEŠPAČIUI , tarė :
18040004	„ Esu menkutis ! Ką galiu tau atsakyti ? Ranka užsiimu burną .
18040005	Kartą jau kalbėjau , tad nebekalbėsiu , net dusyk , tad daugiau to nebedarysiu “ .
18040006	Tada VIEŠPATS kreipėsi į Jobą iš audros tardamas :
18040007	„ Susijuosk diržu strėnas kaip vyras ; aš tave klausiu , o tu man atsakyk !
18040008	Argi paneigsi net mano teisingumą ? Nejau mane pasmerksi , kad pats būtum pateisintas ?
18040009	Argi tavo ranka kaip Dievo ir gali griausti tokiu balsu kaip jis ?
18040010	Jei taip , pasipuošk didybe ir orumu , apsirenk garbe ir spindesiu .
18040011	Duok valią savo pykčio įniršiui , pažvelk į kiekvieną išdidų žmogų ir jį pažemink .
18040012	Taip , pažvelk į kiekvieną išdidų žmogų , pažemink jį ; sutrypk nedorėlius , kur jų yra .
18040013	Palaidok juos visus drauge žemėje , užrakink juos tamsiajame mirusiųjų pasaulyje .
18040014	Tada ir aš pripažinsiu , kad tavo dešinė gali tave išgelbėti .
18040015	Pagalvok apie begemotą , kurį padariau kaip ir tave ; jis ėda žolę it jautis .
18040016	Jo jėga šlaunyse , jo galybė pilvo raumenyse .
18040017	Savo uodegą jis padaro kietą kaip kedras , jo šlaunų raumenys suausti į viena .
18040018	Jo kaulai tarsi vario vamzdžiai , galūnės tarsi geležies lazdos .
18040019	Jis pirmas tarp didžiųjų Dievo darbų ; tik jo Kūrėjas gali ištraukti prieš jį kalaviją .
18040020	Juk žolės jam duoda kalnai , kur žaidžia visi laukų žvėrys .
18040021	Po lotosu jis guli , pelkės nendrių prieglaudoje .
18040022	Lotosas globia jį ūksme , upelio gluosniai jį gaubia .
18040023	Net kai upė patvinsta , jis neišsigąsta ; išlieka ramus , nors Jordanas tekėtų į nasrus .
18040024	Kas gali pagauti jį kabliu ar perverti jo šnerves vąšu ?
18041001	Argi gali pagauti meškere Leviataną , ar surišti jo nasrus virve ?
18041002	Argi gali įverti virvę jam į šnerves , kabliu perdurti nasrus ?
18041003	Argi jis maldaus tavęs , kad paleistum , gerinsis tau švelniais žodžiais ?
18041004	Argi jis sudarys sandorą su tavimi , ar priimsi jį kaip amžiną vergą ?
18041005	Argi žaisi su juo kaip su paukščiu , ar laikysi jį pririštą savo merginų pramogai ?
18041006	Argi derėsis dėl jo prekiautojai , ar išsidalys jį pirkliai ?
18041007	Argi gali prismaigstyti jam odą žeberklų , ar galvą žūklės iečių ?
18041008	Kartą kėlęs prieš jį ranką , atmink kovą ir daugiau nebebandyk !
18041009	Kas tik pamato Leviataną , netenka drąsos ir puola ant žemės .
18041010	Argi jis nėra nuožmus tam , kas jį pažadina ? Kas galėtų stoti prieš jį ?
18041011	Kas jam priešintųsi ir nenukentėtų ? Po visu dangumi tokio nėra !
18041012	Vargu ar man reikia kalbėti apie jo kojas jo žygdarbių smulkmenas ir grakštų sudėjimą .
18041013	Kas gali nuplėšti jo išorinį dangalą ar perdurti dvigubus jo šarvus ?
18041014	Kas gali priversti jį pražioti nasrus ? Siaubą kelia pliki jo dantys !
18041015	Jo nugarą dengia tarsi eilės skydų , glaudžiai sukabintų ir kietų kaip akmuo .
18041016	Vienas skydas prišlietas prie kito , kad net oras negali tarp jų praeiti .
18041017	Sujungti vienas su kitu , jie neatskiriami .
18041018	Kai jis čiaudi , blyksteli šviesa ; jo akys tarsi aušros prošvaistė .
18041019	Iš jo nasrų šoka liepsnos , veržiasi kibirkščių srovės .
18041020	Iš jo šnervių kyla dūmai , tarsi verdant puodui ant žabų ugnies .
18041021	Jo alsavimas uždega anglis , iš jo nasrų veržiasi liepsnos .
18041022	Jo sprande slypi jėga ; baimė apima visus jį sutinkančius .
18041023	Jo raumenų sluoksniai glausti , tvirtai nulieti ir nepajudinami .
18041024	Jo širdis tvirtai nulieta kaip akmuo , kieta kaip apatinė girnapusė .
18041025	Kai jis stoja piestu , net galiūnai dreba ir nustėrę iš siaubo traukiasi .
18041026	Kas jį pultų , nenugalėtų kalaviju ; nenugalėtų nei ietimi , nei sviediniu , nei iešmu .
18041027	Geležį jis laiko šiaudais , varį — sudūlėjusiu medžiu .
18041028	Strėlė neprivers jo bėgti ; svaidyklės akmenys jam tarsi šiaudai .
18041029	Vėzdai jam panašūs į šiaudus ; jis juokiasi iš iečių zvimbimo .
18041030	Jo pilvas aštriai kiautėtas ; jis šliaužia purvu tarsi kūlimo šlajos .
18041031	Jis priverčia gelmę kunkuliuoti tarsi katilą , sumaišo jūrą it smilkyklę .
18041032	Paskui save jis palieka blizgantį taką ; būtų galima manyti , kad gelmė žila .
18041033	Žemėje lygaus jam nėra ; tai kūrinys be baimės .
18041034	Jis mato visa , kas didinga ; jis visų išdidžiųjų gyvūnų karalius “ .
18042001	Tada Jobas , atsakydamas VIEŠPAČIUI , tarė :
18042002	„ Žinau , kad tu gali visa padaryti ; ką tik užsimoji , tą gali įvykdyti .
18042003	‘ Kas temdo mano užmojį , kalbėdamas neapgalvotais žodžiais ? ’ Iš tikrųjų kalbėjau apie tai , ko nesupratau , apie dalykus , viršijančius mane savo nuostabumu , kurių neišmaniau .
18042004	‘ Klausykis , aš kalbėsiu ; aš tavęs klausiu , o tu man atsakyk ’ .
18042005	Buvau girdėjęs gandus apie tave , bet dabar mano akys mato tave ;
18042006	todėl gėdijuosi visko , ką esu pasakęs , ir atgailauju dulkėse ir pelenuose “ .
18042007	Baigęs kalbėti Jobui , VIEŠPATS tarė Elifazui Temanui : „ Mane apėmė pyktis ant tavęs ir tavo dviejų bičiulių , nes nekalbėjote apie mane tiesiai , kaip mano tarnas Jobas .
18042008	Tad dabar pasiimkite septynis jaučius bei septynis avinus , nueikite pas mano tarną Jobą ir atnašaukite už save deginamąją auką . Tegu meldžiasi mano tarnas Jobas už jus , kad atsižvelgęs į jo maldą nepasielgčiau su jumis pagal jūsų kvailybę , kadangi nekalbėjote teisingai apie mane , kaip mano tarnas Jobas “ .
18042009	Tad Elifazas Temanas , Bildadas Šuachas ir Cofaras Naamatietis nuėjo ir įvykdė , ką VIEŠPATS buvo jiems paliepęs . VIEŠPATS atsižvelgė į Jobo maldą .
18042010	VIEŠPATS pakreipė Jobo dalią , kai jis pasimeldė už savo bičiulius . VIEŠPATS davė Jobui dvigubai daugiau negu jis buvo anksčiau turėjęs .
18042011	Tada suėjo pas jį visi jo broliai bei seserys ir visi , kurie jį anksčiau pažinojo . Jie valgė duoną jo namuose su juo , atjausdami ir paguosdami dėl nelaimės , kuria VIEŠPATS buvo jį ištikęs . Kiekvienas jų davė po vieną kesitą ir po aukso žiedą .
18042012	VIEŠPATS laimino vėlesnį Jobo gyvenimą labiau negu jo pradžią . Jobas turėjo keturiolika tūkstančių avių , šešis tūkstančius kupranugarių , tūkstantį jungų jaučių ir tūkstantį asilių .
18042013	Jis turėjo taip pat septynis sūnus ir tris dukteris .
18042014	Pirmąją pavadino Jemima , antrąją Kecija ir trečiąją Keren Hapucha .
18042015	Visoje šalyje nebuvo gražesnių moterų už Jobo dukteris . Jų tėvas davė joms paveldą lygiai su broliais .
18042016	Paskui Jobas gyveno šimtą keturiasdešimt metų , matė savo sūnus ir savo vaikaičius iki ketvirtos kartos .
18042017	Pertekęs metų Jobas mirė žiloje senatvėje .
19001001	Laimingas , kas atmeta nedorėlių patarimus , kas neina nusidėjėlių keliu ir nebendrauja su pašaipūnais ,
19001002	bet džiaugiasi VIEŠPATIES Įstatymu ir mąsto jo Įstatymą dieną naktį .
19001003	Jis lyg medis , pasodintas prie tekančio vandens , duodantis vaisių laikui atėjus , o jo lapai nevysta . Kad ir ką jis darytų , jam sekasi .
19001004	Nedorėliai — ne tokie ! Jie kaip vėjo blaškomi pelai !
19001005	Todėl nedorėliai teisme neatsilaikys , nei nusidėjėliai — teisiųjų sueigoje ,
19001006	nes VIEŠPATS globoja teisiųjų kelią , o nedorėlių kelias veda į pražūtį .
19002001	Kodėl niršta gentys , kodėl tautos veltui maištauja ?
19002002	Žemės karaliai rengiasi mūšiui , ir valdovai išvien tariasi prieš VIEŠPATĮ ir jo pateptąjį :
19002003	„ Veržkimės iš jų jungo grandinių ir nusikratykime jų pančių ! “
19002004	Bet aukštybių soste sėdintis juokiasi ; VIEŠPATS tyčiojasi iš jų .
19002005	Paskui jis prabyla jiems įniršęs , keldamas baimę savo pykčiu :
19002006	„ Juk aš pasodinau soste savo karalių ant Siono , savo šventojo kalno ! “
19002007	Aš paskelbsiu VIEŠPATIES įsaką . VIEŠPATS tarė man : „ Tu mano sūnus , šiandien tave pagimdžiau .
19002008	Prašyk manęs , ir padarysiu tautas tavo valdomis , o visus žemės pakraščius — tavo nuosavybe .
19002009	Geležies skeptru gali joms kirsti , kaip molio indus į šukes daužyti “ .
19002010	Tad supraskite , karaliai ; būkite įspėti , žemės valdovai .
19002011	Tarnaukite VIEŠPAČIUI pagarbia baime , drebėdami
19002012	reikškite pagarbą , kad jis neįnirštų , ir kelyje nežūtumėte , nes jo pyktis ūmus . Laimingi , kurie prie jo glaudžias !
19003001	Dovydo psalmė , jam bėgant nuo savo sūnaus Abšalomo .
19003002	Ak , VIEŠPATIE , kiek daug mano priešų ! Daug mane puolančių !
19003003	Daug apie mane sakančių : „ Dievas jo neišgelbės ! “ Sela .
19003004	Bet tu , VIEŠPATIE , esi mano skydas nuo pavojaus , tu mano garbė , pakelianti mano galvą !
19003005	Balsu šaukiuosi VIEŠPATIES ; jis išklauso mane savo šventajame kalne . Sela .
19003006	Kol guluosi ilsėtis ir užmiegu , kol atsibundu , visą naktį VIEŠPATS mane saugo .
19003007	Nebijau nė dešimt tūkstančių priešų , puolančių mane iš visų pusių .
19003008	Ateik , VIEŠPATIE ! Išgelbėk mane , mano Dieve ! Juk tu mano priešams antausius skaldai , nedorėliams dantis išdaužai .
19003009	Išgelbėjimas — VIEŠPATIES valioje ; tavo palaiminimas tebūna tavo tautai ! Sela .
19004001	Choro vadovui . Su styginiais instrumentais . Dovydo psalmė .
19004002	Kai šaukiuosi , išklausyk mane , o mano teisusis Dieve ! Kai buvau varge , tu man padėjai . Būk man maloningas ir išklausyk mano maldą !
19004003	O žmonės , kada liausitės teršę mano garbę ? Kodėl mėgstate , kas tuščia , ir griebiatės melo ? Sela .
19004004	Žinokite , kad VIEŠPATS atsirenka sau ištikimąjį ; VIEŠPATS išklauso mane , kai jo šaukiuosi .
19004005	Tad drebėkite ir nenusidėkite ! Atgulę apgalvokite širdimi ir tylėkite ! Sela .
19004006	Ištikimai atnašaukite aukas ir pasitikėkite VIEŠPAČIU .
19004007	Daugelis sako : „ O , kad sulauktume geresnių dienų ! VIEŠPATIE , tešviečia mums tavo veido šviesa ! “
19004008	Tu įdedi į mano širdį daugiau džiaugsmo , negu grūdų derlius ir jauno vyno gausa .
19004009	Kai einu ilsėtis , ramiai užmiegu , nes tu vienas , VIEŠPATIE , leidi be rūpesčio ilsėtis .
19005001	Choro vadovui . Pučiamiesiems instrumentams . Dovydo psalmė .
19005002	Išgirsk mano žodžius , VIEŠPATIE , atkreipk dėmesį į mano dejonę !
19005003	Klausykis mano maldos šauksmo , mano Karaliau ir mano Dieve , maldauju tave !
19005004	VIEŠPATIE , auštant tu girdi mano balsą , auštant kreipiuosi į tave malda ir laukiu .
19005005	Juk tu esi Dievas , nekenčiantis to , kas nedora ; pikta pas tave nevieši .
19005006	Kas puikuojasi , tas negali iškęsti tavo žvilgsnio . Tu neapkenti visų nedorėlių ,
19005007	melagiams tu leidi pražūti . VIEŠPATS bjaurisi žudikais ir išdavikais .
19005008	Bet per tavo didžią ištikimąją meilę aš įžengiu į tavo Namus ir iš pagarbios baimės puolu kniūbsčias šventykloje , kur tu esi garbinamas .
19005009	Vesk mane , VIEŠPATIE , savo išganingu teisumu , nepaisydamas budrių mano priešų ! Ištiesink man kelią !
19005010	Juk tuo , ką sako mano priešai , niekada negalima pasitikėti . Jų širdis kupina piktų kėslų , gerklės — atviri kapai , o liežuviai — sukti .
19005011	Pasmerk ir nubausk juos , Dieve ; tepražudo juos jų pačių kėslai . Atmesk juos dėl jų nuodėmių daugybės , nes prieš tave jie kėlė maištą .
19005012	O visi , kas prie tavęs glaudžiasi , tedžiūgauja ir iš džiaugsmo tegieda amžinai . Taip juos globok , kad mylintieji tavo vardą džiūgautų tavimi .
19005013	Juk tu , VIEŠPATIE , tikrai laimini teisųjį , apgaubi jį savo malone lyg skydu .
19006001	Choro vadovui . Su styginiais instrumentais pagal šeminitą . Dovydo psalmė .
19006002	VIEŠPATIE , nesmerk manęs įniršęs , nebausk manęs pykdamas !
19006003	Būk man maloningas , VIEŠPATIE , nes aš visiškai nusikamavęs ; gydyk mane , VIEŠPATIE , nes mano kaulai sukrėsti .
19006004	Ir mano gyvastis priblokšta , VIEŠPATIE , kiek ilgai ? . .
19006005	VIEŠPATIE , atsigręžk ! Gelbėk mane ! Išvaduok mane dėl savo ištikimosios meilės !
19006006	Juk tarp mirusiųjų nėra kas tave atmintų , kas gali tave šlovinti Šeole ?
19006007	Aš aimanų nuvargintas kasnakt ašaromis laistau savo lovą ir verksmu drėkinu savo guolį .
19006008	Skausmas temdo man akis , ir nuo daugybės vargų jos silpsta .
19006009	Atsitraukite nuo manęs , visi piktadariai , nes VIEŠPATS išgirdo mano verksmą .
19006010	VIEŠPATS išklauso mano maldavimą , VIEŠPATS priima mano maldą .
19006011	Visi mano priešai bus pažeminti ir siaubo apimti . Akimirksniu jie trauksis ir bus sugėdinti .
19007001	Dovydo šigajonas , kurį jis giedojo VIEŠPAČIUI dėl Kušo Benjamino .
19007002	VIEŠPATIE , mano Dieve , prie tavęs glaudžiuosi ! Saugok mane nuo visų , kurie mane persekioja , ir gelbėk mane ,
19007003	kad jie kaip liūtai , mane nusivilkę , nesuplėšytų į gabalus , nes nėra kas išgelbsti .
19007004	VIEŠPATIE , mano Dieve , jei tai padariau , jei kaltė suteršė mano rankas ,
19007005	jei piktu atsilyginau savo bičiuliui , bet pasigailėjau tų , kurie be priežasties buvo mano priešai ,
19007006	tai tepersekioja mane priešas ir tepagauna , tesutrypia mano gyvastį su žemėmis ir tesumaišo mano sielą su dulkėmis ! Sela .
19007007	VIEŠPATIE , pakilk įniršęs , užstok mane nuo priešų šėlsmo ! Mano Dieve , pabusk teismui , kurį esi paskelbęs .
19007008	Tesiburia aplink tave sueiga tautų , o tu viešpatauk joms iš aukštybių .
19007009	VIEŠPATS teisia tautas ; mane , VIEŠPATIE , teisk pagal mano teisumą , atsižvelgdamas į mano nekaltumą .
19007010	Nedorėlių kėslams padaryk galą , o teisųjį sustiprink ! Tu ištiri mūsų mintis ir norus , o teisusis Dieve !
19007011	Dievas — mano skydas , gelbstintis doros širdies žmones .
19007012	Teisus teisėjas yra Dievas , Dievas , kuris gali kasdien bausti .
19007013	Jei žmogus nepakeis savo elgesio , Dievas galąs kalaviją , įtemps lanką , paėmęs strėlę ,
19007014	parengs prieš jį savo mirtinus ginklus ir ugningas ietis pavers savo strėlėmis .
19007015	Štai kaip nedoras žmogus sumano pikta , užsigeidžia kenkti ir pagimdo apgaulę .
19007016	Jis iškasa duobę , dar pagilina ją , ir pats įpuola į savo iškastą duobę ,
19007017	jam ant galvos grįžta jo piktumas , jo smurtas krinta jam ant pakaušio .
19007018	Dėkosiu VIEŠPAČIUI už jo teisumą , giedosiu šlovės giesmę VIEŠPAČIUI Aukščiausiajam .
19008001	Choro vadovui . Pagal gititą . Dovydo psalmė .
19008002	VIEŠPATIE , mūsų Dieve , koks nuostabus tavo vardas visoje žemėje ! Savo didingumu apdengei dangaus aukštybes .
19008003	Mažylių ir kūdikių lūpomis sukūrei sau šlovę engėjams sugėdinti , kad nutildytum priešą ir maištautoją .
19008004	Kai pažvelgiu į tavo dangų , tavo rankų darbą , į mėnulį ir žvaigždes , kurias tu pritvirtinai ,
19008005	kas tas žmogus , kad jį atmeni , kas tas mirtingasis , kad juo rūpiniesi ?
19008006	Tu padarei jį tik truputį žemesnį už save , apvainikavai garbe ir didybe .
19008007	Tu padarei jį savo rankų darbų šeimininku , padėjai visa prie jo kojų :
19008008	avis ir jaučius visus aliai vieno ir laukinius gyvulius ,
19008009	padangių paukščius bei jūros žuvis ir visa , kas tik keliauja jūrų takais .
19008010	VIEŠPATIE , mano Dieve , koks nuostabus tavo vardas visoje žemėje !
19009001	Choro vadovui . „ Sūnaus mirties “ melodija . Dovydo psalmė .
19009002	Dėkosiu tau , VIEŠPATIE , iš visos širdies , apsakysiu visus tavo nuostabius darbus .
19009003	Krykštausiu ir džiūgausiu tavyje , šlovės giesmę giedodamas tavo vardui , Aukščiausiasis .
19009004	Tau pasirodžius , mano priešai traukiasi , parpuola ir miršta .
19009005	Mat tu gini mano teisę ir bylą , sėdėdamas soste kaip teisusis teisėjas .
19009006	Tu grūmoji pagonims ir sunaikini nedorėlius , jų vardą ištrini amžiams .
19009007	Priešo neliko — amžini griuvėsiai ; tu sugriovei jų miestus , dingo net jų vardai .
19009008	O VIEŠPATS lieka amžinai ; savo sostą jis pastatė teismui .
19009009	Jis teisia pasaulį teisumu ; tautas jis teisia bešališkai .
19009010	VIEŠPATS — nuengtųjų tvirtovė , tvirtovė nelaimės metu !
19009011	Kas brangina tavo vardą , tas pasitiki tavimi , nes tu , VIEŠPATIE , niekada neatmeti tų , kurie ieško tavo pagalbos .
19009012	Giedokite šlovės giesmę VIEŠPAČIUI , kuris gyvena Sione ! Skelbkite tautoms jo darbus !
19009013	Juk jis neužmiršta varguolių šauksmo , rūpinasi jais nekalto kraujo gynėjas .
19009014	Pasigailėk manęs , VIEŠPATIE ! Žiūrėk , ką aš kenčiu nuo tų , kurie manęs neapkenčia . Išgelbėk mane , VIEŠPATIE , nuo mirties ,
19009015	kad Siono vartuose galėčiau skelbti visus tavo šlovės darbus ir džiaugtis tavo išganymu .
19009016	Tautos įgriuvo į savo iškastą duobę , jų kojos įkliuvo į jų pačių paspęstas pinkles .
19009017	VIEŠPATS apsireiškia teisdamas , nedorą žmogų jis apraizgo jo paties kėslais . Higaionas . Sela .
19009018	Visi nedori žmonės yra pakeliui į Šeolą , ir visi pagonys , kurie užmiršta Dievą .
19009019	Ne visuomet varguolis bus užmirštas , ir skurdžiai ne visai praras viltį .
19009020	Pakilk , VIEŠPATIE ! Neleisk mirtingajam paimti viršų ! Tebūna tautos teisiamos tavo akivaizdoje .
19009021	Įvaryk jiems baimės , VIEŠPATIE ! Težino tautos , kad jos — tik žmonės ! Sela .
19010001	Kodėl tu , VIEŠPATIE , taip nuošaliai laikaisi ? Kodėl slepiesi , kai esu nelaimėje ?
19010002	Nedorėliai kankina įžūliai varguolius ; teįkliūva jie patys į savo sumanytas pinkles !
19010003	Nedorėlis puikuojasi savo širdies kėslais , o gobšuolis keikia ir atmeta VIEŠPATĮ .
19010004	Įniršęs iš įžūlumo , nedorėlis sako : „ Atsiskaityti jis nešauks “ . Anot jo širdies kėslų : „ Dievo nėra ! “
19010005	Nedorėliui visada gerai klojasi ; tavo nuosprendžiai jam tolimi , jis šaiposi iš visų savo priešų .
19010006	Sako sau : „ Nebūsiu parblokštas , per kartų kartas vargo nepatirsiu “ .
19010007	Jo lūpose pilna keiksmų , melo ir grasinimų , vargas ir piktumas jam ant liežuvio .
19010008	Pasaloje jis tyko už aptvaro ir slapta žudo nekaltą žmogų . Jo akys vogčiomis seka nelaimingąjį ,
19010009	jis slapta sėlina lyg liūtas tankmėje . Jis tyko pagrobti vargšą , čiumpa vargdienį ir velka į savo tinklą .
19010010	Jis prisišlieja prie žemės , puola pagūžom ir nelaimingąjį prislegia savo svoriu .
19010011	Nedorėlis mano sau : „ Dievui tai nerūpi . Jis slepia savo veidą , jis niekada nežiūri “ .
19010012	Pakilk , VIEŠPATIE ! Pakelk ranką , Dieve , ir neužmiršk skriaudžiamųjų !
19010013	Kodėl nedorėlis turėtų tyčiotis iš Dievo ir širdyje sakyti : „ Atsiskaityti tu nešauksi ! “ ?
19010014	Juk tu matai ! Tikrai imi į širdį vargą ir skausmą , esi visada pasirengęs padėti ! Nelaimingasis tau gali save patikėti , — tu visada našlaičiui padedi .
19010015	Palaužk nedoro ir blogo žmogaus jėgą , nubausk jų nedorumą , neleisk jiems išlikti !
19010016	VIEŠPATS — Karalius per amžių amžius . Pagonys išnyks iš jo krašto .
19010017	VIEŠPATIE , tu išgirsi skriaudžiamųjų troškimą , paguosi jų širdį , pakreipsi į juos savo ausį .
19010018	Našlaičio ir skriaudžiamojo bylą apginsi , kad joks žemės mirtingasis nebekeltų baimės .
19011001	Choro vadovui . Dovydo . VIEŠPATYJE randu prieglobstį ! Tad kaip drįstate man sakyti : „ Paukšti , lėk į kalnus !
19011002	Juk štai nedorėliai deda strėlę ant templės , įtempia lanką , norėdami šauti iš pasalų į doros širdies žmones .
19011003	Kai viskas griūva , ką teisusis begali daryti ? “
19011004	VIEŠPATIES šventumo būstas — jo šventykla . VIEŠPATIES sostas stovi danguje . Jo akys viską apžvelgia , jo įdėmus žvilgsnis tiria žmones .
19011005	VIEŠPATS ištiria teisųjį ir nedorėlį . Kas mėgsta smurtą , to jis nekenčia iš visos širdies .
19011006	Nedorėliams jis siųs žarijų ir sieros lietų , svilinanti vėtra bus jiems skirtoji taurė .
19011007	Juk teisus yra VIEŠPATS ; jis myli teisius darbus , ir dorieji matys jo veidą .
19012001	Choro vadovui . Pagal šeminitą . Dovydo psalmė .
19012002	Gelbėk , VIEŠPATIE ! Nebėra nė vieno teisuolio , ištikimi žmonės pradingo tarp mirtingųjų .
19012003	Visi meluoja , kaimynas kaimynui kalba pataikūnėmis lūpomis ir veidmaine širdimi .
19012004	Teužčiaupia VIEŠPATS lūpas pataikūnes , tesulaiko kiekvieną liežuvį pagyrūną
19012005	sakantiems : „ Liežuviu gausime , ko norime . Mūsų ginklas — lūpos . Kas gali mums viešpatauti ? “
19012006	„ Kadangi jie plėšia vargšus , ir beturčiai aimanuoja , dabar aš pakilsiu , — sako VIEŠPATS , — ir suteiksiu saugią vietą tam , kuris jos ilgisi “ .
19012007	VIEŠPATIES žodžiai tyri lyg sidabras , grynintas lydykloje , septynis kartus valytas .
19012008	Tu , VIEŠPATIE , mus ginsi , saugosi mus nuo šios kartos per amžius .
19012009	Aplink visur nedorėliai bastosi , visi giria , kas tarp žmonių nedora .
19013001	Choro vadovui . Dovydo psalmė .
19013002	Kiek ilgai , VIEŠPATIE ? Nejau amžinai mane užmirši ? Kiek ilgai slėpsi savo veidą nuo manęs ?
19013003	Kiek ilgai turėsiu pakelti skausmus , dieną iš dienos širdgėlą širdyje ? Kiek ilgai mano priešas virš manęs viešpataus ?
19013004	Pažvelk į mane ir išklausyk , VIEŠPATIE , mano Dieve ! Duok šviesos mano akims , kad mirties miegu neužmigčiau !
19013005	Neleisk mano priešui didžiuotis : „ Aš nugalėjau jį ! “ Neleisk mano engėjams džiūgauti , kai suklumpu !
19013006	Aš pasitikiu tavo ištikimu gerumu , mano širdis džiūgaus , nes tu mane išgelbėsi . Giedosiu VIEŠPAČIUI : „ Jis buvo man geras ! “
19013007	
19014001	Choro vadovui . Dovydo . Kvailys sau sako širdyje : „ Dievo nėra ! “ Tokie sugedę , jie daro šlykščius darbus ; nėra nė vieno , kuris darytų gera .
19014002	VIEŠPATS žvelgia žemyn iš dangaus į žmoniją , norėdamas pamatyti , ar yra kas protingas ir ieškantis Dievo .
19014003	Visi nuklydę , visi panašiai sugedę ; nėra nė vieno , kuris darytų gera , nė vienui vieno .
19014004	„ Argi jie nežino , visi tie nedorėliai ? Jie ryja mano tautą , ji — jų ryjama duona — ir VIEŠPATIES niekada nesišaukia “ .
19014005	Ten , kur nereikėtų bijoti , jie drebės iš baimės , nes VIEŠPATS yra su teisiąja karta .
19014006	Jūs norite sužlugdyti vargšo viltis , bet jo užuovėja yra VIEŠPATS .
19014007	O , kad ateitų iš Siono išganymas Izraeliui ! Kai VIEŠPATS parves į namus savo tautą , Jokūbas džiūgaus , Izraelis bus laimingas .
19015001	Dovydo psalmė . VIEŠPATIE , kas gali svečiuotis tavo Palapinėje ? Kas gali gyventi Sione , tavo šventajame kalne ?
19015002	Žmogus , kuris dorai gyvena , daro , kas teisu , ir kalba tiesą iš grynos širdies .
19015003	Kas nešmeižia nė vieno liežuviu , kas nedaro nieko pikta bičiuliui ir nejuodina kaimyno ,
19015004	kas laiko niekam tikusiu , ką Dievas atmeta , o VIEŠPATIES bijančius gerbia , kas net nuostolį patirdamas laikosi žodžio ,
19015005	kas be palūkanų skolina ir nepaperkamas liudyti prieš nekaltą , kas tik taip elgiasi , tas bus saugus per amžius .
19016001	Dovydo miktamas . Apsaugok mane , Dieve , nes pas tave ieškau užuovėjos .
19016002	Sakau VIEŠPAČIUI : „ Tu mano VIEŠPATS . Tik tu visa mano laimė “ .
19016003	Kokie šaunūs ištikimieji VIEŠPATIES žmonės ! Būti su jais — man didžiausias malonumas .
19016004	Kas skuba pas kitus dievus , tas daugina savo skausmus ; kraujo liejamųjų atnašų jiems neaukosiu , nei jų vardų savo lūpomis netarsiu .
19016005	VIEŠPATIE , tu man skirtoji dalis ir mano taurė , mano likimas — tavo rankose !
19016006	Man matavimo virvė krito puikioje vietoje ; iš tikrųjų nuostabus mano paveldas !
19016007	Kadangi VIEŠPATS mane moko , aš jį šlovinsiu ; net naktį man širdis tai primena .
19016008	Nuolatos menu VIEŠPATIES Artumą ; jam esant mano dešinėje niekada nedrebėsiu .
19016009	Todėl linksma mano širdis , džiūgauja visa mano gyvastis ir ramiai ilsisi mano kūnas .
19016010	Juk nepaliksi manęs Šeolui , neleisi savo teisiajam matyti kapo .
19016011	Tu parodysi man taką , kuris veda į gyvenimą . Tavo Artume — džiaugsmo pilnatvė , tavo dešinėje — amžina linksmybė .
19017001	Dovydo malda . Klausykis , VIEŠPATIE , kaip maldauju teisybės , atsižvelk į mano šauksmą ! Išgirsk mano maldą iš lūpų be vyliaus !
19017002	Iš tavęs teateina man nuosprendis , nes tavo akys mato teisybę .
19017003	Nors ir mėgintum mano širdį , tirtum mane naktį ir bandytum mane ugnimi , nerastum manyje neteisybės . Nenusidėjau lūpomis ,
19017004	kaip daugelis žmonių . Branginau žodį iš tavo lūpų ir išvengiau smurto kelių .
19017005	Tavo Įstatymo keliu žingsniavau , nuo jo mano kojos niekada nenuklydo .
19017006	Šaukiuosi tavęs , nes tu mane išgirsi , Dieve ! Atsuk man savo ausį , klausykis mano žodžių .
19017007	Parodyk savo ištikimą meilę nuostabiais darbais , Gelbėtojau , ieškantiems užuovėjos nuo užpuolikų tavo dešinėje .
19017008	Saugok mane kaip savo akies vyzdį , savo sparnų paūksmėje paslėpk mane
19017009	nuo nedorėlių , norinčių mane suplėšyti . Apspinta mane mirtini priešai ;
19017010	be gailesčio jų kietos širdys , įžūliai kalba jų lūpos .
19017011	Jie aplink mane , kur tik pasisuku , įbedę akis , laukia progos mane parblokšti
19017012	lyg išalkę grobio liūtai , lyg iš pasalų sėlinantys liūtukai .
19017013	Pakilk , VIEŠPATIE , stok prieš juos ir parblokšk ! Išlaisvink mane savo kalaviju iš nedorėlio .
19017014	Savo ranka , VIEŠPATIE , išgelbėk nuo mirtingųjų — nuo mirtingųjų , kurių dalia — tik šis gyvenimas . Jų pilvai teprisipildo to , ką esi jiems sutaupęs , jų vaikai tegu sočiai sau glemžia bei tepalieka ir savo mažyliams .
19017015	O aš , būdamas doras , matysiu tavo veidą ir pabudęs būsiu laimingas dėl tavo Artumo .
19018001	Choro vadovui . VIEŠPATIES tarno Dovydo giesmė , kurios žodžiais jis kreipėsi į VIEŠPATĮ tą dieną , kai VIEŠPATS išgelbėjo jį iš visų priešų ir Sauliaus rankų .
19018002	Jis tarė : „ Myliu tave , VIEŠPATIE , mano stiprybe !
19018003	VIEŠPATS — mano Uola , mano tvirtovė , mano gelbėtojas ! Mano Dievas — mano Uola , kur randu pastogę , mano skydas ir mano išganymo jėga , mano pilis !
19018004	Šaukiausi VIEŠPATIES Šlovingojo , ir buvau išgelbėtas nuo visų priešų .
19018005	Mirties virvės mane pančiojo , pražūties srautai skandino .
19018006	Šeolo pančiai mane apraizgė , mirties pinklės mane pasitiko .
19018007	Savo skausme šaukiausi VIEŠPATIES , prašiau savo Dievo pagalbos . Jis išgirdo mano balsą savo šventykloje , ir mano pagalbos šauksmas pasiekė jo ausis .
19018008	Tada sujudo ir sudrebėjo žemė , kalnų pamatai suvirpėjo ir susvirduliavo , kai jį apėmė pyktis .
19018009	Dūmai veržėsi jam iš šnervių , ryjanti ugnis — iš burnos , o žarijos virto liepsnomis .
19018010	Pravėrė dangų ir nužengė , o audros debesys buvo jam po kojų .
19018011	Sėdosi ant kerubo ir skrido , vėjo sparnais skubėjo .
19018012	Tamsos skliautu jis apsiautė save , vandens telkiniu , audros debesimis .
19018013	Nuo jo Artumo spindesio prasiveržė pro debesis kruša ir žarijos .
19018014	VIEŠPATS sugriaudė danguje , Aukščiausiasis prabilo balsu , kruša ir žarijomis .
19018015	Paleido savo strėles — žaibus ir išvaikė juos , privertęs bėgti .
19018016	Tada pasirodė jūros dugnas ir pasaulio pamatai atsivėrė , VIEŠPAČIUI galingai prabilus savo pykčio viesulu .
19018017	Jis ištiesė ranką iš aukštybių ir paėmė mane ; jis ištraukė mane iš galingų vandenų .
19018018	Jis išgelbėjo mane nuo stipraus priešo , nuo tų , kurie manęs nekentė , nes buvo stipresni už mane .
19018019	Negando dieną jie mane užpuolė , bet VIEŠPATS buvo mano ramstis .
19018020	Jis išvedė mane iš pavojaus , išgelbėjo mane , nes yra mane pamėgęs .
19018021	VIEŠPATS atlygino man pagal mano teisumą , atmokėjo man pagal mano rankų švarumą ,
19018022	nes laikiausi VIEŠPATIES kelio ir nedoru darbu nuo savo Dievo neatsitraukiau ,
19018023	nes visi jo įsakai man buvo prieš akis , ir nuo jo įstatų aš neatsimečiau .
19018024	Buvau doras , saugojausi kaltės .
19018025	Užtat VIEŠPATS ir atmokėjo man pagal mano teisumą , pagal mano rankų švarumą jo akyse .
19018026	Su ištikimu tu elgiesi ištikimai , su doru žmogumi — dorai .
19018027	Su nuoširdžiu tu elgiesi nuoširdžiai , bet su sukčiumi — gudriai .
19018028	Juk tu išgelbsti nuolankiuosius , o išdidžiuosius pažemini .
19018029	Juk mano žibintą , VIEŠPATIE , tu uždegei . VIEŠPATS , mano Dievas , apšviečia mano tamsybes .
19018030	Juk per tave galiu paimti užkardą , su savo Dievu galiu peršokti mūrą .
19018031	Šio Dievo kelias tobulas , VIEŠPATIES žodis išgrynintas ugnimi . Jis skydas visiems , ieškantiems pas jį pastogės .
19018032	Juk kas yra Dievas , jei ne VIEŠPATS ? Kas yra Uola , jei ne mūsų Dievas ,
19018033	tas Dievas , kuris apjuosė mane jėga ir padarė saugų mano kelią ?
19018034	Jis davė man kaip stirnos kojas ir nuvedė į saugias aukštumas .
19018035	Jis taip lavina mano rankas kovai , kad mano raumenys gali įtempti stipriausią lanką .
19018036	Tu davei man savo apsaugos skydą , tavo dešinė man padėjo , tavo pagalba padarė mane didį .
19018037	Tu leidai man išlikti laisvam , ir mano kojos nepaslydo .
19018038	Vijau priešus ir sudorojau , negrįžau , kol jie nebuvo sunaikinti .
19018039	Sunaikinau juos — parbloškiau juos taip , kad jie daugiau nebepakilo — jie krito man po kojų .
19018040	Juk tu apjuosei mane jėga kovai , privertei priešus prieš mane klupti .
19018041	Tu privertei priešus , kurie manęs nekenčia , atsukti man nugarą , ir aš juos sudorojau .
19018042	Jie žvalgėsi , bet nebuvo kam jų gelbėti ; jie šaukėsi VIEŠPATIES , bet jis neatsiliepė .
19018043	Barsčiau juos kaip žemės dulkes vėjyje , mindžiau juos kaip kelio purvą .
19018044	Tu išgelbėjai mane nuo kivirčo su tauta , padarei mane tautų galva . Tauta , kurios nepažinau , tapo mano valdiniais .
19018045	Vos išgirdę apie mane , jie man pakluso ; svetimšaliai gūždamiesi atėjo pas mane .
19018046	Svetimšaliai neteko drąsos ir drebėdami išėjo iš savo tvirtovių .
19018047	Tegyvuoja VIEŠPATS ! Tebūna pašlovinta mano Uola ir išaukštintas Dievas , kuris mane išgelbėjo !
19018048	Tas Dievas , kuris suteikė man pergalę ir pajungė man tautas ,
19018049	kuris išgelbėjo mane nuo priešų , net išaukštino prieš maištininkus ir apsaugojo nuo nuožmiųjų !
19018050	Todėl , VIEŠPATIE , šlovinsiu tave tautoms , tavo vardui giesmes giedosiu .
19018051	Tu dovanoji pergales savo karaliui , rodai ištikimą meilę savo pateptajam Dovydui ir jo palikuonims per amžius “ .
19019001	Choro vadovui . Dovydo psalmė .
19019002	Dangūs skelbia Dievo šlovę , dangaus skliautas garsina jo rankų darbą .
19019003	Apie tai diena pasakoja dienai ir naktis duoda žinią nakčiai
19019004	be jokio kalbesio ir be jokių žodžių . Negirdėti jų balso ,
19019005	bet žinia skamba visoje žemėje , jų žodžiai girdėti iki pat pasaulio pakraščių . Danguose jis pastatė palapinę saulei .
19019006	Lyg nuotaka ji išeina iš už savo jungtuvių užuolaidos ir lyg galiūnė džiugiai bėga savo keliu .
19019007	Iš vieno dangaus skliauto galo ji pradeda žygį , o jos kelias veda prie kito galo ; nuo jos kaitros pasislėpti niekas negali .
19019008	VIEŠPATIES Įstatymas tobulas jis atnaujina gyvastį ; VIEŠPATIES įsakai teisingi , — jie paprastus žmones padaro išmintingus .
19019009	VIEŠPATIES įstatai teisūs ; jie džiugina širdį ; VIEŠPATIES įsakymas aiškus ; jis teikia akims šviesos .
19019010	Pagarbi Dievo baimė tyra ; ji amžinai ištikima . VIEŠPATIES sprendimai tikri ir visiškai teisūs ,
19019011	brangintini labiau už auksą , net rinktinį auksą , saldesni už medų , net gryniausią korio medų .
19019012	Be to , jie pamoko tavo tarną ; kas jų laikosi , tas gauna didelį atlygį .
19019013	Kas gali pastebėti savo klaidas ? Apvalyk mane nuo kalčių , kurių nejaučiu !
19019014	Apsaugok mane ir nuo tyčinių nuodėmių , neleisk joms manyje viešpatauti ! Tada aš būsiu tobulas ir laisvas nuo sunkaus nusižengimo .
19019015	Tegu tau patinka mano žodžiai ir mano mintys , VIEŠPATIE , mano Uola ir mano Atpirkėjau !
19020001	Choro vadovui . Dovydo psalmė .
19020002	Teišklauso tave VIEŠPATS negandos dieną , Jokūbo Dievo vardas tesaugo tave !
19020003	Tesiunčia tau jis pagalbą iš šventovės , iš Siono tepalaiko tave !
19020004	Teatsimena visas tavo atnašas , ir tavo deginamosios aukos jam tepatinka ! Sela .
19020005	Tesuteikia tau , ko trokšta tavo širdis , ir teįvykdo kiekvieną tavo užmojį ,
19020006	kad šauktume iš džiaugsmo dėl tavo pergalės ir keltume vėliavas mūsų Dievo vardu . Tepatenkina Dievas visus tavo prašymus !
19020007	Dabar aš žinau , kad VIEŠPATS padeda savo pateptajam , išklauso jo šventovėje ir savo dešine suteikia jam didžių pergalių .
19020008	Vieni didžiuojasi savo karo vežimais , kiti — savo žirgais , o mes didžiuojamės VIEŠPATIES , mūsų Dievo , vardu .
19020009	Anie suklups ir kris , o mes pakylame ir stovime .
19020010	Suteik karaliui pergalę , VIEŠPATIE ! Išklausyk mūsų , kai šaukiamės !
19021001	Choro vadovui . Dovydo psalmė .
19021002	Karalius linksmas , VIEŠPATIE , nes tu davei jam jėgų ; jis džiūgauja , nes tu suteikei jam pergalę .
19021003	Ko troško jo širdis , to ir suteikei ; jo lūpų prašymo neatsakei . Sela .
19021004	Pasitinki jį su didžia palaima , uždedi jam ant galvos gryno aukso vainiką .
19021005	Jis prašė tavęs gyvenimo , ir tu davei jam ilgą dienų trukmę per amžių amžius .
19021006	Didi jo garbė per tavo pergalę ; tu suteiki jam didybę ir garsą .
19021007	Tu suteiki jam amžinus palaiminimus , linksmini jį savo Artumo džiaugsmu .
19021008	Karalius pasitiki VIEŠPAČIU ir dėl ištikimo Aukščiausiojo gerumo visada bus saugus .
19021009	Tavo ranka suras visus tavo priešus , tavo dešinė suras tuos , kurie tavęs nekenčia .
19021010	Degink juos tarsi krosnies liepsna , tą dieną , kai pasirodysi . Tesunaikina juos įniršęs VIEŠPATS ; tepraryja juos ugnis .
19021011	Išnaikink jų palikuonis žemėje , o jų vaikus — iš žmonijos .
19021012	Jei jie kėsintųsi tau daryti pikta ir sumanytų tau kenkti , jiems nepasiseks .
19021013	Tu priversi juos bėgti savo lankais , nutaikytais jiems tiesiai į veidus .
19021014	Būk išaukštintas , VIEŠPATIE , savo jėgos ! Giedosime , šlovindami tavo didžius darbus .
19022001	Choro vadovui . „ Briedės auštant “ melodija . Dovydo psalmė .
19022002	
19022003	Mano Dieve , mano Dieve , kodėl mane palikai ? Kodėl tu toks tolimas , toli nuo mano maldos , nuo mano dejonės šauksmo ?
19022004	Mano Dieve , šaukiuosi dieną , bet tu neatsakai , ir naktį , bet nerandu ramybės .
19022005	O juk tu — Šventasis , tavo sostas — Izraelio šlovės giesmės !
19022006	Tavimi mūsų protėviai rėmėsi ; jie pasitikėjo , ir tu juos gelbėjai ,
19022007	tavęs šaukėsi ir buvo išgelbėti , tavimi pasitikėjo ir nenusivylė .
19022008	Bet aš kirminas , o ne žmogus , vienų išjuoktas , o kitų paniekintas .
19022009	Visi , kas mane mato , tyčiojasi iš manęs ir šaipydamiesi kraipo galvas :
19022010	„ Pasitikėjo VIEŠPAČIU , tad tegelbsti jį , teišvaduoja , jeigu juo gėrisi ! “
19022011	Tu išvedei mane iš įsčių , saugojai mane prie motinos krūtinės .
19022012	Tavo rūpesčiui buvau patikėtas nuo gimimo , nuo motinos įsčių tu buvai mano Dievas .
19022013	Nesitolink nuo manęs , nes man sunku , ir nėra , kas man padėtų !
19022014	Mano priešai apstoja mane lyg jaučiai , stiprūs Bašano jaučiai apgula mane ;
19022015	jie atveria plačiai į mane savo žiomenis lyg plėšrūs ir riaumojantys liūtai .
19022016	Esu lyg ant žemės išlietas vanduo ; visi mano kaulai išnarstyti ; lyg vaškas mano širdis , ištirpusi krūtinėje .
19022017	Gerklė išdžiūvusi lyg molio šukė , liežuvis limpa prie gomurio . Tu guldai mane į mirties dulkes .
19022018	Šunys mane apgula iš visų pusių , nedorėlių gauja mane apspinta ; jie žeidžia man rankas ir kojas ;
19022019	galiu suskaičiuoti visus savo kaulus . Mano priešai spokso į mane ir džiaugiasi ,
19022020	dalijasi tarpusavyje mano drabužius ir meta kauliukus dėl mano apdaro .
19022021	Bet tu , VIEŠPATIE , nesitolink nuo manęs ! Mano stiprybe , skubėk man padėti !
19022022	Gelbėk mane nuo kalavijo , mano brangią gyvastį iš šunies letenų !
19022023	Trauk mane iš liūto nasrų ! Nuo tų laukinių jaučių ragų gelbėk mane !
19022024	Tada aš skelbsiu tavo vardą broliams ir seserims , šlovinsiu tave jų sueigose .
19022025	Pagarbiai VIEŠPATIES bijantieji , šlovinkite jį ! Visi Jokūbo palikuonys , garbinkite jį ! Visi Izraelio vaikai , drebėkite prieš jį !
19022026	Juk jis nepaniekino ir neatmetė vargšo maldavimo , jis nenusuko nuo jo savo veido , bet išgirdo , kai varguolis šaukėsi .
19022027	Iš tavęs kyla mano šlovės giesmė didžiojoje sueigoje ! Ką tau pažadėjau , vykdysiu tarp tavęs pagarbiai bijančiųjų .
19022028	Vargšai valgys , kiek norės , ir bus sotūs , šlovins VIEŠPATĮ jo ieškantieji . Teatsigauna jų širdys amžinai !
19022029	Visi žemės pakraščiai atsimins ir gręšis į VIEŠPATĮ , visų tautų žmonės puls prieš jį kniūbsti .
19022030	Juk VIEŠPATS yra Valdovas , jis viešpatauja tautoms .
19022031	Jam iš tikrųjų žemai lenksis visi , kurie miega žemėje ; prieš jį lenksis visi , kurie žengia į dulkes . Ir aš jam gyvensiu .
19022032	Mano palikuonys jam tarnaus ; apie Viešpatį bus pasakojama būsimajai kartai , jo teisūs darbai skelbiami dar negimusiai tautai .
19023001	Dovydo psalmė . VIEŠPATS — mano Ganytojas , man nieko netrūksta .
19023002	Žaliose pievose jis mane guldo , prie ramių vandenų gano .
19023003	Jis atgaivina mano gyvastį ir veda teisumo takais , kaip dera jo vardui .
19023004	Nors einu per tamsiausią slėnį , nebijau jokio pavojaus , nes tu su manimi . Tavo Ganytojo lazda ir vėzdas apgins mane .
19023005	Tu padengi man stalą mano priešų matomoje vietoje , patepi dosniai mano galvą aliejumi ; sklidina mano taurė !
19023006	Tik gerumas ir ištikimoji meilė lydės mane per visas mano gyvenimo dienas , ir aš visados gyvensiu VIEŠPATIES Namuose .
19024001	Dovydo psalmė . Žemė ir visa , kas joje , yra VIEŠPATIES , pasaulis ir visi jo gyventojai ,
19024002	nes jis pastatė jį ant gilių vandenų ir įtvirtino virš požeminių upių .
19024003	Kas gali įkopti į VIEŠPATIES kalną ? Kas gali įžengti į jo šventąją buveinę ?
19024004	Tas , kurio rankos nekaltos ir širdis tyra , kuris netrokšta tuštybių ir apgaulingai neprisiekinėja artimui .
19024005	Jis gaus VIEŠPATIES palaiminimą , teisų atlygį Dievo , savo Gelbėtojo .
19024006	Tokia yra karta tų , kurie į jį kreipiasi ir ieško Jokūbo Dievo veido . Sela .
19024007	Atkelkite sąvaras , vartai ! Plačiai atsidarykite , amžinosios durys , kad įžengtų Garbės karalius !
19024008	Kas gi tas Garbės karalius ? Tai VIEŠPATS , stiprus ir narsus , VIEŠPATS , galingas mūšyje .
19024009	Atkelkite savo sąvaras , vartai ! Plačiai atsidarykite , amžinosios durys , kad įžengtų Garbės karalius !
19024010	Kas gi tas Garbės karalius ? Galybių VIEŠPATS — jis tas Garbės karalius ! Sela .
19025001	Dovydo . Į tave , VIEŠPATIE , keliu širdį .
19025002	Tavimi , mano Dieve , pasitikiu . Neleisk man būti sugėdintam , neleisk mano priešams džiūgauti .
19025003	Juk nė vienas nenueina niekais , kas tavimi pasitiki ; nueina niekais neištikimieji , lengvabūdžiai .
19025004	Parodyk man savo kelius , VIEŠPATIE , pamokyk mane apie savo takus .
19025005	Vesk mane savo tiesa ir mokyk mane , nes esi Dievas , mano Gelbėtojas . Tavimi visados pasitikiu .
19025006	Neužmiršk , VIEŠPATIE , savo gailestingumo ir ištikimosios meilės ; jie tokie pat seni kaip laikas .
19025007	Mano jaunystės nuodėmes ir kaltes užmiršk ; savo ištikima meile dėl savo gerumo atmink mane , VIEŠPATIE !
19025008	VIEŠPATS teisus ir geras , todėl jis klystančius moko kelio .
19025009	Jis veda kukliuosius teisingu taku ir moko juos savo kelio .
19025010	Visi VIEŠPATIES takai — tai ištikimoji meilė ir tiesa visiems , kurie laikosi jo Sandoros ir paklūsta jo įsakams .
19025011	Dėl savo vardo , VIEŠPATIE , atleisk mano kaltę , nors ji ir didžiulė .
19025012	Kas tik pagarbiai bijo VIEŠPATIES , tas sužino iš jo taką , kuriuo eiti turėtų .
19025013	Jis pats gyvens laimingai , ir jo vaikai paveldės žemę .
19025014	VIEŠPATS — pagarbiai jo bijančių draugas , patvirtinantis savo Sandorą .
19025015	Mano akys visada nukreiptos į VIEŠPATĮ , nes jis išpainios mano kojas iš pinklių .
19025016	Atsigręžk į mane ir būk man gailestingas , nes aš vienišas ir nuskurdęs .
19025017	Palengvink man širdies rūpesčius ir išgelbėk mane iš mano vargų .
19025018	Pažvelk į mano skurdą ir kančią ir atleisk visas mano nuodėmes .
19025019	Pasižiūrėk , kiek daug mano priešų ir kaip baisiai jie manęs nekenčia .
19025020	Apsaugok mano gyvastį ir išgelbėk mane , neleisk man nusivilti , nes pas tave ieškau užuovėjos .
19025021	Gerumas ir dorumas tepalaiko mane , nes tavimi , VIEŠPATIE , pasitikiu .
19025022	O Dieve , atpirk Izraelį iš visų jo vargų !
19026001	Dovydo . Paskelbk , kad aš nekaltas , VIEŠPATIE ! Juk aš dorai elgiuosi ir VIEŠPAČIU nedvejodamas pasitikiu .
19026002	Tirk mane , VIEŠPATIE , ir bandyk , išbandyk mano norus ir mintis .
19026003	Juk tavo ištikimoji meilė man akyse , tavo ištikimybė veda mane .
19026004	Su nedorais žmonėmis nesusidedu , su veidmainiais nesimaišau .
19026005	Piktadarių sambūrio nekenčiu , nedorų žmonių vengiu .
19026006	Plaunuosi rankas nekaltumo ženklan ir einu aplink tavo aukurą , VIEŠPATIE ,
19026007	balsu skelbdamas padėką ir apsakydamas visus tavo nuostabius darbus .
19026008	VIEŠPATIE , aš myliu Namus , kuriuose gyveni , tavo Šlovės buveinę .
19026009	Nenušluok manęs drauge su nusidėjėliais nei mano gyvasties su žmogžudžiais .
19026010	Jų rankose piktos užmačios , pilna kyšių jų dešinė .
19026011	O aš darau , kas dora ; atpirk mane ir pasigailėk manęs .
19026012	Mano kojos stovi ant lygios žemės , sueigose šlovinsiu VIEŠPATĮ .
19027001	Dovydo . VIEŠPATS mano šviesa ir išgelbėjimas , tad ko turėčiau bijotis ? VIEŠPATS mano gyvenimo tvirtovė , tad prieš ką turėčiau drebėti ?
19027002	Kai nedori žmonės užpuola mane , norėdami mane suėsti , jie , mano užpuolikai ir priešai , klumpa ir žūva .
19027003	Nors ir kariuomenė apgultų mane , mano širdis nebijotų ; nors ir karas man būtų paskelbtas , net tada pasitikėčiau .
19027004	Vieno teprašau iš VIEŠPATIES , tik vieno tenoriu — gyventi VIEŠPATIES Namuose per visas savo gyvenimo dienas , gėrėtis VIEŠPATIES žavumu ir lankyti jo šventyklą .
19027005	Juk vargo dieną jis paslėps mane savo pastogėje , suteiks man globą savo palapinėje , užkels mane aukštai ant uolos .
19027006	Tad keliu galvą prieš visus savo priešus aplink ir atnašauju aukas jo Palapinėje su džiaugsmo šauksmais , giedu giesmę , šlovindamas VIEŠPATĮ .
19027007	Išgirsk mano balsą , VIEŠPATIE , kai šaukiuosi , būk man maloningas ir išklausyk mane !
19027008	„ Eik , — sako man širdis , — ieškok jo veido ! “ Tavo veido , VIEŠPATIE , aš ieškau !
19027009	Neslėpk nuo manęs savo veido , neatstumk supykęs savo tarno ! Tu buvai mano pagalba , tad neatmesk manęs , nepalik manęs , Dieve , mano Gelbėtojau .
19027010	Nors tėvas ir motina mane paliktų , VIEŠPATS mane priims .
19027011	Mokyk , VIEŠPATIE , mane savo kelio , dėl mano budrių priešų vesk mane lygiu taku .
19027012	Neatiduok manęs priešininkų savivalei , nes melagingi liudytojai sukilo prieš mane ir alsuoja smurtu .
19027013	Tikiu , kad patirsiu VIEŠPATIES gerumą gyvųjų šalyje .
19027014	Pasitikėk VIEŠPAČIU ir būk stiprus ! Turėk drąsos ir pasitikėk VIEŠPAČIU !
19028001	Dovydo . Tavęs šaukiuosi , VIEŠPATIE , mano Uola , nebūk man kurčias ! Juk jeigu tylėsi , būsiu kaip tie , kurie žengia į kapą .
19028002	Išgirsk mano maldaujantį balsą , kai šaukiuosi tavo pagalbos tiesdamas rankas tavo šventosios buveinės link .
19028003	Nenutempk manęs su nedorėliais , su pikta darančiais , su žmonėmis , kurie kaimynus draugiškai sveikina , o širdyje puoselėja pikta .
19028004	Atmokėk jiems pagal jų darbus , už jų piktus veiksmus . Atmokėk jiems už jų rankų darbus , atiduok jiems , ką jie užsidirbo !
19028005	Kadangi jie nepaiso VIEŠPATIES veiksmų nei jo rankų darbo , jis sužlugdys juos ir daugiau nebeatkurs .
19028006	Tebūna pašlovintas VIEŠPATS , nes jis išgirdo mano pagalbos šauksmą .
19028007	VIEŠPATS mano stiprybė ir mano skydas ; mano širdis juo pasitiki . Jis man padėjo , ir mano širdis džiūgauja , giesme aš jam dėkoju .
19028008	VIEŠPATS savo tautos stiprybė , tvirtovė savo pateptąjį išgelbėti .
19028009	Gelbėk savo tautą ir laimink savo paveldą ! Būk jų Ganytojas ir rūpinkis jais amžinai !
19029001	Dovydo psalmė . Teikite VIEŠPAČIUI , dangiškosios būtybės , teikite VIEŠPAČIUI šlovę ir galybę !
19029002	Teikite VIEŠPAČIUI jo vardo garbę , šlovinkite didžiai šventą VIEŠPATĮ !
19029003	VIEŠPATIES balsas viešpatauja virš vandenų , didybės Dievas griaudžia , VIEŠPATS viešpatauja virš vandenyno .
19029004	Galingas VIEŠPATIES balsas , kupinas didybės VIEŠPATIES balsas .
19029005	VIEŠPATIES balsas trupina kedrus , VIEŠPATS trupina Libano kedrus .
19029006	Jis šokdina Libaną lyg veršį ir Hermono kalną lyg jauną laukinį jautį .
19029007	VIEŠPATIES balsas blyksi žaibais ,
19029008	VIEŠPATIES balsas supurto dykumą , VIEŠPATS sudrebina Kadešo tyrus .
19029009	VIEŠPATIES balsas triuškina ąžuolus , ir plikai nušluoja miškus , o jo šventykloje visi šaukia : „ Šlovė ! “
19029010	VIEŠPATS karaliauja virš tvano , VIEŠPATS karaliauja amžinai .
19029011	Tesuteikia VIEŠPATS stiprybės savo tautai ! Telaimina VIEŠPATS savo tautą ramybe !
19030001	Psalmė . Dovydo . Giesmė Šventyklos pašventinimo iškilmėms .
19030002	Skelbsiu tavo didybę , VIEŠPATIE , nes mane išgelbėjai ir neleidai džiūgauti mano priešams .
19030003	Šaukiausi tavo pagalbos , VIEŠPATIE , mano Dieve , ir tu mane išgydei .
19030004	VIEŠPATIE , tu ištraukei mano gyvastį iš Šeolo , nes su visais buvau pakeliui į kapą , bet tu sulaikei mane nuo mirties .
19030005	Giedokite šlovės giesmes VIEŠPAČIUI , jo ištikimieji , prisiminkite , koks jis šventas , ir dėkokite jam !
19030006	Jo įniršis tęsiasi tik akimirką , o gerumas — visą gyvenimą . Ašaros gali lietis visą naktį , bet džiaugsmas ateina su aušra .
19030007	Kai man sekdavosi , sakydavau : „ Niekad nesvyruosiu ! “
19030008	Savo gerumu , VIEŠPATIE , tu pastatei mane kaip nenugalimą kalną , bet tu nugręžei savo veidą , ir aš drebėjau iš baimės .
19030009	Tavęs , VIEŠPATIE , šaukiausi , savo Dievo pagalbos maldavau :
19030010	„ Kokia tau nauda iš mano mirties , iš mano žengimo į kapą ? Nejau dulkės šlovins tave ar skelbs tavo ištikimybę ?
19030011	Išgirsk mane , VIEŠPATIE , ir būk man maloningas ! VIEŠPATIE , padėk man ! “
19030012	Tu pavertei mano liūdesį džiugesiu , nuvilkai man ašutinę ir apjuosei džiaugsmu ,
19030013	kad giedočiau tau be perstojo šlovės giesmę . VIEŠPATIE , tu mano Dievas , tau dėkosiu per amžius !
19031001	Choro vadovui . Dovydo psalmė .
19031002	Pas tave , VIEŠPATIE , ieškau užuovėjos , neleisk man niekada nusivilti ! Tu esi teisus , tad gelbėk mane !
19031003	Išgirsk mane , skubėk manęs gelbėti ! Būk užuovėjos Uola , mano tvirtovė , galinga pilis man gelbėtis !
19031004	Juk esi man ir Uola , ir tvirtovė , vesi ir saugosi mane dėl savo vardo .
19031005	Apsaugok mane nuo paslėptų pinklių , nes tu mano užuovėja .
19031006	Į tavo rankas atiduodu savo dvasią . Tu mane atperki , VIEŠPATIE , ištikimasis Dieve .
19031007	Nekenčiu tų , kurie kliaujasi tuščiais stabais , bet pasitikiu VIEŠPAČIU .
19031008	Leisk man džiūgauti ir būti linksmam dėl tavo ištikimosios meilės , nes tu pažvelgei į mano kančią ir pasirūpinai manimi didžiame varge .
19031009	Tu neatidavei manęs priešui į nagus , bet išvedei į laisvę .
19031010	Pasigailėk manęs , VIEŠPATIE , nes man sunku . Nuo skausmo temsta man akys , nyksta mano gyvastis , net kaulai .
19031011	Mano gyvenimą sekina skausmas , o mano metus — dejonės ; nuo kančios man stinga jėgų .
19031012	Esu pajuoka visiems savo priešams , pasibjaurėjimą keliu net kaimynams ir baimę — savo pažįstamiems ; nuo manęs bėga , kas tik kelyje mane pamato .
19031013	Esu visų užmirštas , lyg būčiau miręs , tapau lyg sudaužytas indas .
19031014	Girdžiu daugelį kuždomis kalbant — siaubas visur ! — kai jie rengia man pinkles ir kėsinasi atimti gyvastį .
19031015	Bet aš pasitikiu tavimi , VIEŠPATIE , ir sakau : „ Tu mano Dievas “ .
19031016	Tavo rankose mano likimas ; gelbėk mane nuo priešų , nuo tų , kurie mane persekioja .
19031017	Pažvelk į savo tarną gerumu , gelbėk mane savo ištikimąja meile .
19031018	Tenebūna man gėdos , VIEŠPATIE , nes tavęs šaukiuosi . Tebūna sugėdinti nedorėliai , težengia priblokšti į Šeolą .
19031019	Tebūna nutildytos melagingos lūpos , apie teisius žmones įžūliai kalbančios su puikybe ir panieka .
19031020	Koks nuostabus tavo gerumas , sukauptas tiems , kurie tavęs pagarbiai bijo , ir teikiamas tiems , kurie ieško tavo užuovėjos visiems žmonėms matant !
19031021	Savo Artumo užuovėjoje paslepi juos nuo žmonių kėslų , apsaugai savo pastogėje nuo priekabių liežuvių .
19031022	Tebūna pašlovintas VIEŠPATS , nes jis buvo man nuostabiai ištikimas įtvirtintame mieste .
19031023	Patirdamas nerimą , maniau : „ Esu išvaromas toli nuo tavo Artumo “ . Bet tu išgirdai mano maldavimą , kai šaukiausi tavo pagalbos .
19031024	Mylėkite VIEŠPATĮ , visi jo ištikimieji ! VIEŠPATS saugo ištikimuosius , bet skaudžiai atlygina tam , kuris išpuikusiai elgiasi .
19031025	Būkite stiprūs ir drąsios širdies visi , kurie pasitikite VIEŠPAČIU !
19032001	Dovydo maskilas . Laimingas , kuriam atleistas nusižengimas , kuriam dovanota nuodėmė .
19032002	Laimingas žmogus , kurio VIEŠPATS nelaiko kaltu , kurio dvasioje nėra apgaulės .
19032003	Kol tylėjau , mano kaulai nyko nuo mano nuolatinių dejonių ,
19032004	nes dieną naktį mane slėgė tavo ranka , mano jėgos išseko lyg nuo vasaros karščių . Sela .
19032005	Tada išpažinau tau savo nuodėmę , nebeslėpiau savo kaltės . Tariau : „ Išpažinsiu savo nusikaltimus VIEŠPAČIUI “ , — ir tu , atleisdamas man nuodėmę , pašalinai kaltę . Sela .
19032006	Užtat prireikus melsis tau kiekvienas ištikimas žmogus . Nors išsilies grėsmingi vandenys , jie nepasieks jo .
19032007	Tu mano pastogė , tu ištrauki mane iš vargo ir apgaubi džiugiais išganymo šūksniais . Sela .
19032008	VIEŠPATS sako : „ Mokysiu tave ir rodysiu tau kelią , kuriuo turi eiti ; patarsiu tau , lydėdamas tave akimis .
19032009	Nebūk kaip arklys ar mulas , neturintis proto , kurio narsas tramdomas žąslais ir kamanomis , nes kitaip jis tau nepaklūsta “ .
19032010	Nedorėlis turės daug kentėti , o tą , kuris pasitiki VIEŠPAČIU , lydės ištikima meilė .
19032011	Būkite linksmi VIEŠPATYJE ir džiūgaukite , teisieji , šūkaukite iš džiaugsmo , visi doros širdies žmonės !
19033001	Džiūgaukite , teisieji , VIEŠPATYJE ; dera , kad dorieji jį šlovintų .
19033002	Šlovinkite VIEŠPATĮ lyra , skambinkite jam dešimtstyge arfa .
19033003	Giedokite jam naują giesmę , grokite , kiek galite , džiugiai šūkaudami .
19033004	Juk VIEŠPATIES žodis tiesus , visi jo darbai patikimi .
19033005	Jis myli , kas teisu ir teisinga ; ištikimosios VIEŠPATIES meilės kupina žemė .
19033006	VIEŠPATIES žodžiu buvo padaryti dangūs , o jo burnos alsavimu — visos jų galybės .
19033007	Jis sutelkė jūros vandenis tartum į maišą , uždarė gelmes į saugyklas .
19033008	Tebijo visa žemė VIEŠPATIES , tegerbia jį visi pasaulio gyventojai .
19033009	Juk jis tarė , ir pasaulis pasidarė , jis įsakė , ir visa atsirado .
19033010	VIEŠPATS vėjais paleidžia tautų užmojus , niekais paverčia jų sumanymus .
19033011	VIEŠPATIES užmojis amžinas , jo širdies sumanymai tęsiasi per visas kartas .
19033012	Laiminga tauta , kurios Dievas yra VIEŠPATS , tauta , kurią jis išsirinko paveldu .
19033013	VIEŠPATS žvelgia iš dangaus ir mato visą žmoniją .
19033014	Iš savo sosto , kur viešpatauja , į visus žemės gyventojus žvelgia
19033015	tas , kuris padarė jų visų širdis ir stebi visus jų darbus .
19033016	Ne kariuomenės dydis apsaugo karalių , ne didelė galia išgelbsti karžygį .
19033017	Iš žirgų laukti pergalės — tuščia viltis ; kad ir kokie ristūnai , jie negali išgelbėti .
19033018	Tikrai VIEŠPATS sergsti tuos , kurie pagarbiai jo bijo ir pasitiki jo ištikima meile ,
19033019	kad išgelbėtų nuo mirties jų gyvastį ir išlaikytų gyvus bado metu .
19033020	Mūsų viltis VIEŠPATYJE , — jis mūsų pagalba ir skydas .
19033021	Jis linksmina mūsų širdis , nes mes pasitikime jo šventuoju vardu .
19033022	Tebūna su mumis tavo ištikimoji meilė , VIEŠPATIE , nes mes į tave žvelgiame .
19034001	Dovydo , jam apsimetus pamišėliu prieš Abimelechą ir , kai šis jį išvarė , pasitraukus .
19034002	Visuomet VIEŠPATĮ garbinsiu , jo šlovė nuolat bus mano lūpose .
19034003	Aš didžiuojuosi VIEŠPAČIU ; romieji girdės tai ir džiaugsis .
19034004	Skelbkite su manimi VIEŠPATIES didybę , aukštinkime jo vardą drauge !
19034005	Kreipiausi į VIEŠPATĮ , ir jis man atsakė , išgelbėjo iš visų mano baimių .
19034006	Pažvelkite į jį ir pralinksmėkite ; niekada jums nereikės kęsti gėdos .
19034007	Vargšas šaukėsi , ir VIEŠPATS išgirdo , iš visų vargų išgelbėjo .
19034008	VIEŠPATIES angelas saugo tuos , kurie jo pagarbiai bijo , ir juos gelbsti .
19034009	Išbandykite ir patirkite patys , koks geras VIEŠPATS . Laimingas žmogus , kuris randa pas jį užuovėją !
19034010	Pagarbiai bijokite VIEŠPATIES , visi jo šventieji , nes kas pagarbiai jo bijo , tas nieko nestokoja !
19034011	Net liūtukai kenčia skurdą ir alkį , o einantiems pas VIEŠPATĮ nieko netrūksta .
19034012	Ateikite , vaikai , klausykitės manęs ; aš mokysiu jus pagarbios VIEŠPATIES baimės .
19034013	Kas iš jūsų trokšta gyvenimo ir geidžia daug metų ir laimės ?
19034014	Tad saugok liežuvį nuo pikta ir lūpas nuo apgaulės .
19034015	Venk pikta ir daryk gera , siek taikos iš visos širdies .
19034016	VIEŠPATIES akys žvelgia į teisiuosius , jo ausys girdi jų šauksmą .
19034017	VIEŠPATS priešinasi nedorėliams , kad išnaikintų žemėje jų atminimą .
19034018	Šaukiasi teisieji pagalbos , VIEŠPATS klausosi ir išgelbsti juos iš visų vargų .
19034019	VIEŠPATS arti tų , kurie sielojasi , ir gelbsti nevilties apimtuosius .
19034020	Daugel vargų ištinka teisųjį , bet VIEŠPATS išgelbsti iš jų visų .
19034021	Jis saugo visus jo kaulus , nė vienas jų nebus sulaužytas .
19034022	Nelabumas varo į mirtį nedorėlį ; teisiojo priešai bus nubausti .
19034023	VIEŠPATS atperka savo tarnų gyvastį ; kas ieško jo užuovėjos , tas bus išgelbėtas .
19035001	Dovydo . Grumkis , VIEŠPATIE , su mano užpuolikais , kovok su tais , kurie su manimi kovoja !
19035002	Stverk skydą ir ginklus ir pakilk manęs gelbėti !
19035003	Pakelk ietį ir karo kirvį prieš tuos , kurie mane persekioja ! Sakyk man : „ Aš tavo išgelbėjimas ! “
19035004	Tesusigėsta suglumę tie , kurie tyko mano gyvasties ! Tesitraukia apstulbę tie , kurie kėsinasi man pikta daryti !
19035005	Tebūna lyg vėjo nešami pelai , kai VIEŠPATIES angelas juos vaikys !
19035006	Tebūna jiems kelias tamsus ir slidus , kai VIEŠPATIES angelas persekios !
19035007	Be priežasties jie paspendė man pinkles , be priežasties iškasė gilią duobę mano gyvasčiai .
19035008	Teužklumpa juos nelauktai žūtis , teįkliūva jie patys į savo paspęstas pinkles , teįgriūva jie patys į savo iškastą duobę !
19035009	O aš džiūgausiu VIEŠPATYJE , būsiu laimingas , nes jis mane išgelbėjo .
19035010	Iš visos širdies sakysiu : „ VIEŠPATIE , kas gali tau prilygti ? Tu gelbsti silpną vargšą nuo galiūno , varguolį ir beturtį nuo engėjo “ .
19035011	Pikti žmonės liudija prieš mane , kaltina nusikaltimais , apie kuriuos nieko nežinau .
19035012	Jie atmoka man piktu už gera , alindami mane .
19035013	Bet jiems susirgus aš vilkėjau ašutinę ir varginau save pasninku . Meldžiausi žemai nuleidęs galvą ,
19035014	tartum būčiau meldęsis už savo bičiulį ar brolį . Klajojau neramus lyg motiną apraudodamas , gedulo prislėgtas .
19035015	O man į vargą patekus , jie visi džiūgavo ir būriavosi iš manęs pasijuokti . Luošiai , kurių nepažinojau , būrėsi prieš mane be perstojo mane užkabinėdami .
19035016	Pašiepdami ir išjuokdami jie griežė dantimis ant manęs .
19035017	Kiek ilgai , VIEŠPATIE , tu tik stebėsi ? Gelbėk mane nuo laukinių žvėrių , mano gyvastį nuo šių liūtų !
19035018	Tada dėkosiu tau tavo tautos sueigoje , šlovinsiu tave didžiojoje spūstyje .
19035019	Neleisk mano priešams , tiems melagiams , linksmintis dėl mano pralaimėjimo ; neleisk nekenčiantiems manęs be priežasties šaipytis su džiaugsmu iš mano skausmo .
19035020	Juk jiems rūpi ne ramybės linkėti , o kėslauti prieš ramius žmones .
19035021	Jie kaltina mane , šaukdami : „ Aha ! aha ! Savo akimis tai matėme ! “
19035022	Tu matei , VIEŠPATIE ! Tad netylėk ! Neatsitolink , Viešpatie , nuo manęs .
19035023	Pabusk ! Skubėk manęs ginti ! Mano Dieve ir mano Viešpatie , gink mano bylą !
19035024	Viešpatie , mano Dieve , išteisink mane paisydamas teisingumo ir neleisk jiems dėl manęs džiaugtis .
19035025	Neleisk jiems sakyti : „ Aha , mes savo padarėme ! “ Neleisk jiems kalbėti : „ Mes jį sunaikinome ! “
19035026	Visi , kas džiūgauja dėl mano nelaimės , tebūna sugėdinti ir apstulbinti ; kas aukštinosi prieš mane , tebūna apsiaustas gėda ir negarbe .
19035027	Kas trokšta mano išteisinimo , tešūkauja iš džiaugsmo ir tesilinksmina , nuolatos tekartoja : „ Didis tas VIEŠPATS , kuris džiaugiasi savo tarno gerove ! “
19035028	Tada apsakysiu tavo teisumą ir šlovinsiu tave visą dieną .
19036001	Choro vadovui . VIEŠPATIES tarno Dovydo .
19036002	Nuodėmė šnabžda giliai širdyje nedoram žmogui , kuris nepuoselėja Dievo baimės .
19036003	Kadangi apie save taip gerai mano , jis galvoja , kad jo kaltė negali būti nustatyta ir jis liks nenubaustas .
19036004	Visa , ką jis sako , pikta ir apgaulinga ; jis nemoka išmintingai elgtis ir daryti gera .
19036005	Jis sumano pikta dar lovoje , eina kreivu keliu ir to , kas pikta , nevengia .
19036006	VIEŠPATIE , tavo gerumas siekia dangų , tavo ištikimumas — debesis .
19036007	Tavo teisumas — kaip Dievo kalnai , tavo sprendimai — kaip jūros gelmės . VIEŠPATIE , tu rūpiniesi žmogumi ir gyvuliu !
19036008	Dieve , koks brangus tavo gerumas ! Tavo sparnų pavėsyje mes randame užuovėją ,
19036009	vaišinamės tavo Namų maisto gausybe . Tu girdai mus iš savo gėrybių upės .
19036010	Tu esi gyvenimo šaltinis , ir tavo šviesoje matome šviesą .
19036011	Teik savo ištikimą meilę tave pažįstantiems ir teisumą doros širdies žmonėms .
19036012	Įžūlaus žmogaus koja tenepasiveja manęs , nedorėlio ranka tenestumdo manęs .
19036013	Antai nedorėliai guli kniūbsti ; parblokšti jie nebegali atsikelti .
19037001	Dovydo . Neapmaudauk dėl nedorėlių , nepavydėk tiems , kurie daro pikta .
19037002	Juk jie veikiai išnyks kaip žolė ir nuvys kaip žaluma .
19037003	Pasitikėk VIEŠPAČIU ir daryk gera , tada gyvensi krašte ir būsi saugus .
19037004	Džiaukis iš širdies VIEŠPAČIU , ir jis suteiks tau , ko trokšta tavo širdis .
19037005	Pavesk VIEŠPAČIUI savo kelią , pasitikėk juo , ir jis tau padės .
19037006	Tavo dorumą jis nušvies kaip dienos šviesą , o tavo teisingumą padarys kaip vidudienį .
19037007	Būk kantrus ir lauk VIEŠPATIES , neapmaudauk dėl to , kuriam viskas sekasi , dėl žmogaus , puoselėjančio piktus kėslus .
19037008	Susilaikyk nuo įniršio , atsisakyk pykčio , neapmaudauk , nes tai tik į pikta veda .
19037009	Nedorėliai bus pakirsti , o tie , kurie laukia VIEŠPATIES , paveldės žemę .
19037010	Dar valandėlė , ir nedorėlio nebebus ; žvalgysiesi po vietą , kur jis buvo , bet jis jau bus dingęs .
19037011	O romieji paveldės žemę ir gėrėsis gausia gerove .
19037012	Nedorėlis spendžia pinkles teisiajam ir griežia ant jo dantimis .
19037013	Bet Viešpats juokiasi iš jo , nes mato jo būsimą dieną .
19037014	Nedorėliai traukia iš makščių kalavijus ir įtempia lankus , norėdami parblokšti varguolį ir beturtį ir žudyti dorai gyvenančius .
19037015	Bet jų kalavijai smigs jiems patiems į širdis , o jų lankai bus sutrupinti .
19037016	Tas truputis , kurį turi teisusis , vertingesnis už daugelio nedorėlių turtą .
19037017	Nedorėlių ginklai bus sutrupinti , o teisiuosius VIEŠPATS palaikys .
19037018	VIEŠPATS rūpinasi tais , kurie jo klauso , ir paveldas amžinai jiems priklausys .
19037019	Nelaimės metu jie nebus apvilti ir bado dienomis valgys iki soties .
19037020	Bet nedorėliai žus , VIEŠPATIES priešai dings lyg pievų žolė , išsisklaidys lyg dūmai .
19037021	Nedorėlis skolinasi ir negrąžina , o geras žmogus yra dosnus ir nesiliauja davęs .
19037022	Tie , kuriuos VIEŠPATS laimina , paveldės žemę , o tie , kuriuos jis keikia , bus išvaryti .
19037023	VIEŠPATS veda žmogaus žingsnius ir saugo tą , kurio keliu džiaugiasi .
19037024	Nors ir sukluptų , jis neliks gulėti , nes VIEŠPATS padės jam atsikelti .
19037025	Buvau jaunas ir pasenau , tačiau nemačiau nei Dievo palikto teisiojo , nei jo vaikų , prašančių duonos .
19037026	Teisusis visada dosniai kitiems duoda ir skolina , o jo vaikai yra tikra palaima .
19037027	Venk pikta ir daryk gera , kad gyventum amžinai ,
19037028	nes VIEŠPATS myli , kas teisinga , ir nepalieka savo ištikimųjų . Jis saugo juos amžinai , o nedorėlių palikuonys bus išvaryti .
19037029	Teisieji paveldės kraštą ir jame gyvens amžinai .
19037030	Išmintis ateina iš teisiojo lūpų , jo liežuvis sako , kas teisinga .
19037031	Savo Dievo Įstatymą jis laiko širdyje , jo žingsniai nuo Įstatymo nenuklysta .
19037032	Nedorėlis teisiojo tyko , mėgina jį nužudyti .
19037033	Bet VIEŠPATS nepaliks jo priešo rankose , neleis būti pasmerktam teisme .
19037034	Pasitikėk VIEŠPAČIU ir laikykis jo kelio ; jis pagerbs tave duodamas paveldėti žemę , ir tu matysi išvaromus nedorėlius .
19037035	Mačiau nedorėlį valdingą , iškilusį virš visų lyg kedrą Libano .
19037036	Vėl ėjau pro šalį ir , tikėk manimi , jo ten nebebuvo . Ieškojau , bet neberadau .
19037037	Brangink nuoširdų žmogų , įsižiūrėk į dorą , nes taikus žmogus turi ateitį .
19037038	O nusidėjėliai bus visiškai sunaikinti , nedorėlių palikuonys išnaikinti .
19037039	Teisiųjų išgelbėjimas eina iš VIEŠPATIES ; jis jų tvirtovė sunkumų metu .
19037040	VIEŠPATS padeda jiems ir ištraukia iš bėdos , išgelbsti nuo nedorėlių ir išvaduoja , nes jie ieško jame užuovėjos .
19038001	Dovydo psalmė . Priminimo aukai .
19038002	VIEŠPATIE , nebausk manęs pykdamas , neplak manęs niršdamas !
19038003	Juk tavo strėlės į mane giliai įsmigo ir tavo rankos smūgiai mane ištiko .
19038004	Nėra nieko sveiko mano kūne nuo tavo įpykio , braška mano kaulai , nes nusidėjau .
19038005	Virš galvos esu apsemtas nuodėmių , jos slegia mane lyg sunkiausia našta .
19038006	Mano žaizdos dvokia ir pūliuoja per mano kvailumą .
19038007	Susitraukęs ir jėgų netekęs , slankioju niūrus visą dieną .
19038008	Mano strėnos pilnos deginančio skausmo , nėra nieko sveiko mano kūne .
19038009	Visiškai atbukęs ir nukamuotas vaitoju , nes man širdis iš nerimo plyšta .
19038010	Viešpatie , tu žinai , ko aš trokštu , tu girdi mano vaitojimą .
19038011	Mano širdis virpa , aš netekau jėgų , mano akys aptemo .
19038012	Mano draugai ir bičiuliai laikosi atokiai dėl mano opų , net mano artimieji iš tolo težiūri .
19038013	Tie , kurie mano gyvasties tyko , spendžia spąstus , tie , kurie nori mane nuskriausti , kalba apie smurtą ir visą laiką brandina klastą .
19038014	O aš — lyg negirdintis kurčius , lyg nebylys , kuris žodžio ištarti negali .
19038015	Aš lyg žmogus , kuris negali atsikirsti , nes negirdi .
19038016	Bet tavimi aš pasitikiu , VIEŠPATIE , ir tu , Viešpatie , mano Dieve , man atsiliepsi .
19038017	Juk aš meldžiuosi : „ Tik neleisk jiems džiūgauti dėl mano nelaimės , neleisk jiems didžiuotis , kai aš parpulsiu “ .
19038018	Esu prie pat žūties ir nuolat kenčiu skausmą .
19038019	Išpažįstu savo kaltę ir gailiuosi dėl nuodėmės .
19038020	O mano mirtini priešai — sveiki ir stiprūs ; daug tokių , kurie be priežasties manęs nekenčia .
19038021	Tie , kurie atmoka man piktu už gera , kamuoja mane , nes aš siekiu to , kas gera .
19038022	Nepalik manęs , VIEŠPATIE ! Mano Dieve , neatsitolink nuo manęs !
19038023	Skubėk man padėti , Viešpatie , skubėk manęs gelbėti !
19039001	Choro vadovui . Jedutūnui . Dovydo psalmė .
19039002	Tariau : „ Apdairiai elgsiuosi savo kelyje , kad nenusidėčiau liežuviu ; savo burną užčiaupsiu , kai nedorėliai būna arti “ .
19039003	Tylėjau ir nieko nesakiau , susilaikiau net nuo ko nors gero . Bet mano skausmas tik padidėjo ,
19039004	širdis man užkaito krūtinėje . Bemąstant įsiliepsnojo ugnis ir nebegalėjau susilaikyti neprabilęs :
19039005	„ Pasakyk man , VIEŠPATIE , kiek ilgai gyvensiu , kokia mano dienų trukmė ? Leisk man pažinti , koks laikinas esu .
19039006	Tu padarei mano gyvenimą tik sprindžio ilgumo , jo trukmė — beveik niekas tavo akyse . Iš tikrųjų žmogaus būvis — tik vėjo dvelktelėjimas ! Sela .
19039007	Žmogus praeina kaip šešėlis . Visas jo triūsas — tik migla ; jis kaupia turtus , bet nežino , kam jie atiteks !
19039008	Tad ko , Viešpatie , aš galiu tikėtis ? Tavyje mano viltis .
19039009	Išvaduok mane iš visų mano kalčių ; nepadaryk manęs kvailųjų pajuoka ! “
19039010	Tyliu ir burnos neatveriu , nes tu tai padarei .
19039011	Nukreipk nuo manęs savo rykštę , aš žūstu nuo tavo rankos smūgių !
19039012	Kai drausmini žmogų bausdamas už nuodėmę , tu lyg kandis sunaikini , kas jam brangu . Iš tikrųjų žmogus — tik vėjo dvelktelėjimas ! Sela .
19039013	Išgirsk mano maldą , VIEŠPATIE , klausykis mano šauksmo , ateik į pagalbą , kai verkiu ! Juk aš tik praeinantis svečias , praeivis kaip visi mano protėviai .
19039014	Nukreipk savo žvilgsnį nuo manęs , kad atsigaučiau pirma , negu nueisiu , ir manęs nebebus .
19040001	Choro vadovui . Dovydo psalmė .
19040002	Kantriai laukiau VIEŠPATIES ; jis pasilenkė prie manęs ir išgirdo mano šauksmą .
19040003	Ištraukė mane iš klampios duobės , iš mirtinos pelkės , pastatė mano kojas ant uolos ir sutvirtino mano žingsnius .
19040004	Man į lūpas įdėjo naują giesmę , šlovės mūsų Dievui giesmę . Daugelis tai matys , pagarbiai bijos ir pasitikės VIEŠPAČIU .
19040005	Laimingas žmogus , kuris deda viltis į VIEŠPATĮ ; jis nesikreipia į pagonių stabus ar netikrų dievų garbintojus .
19040006	VIEŠPATIE , mūsų Dieve , tu daug mums padarei ! Nuostabūs tavo darbai ir užmojai ! Panašaus į tave nėra ! Niekada nepajėgčiau jų visų apsakyti , nes jų tiek daug .
19040007	Tu davei man suprasti , kad netrokšti kruvinos aukos ir javų atnašų , neprašai deginamosios aukos ir atnašos už nuodėmę .
19040008	Tada tariau : „ Štai ateinu ! Raštų ritinyje man viskas nurodyta ;
19040009	mano džiaugsmas — vykdyti tavo valią , mano Dieve , tavo Įstatymą turiu širdyje ! “
19040010	Didžiojoje sueigoje skelbiau tavo išganymo rūpestį , netramdžiau savo lūpų ; tu , VIEŠPATIE , tai turi žinoti .
19040011	Tavo išganymo rūpesčio širdyje neslėpiau , kalbėjau apie tavo ištikimybę ir išganymą . Apie tavo meilę ir tiesą didžiojoje sueigoje nenutylėjau .
19040012	VIEŠPATIE , neatsakyk man savo gailestingumo ; tavo meilė ir tavo tiesa visada mane tesaugo !
19040013	Mane supa nesuskaičiuojami vargai , apniko nuodėmės , nebematau ; jų daugiau negu plaukų man ant galvos , ir aš netekau drąsos .
19040014	VIEŠPATIE , teikis mane gelbėti ! VIEŠPATIE , skubėk man padėti !
19040015	Tebūna nugalėti ir apstulbinti visi , kurie tyko man gyvastį atimti . Tepasitraukia ir tebūna sugėdinti , kurie džiaugiasi mano nelaime .
19040016	Tebūna savo pralaimėjimo išgąsdinti , kurie sako : „ Še tau ! Še tau ! “
19040017	Tedžiūgauja ir tesilinksmina tavyje visi , kurie tavęs ieško , ir tavo išganymą branginantys nuolat tekartoja : „ Koks didis VIEŠPATS ! “
19040018	Esu vargšas ir beturtis , tačiau Viešpats manęs nepamiršo . Tu mano pagalba ir išgelbėjimas ; nedelsk , mano Dieve !
19041001	Choro vadovui . Dovydo psalmė .
19041002	Laimingas , kas rūpinasi vargšais ; nelaimės dieną jį VIEŠPATS gelbės .
19041003	VIEŠPATS jį saugos ir stiprins , padarys laimingą žemėje ir nepaliks priešų rankose .
19041004	VIEŠPATS padės jam ligos patale , ligoje išgydys jo negalias .
19041005	Kartą tariau : „ VIEŠPATIE , pasigailėk manęs , išgydyk mane , nors esu tau nusidėjęs .
19041006	Mano priešai piktai kalba apie mane : ‘ Kada pagaliau jis numirs ir jo vardas pradings ? ’
19041007	Kas mane lanko , nėra nuoširdus ; jo širdyje kaupiasi kėslai , išėjęs laukan , jis kalba apie juos .
19041008	Kas manęs nekenčia , prieš mane tarpusavyje šnibždasi , linkėdami man , kas blogiausia :
19041009	‘ Mirtina liga jį apėmusi ! ’ ir : ‘ Šitaip paguldytas , daugiau nebekels ! ’
19041010	Net mano geriausias bičiulis , kuris dalijosi su manimi duona , taikėsi man įspirti .
19041011	Bet tu , VIEŠPATIE , pasigailėk manęs , pakelk mane , kad jiems atmokėčiau .
19041012	Tada žinosiu , kad tu man maloningas , kai mano priešas prieš mane nelaimės .
19041013	Tu padėsi man , nes darau tai , kas dora , ir laikysi mane amžinai savo Artume “ .
19041014	Tebūna pagarbintas VIEŠPATS , Izraelio Dievas , nuo amžių per amžius ! Amen ! Amen !
19042001	Choro vadovui . Koracho sūnų maskilas .
19042002	Kaip elnė ilgisi tekančio vandens , taip aš ilgiuosi tavęs , Dieve .
19042003	Visa gyvastimi trokštu Dievo , gyvojo Dievo ; kada nueisiu ir pamatysiu Dievo veidą ?
19042004	Ašaromis mintu dieną naktį ; visą dieną žmonės manęs klausinėja : „ Kurgi tavo Dievas ? “
19042005	Kai išlieju savo širdį prisimindamas , kaip eidavau su minia į Dievo Namus , vesdamas ją iškilmės eitynių spūstyje su džiugiais šlovės šauksmais !
19042006	Kodėl tu tokia liūdna , mano širdie ? Kodėl taip nerimsti krūtinėje ? Turėk viltį Dieve ! Juk aš dar šlovinsiu jį , savo Gelbėtoją , savo Dievą .
19042007	Mano Dieve , liūdna mano širdis , todėl pas tave mintimis keliauju iš Jordano krašto bei Hermono , nuo Micaro kalno .
19042008	Bedugnė šaukia bedugnei tavo krioklių griausmu , visa tavo bangų mūša ir vilnys mane skandina .
19042009	Dieną VIEŠPATS tesuteikia savo malonę naktį giedoti jam giesmę , maldą savo gyvenimo Dievui .
19042010	Sakau Dievui , savo Uolai : „ Kodėl užmiršai mane ? Kodėl , priešų engiamas , turiu liūdnas klajoti ? “
19042011	Net kaulus man skauda , kai priešai tyčiojasi kasdien klausinėdami : „ Kurgi tavo Dievas ? “
19042012	Kodėl tu tokia liūdna , mano širdie ? Kodėl taip nerimsti krūtinėje ? Turėk viltį Dieve ! Juk aš dar šlovinsiu jį , savo Gelbėtoją , savo Dievą .
19043001	Išteisink mane , Dieve , apgink mano bylą prieš nedorus žmones ; nuo klastingo ir nesąžiningo žmogaus gelbėk mane .
19043002	Juk tu esi Dievas — mano tvirtovė ; tad kodėl mane palikai ? Kodėl turiu vaikštinėti liūdnas , engiamas priešo ?
19043003	Siųsk savo šviesą ir tiesą , ir teveda jos mane , teparveda mane prie tavo šventojo kalno į tavo buveinę !
19043004	Tada žengsiu prie Dievo aukuro pas savo didžio džiaugsmo Dievą ir šlovinsiu tave lyra , Dieve , mano Dieve .
19043005	Kodėl tu tokia liūdna , mano širdie ? Kodėl taip nerimsti krūtinėje ? Turėk viltį Dieve ! Juk aš dar šlovinsiu jį , savo Gelbėtoją , savo Dievą .
19044001	Choro vadovui . Koracho sūnų maskilas .
19044002	Dieve , savo ausimis girdėjome — tėvai mums papasakojo apie didžius darbus , kuriuos padarei jų laikais , senovės dienomis .
19044003	Tu savo ranka išvarei tautas , o juos pasodinai ; ištikai nelaime kitas tautas , o savąją apdovanojai sėkme .
19044004	Juk ne savo kalaviju jie paėmė kraštą , ne jų ranka padarė juos pergalingus , o tavo dešinė , tavo petys ir Artumas , nes tu juos mylėjai .
19044005	Tu mano Karalius ir mano Dievas , tu suteiki pergalę savo Jokūbui .
19044006	Per tave atmušame priešus , tavo vardu trempiame užpuolikus .
19044007	Juk ne savo lanku aš pasitikiu , nė mano kalavijas neneša man pergalės ,
19044008	bet tu išgelbėjai mus nuo priešų , nugalėjai tuos , kurie mūsų nekenčia .
19044009	Dievu mes nuolat didžiuojamės ir tavo vardą be perstojo šloviname . Sela .
19044010	O dabar mus atstūmei , užtraukei gėdą , nebežygiuoji daugiau su mūsų kariuomene į mūšį .
19044011	Tu privertei mus bėgti nuo priešų , mūsų užpuolikai mus plėšia kiek norėdami .
19044012	Tu paženklinai mus kaip avis pjovimui , išblaškei mus tautose .
19044013	Tu pardavei savo tautą už niekus , neturėjai pelno juos pardavęs .
19044014	Tu išstatei mus kaimynų pajuokai , visų aplinkinių paniekai ir pasityčiojimui .
19044015	Tu padarei mus pašaipos priežodžiu pagonims , pajuokos daiktu tautoms .
19044016	Nuolatos jaučiu savo negarbę , iš gėdos rausta man veidas
19044017	nuo dergiančių užgauliotojo žodžių , nuo kerštingų priešo žvilgsnių .
19044018	Visa tai mus užgriuvo , nors mes tavęs neužmiršome , nei buvome neištikimi tavo Sandorai .
19044019	Mūsų širdis nenusigręžė , nė mūsų žingsniai nenukrypo nuo tavo kelio ,
19044020	nors palikai mus bejėgius šakalų lindynėje ir apgaubei mirtina tamsa .
19044021	Jei būtume užmiršę savo Dievo vardą ar tiesę rankas į svetimą dievą ,
19044022	argi Dievas būtų to neatidengęs ? Juk jis žino širdies paslaptis !
19044023	Juk dėl tavęs mes esame nuolat žudomi , su mumis elgiamasi kaip su pjovimui skirtomis avimis .
19044024	Atsibusk , VIEŠPATIE ! Kodėl miegi ? Kelkis , neatmesk mūsų amžinai !
19044025	Kam slepi savo veidą ? Kodėl užmiršti mūsų skurdą ir priespaudą ?
19044026	Juk mes gulime kniūbsti dulkėse ir nebegalime pakilti nuo žemės .
19044027	Pakilk , ateik mums padėti , atpirk mus dėl savo ištikimosios meilės !
19045001	Choro vadovui . „ Lelijų “ melodija . Koracho sūnų maskilas . Meilės giesmė .
19045002	Širdis man tvinsta kilniais žodžiais , kai dedu šias eiles karaliui ; mano liežuvis — kaip įgudusio rašytojo plunksna .
19045003	Tu viršiji visus vyrus savo grožiu , tavo kalba sklidina malonės . Taip Dievas suteikė tau amžiną palaiminimą !
19045004	Karžygy , sekis kalaviją prie juosmens savo garbėje ir didybėje !
19045005	Savo didybėje žygiuok pergalingai ginti tiesos ir teisumo . Tavo dešinė tepamoko tave nuostabių darbų !
19045006	Aštrios tavo strėlės ; jos perveria karaliaus priešų širdį , ir tautos puola tau prie kojų .
19045007	Tavo sostas , Dieve , išsilaikys per amžių amžius , tavo karališkasis skeptras — teisingumo skeptras .
19045008	Tu brangini , kas teisu , ir nekenti , kas nedora . Todėl Dievas , tavo Dievas , patepė tave džiaugsmo aliejumi labiau negu tavo bendrus .
19045009	Tavo drabužiai kvepia mira , alaviju ir kasija . Iš dramblio kaulu išpuoštų rūmų stygų garsai tave linksmina .
19045010	Tarp tavo dvaro didžiūnių yra karalaičių , tavo sosto dešinėje stovi karalienė , papuošta auksu iš Ofyro .
19045011	Klausykis , dukterie , įsidėmėk ir įsiklausyk , užmiršk savo tautą ir tėvo namus .
19045012	Karalius trokš tavo grožio , nes jis tavo viešpats , tad turi jam paklusti .
19045013	Tyro žmonės neša tau dovanas , šalies turtuoliai stengsis tau įtikti
19045014	visokiais turtais . Karalaitė — rūmuose ; kokia ji graži ! Jos apdaras aukso siūlais išsiuvinėtas .
19045015	Savo spalvingu apdaru apsitaisiusi ji vedama į vidų pas karalių ; pamergės — jos draugių palyda — atvedamos prie tavęs .
19045016	Lydimos džiūgavimų ir krykštavimų , jos įeina į karaliaus rūmus .
19045017	Tau tėvus atstos tavo sūnūs ; tu padarysi juos didžiūnais visoje žemėje .
19045018	Garsinsiu tavo vardą per kartų kartas , todėl tautos girs tave per amžių amžius .
19046001	Choro vadovui . Koracho sūnų giesmė . „ Mergelių “ melodija .
19046002	Dievas — mūsų prieglauda ir stiprybė , visada artima pagalba varguose .
19046003	Todėl nebijome , nors žemė sverdėtų , nors kalnai griūtų į jūrų gelmę ,
19046004	net jei jų vandenys šėltų ir putotų , kalnai drebėtų nuo jų šėlsmo . Sela .
19046005	Upės srovės linksmina Dievo miestą , šventąją Aukščiausiojo buveinę .
19046006	Dievas jame , jis nebus sunaikintas ; rytui auštant , Dievas ateis jam į pagalbą .
19046007	Siautėja tautos , griūva karalystės , pasigirdus jo griausmui apmiršta žemė .
19046008	Su mumis Galybių VIEŠPATS , Jokūbo Dievas — mūsų tvirtovė ! Sela .
19046009	Ateikite ir pamatykite , ką VIEŠPATS padarė , pasižiūrėkite į jo nuostabius darbus žemėje .
19046010	Karus visoje žemėje jis sustabdo , lankus sutrupina , ietis sulaužo , skydus į ugnį sumeta .
19046011	„ Taikykitės ir žinokite , kad aš esu Dievas ! Iškilus tautose , iškilus žemėje “ .
19046012	Su mumis Galybių VIEŠPATS , Jokūbo Dievas — mūsų tvirtovė ! Sela .
19047001	Choro vadovui . Koracho sūnų psalmė .
19047002	Plokite iš džiaugsmo , visos tautos ! Šlovinkite Dievą džiaugsmo valiavimais !
19047003	Juk VIEŠPATS , Aukščiausiasis , pagarbų šiurpą kelia , jis didis visos žemės Karalius .
19047004	Tautas mums pavaldžias jis padarė , gentis padėjo mums po kojų .
19047005	Paveldą mums jis išrinko — pasididžiavimą savo tautos , kurią jis myli . Sela .
19047006	Dievas žengia , lydimas džiaugsmo šauksmų , VIEŠPATS , lydimas ragų gaudesio .
19047007	Giedokite šlovės giesmes Dievui , giedokite šlovės giesmes ! Giedokite šlovės giesmes mūsų Karaliui , giedokite šlovės giesmes !
19047008	Juk Dievas — visos žemės Karalius ; giedokite jam šlovės himną !
19047009	Dievas viešpatauja visoms tautoms , Dievas sėdi savo šventajame soste .
19047010	Tautų didžiūnai renkasi su tauta Dievo , kurį Abraomas garbino . Juk žemės skydai priklauso Dievui , jis — didžiai iškilus .
19048001	Giesmė . Koracho sūnų psalmė .
19048002	VIEŠPATS didis ir labai vertas šlovės mūsų Dievo mieste . Jo šventasis kalnas ,
19048003	aukštas ir gražus , yra visos žemės džiaugsmas , Siono kalnas , Cafono viršūnė , didžiojo Karaliaus miestas .
19048004	Dievas parodė , kad saugu su juo miesto tvirtovėse .
19048005	Štai karaliai sutelkė jėgas ir drauge atžygiavo pulti .
19048006	Vos pamatę jį , jie apstulbo ; siaubo apimti , jie puolė bėgti .
19048007	Juos pagavo drebulys lyg gimdančios moters skausmas ,
19048008	lyg Taršišo laivai būtų buvę ryčio audros skandinami .
19048009	Ką esame girdėję , tą pamatėme Galybių VIEŠPATIES mieste , mūsų Dievo mieste , kurį Dievas padaro amžinai saugų . Sela .
19048010	Dieve , mes garbiname tavo ištikimąją meilę tavo šventykloje .
19048011	Tavo garsas , Dieve , kaip ir tavo šlovė siekia žemės pakraščius . Tavo dešinė kupina teisumo !
19048012	Tesilinksmina Siono kalnas , tedžiūgauja Judo miestai , nes tu teisingai teisi .
19048013	Apeik aplink Sioną , apsuk ratą ; suskaičiuok jo bokštus .
19048014	Atkreipk dėmesį į jo pylimus , pereik per jo tvirtoves , kad galėtumei pasakyti būsimajai kartai :
19048015	„ Šis Dievas — mūsų Dievas per amžių amžius . Jis ves mus amžinai “ .
19049001	Choro vadovui . Koracho sūnų psalmė .
19049002	Pasiklausykite , visi žmonės , ką pasakysiu ! Klausykitės , visi pasaulio gyventojai ,
19049003	didžiūnai ir prastuoliai , turtuoliai ir vargšai !
19049004	Žodžiai , kuriuos tariu , išmintingi , mano širdies kalba kupina įžvalgos .
19049005	Telksiuos į išminties posakį ir skambindamas arfa aiškinsiu jo mįslę .
19049006	Kodėl turėčiau bijoti vargo dienomis , kai mane apninka nedori priešai ,
19049007	žmonės , kurie pasitiki savo turtais ir didžiuojasi savo lobių gausumu ?
19049008	Joks žmogus negali savęs atpirkti ar mokėti Dievui savo išpirkos .
19049009	Žmogaus gyvasties kaina per aukšta : ką jis galėtų mokėti , niekada nebūtų gana ,
19049010	kad sulaikytų jį nuo kapo ir leistų jam amžinai gyventi .
19049011	Juk žmogus mato , kad miršta net išmintingieji , kaip ir kvaili bei nemokšos , palikdami kitiems savo turtus .
19049012	Kapas — amžini jų namai , buveinė per kartų kartas , nors savo vardu jie praminė šalis .
19049013	Mirtingasis negali išlikti savo didybėje , jis panašus į nugaištantį gyvulį .
19049014	Toks kelias tų , kurie išpuikę , galas tų , kurie patenkinti savo turtais . Sela .
19049015	Tarsi avys jie gūžina į Šeolą ; mirtis bus jų piemuo . Dorieji viešpataus jiems aušros metu , o jų išdidumas greitai pradings . Šešėlių pasaulis taps jų namais .
19049016	Bet mano gyvastį Dievas atpirks iš Šeolo nagų , nes jis teiksis mane pasiimti . Sela .
19049017	Nesijaudink , jei kas turtėja , jei jo turtai didėja .
19049018	Juk su savimi pasiimti negalės nieko , kai mirs , jo turtai neis kartu su juo į kapą .
19049019	Nors žmogus , gyvas būdamas , manytų esąs laimingas , nors ir būtų giriamas , nes jam sekasi ,
19049020	jis turi dėtis į būrį savo protėvių , kurie daugiau niekada nebematys šviesos .
19049021	Mirtingasis nesupranta didybės , jis panašus į nugaištantį gyvulį .
19050001	Asafo psalmė . Dievas , VIEŠPATS Dievas , kalba , jis sušaukia visą žemę nuo Rytų ligi Vakarų .
19050002	Iš Siono , grožio viršūnės , Dievas švyti .
19050003	Mūsų Dievas ateina , bet ne tyliai ; pirma jo — ryjanti ugnis , aplink jį — smarki audra .
19050004	Jis pasišaukia dangų ir žemę savo tautos teismui .
19050005	„ Atveskite man ištikimuosius , kurie atnašaudami auką sudarė Sandorą su manimi ! “
19050006	Tada dangus skelbia jo teisumą , nes pats Dievas yra teisėjas . Sela .
19050007	„ Klausykis , mano tauta , aš kalbėsiu , Izraeli , aš kaltinsiu tave . Aš Dievas , tavo Dievas .
19050008	Peikiu jus ne dėl jūsų aukų , nes jūsų deginamąsias aukas visuomet matau .
19050009	Neimu iš jūsų ūkio jokio jaučio ar ožio iš jūsų gardų .
19050010	Juk man priklauso visi gyvūnai miške , galvijai ant tūkstančio kalvų .
19050011	Žinau visus laukinius paukščius ; visa , kas juda laukuose , yra mano .
19050012	Jei būčiau alkanas , tau nesiskųsčiau , nes mano yra pasaulis ir visa , kas jame .
19050013	Argi aš valgau jaučių mėsą ar geriu ožių kraują ?
19050014	Atnašauk Dievui bendravimo auką ir vykdyk savo įžadus Aukščiausiajam .
19050015	Šaukis manęs vargo dieną ; išgelbėsiu tave , ir tu mane šlovinsi “ .
19050016	Bet nedorėliui Dievas sako : „ Kokią teisę turi kartoti mano įstatus ir kalbėti apie mano Sandorą !
19050017	Juk nekenti mano auklėjimo ir atmeti mano įsakus .
19050018	Vagį pamatęs , tampi jo bendru ir bičiuliaujiesi su tais , kurie svetimauja .
19050019	Savo lūpoms davei valią piktam , tavo liežuvis skleidžia apgaulę .
19050020	Sėdi ir apkalbi savo brolį , šmeiži savo motinos vaiką .
19050021	Visa tai padarei , bet aš nieko nesakiau , ir tu manei , kad aš esu toks , kaip tu . Tad dabar tave peikiu ir kaltinu .
19050022	Tad suvokite tai , užmirštantieji Dievą , antraip jus suplėšysiu , ir nebus kas jus išgelbėtų .
19050023	Kas aukoja bendravimo auką , mane pagerbia , ir tam , kuris taiso savo kelią , aš parodysiu Dievo išganymą “ .
19051001	Choro vadovui . Dovydo psalmė ,
19051002	atėjus pas jį pranašui Natanui po jo nusidėjimo su Batšeba .
19051003	Pasigailėk manęs , Dieve , iš savo gerumo ; iš savo begalinio gailestingumo sunaikink mano maištingus darbus .
19051004	Kaskart nuplauk mano kaltę , apvalyk mane nuo mano nuodėmės !
19051005	Savo maištingus darbus aš gerai pažįstu , ir mano nuodėmė man nuolat prieš akis .
19051006	Tau nusidėjau , tiktai tau , ir padariau , kas pikta tavo akyse . Tad esi teisus , kai mane kaltini , ir teisingas , kai savo teisme mane pasmerki .
19051007	Aš gimęs su kalte , ir mano motina mane pradėjo su nuodėme .
19051008	Tu trokšti tiesos ir nuoširdumo , todėl mokyk mane išminties ligi širdies gelmių .
19051009	Apvalyk mane yzopu , ir būsiu švarus , nuplauk mane , ir būsiu baltesnis už sniegą .
19051010	Leisk man išgirsti džiaugsmo ir linksmybės žinią , ir kaulai , kuriuos išvarginai , tepradžiunga .
19051011	Nugręžk savo veidą nuo mano nuodėmių ir panaikink visas mano kaltes .
19051012	Sukurk man tyrą širdį , Dieve , ir atnaujink manyje ištikimą dvasią .
19051013	Nevaryk manęs nuo savo Artumo , nenuimk nuo manęs savo dvasios šventos .
19051014	Leisk man vėl džiaugtis tavo išganymu , tepalaiko mane nori dvasia .
19051015	Mokysiu nedorėlius tavo kelių , ir nusidėjėliai sugrįš pas tave .
19051016	Išlaisvink mane iš kraujo kaltės , Dieve , mano išganymo Dieve , ir mano liežuvis mėgausis tavo teisumu .
19051017	Viešpatie , praverk mano lūpas , ir mano burna skelbs tavo šlovę .
19051018	Juk aukomis tu nesigėri ; jei atnašaučiau deginamąją auką , tu jos nepriimtum .
19051019	Tikra auka Dievui — susigraudinusi dvasia ; tu , Dieve , nepaniekinsi širdies , susigraudinusios ir atgailaujančios .
19051020	Būk dosnus Sionui iš savo gerumo , ir tebūna atstatytos Jeruzalės sienos .
19051021	Tada tau patiks teisios aukos , deginamosios atnašos ir deginamosios aukos , tada jaučiai bus atnašaujami ant tavo aukuro .
19052001	Choro vadovui . Dovydo maskilas ,
19052002	Doegui Edomitui nuėjus ir pranešus Sauliui : „ Dovydas atėjo į Ahimelecho namus “ .
19052003	Kodėl didžiuojiesi , negarbingas galiūne , savo nedoru darbu ? Ištikimoji Dievo meilė amžina !
19052004	Tavo liežuvis lyg aštrus skustuvas , klastos meistre !
19052005	Tu labiau mėgsti pikta negu gera , meluoti , negu tiesą sakyti . Sela .
19052006	Tu mėgsti visa , kas neša žūtį , klastingasis liežuvi !
19052007	Bet pats Dievas pražudys tave amžinai ; jis parblokš tave ir ištrauks iš tavo palapinės , išraus tave iš gyvųjų šalies . Sela .
19052008	Teisieji tai matydami bus apimti pagarbios baimės . Jie juoksis sakydami :
19052009	„ Pasižiūrėkite į žmogų , kuris neieškojo užuovėjos pas Dievą , bet pasitikėjo savo didžiais turtais ir rėmėsi nedorais darbais ! “
19052010	Bet aš esu lyg vešlus alyvmedis , augantis Dievo Namuose . Aš pasitikiu ištikimąja Dievo meile per amžių amžius .
19052011	Dėkosiu tau amžinai už visa , ką tu padarei . Ištikimųjų akivaizdoje skelbsiu tavo vardą , nes jis geras .
19053001	Choro vadovui . Pagal mahalatą . Dovydo maskilas .
19053002	Kvailys savo širdyje sako : „ Dievo nėra ! “ Tokie sugedę , jie šlykščiai elgiasi ; nėra nė vieno , kuris darytų gera .
19053003	Dievas žvelgia žemyn iš dangaus į žmoniją , norėdamas pamatyti , ar yra kas protingas ir ieškantis Dievo .
19053004	Visi atsimetę , visi panašiai sugedę ; nėra nė vieno , kuris darytų gera , nė vienui vieno .
19053005	„ Argi jie nežino , nedorėliai ? Jie ryja mano tautą , ji — jų ryjama duona , ir Dievo niekada nesišaukia “ .
19053006	Ten jie bus apimti tokio siaubo , kokio dar nėra buvę , nes Dievas išmėtys jus apgulusiųjų kaulus . Jie bus nugalėti , nes Dievas juos atmetė .
19053007	O , kad ateitų iš Siono išganymas Izraeliui ! Kai Dievas parves į namus savo tautą , Jokūbas džiūgaus , Izraelis bus laimingas ,
19054001	Choro vadovui . Su styginiais instrumentais . Dovydo maskilas ,
19054002	zifiečiams nuėjus pas Saulių ir pranešus : „ Dovydas slapstosi pas mus “ .
19054003	Gelbėk mane savo vardu , Dieve , apgink mane savo galybe !
19054004	Išgirsk mano maldą , Dieve , klausykis mano žodžių !
19054005	Įžūlūs žmonės pakilo prieš mane , nuožmūs žmonės ieško mano gyvasties , žmonės , kurie Dievo nė kiek nepaiso . Sela .
19054006	Dievas — mano pagalba , Viešpats gina mano gyvastį !
19054007	Jis atmokės piktu mano budriems priešams . Būdamas ištikimas , sunaikink juos !
19054008	Tada atnašausiu tau geros valios auką , šlovinsiu tavo vardą , VIEŠPATIE , nes tu geras .
19054009	Juk tu išgelbėjai mane iš visų rūpesčių , ir aš mačiau savo priešų žūtį .
19055001	Choro vadovui . Su styginiais instrumentais . Dovydo maskilas .
19055002	Išgirsk mano maldą , Dieve , nesislėpk nuo mano maldavimo !
19055003	Klausykis manęs ir atsakyk . Aš blaškausi , išseko man jėgos .
19055004	Šiurpas ima nuo priešo riksmų , nuo nedorėlių šauksmų . Jie neša man pikta , įnirtingai mane puldinėja .
19055005	Dreba man širdis krūtinėje , mirties baimė slegia mane .
19055006	Baimė ir šiurpas mane purto ; esu siaubo priblokštas .
19055007	„ O , kad turėčiau balandžio sparnus , — sakau , — skrisčiau toli ir rasčiau ramybę !
19055008	Iš tikrųjų toli toli nulėkčiau ; apsigyvenčiau tyruose . Sela .
19055009	Skubėčiau rasti sau užuovėją nuo nuožmaus vėjo ir audros “ .
19055010	Sumaišyk jų kalbą , Viešpatie , sutrikdyk ją , nes matau mieste smurtą ir maištus .
19055011	Dieną naktį jie sėlina jo sienomis , jame klesti piktumas ir priespauda .
19055012	Žūtis jame ; sukčiavimas ir apgaulė niekada neišnyksta turgavietėje .
19055013	Ne priešas mane užgaulioja — tuomet dar galėčiau pakęsti ; ne mano nedraugas su manimi įžūliai elgiasi — tuomet dar galėčiau nuo jo pasislėpti .
19055014	Bet tu , mano bendražygis , mano bičiulis , mano artimas draugas !
19055015	Mes mėgavomės savo draugyste ir drauge ėjome į Dievo Namus !
19055016	Teužklumpa juos mirtis , težengia jie gyvi į Šeolą ! Juk kur jie gyvena , ten piktybės .
19055017	Bet aš šauksiuosi Dievo , ir VIEŠPATS mane išgelbės .
19055018	Vakare , auštant ir vidudienį skųsiuosi ir vaitosiu , ir jis išgirs mano balsą .
19055019	Parves mane sveiką iš mūšių , kuriuose kovoju su tokia daugybe priešų .
19055020	Dievas , amžinai viešpataujantis , išklausys mane ir nugalės juos . Sela . Juk jie atsisako taisytis ir Dievo nebijo .
19055021	Mano bičiulis užpuolė savo sąjungininką , sulaužė savo sandorą .
19055022	Jo kalba buvo slidesnė už sviestą , bet jo širdyje slypėjo neapykanta ; jo žodžiai buvo švelnūs kaip aliejus , bet kirto lyg aštrūs kalavijai .
19055023	Pavesk savo rūpesčius VIEŠPAČIUI , ir jis tave palaikys ; teisiajam palūžti jis niekada neleidžia .
19055024	Tu , Dieve , nugrūsi juos į giliausią kapą , tuos žmogžudžius ir apgavikus , nesulaukusius nė pusės savo amžiaus , o aš tavimi pasitikiu .
19056001	Choro vadovui . „ Balandžio ant tolimų ąžuolų “ melodija . Dovydo miktamas , filistinams jį suėmus Gate .
19056002	Būk man gailestingas , Dieve , nes žmonės mane mindžioja , visą laiką jie mane vargina .
19056003	Mano priešai puola mane visą dieną ; daug puolančių mane , Aukščiausiasis .
19056004	Kai apima baimė , aš pasitikiu tavim .
19056005	Dievu , kurio pažadą šlovinu , Dievu pasitikiu ir nebijau ; ką gali mirtingasis man padaryti ?
19056006	Visą laiką jie stengiasi pakenkti mano užmojams ; visos jų mintys — man ką pikta padaryti .
19056007	Jie sąmokslauja , tyko iš pasalų , seka mano žingsnius , norėdami mane nužudyti .
19056008	Atmokėk jiems , Dieve , už jų nusikaltimą ; pažabok tuos žmones , Dieve .
19056009	Tu sužymėjai mano klajones , tad supilk mano ašaras į savo ąsotį ! Argi jos nėra sužymėtos tavo knygoje ?
19056010	Tuomet mano priešai trauksis , kai tik tavęs šauksiuosi ; žinau , kad Dievas užstoja mane .
19056011	Dievu , kurio pažadą šlovinu , VIEŠPAČIU , kurio žodį garbinu ,
19056012	Dievu pasitikiu ir nebijau ; ką gali mirtingasis man padaryti ?
19056013	Dieve , turiu padaryti , ką esu tau pažadėjęs ; aš aukosiu tau bendravimo atnašas .
19056014	Juk tu išgelbėjai mane nuo mirties , mano kojas nuo suklupimo . Tad vaikščioju Dievo Artume — šviesoje , kuri šviečia gyviesiems .
19057001	Choro vadovui . „ Nesunaikink “ melodija . Dovydo miktamas , jam pabėgus nuo Sauliaus į olą .
19057002	Pasigailėk manęs , Dieve , pasigailėk manęs , nes pas tave ieškau prieglobsčio . Tavo sparnų ūksmėje ieškau užuovėjos , kol praeis šėlstančios audros .
19057003	Šaukiuosi Dievo Aukščiausiojo , Dievo , kuris manimi rūpinasi .
19057004	Tesiunčia jis pagalbą iš dangaus ir teišgelbsti mane ; tesugėdina tuos , kurie mane mindo . Sela . Tesiunčia Dievas savo gerumą ir ištikimybę .
19057005	Guliu kniūbsčias tarp priešų lyg ryjančių liūtų ; jų dantys — ietys ir strėlės , o jų liežuviai — aštrūs kalavijai .
19057006	Parodyk savo didybę aukštai danguje , Dieve , ir savo šlovę visai žemei !
19057007	Jie paspendė pinkles po mano kojomis , norėdami mane pagauti ; jie man iškasė duobę , bet patys į ją įkrito . Sela .
19057008	Mano širdis ištikima , Dieve ; mano širdis ištikima ; giedosiu ir šlovinsiu tave !
19057009	Pabusk , mano siela ! Pabuskite , arfa ir lyra ! Aš pažadinsiu aušrą .
19057010	Tautose dėkosiu tau , Viešpatie , giedosiu tau šlovės giesmę tarp pagonių .
19057011	Juk tavo gerumas didis kaip dangus , o ištikimybė siekia debesis .
19057012	Parodyk savo didybę aukštai danguje , Dieve , ir savo šlovę visoje žemėje !
19058001	Choro vadovui . „ Nesunaikink “ melodija . Dovydo miktamas .
19058002	Argi iš tikrųjų , galingieji , jūs nusprendžiate , kas teisu ? Argi sąžiningai teisiate žmones ?
19058003	Ne ! Širdyje sumanote , kas nedora , rankomis dalijate smurtą žemėje .
19058004	Nuo pat kūdikystės nedorėliai neištikimi , nuo pat gimimo dienos išklysta iš kelio ir meluoja .
19058005	Jų nuodai — kaip nuodai gyvačių , kaip kurčios , ausis užsikimšusios angies ,
19058006	kuri nebegirdi kerėtojų balso ar įgudusio gyvačių žavėtojo kerų .
19058007	Dieve , sutrupink jiems dantis burnoje ; VIEŠPATIE , išrauk liūtams iltis !
19058008	Teišnyksta jie lyg senkantis vanduo ; įtempus jiems lanką , teatbunka jų strėlės .
19058009	Tebūna jie lyg sraigė , supliūkštanti purve , lyg negyvas gimęs , saulės niekada nematęs kūdikis .
19058010	Nelauktai lyg erškėčių krūmą ar usnis tenusiaubia juos viesulas .
19058011	Teisieji džiaugsis , matydami pelnytą bausmę ; jie mazgosis kojas nedorėlių krauju .
19058012	Žmonės sakys : „ Tai atlygis teisiesiems ; iš tikrųjų yra Dievas , kuris teisia žemę ! “
19059001	Choro vadovui . „ Nesunaikink “ melodija . Dovydo miktamas , Sauliui pasiuntus vyrus prie jo namų tykoti ir nužudyti .
19059002	Išgelbėk mane nuo priešų , Dieve , apsaugok nuo užpuolikų !
19059003	Išgelbėk mane nuo tų nedorų žmonių , išlaisvink nuo tų žmogžudžių !
19059004	Štai tyko jie mano gyvasties ; nuožmūs žmonės būriuojasi prieš mane . Ne dėl kokio mano nusikaltimo ar nuodėmės , VIEŠPATIE ,
19059005	ne dėl kokios mano kaltės jie skuba į savo vietas . Pabusk , ateik man padėti ir pasižiūrėk !
19059006	VIEŠPATIE , Galybių Dieve , tu Izraelio Dievas . Pakilk pašaukti atsiskaityti visas tautas , nepasigailėk nė vieno iš pasalūnų . Sela .
19059007	Kas vakarą jie grįžta , urgzdami lyg šunys ir vogčiomis slankioja po miestą .
19059008	Žiūrėk ! Štai rėkauja jie savo burnomis , aštrūs žodžiai jų lūpose ; tačiau jie mano , kad niekas jų negirdi .
19059009	Bet tu , VIEŠPATIE , juokiesi iš jų ; tu išjuoki visus pagonis .
19059010	O mano Stiprybe , laukiu tavęs , nes tu , Dieve , mano tvirtovė .
19059011	Dievas , kuris mane ištikimai myli , ateis man padėti ; Dievas parodys man nugalėtus priešus .
19059012	Neišnaikink jų , kad mano tauta neužmirštų tavo pergalės ; išblaškyk juos savo jėga ir nugalėk , Viešpatie , mūsų skyde !
19059013	Nuodėmė jų lūpose , visi jų žodžiai nuodėmingi ; tebūna jie pagauti savo pačių puikybės ! Kadangi jie keikiasi ir meluoja ,
19059014	sunaikink juos įniršęs , sunaikink juos visiškai , kad būtų žinoma iki pat žemės pakraščių , jog Dievas viešpatauja Jokūbui . Sela .
19059015	Kas vakarą jie grįžta , urzgdami lyg šunys ir vogčiomis slankioja po miestą .
19059016	Jie klajoja ieškodami maisto ir inkščia , jei negauna iki soties .
19059017	O aš giedosiu apie tavo jėgą , kas rytą garsiai giedosiu apie tavo gerumą . Juk tu buvai mano tvirtovė , užuovėja pavojaus metu .
19059018	O mano Stiprybe , giedosiu tau šlovės giesmes , nes tu , Dieve , mano tvirtovė , Dievas , kuris mane ištikimai myli .
19060001	Choro vadovui . „ Liudijimo lelijos “ melodija . Dovydo miktamas . Pamokymui ,
19060002	kai jis kovojo su Aram Naharaimais ir Aram Zoba , o Joabas sugrįžo ir nugalėjo Edomą — dvylika tūkstančių vyrų Druskos slėnyje .
19060003	Dieve , tu mus atmetei , suardei mūsų gretas ; tu supykai ant mūsų ; dabar sutelk mus !
19060004	Supurtei kraštą , ir jis subiro ; pataisyk jo plyšius , nes jis griūva .
19060005	Pagirdei savo tautą karčiu gėrimu , davei mums gerti svaiginančio vyno .
19060006	Visiems , tavęs pagarbiai bijantiems , iškelk ženklą , prie kurio telktumės , kad nepralaimėtume . Sela .
19060007	Savo dešine išgelbėk ir išklausyk mus , kad būtų išgelbėti tavo mylimieji .
19060008	Dievas kalbėjo savo šventovėje : „ Džiaugdamasis padalysiu Sichemą ir atmatuosiu Sukotų slėnį .
19060009	Man priklauso Gileadas ir Manasas ; Efraimas — mano šalmas , Judas — mano skeptras .
19060010	Moabas bus mano praustuvė , Edomui mesiu savo apavą , Filistijoje aidės mano pergalės šauksmas “ .
19060011	Kas atves mane į įtvirtintą miestą ? Kas ves mane į Edomą ?
19060012	Argi iš tikrųjų mus atmetei , Dieve ? Su mūsų kariuomene , Dieve , nebežygiuoji !
19060013	Išgelbėk mus nuo priešo , nes žmogus padėti nieko negali .
19060014	Su Dievu būsime narsūs ; jis sutryps mūsų priešus .
19061001	Choro vadovui . Su styginiu instrumentu . Dovydo .
19061002	O Dieve , išgirsk mano šauksmą , klausykis mano maldos !
19061003	Iš žemės pakraščio šaukiuosi tavęs ; mano širdžiai alpstant tu užkeli mane ant uolos , aukštesnės už mane .
19061004	Juk tu mano apsauga , stiprus bokštas gintis nuo priešo .
19061005	Leisk man gyventi amžinai tavo palapinėje , rasti prieglaudą tavo sparnų užuovėjoje ! Sela .
19061006	O Dieve , iš tikrųjų tu išgirdai mano įžadus ! Suteik man paveldą tų , kurie pagarbiai bijo tavo vardo .
19061007	Pridėk dienų prie karaliaus gyvenimo , tetveria jo metai per kartų kartas .
19061008	Tesėdi jis soste Dievo Artume , tesaugo jį meilė ir ištikimybė .
19061009	Amžinai giesmėmis šlovinsiu tavo vardą , kiekvieną dieną vykdysiu savo įžadus .
19062001	Choro vadovui . Pagal Jedutūną . Dovydo psalmė .
19062002	Tikrai ramiai laukia Dievo mano siela , iš jo ateina man išganymas .
19062003	Tikrai yra jis mano Uola ir mano išganymas , mano užuovėja ; niekada nedrebėsiu .
19062004	Kiek ilgai jūs visi puldinėsite žmogų , norėdami jį sutriuškinti , lyg jis būtų pašlijusi siena ar griūvanti tvora ?
19062005	Tikrai jie sąmokslauja taikydamiesi išstumti jį iš jo aukštos vietos . Jie mėgaujasi melais , laimina burna , bet širdimi keikia . Sela .
19062006	Tikrai ramiai lauk Dievo , mano siela , nes iš jo ateina man viltis .
19062007	Tikrai jis yra mano Uola ir mano išganymas , mano užuovėja ; niekada nedrebėsiu .
19062008	Dievas — mano išganymas ir garbė , mano stiprybės uola ; mano užuovėja yra Dieve .
19062009	Pasitikėk juo visados , mano tauta ! Išliekite savo širdis jo Artume , jis mūsų užuovėja ! Sela .
19062010	Žmonės — tik migla , mirtingieji — tik tariamybė . Visi sudėti ant svarstyklių , jie tesvertų mažiau už miglą .
19062011	Nepasitikėkite smurtu , nesudėkite tuščių vilčių į plėšikavimą ! Net jeigu turtai ir didėtų , neprisiriškite prie jų širdimi .
19062012	Vienąsyk Dievas kalbėjo , dusyk girdėjau , kad galybė yra Dievo
19062013	ir kad ištikima meilė yra tavo , Viešpatie . Juk tu atlygini kiekvienam pagal jo darbus .
19063001	Dovydo psalmė , jam esant Judo dykumoje .
19063002	Dieve , tu mano Dievas , tavęs aš ieškau ; mano siela tavęs ilgisi , mano kūnas tavęs trokšta kaip sausa , pavargusi ir perdžiūvusi žemė .
19063003	Leisk man pažvelgti į tave šventovėje ; leisk man pamatyti tavo galybę ir garbę !
19063004	Tavo ištikimoji meilė man brangesnė už gyvastį , mano lūpos skelbia tavo šlovę .
19063005	Šlovinsiu tave , kol gyvensiu ; tiesiu rankas į tave , šauksiuosi tavo vardo .
19063006	Būsiu sotus kaip po turtingų vaišių , džiaugsmingai giedosiu šlovės giesmes .
19063007	Gulėdamas guolyje , tave menu , per visą naktį mąstau ,
19063008	kad tu mano pagalba , ir tavo sparnų ūksmėje krykštauju iš džiaugsmo .
19063009	Glaudžiuosi prie tavęs , tavo dešinė mane palaiko .
19063010	O tie , kurie stengiasi mane pražudyti , težengia į žemės gelmes .
19063011	Tesudoroja juos kalavijas ; tetampa jie šakalų grobiu .
19063012	O karalius džiaugsis Dievu ; visi , kurie Dievu prisiekia , džiūgaus , nes melagių lūpos bus užčiauptos .
19064001	Choro vadovui . Dovydo psalmė .
19064002	Išgirsk mano balsą , Dieve , kai skundžiuosi ; saugok mano gyvastį nuo priešų keliamo siaubo .
19064003	Apgink mane nuo nedorėlių gaujos , nuo pikta darančių minios .
19064004	Jie galanda savo liežuvius lyg kalavijus , taiko lyg strėles savo karčius žodžius ,
19064005	iš pasalų šaudami į nekaltą žmogų ; jie šauna staiga , nieko nebijodami .
19064006	Jie drąsinasi savo kėslais , susimoko , kur spęsti spąstus , manydami : „ Kas gali mus pamatyti ? “
19064007	Jie sumano nedorą kėslą ir slepia savo sumanytą niekšybę ; žmogus — gelmė , o jo širdis — bedugnė .
19064008	Bet Dievas paleidžia į juos savo strėles , ir jie staiga sužeidžiami .
19064009	Liežuviu jie patys sau pražūtį lemia ; kas tai pamato , kraipo galvas .
19064010	Tuomet visus žmones apims pagarbi baimė ; jie skelbs , ką Dievas padarė , ir apmąstys visus jo darbus .
19064011	Teisusis džiūgaus VIEŠPATYJE ir ras jame užuovėją ; visi dorieji giedos jam šlovės giesmę .
19065001	Choro vadovui . Psalmė . Dovydo giesmė .
19065002	Pridera tau , Dieve , šlovės giesmė Sione ; įžadai , tau padaryti , bus įvykdyti ,
19065003	nes tu išklausai maldas . Žmonės iš visur ateis pas tave
19065004	su savo nuodėmėmis . Mūsų kaltės mus palaužia , bet tu jas atleidi .
19065005	Laimingas žmogus , kurį tu išsirenki ir patrauki gyventi savo kiemuose ! Sotinsimės tavo Namų palaima , šventu tavo šventyklos grožiu .
19065006	Atsakai mums Dieve , mūsų Gelbėtojau , pagarbią baimę keliančių darbų pergale . Į tave viltis deda visi žemės pakraščiai ir tolimosios jūros !
19065007	Pastatei kalnus į vietą savo jėga tu , kuris esi apsisiautęs galybe .
19065008	Tu nutildai jūrų šėlimą , audringas bangas ir sąmyšį tautų .
19065009	Tavo nuostabūs ženklai kelia žemės pakraščių gyventojams pagarbią baimę ; tavo darbai neša saulėtekio ir saulėlydžio šalims džiaugsmo šūksnius .
19065010	Tu lankai kraštą ir palaistai , padarai jį turtingą ir derlingą . Tavo upė , Dieve , pilna vandens , tu įgalini žemę auginti pasėlius . Juk tu ją parengi !
19065011	Gausiai palaistai jos vagas , sutrupini jos grumstus , suminkštini lietaus būriais , laimini augantį derlių .
19065012	Apvainikuoji metus savo gerumo derliumi ; tavo vežimų provėžos trykšta aliejumi ;
19065013	tyrų ganyklose jis sklydi ir kalvos gaubiasi džiūgavimu .
19065014	Pievose — avių knibždėlynas , slėniai kupini kviečių ; dainuojama ir giedama iš džiaugsmo .
19066001	Choro vadovui . Giesmė . Psalmė . Šlovinkite Dievą džiaugsmo šūksniais , visi kraštai ,
19066002	giedokite šlovės giesmę jo vardui , teikite jam iškilmingą šlovę !
19066003	Kartokite Dievui : „ Kokie nuostabūs tavo darbai ! Tokia didi tavo jėga , kad tavo priešai gūžiasi prieš tave !
19066004	Tegarbina tave visa žemė , tegieda tau šlovės giesmę , tegieda šlovės giesmę tavo vardui ! “ Sela .
19066005	Ateikite ir pamatykite , ką Dievas padarė ; savo darbais jis kelia pagarbią žmonių baimę .
19066006	Jūrą jis pavertė sausuma , o per upę mūsų protėviai perėjo pėsti . Ten mes džiūgavome jame .
19066007	Jis amžinai viešpatauja savo galybe , jo akys stebi tautas ; tenesididžiuoja maištininkai ! Sela .
19066008	Tautos , garbinkite mūsų Dievą , teskamba jo šlovės garsai !
19066009	Mums jis suteikė gyvenimą ir neleido mūsų kojoms suklupti .
19066010	Dieve , tu mus išbandei ! Ištyrei mus , kaip ištiriamas sidabras ugnimi ;
19066011	tu leidai mums įkliūti į pinkles , mums ant pečių uždėjai sunkią naštą .
19066012	Tu leidai , kad žmonės jotų mums ant sprando ; mes perėjome per ugnį ir vandenį , ir tu išvedei mus į saugią vietą .
19066013	Įžengiu į tavo Namus su deginamosiomis aukomis ir vykdau tau duotus įžadus ,
19066014	įžadus , kuriuos ištarė mano lūpos ir tau pažadėjo , kai buvau nelaimėje .
19066015	Deginamosioms aukoms atnašauju tau penimas avis drauge su degančių avinų dūmais , aukoju jaučius ir ožius . Sela .
19066016	Ateikite ir klausykitės , visi pagarbiai Dievo bijantieji , kai skelbiu , ką jis man padarė .
19066017	Balsu jo šaukiausi , ir šlovės giesmė buvo man ant liežuvio .
19066018	Jeigu būčiau turėjęs piktą mintį širdyje , VIEŠPATS nebūtų klausęsis .
19066019	Bet Dievas išgirdo , jis klausėsi mano maldos .
19066020	Pagarbintas Dievas , kuris neatstūmė mano maldos ir neatsakė man savo gerumo .
19067001	Choro vadovui . Su styginiais instrumentais . Psalmė . Giesmė .
19067002	Tebūna Dievas mums maloningas ir telaimina mus ! Tešviečia mums jo veidas , Sela
19067003	kad tavo kelias būtų žinomas žemėje , o tavo išgelbėjimas visose tautose .
19067004	Tegarbina , Dieve , tave tautos , visos tautos tave tešlovina !
19067005	Žmonės džiūgaus ir krykštaus iš džiaugsmo , nes tu valdai tautas teisingai ; žemėje tu vesi žmones . Sela .
19067006	Tegarbina , Dieve , tave tautos , visos tautos tave tešlovina !
19067007	Teduoda žemė savo derlių ; telaimina mus Dievas , mūsų Dievas !
19067008	Telaimina mus Dievas , tebijo pagarbiai jo visa žemė .
19068001	Choro vadovui . Dovydo psalmė . Giesmė .
19068002	Pakyla Dievas , išsisklaido jo priešai ; bėga nuo jo veido tie , kurie jo neapkenčia .
19068003	Kaip blaškomi dūmai jie pradingsta ; kaip prieš ugnį tirpstantis vaškas nedorėliai pražūva prieš Dievą .
19068004	O teisieji linksminasi ; jie džiūgauja Dievo Artume , jie laimingi ir krykštauja iš džiaugsmo .
19068005	Giedokite Dievui , giedokite šlovės giesmes jo vardui ; aukštinkite tą , kuris joja ant debesų , kurio vardas yra VIEŠPATS ; džiūgaukite jo Artume .
19068006	Našlaičių tėvas ir našlių gynėjas — tai Dievas savo šventoje buveinėje .
19068007	Dievas duoda benamiams namus , išlaisvina kalinius gyvus ir sveikus ; o maištingieji lieka gyventi dykynėje .
19068008	Dieve , kai tu vedei savo tautą , kai žygiavai per dykumą , Sela
19068009	žemė drebėjo , dangus prapliupo lietumi Artume Dievo , Sinajaus Dievo , Artume Dievo , Izraelio Dievo .
19068010	Siuntei gausų lietų , Dieve , atgaivinai savo nualintą paveldą ;
19068011	tavo žmonės ten rado namus ; iš savo gerumo , Dieve , tu pasirūpinai vargstančiais .
19068012	VIEŠPATS ištaria žodį , ir didis būrys moterų neša gerą žinią :
19068013	„ Bėga , bėga kariuomenių karaliai ! Moterys namie dalijasi grobiu ,
19068014	nors jos likosi tarp avidžių , balandžio pasidabruotais sparnais , geriausiu auksu paauksuotomis jo plunksnomis .
19068015	Visagaliui ten blaškant karalius , krito sniegas ant Calmono kalno “ .
19068016	O didingasis kalne , Bašano kalne , daugelio viršūnių kalne , Bašano kalne !
19068017	Daugelio viršūnių kalne , kodėl žvairuoji į kalną , kurį Dievas išsirinko savo buveine ir kuriame VIEŠPATS gyvens amžinai ?
19068018	Dievo kovos vežimų dusyk po dešimt tūkstančių — tūkstančių tūkstančiai ; VIEŠPATS žygiuoja iš Sinajaus į šventąją vietą .
19068019	Tu kopei į aukštąjį kalną , vedeisi belaisvius su palyda ir priėmei dovanas iš žmonių , net iš tų , kurie maištauja . VIEŠPATS Dievas ten gyvens !
19068020	Tebūna pagarbintas Viešpats ! Kasdien jis neša mūsų naštas , Dievas — mūsų išganymas . Sela .
19068021	Mūsų Dievas yra Dievas , kuris išgano ; jis VIEŠPATS , mūsų Viešpats , kuris gelbsti mus nuo mirties .
19068022	Dievas sutrupins savo priešams galvas , gauruotą pakaušį einančio savo kaltės keliais .
19068023	VIEŠPATS tarė : „ Parvesiu juos iš Bašano , parvesiu juos iš jūros gelmių ,
19068024	kad tu galėtumei braidyti jų kraujyje ir kad tavo šunys prisilaižytų jo iki soties “ .
19068025	Dieve , visi mato tavo pergalės eitynes , Dievo , mano Karaliaus , žygiavimą į savo šventovę .
19068026	Giesmininkai priekyje , muzikantai gale , tarp jų merginos muša būgnelius su žvangučiais .
19068027	„ Susirinkę į sueigą , garbinkite Dievą — VIEŠPATĮ , kurie esate iš Izraelio šaltinio ! “
19068028	Antai Benjamino žmonės , mažiausia kiltis , juos veda ; Judo didžiūnai savo būryje , Zabulono vadai , Naftalio didikai .
19068029	Siųsk , Dieve , savo jėgą , jėgą , Dieve , kurią parodei dėl mūsų
19068030	iš savo šventovės Jeruzalėje , kur karaliai neša tau dovanas .
19068031	Drausk nendrių laukinį žvėrį , drausk tautas , tą stiprių jaučių ir veršių bandą , kol ateis gūždamiesi su sidabro luitais . Išblaškyk tautas , kurios džiaugiasi karais !
19068032	Nešini duoklėmis ateis iš Egipto , Kušas atskubės su dovanomis Dievui .
19068033	Visų tautų žmonės , giedokite Dievui , giedokite šlovės giesmę Viešpačiui , Sela
19068034	kuris joja dangaus skliautu , sukurtu pasaulio pradžioje . Štai griaudžia jo balsas — galingas balsas :
19068035	„ Pripažinkite Dievo galybę ! “ Jo didybė gaubia Izraelį , o jo galybė — dangaus skliaute .
19068036	Pagarbią baimę kelia savo šventovėje Dievas , Izraelio Dievas ; jis teikia galybę ir jėgą tautai . Žmonės , garbinkite Dievą !
19069001	Choro vadovui . „ Lelijų “ melodija . Dovydo .
19069002	Gelbėk mane , Dieve , nes vandenys siekia man kaklą !
19069003	Klimpstu į dumbliną gelmę , nėra kur koja pasiremti . Patekau į gilius vandenis , ir bangos mane skandina .
19069004	Pavargau besišaukdamas pagalbos , išdžiūvo man gerklė . Akis pražiūrėjau belaukdamas tavo pagalbos .
19069005	Daugiau negu plaukų man ant galvos yra žmonių , kurie nekenčia manęs be priežasties . Mano priešai juodina mane melais ; jie stiprūs ir nori mane užmušti . Argi turiu grąžinti , ko nesu pavogęs ?
19069006	Dieve , tu pažįsti mano kvailybę , mano nuodėmės tau ne paslaptis .
19069007	Tenebūna sugėdinti dėl manęs tie , kurie pasitiki tavimi , Viešpatie , Galybių DIEVE ; tenebūna gėdos dėl manęs tiems , kurie tave garbina , Izraelio Dieve !
19069008	Juk dėl tavęs kentėjau užgaulę , ir gėda dengė mano veidą .
19069009	Tapau benamis tarp savo giminių , svetimas savo motinos vaikams .
19069010	Mat uolumas tavo Namams ryja mane lyg ugnis , ir tau metami užgauliojimai krinta ant manęs .
19069011	Už tai , kad verkiau ir pasninkavau , žmonės šmeižia mane .
19069012	Kad padariau ašutinę savo drabužiu , jie juokiasi iš manęs .
19069013	Vartuose žmonės skleidžia apie mane paskalas , smuklės lankytojai tyčiojasi iš manęs dainomis .
19069014	O aš meldžiuosi tau , VIEŠPATIE . Malonės metu , Dieve , išklausyk mane , paisydamas savo didžio gerumo . Savo ištikima pagalba
19069015	trauk mane iš liūno , kad nenugrimzčiau , gelbėk mane nuo priešų ir vandens gelmių .
19069016	Neleisk tvano bangoms manęs paskandinti , neleisk gelmėms manęs praryti , neleisk kapui virš manęs užsiverti .
19069017	Atsiliepk man , VIEŠPATIE , nes gera tavo ištikimoji meilė ; atsigręžk į mane iš savo didžio gailestingumo .
19069018	Neslėpk veido nuo savo tarno . Aš kenčiu , tad skubėk man atsiliepti .
19069019	Prieik prie manęs , atpirk mane , išlaisvink mane nuo priešų !
19069020	Tu žinai mano užgaules , gėdą ir negarbę ; tau pažįstami visi mano priešai .
19069021	Užgaulės drasko širdį , ir aš nevilties pagautas ; laukiu užuojautos , bet jos nėra , ieškau paguodos , bet nerandu , kas paguostų .
19069022	Man į maistą jie deda nuodų , troškuliui numalšinti man jie duoda acto .
19069023	Tebūna jų pačių stalas jiems spąstai , pinklės jų bendrams .
19069024	Teaptemsta jiems akys , kad nebegalėtų matyti ; tedreba nuolat jų strėnos .
19069025	Išliek ant jų savo pyktį , tepasiveja juos tavo degantis įniršis .
19069026	Tebūna nusiaubta jų stovykla ; neleisk niekam gyventi savo palapinėse .
19069027	Juk tą , kurį tu nubaudei , jie persekioja ; tam , kurį tu sužeidei , jie didina skausmą .
19069028	Krauk jiems kaltę ant kaltės , neduok jiems savo išganymo dalies .
19069029	Tebūna jie ištrinti iš gyvųjų knygos , į teisiųjų sąrašą tenebūna įtraukti !
19069030	O aš nuskriaustas ir kenčiu ; pakelk mane , Dieve , ir gelbėk !
19069031	Šlovinsiu Dievo vardą giesme , aukštinsiu jį ir dėkosiu .
19069032	Tai labiau patiks VIEŠPAČIUI negu galvijai , negu raguoti jaučiai skeltanagiai .
19069033	Nuskriaustieji matys tai ir nudžiugs ; „ jūs , kurie ieškote Dievo , turėkite drąsos ! “
19069034	Juk VIEŠPATS girdi vargšus ir neatstumia savųjų , esančių nelaisvėje .
19069035	Tešlovina jį dangus ir žemė , jūros ir visa , kas jose gyva !
19069036	Tikrai Dievas išgelbės Sioną ir atstatys Judo miestus . Jo tarnai ten gyvens ir užvaldys kraštą ;
19069037	jo tarnų vaikai jį paveldės , ir mylintys jo vardą ten gyvens .
19070001	Choro vadovui . Dovydo . Priminimo aukai .
19070002	Dieve , ateik manęs gelbėti ! VIEŠPATIE , skubėk man padėti !
19070003	Tebūna nugalėti ir apstulbinti , kurie kėsinasi į mano gyvastį . Tesitraukia ir tebūna sugėdinti , kurie nori man pakenkti .
19070004	Tebūna apstulbinti dėl savo pralaimėjimo , kurie sako : „ Še tau ! Še tau ! “
19070005	Tedžiūgauja ir tesilinksmina tavyje visi , kurie tavęs ieško , ir tavo išganymą branginantys tekartoja be paliovos : „ Koks didis Dievas ! “
19070006	Esu vargšas ir beturtis , skubėk man padėti , Dieve ! Tu mano pagalba ir gelbėtojas ; nedelsk , VIEŠPATIE !
19071001	Tavyje , VIEŠPATIE , ieškau užuovėjos ; neleisk man niekada nusivilti !
19071002	Kadangi tu teisus , ateik į pagalbą ir išgelbėk , atkreipk į mane savo ausį ir padėk man !
19071003	Būk mano užuovėjos uola , stipri tvirtovė man išgelbėti , nes tu mano Uola ir tvirtovė .
19071004	Mano Dieve , išvaduok mane iš nedorėlio rankų , iš neteisingo ir žiauraus žmogaus nagų .
19071005	Juk tu mano viltis , Viešpatie ; nuo pat jaunystės tavimi pasitikiu , VIEŠPATIE .
19071006	Net dar negimęs , tau priklausiau ; mano motinos įsčiose tu buvai mano jėga . Visada giedu tave šlovinančias giesmes .
19071007	Tapau daugeliui iškalbingu ženklu ; tu man esi stipri užuovėja .
19071008	Mano lūpos , kupinos tavo šlovės , garbina tave visą dieną .
19071009	Neatstumk manęs senatvėje ; mano jėgoms senkant , nepalik manęs .
19071010	Juk mano priešai kalba prieš mane , tariasi tykodami mano gyvasties .
19071011	Jie sako : „ Vykitės ir čiupkite jį , nes nėra nė vieno , kuris jį gelbėtų ! Dievas jį paliko ! “
19071012	Dieve , neatsitolink nuo manęs ; mano Dieve , skubėk man padėti !
19071013	Težūva mano užpuolikai nusivylę ; tesvilina panieka ir gėda tuos , kurie ieško mano pražūties !
19071014	O aš visados turėsiu vilties ir nuolat didinsiu tavo šlovę .
19071015	Mano lūpos pasakos tavo teisius darbus , visada kalbėsiu apie tavo išgelbėjimą , nors ir nepajėgsiu jų apsakyti .
19071016	Ateisiu šlovindamas didžius Viešpaties DIEVO darbus ; minėsiu vien tavo gerumą .
19071017	Dieve , tu mokei mane nuo jaunystės , ir aš iki šiol skelbiu tavo nuostabius darbus .
19071018	Tad nepalik manęs , Dieve , net žilos senatvės sulaukusio ; būk su manimi , kol skelbiu tavo galybę visoms būsimoms kartoms . Tavo jėga
19071019	ir teisumas , Dieve , siekia dangų . Tu padarei didžių dalykų , Dieve ; kas tau gali prilygti ?
19071020	Tu siuntei man daug vargų ir kančių , bet vėl mane atgaivinsi , iš žemės gelmių iškelsi .
19071021	Suteiksi man daugiau garbės , nuolat mane guosi .
19071022	Ir aš šlovinsiu tave arfa dėl tavo ištikimybės , mano Dieve , skambinsiu tau šlovės giesmę lyra , Izraelio Šventasis .
19071023	Kai giedosiu šlovės giesmę tau , džiūgaus mano lūpos ir visa mano gyvastis , kurią tu atpirkai .
19071024	Per visą dieną mano liežuvis pasakos apie tavo teisumą , kaip ieškojusieji mano žūties buvo nugalėti ir sugėdinti .
19072001	Saliamono . Dieve , suteik savo teisingumo karaliui ir teisumo karaliaus sūnui ,
19072002	kad teistų tavo tautą teisingai ir tavo skriaudžiamuosius teisiai .
19072003	Teteikia kalnai gerovę tautai , tepatiria kalvos teisumo atlygį .
19072004	Tegina jis skriaudžiamųjų bylą tautoje , tegelbsti beturčių vaikus ir tesutramdo engėjus .
19072005	Tetveria jis taip ilgai kaip saulė ir lyg mėnulis per kartų kartas .
19072006	Jis bus tartum lietus jaunam atolui , lyg laistantys žemę lietaus gūsiai .
19072007	Jo dienomis žydės teisumas ir visuotinė taika , kol nebeliks mėnulio .
19072008	Teviešpatauja jis nuo jūros ligi jūros ir nuo Upės ligi žemės pakraščių .
19072009	Dykumos klajokliai klūpės prieš jį , o jo priešai laižys žemės dulkes .
19072010	Taršišo ir Salų karaliai mokės duoklę , o Arabijos ir Šebos karaliai neš dovanas .
19072011	Visi karaliai reikš jam pagarbą , jam tarnaus visos tautos .
19072012	Juk jis gelbsti beturtį , kuris jo šaukiasi , ir nuskriaustąjį , kuriam nėra kas padeda .
19072013	Jis rūpinasi vargšais ir beturčiais . Jis gelbės beturčių gyvastį ,
19072014	atpirks jų gyvastį iš priespaudos ir smurto ; jo akyse brangus jų kraujas .
19072015	Tegyvuoja karalius ! Tebūna jam atiduotas Šebos auksas ; už jį turi būti visuomet meldžiamasi , visą dieną reikia prašyti jam palaiminimo .
19072016	Krašte tebūna gausu grūdų , pasėliai tevilnija ant kalnų viršūnių , krašto derlius tebūna lyg Libano , miestai teprisipildo žmonių lyg laukai žolės .
19072017	Tebūna amžinas karaliaus vardas , tetveria jo vardas taip ilgai kaip saulė . Tebūna juo palaiminti visi žmonės , teskelbia jį laimingu visos tautos .
19072018	Garbinkite VIEŠPATĮ , Izraelio Dievą ! Tik jis vienas daro nuostabius darbus .
19072019	Garbinkite jo šlovingą vardą per amžius ! Jo garbė pripildo visą pasaulį . Amen ! Amen !
19072020	Čia baigiasi Jesės sūnaus Dovydo maldos .
19073001	Asafo psalmė . Iš tikrųjų Dievas geras doriesiems , kurių širdis tyra .
19073002	Bet man beveik kojos buvo pradėjusios pintis , mano žingsniai bemaž buvo ėmę slidinėti ,
19073003	nes aš pavydėjau pagyrūnams matydamas jų gerovę , nors jie nedori .
19073004	Skausmo kentėti nedorėliams nereikia , jų kūnas stiprus ir sveikas .
19073005	Mirtingųjų triūsas jų nevargina ; jie nesikamuoja kaip kiti žmonės .
19073006	Užtat išdidumas — jų karoliai , smurtu jie apsigaubia lyg drabužiu .
19073007	Per akis užgriuvusius lašinius jie vos gali matyti ; jų širdis tvinsta nedoromis užmačiomis .
19073008	Jie šaiposi ir kalba pikta ; įžūliai grasina kitus engti .
19073009	Prieš dangų jie burnoja , o žemėje jų liežuvis įžūliai įsakinėja .
19073010	Todėl net Dievo tauta į juos gręžiasi ir noromis tiki , ką jie sako .
19073011	Tada sakoma : „ Kaip gali Dievas žinoti ? “ — ir : „ Aukščiausiasis nesužinos , ką darome ! “
19073012	Tad tokie yra nedorėliai , visuomet be rūpesčių kaupiantys turtus .
19073013	Argi ne veltui laikiau savo širdį tyrą ir ploviausi rankas , parodydamas , kad esu nekaltas ?
19073014	Juk diena iš dienos kenčiu vargą , kas rytą tu mane nuplaki .
19073015	Jeigu būčiau taręs : „ Kalbėsiu , kaip jie daro “ , — būčiau buvęs neištikimas tavo vaikų būriui .
19073016	Nors mėginau suprasti , vis tiek tai man atrodė beviltiška užduotis ,
19073017	kol neįėjau į Dievo šventovę ; tik įėjęs suvokiau , kas nutiks nedorėliams .
19073018	Iš tikrųjų tu užvedi juos ant slidaus šlaito ir tu pastumi į žūtį .
19073019	Kaip staiga jie tampa nelaimingi ! Siaubo apimti , jie visiškai išnyksta .
19073020	Kaip sapną po pabudimo , VIEŠPATIE , tu paniekini tuos vaiduoklius .
19073021	Kadangi mano širdis buvo apkartusi , o jausmai užgauti ,
19073022	buvau kvailas ir nesupratau , būdamas lyg keturkojis tavo Artume .
19073023	Todėl būsiu su tavimi visada . Tu laikai mane už dešinės rankos ,
19073024	vedi mane savo mokymu ir galop priimsi mane į garbę .
19073025	Ką kitą turiu danguje ? Kadangi turiu tave , ko dar trokščiau žemėje ?
19073026	Nors mano kūnas trapus ir širdis silpsta , Dievas yra mano širdies Uola ir mano dalis per amžius .
19073027	Juk iš tikrųjų , kas atsitolina nuo tavęs , tas žūva ; tu padarai galą tiems , kurie tau neištikimi .
19073028	O man gera būti arti Dievo ; prisiglaudžiau pas Viešpatį DIEVĄ , kad apsakyčiau visus jo darbus .
19074001	Asafo maskilas . Kodėl , Dieve , amžinai mus atstumi ? Kodėl rusena tavo įniršis ant tavo ganyklos avių ?
19074002	Atmink savo seniai įgytą bendriją , giminę , kurią atpirkai sau kaip paveldą , Siono kalną , kuriame apsigyvenai .
19074003	Atsisuk į begalinius griuvėsius , į visus priešų smurto darbus šventovėje !
19074004	Tavo priešai rėkavo tavo sueigų vietoje , jie paliko ten savo ženklus .
19074005	Jie atrodė lyg kirtėjai , kirviais kertantys medžius .
19074006	Savo kirviais ir kūjais jie sudaužė visus drožtus jos papuošimus .
19074007	Su žeme sulygino tavo šventovę ir padegė , išniekino tavo Artumo buveinę .
19074008	Jie sakė sau širdyje : „ Užvaldykime juos visiškai ! “ — ir sudegino visas Dievo sueigų vietas krašte .
19074009	Savo ženklų nebematome , nėra daugiau jokio pranašo , ir niekas iš mūsų nežino , kiek ilgai .
19074010	Dieve , kiek ilgai tas priešas tyčiosis ? Nejau amžinai jie dergs tavo vardą ?
19074011	Kodėl neištiesi mums rankos , savo dešinės ? Kodėl laikai rankas susidėjęs už nugaros ?
19074012	Juk , Dieve , mano karaliau nuo seno , tu laimėjai mums daug pergalių mūsų krašte .
19074013	Savo galybe tu perkirtai jūrą , sutriuškinai jūros pabaisų galvas .
19074014	Tu sutraiškei Leviataną ir pašėrei jo kūnu tyrų žvėris .
19074015	Tau paliepus ėmė trykšti šaltiniai ir srautai , tu išdžiovinai neišsenkančias upes .
19074016	Tu sukūrei dieną ir naktį , padėjai į vietą mėnulį ir saulę .
19074017	Tu nustatei visas žemės ribas , padarei vasarą ir žiemą .
19074018	Atmink , VIEŠPATIE , kaip priešas šaiposi , kaip nedori žmonės niekina tavo vardą .
19074019	Neatiduok savo balandžio laukiniams žvėrims , neužmiršk savo nuskriaustųjų amžinai .
19074020	Žvilgterk į savo Sandorą ! Pilni smurto lindynių mūsų krašto užkampiai .
19074021	Tenesitraukia šalin nusivylę nuskriaustieji , tešlovina tavo vardą vargšai ir beturčiai .
19074022	Pakilk , Dieve , gink savo bylą ; atmink , kaip nedori žmonės šaiposi iš tavęs visą dieną .
19074023	Neužmiršk savo priešų rėkavimo ; ūžesys tų , kurie prieš tave maištauja , nesiliauja .
19075001	Choro vadovui . „ Nesunaikink “ melodija . Asafo psalmė . Giesmė .
19075002	Dėkojame tau , Dieve , tikrai dėkojame tau šaukdamiesi tavo vardo , apsakydami tavo nuostabius darbus .
19075003	„ Atėjus metui , kurį aš pats paskirsiu , surengsiu teisingą teismą .
19075004	Kai žemė ir visi jos gyventojai dreba , jos stulpus aš palaikau tvirtus . Sela .
19075005	Pagyrūnams sakau : ‘ Nesigirkite ! ’ — o nedorėliams : ‘ Liaukitės kėlę savo ragus ! ’
19075006	Sakau jiems : ‘ Nekelkite ragų ! Liaukitės įžūliai kalbėti ! ’ “
19075007	Juk ne iš rytų ir ne iš vakarų tai ateina , ne iš dykumos ir ne iš kalnų .
19075008	Tai Dievas teisia ; vieną jis pažemina , kitą išaukština .
19075009	Taurė yra VIEŠPATIES rankoje , pilna stipraus jo pykčio vyno . Jis pila iš jos po gurkšnį , ir visi žemės nedorėliai gers iki pat dugno .
19075010	O aš amžinai džiūgausiu , giedosiu šlovės giesmę Jokūbo Dievui .
19075011	Nulaušiu ragus visiems nedorėliams , o teisiųjų ragai bus išaukštinti .
19076001	Choro vadovui . Su styginiais instrumentais . Asafo psalmė . Giesmė .
19076002	Judo žmonės pažįsta Dievą , ir Izraelis jį garbina .
19076003	Jo Palapinė pastatyta Saleme , jis gyvena ant Siono kalno .
19076004	Ten jis sulaužė ugningas lankų strėles , skydus ir kalavijus , visus karo ginklus . Sela .
19076005	Koks žėrintis tu , Dieve ! Koks didingas , grįžtantis iš kalnų , kur nugalėjai savo priešus !
19076006	Jų narsūs kariai neteko viso , ką turėjo , ir dabar miega mirties miegu ; visų galiūnų rankos buvo bejėgės .
19076007	Tau pagrasinus , Jokūbo Dieve , ir raiteliai , ir jų ristūnai krito negyvi .
19076008	Tai tu keli pagarbų šiurpą ! Tau supykus , kas gali prieš tave atsilaikyti ?
19076009	Iš dangaus tarei savo nuosprendį ; žemė nutirpo iš baimės ir tylėjo ,
19076010	kai Dievas pakilo teisti , gelbėti visų žemės vargdienių . Sela .
19076011	Juk ir nuožmiausi žmonės pripažins tave , kai susijuosi pykčio likučiu .
19076012	Duokite įžadus VIEŠPAČIUI , savo Dievui , ir vykdykite juos ! Visi , aplinkui esantieji , neškite duoklę tam , kuris kelia pagarbų šiurpą .
19076013	Jis sutramdo didžiūnų išdidumą ir įkvepia pagarbią baimę žemės karaliams .
19077001	Choro vadovui . Pagal Jedutūną . Asafo psalmė .
19077002	Mano balsas kyla pas Dievą , aš garsiai šaukiuosi ; mano balsas kyla pas Dievą , kad jis mane išgirstų .
19077003	Savo nelaimės dieną meldžiuosi Viešpačiui ; visą naktį nepailsdamas tiesiu rankas , bet mano širdis neranda paguodos .
19077004	Prisimenu Dievą ir vaitoju ; kai pamąstau , prarandu viltį . Sela .
19077005	Tu man neleidi sudėti akių ; aš taip susirūpinęs , kad nebeištariu žodžio .
19077006	Mąstau apie senovės dienas , seniai praėjusius metus .
19077007	Naktis praleidžiu kalbėdamasis su savimi ; mąstau ir klausiu savęs :
19077008	„ Argi amžinai atmes mus Viešpats ir niekados mums nebebus maloningas ?
19077009	Nejau jis nustos mus mylėjęs ir amžinai liks neįvykdytas jo pažadas ?
19077010	Argi užmiršo Dievas , kaip pasigailėti , ir pykčio įniršyje nutildė savo gailestingumą ? “ Sela .
19077011	Tuomet tariau : „ Mano kaltė , kad pasikeitė Aukščiausiojo dešinė “ .
19077012	Mąstau apie VIEŠPATIES darbus ; taip , atsimenu ankstesnius tavo stebuklus .
19077013	Apmąstau visus tavo darbus ir apsvarstau tavo veiksmus .
19077014	Visa , ką darai , Dieve , yra šventa . Kuris dievas yra toks didis kaip Dievas ?
19077015	Tu esi Dievas , darantis nuostabius darbus ; tu savo galybę apreiškei tautoms .
19077016	Galingu mostu atpirkai savo tautą , Jokūbo ir Juozapo vaikus . Sela .
19077017	Vandenys pamatė tave , Dieve , vandenys pamatė tave ir pabūgo , net jūros gelmės drebėjo .
19077018	Debesys prapliupo lietumi , padangės aidėjo griausmais , visur žaibavo tavo strėlės .
19077019	Tavo perkūnas dardėjo lyg ratai , tavo žaibai apšvietė pasaulį ; žemė drebėjo ir purtėsi .
19077020	Tavo kelias ėjo per jūrą , tavo takas — per galingus vandenis , tavo pėdos buvo nematomos .
19077021	Tu vedei savo tautą lyg kaimenę Mozės ir Aarono rankomis .
19078001	Asafo maskilas . Klausykis , mano tauta , mano Įstatymo ; klausykis ausis ištempusi žodžių iš mano lūpų .
19078002	Atversiu burną prasmingais pavyzdžiais , ir atskleisiu senųjų amžių paslaptis ,
19078003	dalykus , kuriuos girdėjome ir žinojome , apie kuriuos mums pasakojo mūsų tėvai .
19078004	Neslėpsime jų nuo savo vaikų , bet pasakosime būsimajai kartai apie VIEŠPATIES galybę ir jo šlovingus darbus bei padarytus stebuklus .
19078005	Jis davė įstatus Izraeliui , Įstatymą — Jokūbo palikuonims , įsakydamas mūsų protėviams mokyti savo vaikus ,
19078006	kad jį pažintų būsimoji karta , jų vaikai , kurie dar gims , kad ir šie iš eilės pasakotų savo vaikams ,
19078007	idant ir jie remtų savo viltį Dievu , neužmirštų Dievo darbų , bet laikytųsi jo įsakymų
19078008	ir netaptų , kokie buvo jų protėviai — užgaidi ir maištinga karta , karta , kurios širdis išgverusi , o dvasia neištikima Dievui .
19078009	Efraimo sūnūs , ginkluoti lankais ir strėlėmis , pabėgo iš mūšio .
19078010	Jie nesilaikė Dievo Sandoros ir atsisakė gyventi pagal jo Įstatymą .
19078011	Jie užmiršo , ką jis buvo padaręs , jiems apreikštus nuostabius darbus .
19078012	Jų protėvių akyse Dievas darė stebuklus Egipto žemėje , Coano lygumoje .
19078013	Jis padarė taką per jūrą ir vedė juos , sutelkęs tako vandenis tarsi į pylimą .
19078014	Dieną vedė juos debesimi , o kiekvieną naktį — ugnies šviesa .
19078015	Jis perskėlė uolą dykumoje ir davė jiems apsčiai vandens tarsi iš bedugnės .
19078016	Jis paliepė upeliams trykšti iš uolos ir leido lietis vandeniui srautais .
19078017	Bet jie nesiliovė daryti nuodėmes Dievui ir kelti maištą tyruose prieš Aukščiausiąjį .
19078018	Jie tyčia ėmė gundyti Dievą , įnoringai reikalaudami maisto .
19078019	Jie burnojo prieš Dievą , sakydami : „ Argi galės Dievas padengti mums stalą dykumoje ?
19078020	Tiesa , jis taip sudavė į uolą , kad ištryško vanduo ir tekėjo srautais . Bet argi jis galės parūpinti mums ir duonos bei duoti savo tautai mėsos ? “
19078021	Tai girdėdamas , VIEŠPATS įpyko ; suliepsnojo ugnis prieš Jokūbą , pakilo pyktis ant Izraelio ,
19078022	nes jie netikėjo Dievu nei pasitikėjo jo gelbstinčia galybe .
19078023	Vis dėlto jis įsakė aukštoms padangėms ir atidarė dangaus duris ,
19078024	lijo ant jų valgoma mana ir davė jiems grūdų iš dangaus .
19078025	Mirtingieji valgė dangiškųjų būtybių duoną , Dievas davė jiems maisto iki soties .
19078026	Jis pabudino padangėse rytį , savo galybe išjudino pietį ;
19078027	jis bėrė ant jų mėsą lyg dulkes , sparnuočius — lyg pamario smėlio grūdelius ;
19078028	jis nutupdė juos jų stovykloje , visur aplink palapines .
19078029	Žmonės valgė ir sotinosi , nes Dievas davė jiems , ko jie įnoringai troško .
19078030	Bet jiems dar nespėjus savo įnorių patenkinti , jiems dar tebevalgant , —
19078031	pakilo Dievo pyktis ant jų . Jis užmušė jų stipruolius , išguldė rinktinius Izraelio vyrus .
19078032	Ir visa tai matydami žmonės darė nuodėmes ; nors ir tiek stebuklų Dievas buvo padaręs , jie nepasitikėjo .
19078033	Užtat jis patvarkė , kad jų dienos pradingtų lyg rūkas , ir jų gyvenimo metai pasibaigtų staigia žūtimi .
19078034	Tik kai Dievas juos nubausdavo , jie ieškodavo pas jį užuovėjos , atgailaudavo ir nuoširdžiai ieškodavo Dievo
19078035	atmindami , kad Dievas jų Uola , kad Dievas Aukščiausiasis — jų atpirkėjas .
19078036	Bet jie apgaudinėjo jį savo lūpomis ir melavo savo liežuviu .
19078037	Jų širdis nebuvo jam ištikima , jie nepasitikėjo jo Sandora .
19078038	Bet Dievas iš savo gailestingumo atleisdavo kaltę ir jų nesunaikindavo ; dažnai jis sutramdydavo savo pyktį ir viso savo įniršio neišliedavo .
19078039	Jis atmindavo , kad jie tik trapūs žmonės , lyg praeinantis vėjo dvelktelėjimas .
19078040	Kiek daug kartų jie maištavo prieš jį tyruose ir liūdino jį dykumoje !
19078041	Jie vis gundė ir gundė Dievą , Izraelio Šventajam skaudino širdį .
19078042	Jie užmiršo jo didžią galybę ir tą dieną , kurią jis atpirko juos nuo engėjo ,
19078043	kai parodė savo ženklus Egipte ir nuostabius darbus Coano lygumoje .
19078044	Jis pavertė krauju jų upes bei tekantį vandenį , ir egiptiečiai nebeturėjo ko atsigerti .
19078045	Jis ištiko juos spiečiais musių , kurios juos kamavo , ir varlėmis , kurios nuniokojo kraštą .
19078046	Jis atidavė jų pasėlius vikšrams , o jų triūso derlių — skėriams .
19078047	Jis sunaikino jų vynmedžius ledų kruša , o jų sikomoro medžius — šalna .
19078048	Jis atidavė jų galvijus ledų krušai , o jų kaimenes — žaibams .
19078049	Jis ištiko juos savo degančiu įniršiu , pykčiu , apmaudu ir nelaime — žūties nešėjų būriu .
19078050	Jis netramdė savo įniršio , negelbėjo jų nuo mirties , bet atidavė marui .
19078051	Jis išguldė visus Egipto pirmagimius , Chamo palapinių vyrijos pirmienas .
19078052	Tada išvedė savo tautą lyg avis , vedė juos per dykumą tarsi kaimenę .
19078053	Jis vedė juos saugiai , jiems nebuvo ko bijoti , nes jų priešus paskandino jūra .
19078054	Jis atvedė juos į savo šventąją žemę , prie kalno , kurį jo dešinė buvo įsigijusi .
19078055	Jiems įžengiant , jis išvarė tautas , o jų palapinėse įkurdino Izraelio gimines ir padalijo kraštą Izraelio giminėms , skirdamas joms dalį matavimo virve .
19078056	Bet jie maištavo ir gundė Dievą Aukščiausiąjį , nesilaikydami jo įsakų .
19078057	Jie atsimetė ir buvo neištikimi kaip ir jų protėviai , sukniubo lyg nepatikimas lankas .
19078058	Jie pykdė Dievą savo aukštumų alkais , žadino jo pavyduliavimą savo stabais .
19078059	Dievas pamatė ir įniršo ; jis visiškai atmetė Izraelį .
19078060	Jis paliko savo Padangtę Šilojyje — Namus , kuriuose buvo gyvenęs tarp žmonių .
19078061	Jis leido savo galybei eiti į nelaisvę , savo garbei patekti į priešo rankas .
19078062	Jis atidavė savo tautą kalavijui , jis įpyko ant savo paveldo .
19078063	Ugnis surijo jų jaunuolius , o merginos neturėjo už ko tekėti .
19078064	Kunigai krito nuo kalavijo , o jų našlės negiedojo raudų .
19078065	Tada Viešpats pabudo kaip iš miego , tarsi vyno išjudintas galiūnas .
19078066	Jis privertė savo priešus bėgti ir ilgam užtraukė jiems pralaimėjimo gėdą .
19078067	Juozapo palapinę jis atmetė , Efraimo giminės neišsirinko ,
19078068	bet pasirinko Judo giminę , Siono kalną , kurį labai myli .
19078069	Jis pastatė savo šventovę lyg namus danguje , įtvirtino ją lyg pačią žemę , amžinai tvirtą .
19078070	Išsirinko Dovydą , savo tarną , ir pasiėmė jį nuo avių .
19078071	Atsivedė Dovydą nuo žindenių avių , kad ganytų jo tautą Jokūbą , jo paveldą Izraelį .
19078072	Jis ganė juos dora širdimi ir vedė įgudusia ranka .
19079001	Asafo psalmė . Dieve , tautos užpuolė tavo paveldą , suteršė tavo Šventyklą , ir pavertė Jeruzalę griuvėsiais .
19079002	Tavo tarnų lavonus jie paliko suplėšyti paukščiams , tavo ištikimųjų kūnus — sudraskyti žemės žvėrims .
19079003	Jeruzalėje jų kraujas liejosi kaip vanduo , ir nebuvo kam jų palaidoti .
19079004	Mes tapome pasityčiojimu savo kaimynams , esame niekinami ir išjuokiami iš visų pusių .
19079005	Kiek ilgai , VIEŠPATIE ? Nejau amžinai tu pyksi ? Nejau tavo pavydulingas pyktis degs lyg ugnis ?
19079006	Išliek savo pyktį ant tautų , kurios tavęs nepripažįsta , ir ant karalysčių , kurios tavo vardo nesišaukia .
19079007	Juk jos išžudė Jokūbo palikuonis ir nuniokojo jų kraštą .
19079008	Nebausk mūsų už mūsų protėvių kaltes ; teskuba tavo gailestingumas mūsų pasitikti , nes mes apimti nevilties .
19079009	Padėk mums , Dieve , ir gelbėk mus dėl savo vardo garbės ! Išgelbėk mus ir atleisk mūsų nuodėmes dėl savo vardo !
19079010	Kodėl gi tautos turėtų sakyti : „ Kurgi tas jų Dievas ? “ Mums matant tepatiria tautos , kad tu atkeršiji už savo tarnų kraujo praliejimą .
19079011	Tepasiekia tave belaisvių vaitojimas ; išlaisvink pasmerktuosius mirti , kaip dera tavo didžiai galybei .
19079012	Viešpatie , atmokėk mūsų kaimynams septyneriopai už visus tau mestus įžeidimus !
19079013	Tada mes , tavo tauta , tavo ganyklos kaimenė , amžinai tau dėkosime , per kartų kartas skelbsime tavo šlovę .
19080001	Choro vadovui . „ Lelijų “ melodija . Asafo liudijimas . Psalmė .
19080002	Klausykis , Izraelio Ganytojau ! Tu , kuris vedi Juozapą lyg kaimenę , tu , kuris sėdi soste ant kerubų , apsireikšk
19080003	Efraimo , Benjamino ir Manaso giminėms ! Parodyk savo galybę ir ateik mūsų gelbėti !
19080004	O Dieve , pastatyk mus vėl ant kojų ! Tešviečia mums tavo veidas , ir mes būsime išgelbėti !
19080005	O VIEŠPATIE , Galybių Dieve , kiek ilgai degsi pykčiu , kai tavo tauta tave maldauja ?
19080006	Tu valgydinai juos skausmo duona , girdei juos dideliu ašarų kaušu .
19080007	Tu padarei mus pajuoka kaimynams , priešai tyčiojasi iš mūsų , kiek nori .
19080008	Galybių Dieve , pastatyk mus vėl ant kojų ! Tešviečia mums tavo veidas , ir mes būsime išgelbėti !
19080009	Tu perkėlei vynmedį iš Egipto , ir išvaręs kitas tautas jį pasodinai .
19080010	Tu parengei vietą jam augti ; įleidęs giliai šaknis jis išplito visame krašte .
19080011	Savo paūksme jis uždengė kalnus , savo šakomis nustelbė galinguosius kedrus .
19080012	Savo šakas išskėtė iki Jūros , o savo atžalas — ligi Upės .
19080013	Kodėl nugriovei vynmedžio aptvarą ? Dabar kiekvienas praeivis skinasi jo vynuogių ,
19080014	šernai jį knisa ir laukiniai gyvuliai aplink ganosi .
19080015	Atsigręžk vėl į mus , Galybių Dieve ! Pažvelk į mus iš dangaus ir pamatyk . Pasirūpink tuo vynmedžiu .
19080016	Ateik ir globok , ką tavo dešinė pasodino , jauną kamieną , kurį sau stiprų išauginai .
19080017	Mūsų priešai jį sudegino ir nukirto ; pažvelk piktai į juos ir sunaikink !
19080018	Suteik pagalbą savo dešinės vyrui , žmogaus sūnui , kurį sau stiprų išauginai !
19080019	Tada mes daugiau nebesitrauksime nuo tavęs ; laikyk mus gyvus , ir mes šlovinsime tavo vardą !
19080020	O VIEŠPATIE , Galybių Dieve , pastatyk mus vėl ant kojų ! Tešviečia mums tavo veidas , ir mes būsime išgelbėti !
19081001	Choro vadovui . Pagal gititą . Asafo .
19081002	Džiaugsmingai giedokite Dievui , mūsų gynėjui , šaukite iš džiaugsmo Jokūbo Dievui !
19081003	Užveskite giesmę ir muškite būgnelius su žvangučiais , pritarkite švelniai lyromis ir arfomis .
19081004	Pūskite ragą ir kai jaunatis , ir kai pilnatis — mūsų šventės dienomis .
19081005	Juk tai įstatas Izraeliui , Jokūbo Dievo įsakas .
19081006	Jis davė jį Juozapo giminei , jai išėjus iš Egipto žemės . Girdžiu balsą , kurio nepažinojau :
19081007	„ Nuėmiau naštą nuo tavo pečių , išlaisvinau tavo rankas nuo pintinės .
19081008	Varge šaukeisi manęs , ir aš išgelbėjau tave ; nematomas atsakiau tau griaustiniu ; mėginau tave prie Meribos šaltinių . Sela .
19081009	Klausykis , mano tauta , įspėju tave ! O Izraeli , kad tu manęs paklausytum !
19081010	Neturėsi jokio kito dievo , prieš svetimą dievą kniūbsčias nepulsi !
19081011	Aš VIEŠPATS , tavo Dievas , kuris išvedžiau tave iš Egipto žemės . Plačiai atverk savo burną , ir aš ją pripildysiu .
19081012	Bet mano tauta nenorėjo manęs klausyti , Izraelis nenorėjo man paklusti .
19081013	Todėl leidau jiems sekti savo užkietėjusias širdis ir elgtis pagal savo užmačias .
19081014	O kad mano tauta manęs klausytų , kad Izraelis eitų mano keliais !
19081015	Tučtuojau nugalėčiau jų priešus , prieš jų engėjus vėl ranką pakelčiau .
19081016	Kurie nekenčia VIEŠPATIES , gūšis iš baimės ; jų žūtis bus amžina .
19081017	Bet tave maitinčiau geriausiais kviečiais ir uolų medumi tave džiuginčiau “ .
19082001	Asafo psalmė . Dievas užima savo vietą dieviškojoje taryboje , dievų sueigoje jis teisia :
19082002	„ Kiek ilgai jūs neteisingai teisite ir būsite šališki nedorėliams ! Sela .
19082003	Ginkite silpnuosius ir našlaičius , saugokite vargdienių ir beturčių teises !
19082004	Gelbėkite silpnuosius ir beturčius , gelbėkite juos iš nedorėlių nagų !
19082005	Kokie jie neišmanėliai ! Kokie jie kvaili ! Jie vaikšto nedorais keliais ir teisingumo pamatai žemėje griūva !
19082006	‘ Esate dievai , — aš sakiau , — jūs visi Aukščiausiojo sūnūs ’ .
19082007	Tačiau mirsite kaip žmonės , krisite kaip kiekvienas didžiūnas “ .
19082008	Pakilk , Dieve ! Teisk žemę , nes tau priklauso visos tautos !
19083001	Giesmė . Asafo psalmė .
19083002	Dieve , netylėk ! Nebūk man kurčias ar nebylus , Dieve !
19083003	Štai maištauja tavo priešai , kelia galvas , kurie tavęs nekenčia .
19083004	Jie rengia sąmokslus prieš tavo tautą , tariasi prieš tavo globotinius .
19083005	„ Eime , — sako jie , — sunaikinkime juos kaip tautą ; Izraelio vardas nebebus daugiau minimas ! “
19083006	Tikrai jie vieningai sąmokslauja , prieš tave sudaro sąjungą
19083007	Edomo ir izmaelitų tautos , Moabas ir hagarai ,
19083008	Gebalas , Amonas , Amalekas , Filistija ir Tyro gyventojai .
19083009	Asūras irgi prie jų prisidėjo ; tai stipri Loto vaikų parama . Sela .
19083010	Padaryk jiems , ką padarei Midjanui , Siserai ir Jabinui prie Kišono upės .
19083011	Tu nugalėjai juos prie En Doro , ir jų lavonai tapo mėšlu laukams .
19083012	Pasielk su jų didžiūnais kaip su Orebu ir Zeebu , su visais jų vadais kaip su Zebahu ir Calmuna .
19083013	„ Užimkime Dievo pievas , — sakė jie , — ir užvaldykime ! “
19083014	O mano Dieve , išblaškyk juos lyg dulkes , lyg vėjo nešamus pelus !
19083015	Kaip ugnis siaubia mišką , kaip liepsna svilina kalnus ,
19083016	taip tu savo audra sek įkandin jų ir kelk jiems siaubą savo vėtra !
19083017	Taip teparausta jiems veidai iš gėdos , kad jie imtų ieškoti tavo vardo , VIEŠPATIE !
19083018	Tebūna nugalėti ir amžinai išgąsčio apimti , težūva visiškai sugėdinti .
19083019	Težino , kad tu vienas , kurio vardas VIEŠPATS , esi Aukščiausiasis visoje žemėje .
19084001	Choro vadovui . Pagal gititą . Koracho sūnų psalmė .
19084002	Kokios mielos tavo buveinės , Galybių VIEŠPATIE !
19084003	Trokštu ir ilgiuosi VIEŠPATIES Šventyklos kiemų ; mano kūnas ir širdis gieda iš džiaugsmo gyvajam Dievui .
19084004	Net žvirblis randa namus ir kregždė lizdą savo jaunikliams prie tavo aukurų , Galybių VIEŠPATIE , mano Karaliau ir mano Dieve .
19084005	Kokie laimingi , kurie gyvena tavo Namuose , visada šlovindami tave giesme ! Sela .
19084006	Koks laimingas žmogus , kuris randa užuovėją tavyje , kurio širdis pakeliui į Siono kalną .
19084007	Jie eina per Bakos slėnį , ir slėnis tampa jiems šaltinių vieta , tartum ankstyvieji lietūs būtų pripildę jį palaimos .
19084008	Eidami jie stiprėja ; jie matys Dievą Sione .
19084009	O VIEŠPATIE , Galybių Dieve , išgirsk mano maldą ; klausykis , Jokūbo Dieve ! Sela .
19084010	Dieve , maloniai pažvelk į mūsų skydą , pasižiūrėk į savo pateptojo veidą !
19084011	Juk viena diena tavo kiemuose vertesnė už tūkstantį bet kur kitur . Verčiau gulėčiau prie Dievo Namų slenksčio , negu gyvenčiau nedorėlių palapinėse .
19084012	Juk VIEŠPATS Dievas yra ir saulė , ir skydas ; jis teikia malonę ir garbę . VIEŠPATS nešykšti nieko tiems , kurie gyvena , dorai elgdamiesi .
19084013	Galybių VIEŠPATIE , koks laimingas žmogus , kuris tavimi pasitiki !
19085001	Choro vadovui . Koracho sūnų psalmė .
19085002	VIEŠPATIE , tu gailestingas savo kraštui ; tu parvedi namo Jokūbo belaisvius .
19085003	Tu atleidi savo tautos kaltę , sunaikini visas jų nuodėmes . Sela .
19085004	Tu sulaikai visą savo pyktį , malšini savo degantį įniršį .
19085005	Atgaivink mus vėl , mūsų išgelbėjimo Dieve , atšauk savo apmaudą !
19085006	Argi amžinai ant mūsų pyksi ? Nejau nirši per kartų kartas ?
19085007	Tikrai tu mus vėl atgaivinsi , kad tavo tauta džiaugtųsi tavimi .
19085008	VIEŠPATIE , parodyk mums savo ištikimąją meilę ir išgelbėk mus !
19085009	Klausausi , ką kalba VIEŠPATS Dievas ; jis skelbia ramybę savo tautai — savo ištikimiesiems , jeigu jie negrįš į savo kvailybę .
19085010	Tikrai jo išgelbėjimas ranka pasiekiamas tiems , kurie jo pagarbiai bijo , kad jo šlovė pasiliktų mūsų krašte .
19085011	Ištikima meilė ir tiesa susitiks , ramybė ir teisumas pasibučiuos .
19085012	Tiesa želia iš žemės , o Dievo Teisumas žvelgia iš dangaus .
19085013	Tikrai VIEŠPATS suteiks , kas gera , ir mūsų žemė duos gausų derlių .
19085014	Teisumas žengia jo priekyje , darydamas taką jo žingsniams .
19086001	Dovydo malda . VIEŠPATIE , atsuk į mane ausį ir išklausyk mane , nes aš vargšas ir beturtis .
19086002	Apsaugok mano gyvastį , nes aš ištikimas ; mano Dieve , gelbėk savo tarną , kuris tavimi pasitiki .
19086003	Būk man gailestingas , Viešpatie , nes visą dieną šaukiuosi tavęs .
19086004	Pralinksmink savo tarną , nes tau , Viešpatie , meldžiuosi .
19086005	Juk tu , Viešpatie , geras ir atlaidus , kupinas ištikimos meilės visiems , kurie tavęs šaukiasi .
19086006	Klausykis , VIEŠPATIE , mano maldos , išgirsk mano maldavimą pasigailėti .
19086007	Vargo dieną šaukiuosi tavęs , nes tu išklausai mano maldą .
19086008	Nėra tokio kaip tu tarp dievų , Viešpatie ! Nė vienas nėra padaręs , ką tu padarei .
19086009	Visos tautos , kurias tu sukūrei , ateis ir lenksis tau , Viešpatie ; jos šlovins tavo vardą .
19086010	Juk tu didis ir darai nuostabius darbus ; tu vienas esi Dievas .
19086011	Mokyk mane savo kelio , VIEŠPATIE , ir aš ištikimai juo pas tave eisiu ; mokyk mano širdį pagarbiai bijoti tavo vardo .
19086012	Dėkosiu tau visa širdimi , Viešpatie , mano Dieve , ir šlovinsiu tavo vardą per amžius .
19086013	Juk didi tavo ištikimoji meilė man , ir tu išgelbėjai mano gyvastį iš Šeolo gelmių .
19086014	Dieve , įžūlūs žmonės sukilo prieš mane , niekšų būrys tyko mano gyvasties ; tai žmonės , kurie tavęs negerbia .
19086015	Bet tu , Viešpatie , esi gailestingas ir malonus Dievas , visada kantrus , visada geras ir ištikimas .
19086016	Pažvelk į mane ir būk man gailestingas , suteik jėgų savo tarnui ir išgelbėk savo tarnaitės sūnų .
19086017	Parodyk man savo gerumo ženklą , kad mano priešai matytų ir gėdytųsi , nes tu , VIEŠPATIE , mano pagalba ir paguoda .
19087001	Koracho sūnų psalmė . Giesmė . Ant šventojo kalno stovi jo įkurtas miestas ;
19087002	VIEŠPATS myli Siono vartus labiau už visas kitas Jokūbo žemės buveines .
19087003	Klausykis , Dievo mieste , nuostabiųjų dalykų , kuriuos jis sako apie tave : Sela
19087004	„ Tarp tų , kurie mane pripažįsta , įrašysiu Rahabą ir Babiloną ; Filistijos , Tyro bei Kušo žmones priskirsiu prie Jeruzalės gyventojų “ .
19087005	Bet apie Sioną bus sakoma : „ Visos tautos gimė jame , nes pats Aukščiausiasis jį įkūrė “ .
19087006	VIEŠPATS įrašys tautų sąraše : „ Ta ten gimusi “ . Sela .
19087007	Ir visi , šokdami iškilmių šokį , giedos : „ Tavyje mano šaknys “ .
19088001	Giesmė . Koracho sūnų psalmė . Choro vadovui . Pagal mahalat leanotą Hemano Ezeracho maskilas .
19088002	VIEŠPATIE Dieve , mano Gelbėtojau , dieną ir naktį tavęs šaukiuosi .
19088003	Išgirsk mano maldą , klausykis mano pagalbos šauksmo ,
19088004	nes tiek daug nelaimių mane apniko , kad atsidūriau ant Šeolo slenksčio .
19088005	Žmonės mano , kad aš toks , kuriam lemta žengti į kapą ; aš bejėgis
19088006	kaip paliktas tarp mirusiųjų , kaip kape gulintys užmuštieji , kaip tie , kurių daugiau nebeatmeni , nes jie atskirti nuo tavo pagalbos .
19088007	Įstūmei mane į patį kapo dugną , į tamsią jo gelmių prarają .
19088008	Tavo pyktis mane baisiai slegia , ant manęs virsta visos tavo mūšos bangos . Sela .
19088009	Atstūmei nuo manęs visus mano pažįstamus , padarei jiems mane šlykštų ; aš įkalintas ir nebegaliu išeiti .
19088010	Mano akys temsta iš širdgėlos ; šaukiuosi tavęs , VIEŠPATIE , kasdieną , tiesiu į tave rankas melsdamasis .
19088011	Argi stebuklus tu darai mirusiesiems ? Nejau šešėliai kelsis tavęs šlovinti ? Sela .
19088012	Argi apie tavo gerumą bus pasakojama kape , o apie tavo ištikimybę Pražūties vietoje ?
19088013	Nejau tavo stebuklai apsakomi mirties tamsybėse , o tavo teisumas — užmaršties šalyje ?
19088014	O aš , VIEŠPATIE , šaukiuosi tavęs , kas rytą tave sveikina mano malda .
19088015	O VIEŠPATIE , kodėl mane atstumi ? Kodėl slepi savo veidą nuo manęs ?
19088016	Nuo jaunystės kenčiu ir esu prie mirties . Tavo baimės našta mane pribloškia ,
19088017	tavo įniršis mane sukrečia , tavo siaubas mane naikina .
19088018	Lyg potvynis jie skandina mane visą dieną , apstoja iš visų pusių .
19088019	Tu padarei , kad manęs vengia draugas ir kaimynas ; kur tik aš , ten visuomet tamsu .
19089001	Etano Ezeracho maskilas .
19089002	Giedosiu , VIEŠPATIE , apie tavo gerumo darbus amžinai , savo lūpomis apsakysiu visoms kartoms tavo ištikimybę .
19089003	Juk išpažįstu , kad tavo ištikimoji meilė amžina , tavo ištikimybė tvirta kaip dangaus skliautas .
19089004	Tu pasakei : „ Aš sudariau Sandorą su savo išrinktuoju , prisiekiau savo tarnui Dovydui :
19089005	‘ Tavo palikuonis bus visuomet karalius ; patvirtinsiu tavo sostą visoms kartoms ’ “ . Sela .
19089006	Dangus tešlovina tavo nuostabius darbus , VIEŠPATIE , tavo ištikimybę šventųjų sueigoje !
19089007	Juk kas gali padangėse prilygti VIEŠPAČIUI , kas tarp dangiškųjų būtybių panašus į VIEŠPATĮ ?
19089008	Dievas kelia šiurpą šventųjų taryboje , visi jo pagarbiai bijo .
19089009	O VIEŠPATIE , Galybių Dieve , kas panašus į tave ? Galingas tu , VIEŠPATIE , ir visur ištikimas !
19089010	Tu valdai šėlstančią Jūrą ir bangoms įtūžus jas sutramdai .
19089011	Tu sutraiškei Rahabą lyg lavoną , galinga ranka išblaškei savo priešus .
19089012	Tavo dangūs , tavo žemė , pasaulis ir visa , kas jame ; tu tvirtai juos pastatei .
19089013	Šiaurę ir Pietus tu sukūrei , Taboras ir Hermonas džiugiai šlovina tavo vardą .
19089014	Koks tu galingas ! Stipri tavo ranka , visa pasiekianti tavo dešinė !
19089015	Teisumas ir teisingumas — tavo sosto pamatas , gerumas ir tiesa tau tarnauja .
19089016	Kokie laimingi žmonės , mokantys džiaugsmingai tave šlovinti ! Jie gyvena , VIEŠPATIE , tavo Artumo šviesoje .
19089017	Visą dieną jie džiūgauja dėl tavo vardo , ir tavo teisumas juos išaukštino .
19089018	Tu teiksi mums didžias pergales , tavo malone išaukštinta mūsų galybė .
19089019	Juk nuo VIEŠPATIES priklauso mūsų skydas , nuo Izraelio Šventojo — mūsų karalius .
19089020	Tada kalbėjai regėjime ir savo ištikimiesiems sakei : „ Galiūnui uždėjau vainiką , išaukštinau išrinktąjį iš tautos .
19089021	Radau savo tarną Dovydą , patepiau jį savo šventuoju aliejumi .
19089022	Mano ranka visada bus su juo , o mano petys jį stiprins .
19089023	Joks priešas jo neengs nei nedorėlis nenugalės .
19089024	Sunaikinsiu jo priešus , parblokšiu visus , kurie jo nekenčia .
19089025	Jį lydės mano ištikimybė ir gerumas , o jo galybė per mano vardą bus išaukštinta .
19089026	Pajungsiu jūrą jo valdžiai , upes — jo dešinei .
19089027	Jis man sakys : ‘ Tu mano Tėvas , mano Dievas , mano išganymo Uola ! ’
19089028	Padarysiu jį savo pirmagimiu , iškiliausiu iš žemės karalių .
19089029	Per amžius remsiu jį savo ištikimąja meile ; mano Sandora su juo liks visados tvirta .
19089030	Padarysiu jo palikuonis amžinus , ir jo sostas bus kaip dangaus dienos .
19089031	Jei jo vaikai nusigręžtų nuo mano Įstatymo ir negyventų pagal mano įsakus ,
19089032	jei jie laužytų mano įstatus ir nesilaikytų mano įsakymų ,
19089033	bausiu jų nusikaltimą rykšte ir jų kaltę botago kirčiais .
19089034	Bet savo gerumo jam neatšauksiu , savo ištikimybės nesulaužysiu .
19089035	Savo Sandoros su juo nelaužysiu , savo lūpų pažado nekeisiu .
19089036	Visiems laikams prisiekiau savo šventumu , ir Dovydui niekada nemeluosiu .
19089037	Per amžius gyvuos jo palikuonys ; jo sostas bus kaip saulė mano akyse ,
19089038	Kaip mėnulis , visada ištikimas liudytojas dangaus skliaute “ . Sela .
19089039	Bet tu atmetei ir atstūmei , įniršai ant savo pateptojo .
19089040	Atsisakei Sandoros su savo tarnu , numetei jo vainiką ant žemės .
19089041	Nugriovei visas jo miestų sienas , visas jo tvirtoves pavertei griuvėsiais .
19089042	Visi , kas tik eina pro šalį , jį plėšia ; kaimynams jis tapo pasityčiojimu .
19089043	Jo priešų dešinę išaukštinai pergale , pradžiuginai jo priešus .
19089044	Net jo kalavijo ašmenis atšipinai ir mūšyje jam nepadėjai .
19089045	Atėmei jam iš rankos skeptrą , o jo sostą nuvertei ant žemės .
19089046	Sutrumpinai jo jaunystės dienas , užtraukei jam gėdą . Sela .
19089047	Kiek ilgai , VIEŠPATIE ? Nejau slėpsies amžinai ? Kiek ilgai degs lyg ugnis tavo pyktis ?
19089048	Atmink , koks trumpas mano gyvenimas , kokius trapius tu sukūrei visus mirtinguosius !
19089049	Koks žmogus gali gyventi ir niekada nemirti ? Kas gali išsigelbėti iš Šeolo galybės ? Sela .
19089050	Kurgi , Viešpatie , tavo senoji meilė , kurią prisiekei Dovydui būdamas ištikimas ?
19089051	Atmink , Viešpatie , kaip iš tavo tarno tyčiojamasi , kaip aš nešiojuosi širdyje tautų užgaules ,
19089052	kuriomis tavo priešai tyčiojosi , VIEŠPATIE , kuriomis tyčiojosi iš tavo pateptojo žingsnių .
19089053	Tebūna pagarbintas VIEŠPATS per amžius ! Amen ! Amen !
19090001	Dievo žmogaus Mozės malda . Viešpatie , tu buvai mūsų užuovėja per kartų kartas .
19090002	Pirma , negu kalnai užgimė , ir žemę bei pasaulį pagimdei , tu esi Dievas nuo amžių per amžius .
19090003	Tu grąžini mus į dulkes , sakydamas : „ Grįžkite , mirtingieji “ .
19090004	Juk tūkstantis metų tau lyg viena diena , lyg vakarykštė diena , jau praėjusi , lyg viena nakties sargyba .
19090005	Tu užbaigi žmonių gyvenimą miegu ; jie lyg žolė , kuri auštant išdygsta ,
19090006	rytą sužaliuoja ir žydi , o vakare nuvysta ir nudžiūsta .
19090007	Juk mes tavo įniršio naikinami , dėl tavo pykčio mus apima baimė .
19090008	Tu pasidėjai mūsų kaltes prieš save , savo veido šviesoje slaptąsias mūsų nuodėmes .
19090009	Juk visos mūsų dienos praeina tavo pyktyje , mes baigiame gyvenimo metus su atodūsiu .
19090010	Gyvename septynias dešimtis metų , o jei tvirtesni , tai gal ir visas aštuonias . Bet tų metų dauguma — tik triūsas ir vargas ; jie greitai prabėga , ir mes išskubame .
19090011	Kas gali perprasti tavo įniršio jėgą ? Tavo pyktis prilygsta tavo pagarbiai baimei .
19090012	Tad mokyk mus skaičiuoti savo dienas , kad įgytume išmintingą širdį .
19090013	Sugrįžk , VIEŠPATIE ! Kiek ilgai ? Elkis gailestingai su savo tarnais !
19090014	Auštant pasotink mus savo gerumu , kad giedotume iš džiaugsmo per visas savo dienas .
19090015	Duok mums tiek laimės , kiek davei liūdesio per visus mūsų nelaimių metus .
19090016	Leisk mums , tavo tarnams , regėti tavo didingus darbus , leisk mūsų palikuonims matyti tavo garbingą galybę .
19090017	Tebūna Viešpaties , mūsų Dievo , malonė su mumis ! Padaryk mums sėkmingą mūsų rankų darbą , padaryk sėkmingą mūsų rankų darbą !
19091001	Kas tik gyvena Aukščiausiojo pastogėje , pasilieka Visagalio pavėsy .
19091002	Jis sakys VIEŠPAČIUI : „ Mano Dieve , mano prieglauda ir tvirtove , pasitikiu tavimi ! “
19091003	Juk tai jis išgelbės tave nuo medžiotojo kilpos ir nuo mirtį nešančio maro .
19091004	Savo sparnų plunksnomis jis uždengs tave , — po jo sparnais rasi prieglaudą . Jo ištikimybė — dengiantis skydas .
19091005	Nereikės tau bijoti nakties siaubo nei strėlės , iššautos dieną ,
19091006	nei maro , sėlinančio tamsoje , nei rykštės , niokojančios vidudienį .
19091007	Nors tūkstantis kristų tavo kairėje ir dešimt tūkstančių — dešinėje , tavęs niekas nepasieks .
19091008	Tu žiūrėsi ir matysi , kaip baudžiami nedorėliai .
19091009	Tu pasirinkai VIEŠPATĮ savo prieglauda , Aukščiausiąjį savo užuovėja ,
19091010	todėl neištiks tavęs žala , nepalies tavo palapinės nelaimė ,
19091011	nes jis palieps savo angelams saugoti tave visur , kad ir kur tu eitum .
19091012	Savo rankomis jie neš tave , kad kojos į akmenį neužsigautum .
19091013	Tu sumindžiosi liūtą ir gyvatę , sutrypsi liūtuką ir slibiną .
19091014	„ Kas mane myli , tą gelbėsiu ; saugosiu jį , nes jis žino mano vardą .
19091015	Kai jis šauksis manęs , išklausysiu , būsiu su juo varge , išgelbėsiu ir pagerbsiu .
19091016	Pasotinsiu jį ilgu amžiumi , pagirdysiu savo išganymu “ .
19092001	Psalmė . Giesmė šabo dienai .
19092002	VIEŠPATIE , kaip gera šlovinti tave , giedoti šlovės giesmes tavo vardui , Aukščiausiasis ,
19092003	skelbti kas rytą tavo ištikimąją meilę , kas naktį tavo ištikimybę ,
19092004	palydint dešimtstygei arfai , su giesme ir lyra .
19092005	Juk tu , VIEŠPATIE , pradžiuginai mane savo veikla , tad su džiaugsmu apgiedu tavo rankų darbus .
19092006	Kokie didingi tavo darbai , VIEŠPATIE , kokios gilios tavo mintys !
19092007	Bukas žmogus jų nežino , kvailys negali suprasti .
19092008	Nors nedorėliai želia kaip žolė ir visi piktadariai klestėte klesti , jų laukia amžinoji žūtis .
19092009	Bet tu , VIEŠPATIE , esi išaukštintas amžinai .
19092010	Juk tavo priešai , VIEŠPATIE , tavo priešai tikrai pražus , visi piktadariai bus išblaškyti .
19092011	O man tu davei laukinio jaučio jėgą ir teiki palaimą .
19092012	Savo akimis mačiau savo priešų sąmyšį , savo ausimis girdėjau apie užpuolikų žūtį .
19092013	Teisieji žaliuoja lyg palmės ir auga lyg Libano kedrai .
19092014	Pasodinti VIEŠPATIES Namuose , jie žaliuoja mūsų Dievo kiemuose .
19092015	Ir žiloje senatvėje jie neša vaisių , visada žalių ir sultingų ,
19092016	liudydami , koks teisus VIEŠPATS — mano Uola , nes nėra jame ydos .
19093001	VIEŠPATS yra Karalius ; jis apsisiautęs didybe . VIEŠPATS apsisiautęs , jis susijuosęs jėga . Pasaulis stovi tvirtai , jis negali būti pajudintas .
19093002	Tavo sostas tvirtas nuo pradžios , nuo amžinybės tu esi .
19093003	Vandenyno srovės tvinsta , VIEŠPATIE ! Vandenyno srovės tvinsta ūžaudamos , vandenyno srovės tvinsta riaumodamos .
19093004	Didesnis už galingų vandenų griausmą , galingesnis už jūros mūšą didingas VIEŠPATS aukštybėse !
19093005	Tavo įsakai iš tikrųjų amžini ; tavo Namus , VIEŠPATIE , šventumas puoš visais laikais .
19094001	Atpildo Dieve , VIEŠPATIE , atpildo Dieve , pasirodyk !
19094002	Pakilk , žemės Teisėjau , duok įžūliesiems , ką jie užsidirbo !
19094003	VIEŠPATIE , kiek dar ilgai tie nedorėliai , kiek dar ilgai tie nedorėliai džiūgaus ?
19094004	Įžūliai kalba ir giriasi , puikuojasi visi piktadariai .
19094005	VIEŠPATIE , jie trypia tavo tautą . Jie engia tavo paveldą ,
19094006	galabija našlę ir ateivį , žudo našlaitį .
19094007	Jie mano : „ VIEŠPATS to nemato , Jokūbo Dievui tai nerūpi “ .
19094008	Susipraskite , žmonės bukapročiai ! Kvailiai , kada jūs įgysite išminties ?
19094009	Nejau tas , kuris įdėjo ausis , negirdės ? Nejau tas , kuris padarė akis , nematys ?
19094010	Argi nebaudžia tas , kuris drausmina tautas ir moko žmoniją išminties ?
19094011	VIEŠPATS žino žmonių užmojus , jis žino , kad tai tik kvėptelėjimai .
19094012	Laimingas žmogus , kurį tu , VIEŠPATIE , drausmini , kurį mokai savo įsakymų ,
19094013	norėdamas suteikti jam ramybės varguose , kol nedorėliui kasama duobė .
19094014	Juk VIEŠPATS neapleis savo tautos , nepaliks savo paveldo .
19094015	Juk teismo nuosprendis bus vėl teisingas , ir visi doros širdies žmonės jį vykdys .
19094016	Kas apgins mane nuo šių nedorėlių , kas užstos mane prieš šiuos piktadarius ?
19094017	Jei VIEŠPATS man nepadėtų , netrukus gyvenčiau tyliame kape .
19094018	Kai manau : „ Mano koja slysta “ , — tavo gerumas , VIEŠPATIE , mane stiprina .
19094019	Kai būnu neramus ir susirūpinęs , tu paguodi mane ir pralinksmini .
19094020	Tu negali būti bičiulis nedorų teisėjų , kurie kankina įstatymais .
19094021	Jie sąmokslauja prieš teisiojo gyvastį ir mirčiai pasmerkia nekaltą žmogų .
19094022	Bet VIEŠPATS — mano tvirtovė , ir mano Dievas — mano užuovėjos Uola .
19094023	Jis atmokės jiems už jų nedorus darbus , sunaikins juos už jų nedorumą . VIEŠPATS , mūsų Dievas , juos sunaikins .
19095001	Ateikite , džiaugsmingai giedokime VIEŠPAČIUI , šaukime iš džiaugsmo mūsų išganymo Uolai !
19095002	Artinkimės prie jo su padėka , iš džiaugsmo traukime šlovės giesmes !
19095003	Juk VIEŠPATS — didis Dievas , galingas Karalius , aukštesnis už visus dievus .
19095004	Jo rankose žemės gelmės , ir kalnų viršūnės jam priklauso .
19095005	Jo yra jūra — jis ją padarė — ir sausuma — jo rankos ją sukūrė .
19095006	Ateikime , pagarbinkime ir pulkime kniūbsti , klaupkimės prieš VIEŠPATĮ , mūsų Kūrėją !
19095007	Juk jis mūsų Dievas , o mes — tauta , kurią jis gano , kaimenė , kurią jis veda . O kad išgirstumėte šiandien , ką jis sako !
19095008	„ Nebūkite kietaširdžiai , kaip prie Meribos , kaip Masos dieną dykumoje ;
19095009	ten jūsų protėviai gundė mane , bandė mane , nors buvo matę mano darbus .
19095010	Keturias dešimtis metų kokti man buvo toji karta . Tariau : ‘ Tai žmonės , kurių širdis klysta ; jie negerbia mano kelių ’ .
19095011	Užtat įniršęs prisiekiau : ‘ Į mano poilsio kraštą jie neįžengs ’ “ .
19096001	Giedokite VIEŠPAČIUI naują giesmę ; giedoki VIEŠPAČIUI , visa žeme !
19096002	Giedokite VIEŠPAČIUI , garbinkite jo vardą , kasdien skelbkite jo išganymą !
19096003	Apsakykite tautoms jo garbę , visoms tautoms jo nuostabius darbus !
19096004	Juk didis VIEŠPATS ir vertas didžios šlovės , pagarbų šiurpą keliantis labiau už visus dievus .
19096005	Juk visi tautų dievai tik stabai , o VIEŠPATS sukūrė dangų .
19096006	Garbe ir didybe jis žėri , jėga ir grožis jo šventovėje .
19096007	Šlovinkite VIEŠPATĮ , tautų šeimos , garbinkite VIEŠPATIES galybę !
19096008	Teikite garbę VIEŠPATIES vardui , nešini atnaša , ženkite į jo kiemus !
19096009	Pulkite kniūbsti prieš VIEŠPATĮ , didingą šventumu ; sudrebėki nuo jo Artumo , visa žeme !
19096010	Skelbkite visoms tautoms : „ VIEŠPATS yra Karalius ! “ Pasaulį jis padarė tvirtą , nepajudinamą ; tautas jis teis bešališkai .
19096011	Dangūs tesilinksmina , žemė tedžiūgauja , jūra ir visa , kas joje , teūžauja !
19096012	Laukai ir visa , kas juose , tebūna smagūs ! Tada visi miško medžiai giedos iš džiaugsmo
19096013	VIEŠPATIES Artume , nes jis ateina , nes jis ateina valdyti žemės . Teisiai jis valdys pasaulį ir ištikimai — tautas .
19097001	VIEŠPATS yra Karalius ! Tesidžiaugia žemė , tedžiūgauja net tolimosios salos !
19097002	Jį gaubia debesys ir tamsa , ant teisumo ir teisingumo stovi jo sostas .
19097003	Priekyje savęs jis siunčia ugnį ir sunaikina visus savo priešus .
19097004	Nuo jo žaibų nušvinta pasaulis ; žemė tai mato ir dreba .
19097005	Lyg vaškas tirpsta kalnai VIEŠPATIES Artume , visa žemė — nuo Viešpaties Artumo .
19097006	Dangūs skelbia jo teisumą , ir visos tautos regi jo garbę .
19097007	Sugėdinami visi drožinių garbintojai , kurie didžiuojasi savo beverčiais stabais ; visi dievai puola prieš jį kniūbsti .
19097008	Sionas girdi ir džiaugiasi , Judo miestai džiūgauja dėl tavo teismo , VIEŠPATIE .
19097009	Juk tu , VIEŠPATIE , esi aukščiausias visoje žemėje , didingesnis už visus dievus .
19097010	VIEŠPATS myli tuos , kurie nekenčia pikto . Jis saugo savo ištikimųjų gyvastį , gelbsti iš nedorėlių rankų .
19097011	Šviesa teka teisiajam , džiaugsmas — doros širdies žmogui .
19097012	O jūs , teisieji , džiaukitės VIEŠPATYJE , dėkokite jo šventajam vardui !
19098001	Psalmė . Giedokite VIEŠPAČIUI naują giesmę , nes jis padarė nuostabių dalykų . Jo dešinė ir šventumo petys laimėjo pergalę .
19098002	VIEŠPATS paskelbė savo išganymą , tautoms parodė savo teisumą .
19098003	Jis atsiminė savo gerumą ir ištikimybę Izraelio namams . Visi žemės pakraščiai pamatė mūsų Dievo išganymą .
19098004	Džiaugsmingai klegėkite VIEŠPAČIUI , visos šalys , giedokite džiugias šlovės giesmes !
19098005	Giedokite šlovės giesmę VIEŠPAČIUI lyra , pritarkite lyra savo skambiai giesmei .
19098006	Trimituokite ir pūskite ragą , džiūgaukite Karaliaus , VIEŠPATIES , Artume .
19098007	Teūžia jūra ir visa , kas joje , pasaulis ir visi , kas jame gyvena .
19098008	Teploja rankomis upės , iš džiaugsmo drauge tegieda kalnai
19098009	VIEŠPATIES Artume , nes jis ateina , jis ateina valdyti žemės . Teisingai jis valdys pasaulį ir deramai — tautas .
19099001	VIEŠPATS yra Karalius , tad tesibaimina tautos ! Kerubų soste jis sėdi , tad tedreba žemė !
19099002	VIEŠPATS Sione yra didis , virš visų tautų išaukštintas .
19099003	Tešlovina jos tavo didį ir baimę keliantį vardą . Jis šventas !
19099004	Galingasis Karaliau , tu myli teisingumą . Tu parodei , kas dora , tu įvykdei , kas teisinga ir teisu Jokūbo žemėje .
19099005	Aukštinkite VIEŠPATĮ , mūsų Dievą , pulkite kniūbsti prie jo sosto pakojo ! Jis šventas !
19099006	Mozė ir Aaronas — tarp jo kunigų ir Samuelis — tarp tų , kurie šaukiasi tavo vardo . Jie šaukėsi VIEŠPATIES , ir jis jų išklausė .
19099007	Jis kalbėjo jiems iš debesies stulpo ; jie laikėsi jo įsakų ir duotų įstatų .
19099008	VIEŠPATIE , mūsų Dieve , tu juos išklausei , tu buvai jiems atlaidus Dievas , nors reikalavai atpildo už nusikaltimus .
19099009	Aukštinkite VIEŠPATĮ , mūsų Dievą , pulkite kniūbsti prie jo šventojo kalno , nes VIEŠPATS , mūsų Dievas , šventas !
19100001	Padėkos psalmė . Džiaugsmingai klegėkite , visos šalys !
19100002	Linksmi tarnaukite VIEŠPAČIUI , artinkitės prie jo su džiugia giesme .
19100003	Žinokite , kad VIEŠPATS — Dievas . Jis mus sukūrė , ir mes priklausome jam , mes — jo tauta ir jo kaimenės avys .
19100004	Dėkodami ženkite pro vartus į jo kiemus su šlovės giesme . Dėkokite jam , šlovinkite jo vardą ,
19100005	nes VIEŠPATS geras , nes jo ištikimoji meilė amžina ir jo ištikimybė tveria per kartų kartas .
19101001	Dovydo psalmė . Giedosiu apie ištikimybę ir teisingumą , šlovės giesmę giedosiu tau , VIEŠPATIE ,
19101002	dorumo kelio laikysiuos . Kada mane aplankysi ? Savo namuose gyvensiu dora širdimi .
19101003	Į nieką , kas žema , niekada nekreipsiu žvilgsnio ; nekęsiu žmogaus , kuris suktai elgiasi , nieko bendra su juo neturėsiu .
19101004	Širdies nelabumo vengsiu iš tolo , su tuo , kas pikta , reikalų neturėsiu .
19101005	Kas slapta šmeiš savo artimą , tą nutildysiu . Nepakenčiu pasipūtusio , įžūlios širdies žmogaus .
19101006	Akimis ieškau krašte Dievui ištikimų žmonių , kad jie gyventų su manimi ; kas laikosi doro kelio , tas bus mano tarnyboje .
19101007	Joks apgavikas mano namuose negyvens , joks melagis mano akivaizdoje netarnaus .
19101008	Kas rytą tarsiu nuosprendį krašto nedorėliams , kad išvalyčiau iš VIEŠPATIES miesto visus darančius pikta .
19102001	Malda nelaimingo žmogaus , atsidūrusio neviltyje ir liejančio savo skundą VIEŠPAČIUI .
19102002	VIEŠPATIE , išgirsk mano maldą , VIEŠPATIE , ir mano šauksmas tave tepasiekia .
19102003	Neslėpk nuo manęs savo veido , kai man sunku , atsuk man savo ausį ; tą dieną , kai šaukiuosi tavęs , skubėki manęs išklausyti .
19102004	Juk mano dienos nyksta lyg dūmai , ir mano kaulai anglėja tarsi malkos židinyje .
19102005	Suvytusi ir nudžiūvusi lyg žolė mano širdis ; aš užmirštu net valgyti savo duoną .
19102006	Nuo didelio dejavimo iš manęs liko tik kaulai ir oda .
19102007	Esu lyg paukštis tyruose , lyg pelėda apleistuose griuvėsiuose .
19102008	Guliu nemiegodamas ir skundžiuosi lyg vienišas paukštis ant stogo .
19102009	Visą dieną mano priešai mane užgaulioja , kaip keiksmažodį taria mano vardą !
19102010	Pelenus turiu valgyti vietoj duonos ir ašaras maišyti su gėrimu
19102011	dėl tavo apmaudo ir pykčio , nes paėmei mane ir nusviedei į šalį .
19102012	Mano dienos nyksta lyg vakaro šešėliai , aš vystu tartum žolė .
19102013	Bet tu , VIEŠPATIE , amžinai viešpatauji , ir visos kartos mini tavo vardą .
19102014	Tu pakilsi ir būsi gailestingas Sionui , nes jau laikas jo pasigailėti , skirtasis metas jau atėjo .
19102015	Malonūs jo akmenys tavo tarnams , o jo dulkės kelia jiems užuojautą .
19102016	Tautos pagarbiai bijo VIEŠPATIES vardo , visi žemės karaliai — tavo garbės .
19102017	VIEŠPATS atstatys Sioną ir apsireikš savo garbėje .
19102018	Jis atsigręš į skurdžių maldavimą ir nepaniekins jų maldos .
19102019	Tebūna tai užrašyta ateinančiai kartai , kad atkurtoji tauta garbintų VIEŠPATĮ :
19102020	„ Jis pažvelgė iš savo šventovės aukštybių , VIEŠPATS pažiūrėjo iš dangaus į žemę ,
19102021	kad išgirdęs belaisvių dejavimą išlaisvintų pasmerktuosius mirti “ , —
19102022	idant VIEŠPATIES vardas būtų apsakomas Sione ir jo šlovės giesmė — Jeruzalėje ,
19102023	kai tautos susirinks drauge su karalystėmis tarnauti VIEŠPAČIUI .
19102024	Jis išsekino mano jėgas kelyje , jis sutrumpino mano dienas .
19102025	„ Mano Dieve , — sakiau , — nepaimk manęs iš čia įpusėjus dienoms . Tavo metai trunka per visas kartas “ .
19102026	Kadaise tu padėjai žemės pamatus , ir dangūs tavo sukurti .
19102027	Jie praeis , o tu pasiliksi ; jie susidėvės kaip drabužis . Kaip apdarą juos keiti , ir jie pasikeičia ,
19102028	bet tu esi tas pats , ir tavo metams nėra galo .
19102029	Tavo tarnų vaikai saugiai gyvens , jų palikuonys bus tvirti tavo Artume .
19103001	Dovydo . Šlovink VIEŠPATĮ , mano siela , ir visa , kas manyje , tešlovina jo šventąjį vardą !
19103002	Šlovink VIEŠPATĮ , mano siela , ir nepamiršk , koks jis geras !
19103003	Jis atleidžia visas tavo nuodėmes ir išgydo visas tavo ligas .
19103004	Jis atperka tavo gyvastį iš kapo ir apgaubia tave meile ir gailestingumu ,
19103005	jis sotina tavo gyvenimą gėrybėmis , kad būtum jaunas ir stiprus lyg erelis .
19103006	VIEŠPATS vykdo teisumo darbus , jis daro , kas teisinga visiems engiamiesiems .
19103007	Jis parodė savo kelius Mozei ir savo veiksmus Izraelio tautai .
19103008	VIEŠPATS yra gailestingas ir mylintis , lėtas supykti ir kupinas ištikimosios meilės .
19103009	Ne visą laiką jis barsis nei bus supykęs per amžius .
19103010	Jis elgiasi su mumis ne pagal mūsų nuodėmių dydį nei atmoka mums pagal mūsų kaltes .
19103011	Kaip aukštai nuo žemės dangūs , taip didi jo ištikimoji meilė pagarbiai jo bijantiesiems .
19103012	Kaip toli Rytai nuo Vakarų , taip toli nuo mūsų jis išsklaido mūsų nuodėmes .
19103013	Kaip tėvas gailisi vaikų , taip VIEŠPATS gailisi pagarbiai jo bijančiųjų .
19103014	Juk jis žino , kokie mes padarai , atsimena , kad mes esame dulkės .
19103015	Žmogaus dienos panašios į žolę , jis žydi kaip laukų gėlė :
19103016	vos paliečia ją vėjas , jos jau nebėra , ji išnyksta , nepalikdama žymės .
19103017	Betgi VIEŠPATS geras per amžių amžius tiems , kurie pagarbiai jo bijo , ir teisus vaikų vaikams ,
19103018	kurie laikosi jo Sandoros ir nepamiršta ištikimai vykdyti jo įsakymų .
19103019	VIEŠPATS pasistatė sostą danguose , ir jo karališka galybė visa valdo .
19103020	Šlovinkite VIEŠPATĮ , visi jo angelai , jo žodį vykdantys galiūnai , paklusnūs jo tartam žodžiui .
19103021	Šlovinkite VIEŠPATĮ , visos jo galybės , jo tarnai , vykdantys jo valią .
19103022	Šlovinkite VIEŠPATĮ , visi jo darbai visose jo viešpatijos vietose . Šlovink VIEŠPATĮ , mano siela !
19104001	Šlovink VIEŠPATĮ , mano siela ! VIEŠPATIE , mano Dieve , tu be galo didis ! Apsisiautęs garbe ir didybe ,
19104002	apsigaubęs šviesa lyg drabužiu , tu ištempei dangų lyg palapinės dangą
19104003	ir padėjai savo buveinės sijas viršum vandenų . Iš debesų tu daraisi vežimą ir keliauji audros sparnais .
19104004	Vėjus tu imi savo pasiuntiniais , žaibų liepsnas — savo tarnais .
19104005	Tu įkūrei žemę tvirtai ant jos pamatų , ir ji ten stovės amžinai .
19104006	Vandenynu tarsi drabužiu ją apklojai , o vandenys tįsojo viršum kalnų .
19104007	Kai vandenims tu pagrūmojai , jie bėgo , traukėsi pasigirdus tavo griausmo balsui ,
19104008	kalnams iškylant , slėniams įdumbant , į vietą , kurią jiems paskyrei .
19104009	Tu nubrėžei ribą ir peržengti ją uždraudei , kad žemės vėl neapsemtų .
19104010	Tu liepi šaltiniams sruventi slėniuose ir upėms tekėti tarp kalvų .
19104011	Jie duoda vandens miško žvėrims , laukiniai asilai ten malšina troškulį .
19104012	Pakrantėse padangių paukščiai kraunasi lizdus ir čiulba ant medžių šakų .
19104013	Tu laistai kalnus iš savo aukštos buveinės , ir žemė kupina tavo palaimos .
19104014	Tu želdai žolę galvijams , ir augalus žmonių reikalams , kad jie augintųsi maisto iš žemės
19104015	ir vyno , kuris linksmina žmogaus širdį , ir alyvmedžių aliejaus , nuo kurio švyti veidai , ir duonos , kuri stiprina gyvastį .
19104016	Gausiai laistomi VIEŠPATIES medžiai ir Libano kedrai , jo paties pasodinti .
19104017	Paukščiai sukasi juose gūžtas , gandras medyje kraunasi lizdą .
19104018	Aukštieji kalnai skirti laukinėms ožkoms , uolos — slėptuvės olų barsukams .
19104019	Tu padarei mėnulį mėnesiams žymėti , o saulė žino , kada jai nusileisti .
19104020	Tu siunti tamsą , ir ateina naktis ; tuomet sujunda visi miško gyvūnai .
19104021	Liūtukai riaumoja grobio , ieškodamiesi maisto iš Dievo .
19104022	Saulei užtekėjus , jie pasitraukia miegoti savo guoliuose ,
19104023	o žmogus eina prie darbo ir triūsia iki vakaro .
19104024	VIEŠPATIE , kokie įvairūs tavo kūriniai ! Kaip išmintingai juos visus sukūrei ! Tavo kūrinių pilna žemė .
19104025	Štai jūra , tokia bekraštė ir plati . Ten knibžda nesuskaičiuojami maži ir dideli gyvūnai .
19104026	Ten plaukioja laivai ir žaidžia Leviatanas , kurį tu sukūrei .
19104027	Visi jie laukia iš tavęs , kad duotum jiems peno , kada reikia .
19104028	Kai duodi , jie surenka , kai ištiesi ranką , jie sotūs gėrybių .
19104029	Tau veidą paslėpus , jie sunerimsta , o alsavimą iš jų atėmus , miršta ir sugrįžta į dulkes .
19104030	Tau atsiuntus savo Dvasią , jie atgyja , ir tu atnaujini žemės veidą .
19104031	Tebūna amžina VIEŠPATIES garbė , tesidžiaugia VIEŠPATS savo kūriniais !
19104032	Jis pažvelgia į žemę , ir ji dreba ; jis paliečia kalnus , ir jie smilksta .
19104033	Giedosiu VIEŠPAČIUI , kolei gyvensiu , per visą gyvenimą šlovinsiu giesme savo Dievą .
19104034	Tepatinka jam mano malda , nes aš džiūgauju VIEŠPATYJE .
19104035	Teišnyksta žemėje nusidėjėliai , tenebūna daugiau nedorėlių . Šlovink VIEŠPATĮ , mano siela ! Šlovinkite VIEŠPATĮ !
19105001	Dėkokite VIEŠPAČIUI , šaukitės jo vardo , skelbkite jo darbus tautoms !
19105002	Giedokite jam , šlovinkite jį giesmėmis , kalbėkite apie visus jo nuostabius darbus .
19105003	Didžiuokitės jo šventuoju vardu , tedžiūgauja VIEŠPATIES ieškančiųjų širdis !
19105004	Pagalbos ieškoti eikite pas VIEŠPATĮ , visada ieškokite jo Artumo .
19105005	Atminkite jo padarytus nuostabius darbus , jo stebuklus ir nuosprendžius ,
19105006	Abraomo palikuonys , jo tarnai , Jokūbo vaikai , jo išrinktieji !
19105007	Jis , VIEŠPATS , mūsų Dievas , ir visoje žemėje vykdomi jo įsakymai .
19105008	Amžiais jis laikosi savo Sandoros , tūkstančiui kartų duoto pažado ,
19105009	Sandoros , sudarytos su Abraomu , priesaikos žodžio Izaokui ,
19105010	kurį jis patvirtino Jokūbui kaip įstatą , Izraeliui kaip amžiną Sandorą .
19105011	„ Tau aš duosiu , — sakė jis , — Kanaano kraštą kaip tau skirtą paveldą “ .
19105012	Kad ir mažai jų buvo , tik sauja ateivių tame krašte ,
19105013	klajojanti iš tautos į tautą , iš karalystės į karalystę ,
19105014	jų engti jis niekam neleido , ir dėl jų barė karalius :
19105015	„ Nelieskite mano pateptųjų , neskriauskite mano pranašų ! “
19105016	Jis užleido badą anai žemei ir atėmė iš jų visus maisto išteklius .
19105017	Jis pasiuntė jiems vyrą — Juozapą , parduotą kaip vergą .
19105018	Jo kojos buvo supančiotos , ant kaklo užkarta grandinė ,
19105019	kol atsitiko , ką jis buvo pranašavęs , ir VIEŠPATIES žodis jį išbandė .
19105020	Karalius liepė jį paleisti , tautų valdovas jį išlaisvino .
19105021	Jis padarė jį savo namų viešpačiu ir visų turtų valdytoju ,
19105022	kad lavintų pareigūnus būti tokius kaip jis ir mokytų didžiūnus išminties .
19105023	Tada Izraelis atėjo į Egiptą , Jokūbas apsigyveno kaip ateivis Chamo žemėje .
19105024	VIEŠPATS padarė savo tautą labai gausią , stipresnę už jos priešus ,
19105025	kurių širdis jis taip pakeitė , kad jie ėmė nekęsti jo tautos ir elgtis klastingai su jo tarnais .
19105026	Jis pasiuntė savo tarną Mozę ir Aaroną , kurį buvo išsirinkęs .
19105027	Jiedu padarė VIEŠPATIES ženklų ir stebuklų Chamo žemėje .
19105028	Jis užleido tamsą , ir aptemo žemė , bet egiptiečiai priešinosi jo žodžiams .
19105029	Jis pavertė jų vandenis krauju , ir nutroško jų žuvys .
19105030	Jų žemėje knibždėte knibždėjo varlių , jos užplūdo net jų karaliaus kambarius .
19105031	Jis tarė , ir apniko musių spiečiai bei aibės uodų visą jų žemę .
19105032	Jis davė jiems krušą vietoj lietaus , žaibais plieskė jų žemę .
19105033	Jis sunaikino jų vynmedžius bei figmedžius ir išvertė iš žemės medžius .
19105034	Jis tarė , ir užplūdo skėriai bei nesuskaičiuojami žiogai .
19105035	Visus augalus jie surijo jų žemėje ir suėdė jų laukų derlių .
19105036	Jis sunaikino visus pirmagimius jų žemėje , visas jų jaunystės pirmienas .
19105037	Tada jis išvedė izraelitus , nešinus sidabru ir auksu , ir dvylikoje giminių nebuvo silpnuolio .
19105038	Egiptiečiai džiūgavo , jiems išeinant , nes izraelitai buvo juos įbaiminę .
19105039	Jis supūtė debesį kaip dangą ir ugnimi švietė naktį .
19105040	Jiems prašant , jis siuntė putpelių ir dangaus duona juos sočiai maitino .
19105041	Jis atvėrė uolą , ir ištryško vanduo ir lyg upė tekėjo per dykumą .
19105042	Jis atminė savo šventąjį pažadą ir savo tarną Abraomą .
19105043	Taip jis vedė besidžiaugiančią savo tautą , džiugią giesmę giedančius savo išrinktuosius .
19105044	Jis davė jiems kitų tautų žemes , ir jie paveldėjo žmonių triūso vaisius ,
19105045	kad paklustų jo įstatams ir laikytųsi jo įsakymų . Šlovinkite VIEŠPATĮ !
19106001	Šlovinkite VIEŠPATĮ ! Dėkokite VIEŠPAČIUI , nes jis geras , nes jo ištikimoji meilė amžina .
19106002	Kas gali apsakyti didžius VIEŠPATIES darbus ar pajėgti jį pašlovinti ?
19106003	Laimingi , kas elgiasi teisingai , ir visados daro , kas teisu .
19106004	Atmink ir mane , VIEŠPATIE , kai padedi savo tautai , lankyk ir mane malone , kai juos gelbsti ,
19106005	kad galėčiau patirti tavo išrinktųjų gerovę , dalytis tavo tautos džiaugsmu ir didžiuotis tavo paveldu .
19106006	Nusidėjome — mes ir mūsų protėviai , nusikaltome , nedorai elgėmės .
19106007	Mūsų protėviai Egipte nepaisė tavo nuostabių darbų , pamiršo tavo gerumą ir maištavo prieš Aukščiausiąjį prie Nendrių jūros .
19106008	Vis dėlto jis gelbėjo juos , kaip tinka jo vardui , kad parodytų savo didžią jėgą .
19106009	Jis pagrūmojo Nendrių jūrai , ir ji išdžiūvo ; jis pervedė juos per gelmes kaip per dykumą .
19106010	Jis išgelbėjo juos iš tų , kurie jų nekentė , ir atpirko iš priešo rankų .
19106011	Jūra paskandino jų priešus , ir neliko nė vieno .
19106012	Tada izraelitai įtikėjo ir šlovino jį giesme .
19106013	Greitai jie užmiršo , ką jis buvo padaręs , ir elgėsi , nelaukdami , kol supras jo užmojį .
19106014	Dykumoje juos apėmė godus alkis , ir tyruose jie ėmė gundyti Dievą .
19106015	Jis davė jiems , ko jie reikalavo , bet siuntė ir alinančią ligą .
19106016	Stovykloje buvo pavydima Mozei ir Aaronui , šventajam VIEŠPATIES tarnui .
19106017	Žemė atsivėrė ir prarijo Dataną , palaidojo Abiramo šalininkus .
19106018	Ugnis užsiliepsnojo tame būryje , ir liepsnos sunaikino nedorėlius .
19106019	Prie Horebo žmonės pasidirbo veršį ir garbino nuliedintą atvaizdą .
19106020	Jie sukeitė Dievo garbę su žolę ėdančio jaučio atvaizdu .
19106021	Jie užmiršo Dievą , savo Gelbėtoją , padariusį didžių dalykų Egipte .
19106022	Kokių nuostabių darbų jis padarė Chamo žemėje ! Kokių baisių dalykų prie Nendrių jūros !
19106023	Jis būtų juos sunaikinęs , jeigu jo išrinktasis Mozė nebūtų užstojęs ir nukreipęs jo pykčio .
19106024	Jie paniekino puikųjį kraštą ir netikėjo jo pažadu ,
19106025	murmėjo savo palapinėse ir nenorėjo klausyti VIEŠPATIES balso .
19106026	Todėl pakėlęs ranką jis prisiekė , kad leis jiems žūti dykumoje
19106027	ir išblaškys jų palikuonis tautose , išsklaidys po svetimas šalis .
19106028	Paskui jie prisidėjo prie Baalo apeigų ir valgė mirusiesiems atnašautas aukas .
19106029	Jie pykdė VIEŠPATĮ savo darbais , todėl juos užpuolė maras .
19106030	Tada Finehasas pakilęs užstojo , ir maras liovėsi .
19106031	Tai pripažinta jam kaip teisus darbas amžinai per kartų kartas .
19106032	Jie pykdė VIEŠPATĮ prie Meribos vandenų , ir dėl jų nukentėjo Mozė ,
19106033	nes jie taip apkartino jam dvasią , kad jis neapgalvotai pašnekėjo .
19106034	Jie neišnaikino tautų , kaip VIEŠPATS buvo jiems įsakęs ,
19106035	bet susimaišė vedybomis su svetimtaučiais ir mokėsi daryti , kaip šie darė .
19106036	Dievo tauta tarnavo stabams , ir jie virto jiems pinklėmis .
19106037	Savo sūnus ir dukteris jie aukojo demonams .
19106038	Jie liejo nekaltą kraują , savo sūnų ir dukterų kraują , aukojo juos Kanaano stabams ir išniekino kraštą , praliedami kraują .
19106039	Taip jie teršėsi savo veiksmais ir ištvirkavo savo darbais .
19106040	VIEŠPATS įniršo ant savo tautos ir pasibjaurėjo savo paveldu .
19106041	Jis atidavė juos tautoms į rankas , ir juos valdė tie , kurie jų nekentė .
19106042	Priešai juos engė , ir jie tapo jiems visiškai pavaldūs .
19106043	Daugel sykių VIEŠPATS gelbėjo savo tautą , bet jie ir toliau liko maištingi ir savo kalčių prislėgti .
19106044	Bet jis atsižvelgdavo į jų kančią , kai išgirsdavo jų šauksmą .
19106045	Jų labui jis atmindavo savo Sandorą ir pasigailėdavo iš savo gerumo .
19106046	Jis išgaudavo jiems pasigailėjimą iš tų , kurie laikė juos nelaisvėje .
19106047	Gelbėk mus , VIEŠPATIE , mūsų Dieve , ir surink mus iš visų tautų , kad dėkotume tavo šventajam vardui ir didžiuotumės tave šlovindami !
19106048	Tebūna pašlovintas VIEŠPATS , Izraelio Dievas , nuo amžių per amžius ! Tesako visa tauta : „ Amen ! “ Šlovinkite VIEŠPATĮ !
19107001	„ Dėkokite VIEŠPAČIUI , nes jis geras , nes jo ištikimoji meilė amžina “ .
19107002	Taip tesako VIEŠPATIES atpirktieji , kuriuos jis atpirko iš vargo ,
19107003	surinko iš svetimų šalių , iš Rytų ir Vakarų , iš Šiaurės ir Pietų .
19107004	Vieni klajojo dykumoje ir tyruose , bet miesto , kuriame galėtų įsikurti , nerado .
19107005	Alkani ir ištroškę , jie tik gyvastį nešiojo .
19107006	Tada būdami varge jie šaukėsi VIEŠPATIES , ir jis gelbėjo juos iš bėdų ,
19107007	vedė tiesiu keliu , kol jie pasiekė gyvenamą miestą .
19107008	Tedėkoja jie VIEŠPAČIUI už jo ištikimąją meilę , už nuostabius darbus žmonijai ,
19107009	nes jis patenkino trokštančius ir alkstančius pripildė gėrybių .
19107010	Kiti sėdėjo niūrioje tamsoje , belaisviai skurde ir grandinėse ,
19107011	nes buvo maištavę prieš VIEŠPATIES žodžius ir paniekinę Aukščiausiojo užmojį .
19107012	Jų širdį sutramdė kančia , jie sukniubo , ir nebuvo kas padėtų .
19107013	Tada būdami varge jie šaukėsi VIEŠPATIES , ir jis išvadavo juos iš bėdų ,
19107014	išvedė juos iš niūriosios tamsos ir sutraukė jų pančius .
19107015	Tedėkoja jie VIEŠPAČIUI už jo ištikimąją meilę , už nuostabius darbus žmonijai ,
19107016	nes jis pralaužia vario vartus ir sunaikina geležies velkes .
19107017	Vieni buvo pasiligoję dėl savo nuodėmingo kelio ir už savo kaltes turėjo kentėti .
19107018	Į maistą jie negalėjo net pažiūrėti ir buvo netoli mirties vartų .
19107019	Tada būdami varge jie šaukėsi VIEŠPATIES , ir jis išvadavo juos iš bėdų ,
19107020	siuntė savo žodį jiems išgydyti ir išgelbėti nuo pražūties .
19107021	Tedėkoja jie VIEŠPAČIUI už jo ištikimąją meilę , už nuostabius darbus žmonijai .
19107022	Teatnašauja bendravimo aukas ir teskelbia jo darbus džiugesio giesmėmis .
19107023	Kiti plaukė laivais į jūrą ir uždarbiavo didžiuose vandenyse .
19107024	Jie matė VIEŠPATIES darbus , jo nuostabius veiksmus gelmėse .
19107025	Jam paliepus , kilo audros ir sukėlė aukštas jūros bangas .
19107026	Jie kilo aukštyn ligi dangaus , nėrė žemyn į gelmes , ir širdis jiems stiro iš baimės .
19107027	Tarsi girti jie svirduliavo ir svyravo , suglumę nebežinodami ką daryti .
19107028	Tada būdami varge jie šaukėsi VIEŠPATIES , ir jis ištraukė juos iš bėdų ,
19107029	šėlstančią audrą nuramino , ir jūros bangos buvo nutildytos .
19107030	Jie džiaugėsi nurimusia jūra , ir jis nuvedė juos į jų prekybos uostą .
19107031	Tedėkoja jie VIEŠPAČIUI už jo ištikimąją meilę , už nuostabius darbus žmonijai .
19107032	Teaukština jį tautos sueigoje , tešlovina seniūnų taryboje .
19107033	Jis pavertė upes dykuma , vandens šaltinius — išdžiūvusia žeme ,
19107034	vešlų kraštą — druskingais pelkynais dėl jo gyventojų nedorumo .
19107035	Jis pavertė dykumą vandens tvenkiniais , išdžiūvusią žemę — srūvančiais šaltiniais .
19107036	Alkanus žmones ten apgyvendino , ir jie pasistatė miestą .
19107037	Jie sėjo laukus , veisė vynuogynus ir nuėmė gausų derlių .
19107038	Jis laimino juos , ir jų labai daugėjo , ir jų galvijų skaičiui jis neleido sumažėti .
19107039	Jie sumenko ir buvo pažeminti per priespaudą , skurdą ir kančią .
19107040	Bet tas , kuris lieja panieką ant didžiūnų ir varo juos klajoti po neįžengiamą dykynę ,
19107041	išgelbėjo beturčius iš skurdo ir jų šeimas pagausino lyg kaimenes .
19107042	Dorieji tai mato ir džiaugiasi , o visų nedorėlių burnos užsičiaupia .
19107043	Išmintingas žmogus pastebės šiuos dalykus , ir mąstys apie VIEŠPATIES ištikimąją meilę .
19108001	Giesmė . Dovydo psalmė .
19108002	Mano širdis ištikima , Dieve , mano širdis ištikima ! Giedosiu ir šlovinsiu tave ! Pabusk , mano širdie !
19108003	Pabuskite , arfa ir lyra ! Aš pažadinsiu aušrą .
19108004	Tautose dėkosiu tau , VIEŠPATIE , giedosiu tau šlovės giesmę tarp tautų .
19108005	Juk tavo gerumas aukštesnis už dangų , ištikimybė siekia debesis .
19108006	Parodyk savo didybę aukštai danguje , Dieve , ir savo šlovę visoje žemėje !
19108007	Savo dešine išgelbėk ir išklausyk mus , kad būtų išgelbėti tavo mylimieji .
19108008	Dievas kalbėjo savo šventovėje : „ Džiaugdamasis padalysiu Sichemą ir atmatuosiu Sukotų slėnį .
19108009	Man priklauso Gileadas ir Manasas ; Efraimas — mano šalmas , Judas — mano skeptras .
19108010	Moabas bus mano praustuvė , Edomui mesiu savo apavą , Filistija girdės mano pergalės šauksmą “ .
19108011	Kas atves mane į sutvirtintą miestą ? Kas ves mane į Edomą ?
19108012	Argi iš tikrųjų mus atmetei , Dieve ? Su mūsų kariuomene , Dieve , nebežygiuoji .
19108013	Išgelbėk mus nuo priešo , nes žmogus padėti nieko negali .
19108014	Su Dievu būsime narsūs ; jis sutryps mūsų priešus .
19109001	Choro vadovui . Dovydo psalmė . Dieve , kurį šlovinu , netylėk !
19109002	Mane užpuolė nedorėliai ir meluodami mane persekioja .
19109003	Neapykantos žodžiais mane apniko ir be priežasties mane puola .
19109004	Nors juos myliu , jie mane kaltina net kai už juos meldžiuosi .
19109005	Taip jie piktu man atlygina už gera , neapykanta — už mano meilę .
19109006	Parink nedorą teisėją jam teisti , testoja kaltintojas jo dešinėje .
19109007	Tebūna teisme jis pasmerktas , net jo malda tebūna laikoma nuodėme .
19109008	Trumpas tebūna jo gyvenimas , ir kitas teužima jo vietą .
19109009	Jo vaikai telieka našlaičiai , o jo žmona tenašlauja .
19109010	Jo vaikai tegul klajoja ir elgetauja , iš pašiūrių , kur gyvena , tebūna išvaryti .
19109011	Tepasiglemžia skolintojas jo nuosavybę , o jo triūso vaisius teišgrobsto svetimieji .
19109012	Teneparodo nė vienas jam gerumo nei užuojautos jo našlaičiams .
19109013	Težūva visi jo palikuonys , ir su antra karta teišnyksta jo vardas .
19109014	Teatmena VIEŠPATS jo protėvių kaltę , o jo motinos nuodėmė telieka nepanaikinta .
19109015	Temato tai VIEŠPATS nuolatos , kol jo atminimas neužges žemėje .
19109016	Juk tas žmogus niekada nenori daryti gera , bet tik kamuoja vargšą ir beturtį , net užmušti kėsinasi prislėgtą bejėgį žmogų .
19109017	Prakeikti jis mėgo , tad tebūna pats prakeiktas ! Palaimos linkėti nemėgo , tad niekas jo tenelaimina !
19109018	Prakeikimu apsivilko kaip apsiaustu , tad tepersisunkia prakeikimas į jo kūną lyg vanduo , į jo kaulus lyg aliejus .
19109019	Tebūna kaip drabužis , kuriuo jis apsidengia , kaip juosta , kurią kasdien nešioja !
19109020	Taip teatmoka VIEŠPATS mano kaltintojams , kurie linki man pikta .
19109021	Man , DIEVE , mano Viešpatie , padėk , kaip esi pažadėjęs , ir išgelbėk mane dėl savo gerumo .
19109022	Juk aš vargšas ir beturtis , besiraitantis iš širdgėlos .
19109023	Nykstu lyg šešėlis vakare ir esu lyg vėjo nešamas skėrys .
19109024	Man keliai linksta nuo pasninko , o mano kūnas nusikamavęs .
19109025	Esu jiems tapęs pasityčiojimu ; mane pamatę , jie kraipo galvas .
19109026	Padėk man , VIEŠPATIE , mano Dieve ! Dėl savo ištikimosios meilės gelbėk mane !
19109027	Tegu jie sužino , kad tai tavo ranka , kad tu , VIEŠPATIE , tai padarei .
19109028	Tegu jie sau keikia , o tu laimink . Tegul dega iš gėdos mano užpuolėjai , bet tesidžiaugia tavo tarnas .
19109029	Teapsivelka negarbe mano kaltintojai , teapsidengia gėda lyg skraiste !
19109030	Visu balsu dėkosiu VIEŠPAČIUI , giesme šlovinsiu jį žmonių spūstyje ,
19109031	nes jis stovi beturčio dešinėje , kad išgelbėtų nuo trokštančių pasmerkti jį mirčiai .
19110001	Dovydo psalmė . VIEŠPATS tarė mano Viešpačiui : „ Sėskis mano dešinėje , kol padėsiu tavo priešus tau po kojomis “ .
19110002	VIEŠPATS išplės tavo galybės skeptrą nuo Siono : „ Valdyk tave supančius priešus ! “
19110003	Tu buvai karališkai orus nuo savo gimimo dienos , šventoji garbė lydėjo tave nuo įsčių , nuo tavo jaunystės aušros .
19110004	VIEŠPATS prisiekė ir neatsižadės : „ Tu esi kunigas amžinai , kaip Melchizedekas “ .
19110005	VIEŠPATS yra tavo dešinėje , jis sutriuškins karalius savo įniršio dieną .
19110006	Jis teis tautas ir pripildys mūšio lauką lavonų , visoje žemėje nugalės karalius .
19110007	Savo žygyje jis atsigers iš upelio ir pasistiprinęs nugalės .
19111001	Šlovinkite VIEŠPATĮ ! Dėkosiu VIEŠPAČIUI visa širdimi dorųjų taryboje ir sueigoje .
19111002	Kokie nuostabūs VIEŠPATIES darbai ! Visi , kurie jais žavisi , nori suprasti .
19111003	Visa , ką jis daro , pilna jo garbės ir didybės , o jo teisumas amžinas .
19111004	VIEŠPATS neleidžia mums užmiršti savo nuostabių darbų ; jis švelnus ir gailestingas .
19111005	Jis parūpina maisto tiems , kas jo pagarbiai bijo ; jis niekada neužmiršta savo Sandoros .
19111006	Savo tautai jis apreiškė savo galybės darbus , atiduodamas jiems tautų paveldą .
19111007	Jo rankų darbas — tiesa ir teisingumas , jo įsakai tvirti ,
19111008	patikimi amžių amžiais , duoti tiesa ir teisumu .
19111009	Savo tautai jis siuntė atpirkimą , sudarė su jais amžiną Sandorą . Šventas ir šiurpulingas jo vardas !
19111010	Pagarbi VIEŠPATIES baimė — išminties pradžia ; tai gerai supranta tie , kurie ja gyvena . Jo šlovė amžina .
19112001	Šlovinkite VIEŠPATĮ ! Laimingas , kas VIEŠPATIES pagarbiai bijo , kas nuoširdžiai vykdo jo įsakymus .
19112002	Jo palikuonys galingi , palaiminta dorųjų karta .
19112003	Jo namuose gerovė ir turtai , amžinai tveria jo teisingumas .
19112004	Jis lyg šviesa , šviečianti tamsoje doriesiems , jis visados švelnus , gailestingas ir teisus .
19112005	Gera žmogui , kuris dosnus ir skolina , kuris sąžiningai tvarko savo reikalus .
19112006	Jis visada tvirtas ; žmonės visada atmins teisų žmogų .
19112007	Jis nebijos gauti blogos žinios ; jo širdis tvirta , pasitikinti VIEŠPAČIU .
19112008	Jo širdis patvari , jis nesibaimina , ir ilgainiui jo priešai bus nugalėti .
19112009	Jis dosniai duoda beturčiams , niekada neišsenka jo dosnumas . Jis didis ir gerbiamas .
19112010	Nedoras žmogus tai mato ir susierzina , galanda dantį ir netenka drąsos . Nedorėlių norai nueina niekais .
19113001	Šlovinkite VIEŠPATĮ ! Šlovinkite , VIEŠPATIES tarnai , šlovinkite VIEŠPATIES vardą .
19113002	Tebūna jo vardas šlovinamas dabar ir per amžius .
19113003	Nuo saulėtekio iki saulėlydžio tebūna šlovinamas VIEŠPATIES vardas .
19113004	Virš visų tautų išaukštintas VIEŠPATS , jo garbė aukštesnė už dangų .
19113005	Kas yra toks kaip VIEŠPATS , mūsų Dievas , kuris sėdi aukštybėse ,
19113006	bet lenkiasi žemai pamatyti , kas danguje ir žemėje ?
19113007	Jis pakelia silpną žmogų iš dulkių , ištraukia elgetą iš šiukšlyno ,
19113008	kad pasodintų su kilmingaisiais , su savo tautos didžiūnais .
19113009	Jis suteikia namus bevaikei moteriai , padaro ją laimingą vaikų motiną . Šlovinkite VIEŠPATĮ !
19114001	Kai Izraelis išėjo iš Egipto , Jokūbo palikuonys — iš tautos , kalbančios svetima kalba ,
19114002	Judas tapo Dievo šventove , Izraelis — jo valda .
19114003	Jūra pamatė juos ir pradingo ; Jordanas traukėsi atgal .
19114004	Kalnai šokinėjo lyg avinai , kalvos — lyg kaimenės ėriukai .
19114005	Kas gi tau , jūra ? Ko gi tu bėgi ? Jordane , ko traukiesi atgal ?
19114006	Kalnai , ko šokinėjate lyg avinai , o jūs , kalvos , lyg kaimenės ėriukai ?
19114007	Drebėk , žeme , nuo Viešpaties Artumo , nuo Jokūbo Dievo Artumo ,
19114008	kuris paverčia uolas vandens tvenkiniais , o titnagą — tekančiais šaltiniais !
19115001	Ne mums , VIEŠPATIE , ne mums , bet savo vardui teik garbę dėl savo gerumo ir ištikimybės .
19115002	Kodėl turėtų tautos klausti : „ Kurgi tas jų Dievas ? “
19115003	Mūsų Dievas — danguje ; jis daro visa , kas jam patinka .
19115004	Jų stabai — iš sidabro ir aukso , padaryti žmonių rankomis .
19115005	Jie turi burnas , bet nekalba , turi akis , bet nemato ,
19115006	turi ausis , bet negirdi , turi nosis , bet neužuodžia ,
19115007	turi rankas , bet negali lytėti , turi kojas , bet nevaikšto .
19115008	Panašūs į juos bus ir tie , kas juos dirba ir kas jais pasitiki .
19115009	Izraelio namai pasitiki VIEŠPAČIU , jis jų pagalba ir skydas .
19115010	Aarono namai pasitiki VIEŠPAČIU , jis jų pagalba ir skydas .
19115011	Kas pagarbiai bijo VIEŠPATIES , kas VIEŠPAČIU pasitiki , tų pagalba ir skydas jis yra .
19115012	VIEŠPATS rūpinasi mumis ir palaimins mus : jis palaimins Izraelio namus , jis palaimins Aarono namus ,
19115013	jis palaimins pagarbiai bijančius VIEŠPATIES — ir prastuolius , ir didžiūnus .
19115014	Tepadaugina jus VIEŠPATS , jus ir jūsų palikuonis .
19115015	Būkite palaiminti VIEŠPATIES , dangaus ir žemės Kūrėjo .
19115016	Dangūs — VIEŠPATIES dangūs , bet žemę jis davė žmogui .
19115017	Ne mirusieji šlovina VIEŠPATĮ , ne tie , kurie nužengia į tylos buveinę .
19115018	Mes , gyvieji , garbinsime tave dabar ir per amžius . Šlovinkite VIEŠPATĮ !
19116001	Myliu VIEŠPATĮ , nes jis girdi ir klausosi mano maldavimų .
19116002	Jis girdi mane , tad šauksiuosi jo , kol tik būsiu gyvas .
19116003	Mirties kilpos apraizgė mane , Šeolo kančios apėmė , buvau pilnas sielvarto ir nerimo .
19116004	Tada šaukiausi VIEŠPATIES vardu : „ O VIEŠPATIE , maldauju tave , gelbėk mano gyvastį ! “
19116005	VIEŠPATS maloningas ir teisus , mūsų Dievas gailestingas .
19116006	VIEŠPATS gina bejėgius ; kai buvau pavojuje , jis mane išgelbėjo .
19116007	Nusiramink , mano širdie , nes Dievas buvo man geras .
19116008	Jis išgelbėjo mane nuo mirties , nušluostė man ašaras , neleido mano kojoms paslysti .
19116009	Todėl einu savo keliu VIEŠPATIES Artume gyvųjų šalyje .
19116010	Pasitikėjau net sakydamas : „ Esu baisiai kančios prislėgtas ! “ —
19116011	net nustėręs sakydamas : „ Visi žmonės — melagiai ! “
19116012	Kuo galiu atsilyginti VIEŠPAČIUI už visa , ko jis dosniai man davė ?
19116013	Kelsiu išganymo taurę ir vardu šauksiuosi VIEŠPATIES .
19116014	Savo įžadus VIEŠPAČIUI vykdysiu visos jo tautos sueigoje .
19116015	Skaudi VIEŠPAČIUI jo ištikimųjų mirtis .
19116016	O VIEŠPATIE , aš tavo tarnas ir tarnauju tau , kaip tarnavo mano motina . Mano pančius tu atrišai ,
19116017	tad atnašausiu tau bendravimo auką ir vardu šauksiuosi VIEŠPATIES .
19116018	Savo įžadus VIEŠPAČIUI vykdysiu visos jo tautos sueigoje —
19116019	VIEŠPATIES Namų kiemuose , tavo viduryje , Jeruzale ! Šlovinkite VIEŠPATĮ !
19117001	Šlovinkite VIEŠPATĮ , visos tautos ! Aukštinkite jį , visos šalys !
19117002	Tikrai didis mums jo gerumas ir VIEŠPATIES ištikimoji meilė amžina . Šlovinkite VIEŠPATĮ !
19118001	Dėkokite VIEŠPAČIUI , nes jis geras ir jo ištikimoji meilė amžina !
19118002	Tesako Izraelis : „ Jo ištikimoji meilė amžina “ .
19118003	Tesako Aarono namai : „ Jo ištikimoji meilė amžina “ .
19118004	Tesako visi , kurie pagarbiai bijo VIEŠPATIES : „ Jo ištikimoji meilė amžina “ .
19118005	Didelėje bėdoje šaukiausi VIEŠPATIES , ir VIEŠPATS išklausė ir išlaisvino mane .
19118006	Su manimi VIEŠPATS , ir aš nebijau ; ką gali žmonės man padaryti ?
19118007	Su manimi VIEŠPATS , ir jis man padės ; aš matysiu nugalėtus savo priešus .
19118008	Geriau ieškoti pagalbos pas VIEŠPATĮ , negu pasitikėti žmonėmis .
19118009	Geriau ieškoti užuovėjos pas VIEŠPATĮ , negu pasitikėti didžiūnais .
19118010	Visos tautos apgulė mane , bet VIEŠPATIES vardu nuo jų apsigyniau !
19118011	Jos apgulė mane , apsupdamos iš visų pusių , bet VIEŠPATIES vardu nuo jų apsigyniau !
19118012	Jos apspito mane lyg bitės , suliepsnojo lyg ugnis erškėtyne , bet VIEŠPATIES vardu nuo jų apsigyniau .
19118013	Buvau nuožmiai puolamas ir beveik nugalėtas , bet VIEŠPATS man padėjo .
19118014	Mano jėga ir drąsa yra VIEŠPATS ; jis mane išgelbėjo .
19118015	Teisiųjų palapinės aidi džiugia pergalės giesme : „ VIEŠPATIES dešinė davė mums pergalę !
19118016	Išaukštinta VIEŠPATIES dešinė ! VIEŠPATIES dešinė davė mums pergalę ! “
19118017	Nemirsiu , bet gyvensiu ir skelbsiu VIEŠPATIES darbus .
19118018	Nors VIEŠPATS iš tikrųjų mane plakė , bet mirčiai manęs neatidavė .
19118019	Atverkite man teisumo vartus , kad pro juos įėjęs padėkočiau VIEŠPAČIUI .
19118020	Štai vartai pas VIEŠPATĮ ; teisieji pro juos įeis .
19118021	Dėkoju tau , kad mane išklausei ir tapai mano išgelbėjimu .
19118022	Akmuo , kurį statytojai atmetė , tapo kertiniu akmeniu .
19118023	Tai VIEŠPATIES padaryta ; koks nuostabus reginys !
19118024	Ši diena VIEŠPATIES duota , tad linksminkimės ir džiūgaukime .
19118025	O VIEŠPATIE , prašome tave , gelbėk mus ! O VIEŠPATIE , prašome tave , suteik mums palaimą !
19118026	Kas įeina , tebūna palaimintas VIEŠPATIES vardu ! Laiminame jus iš VIEŠPATIES Namų .
19118027	VIEŠPATS yra Dievas , jis mūsų šviesa . Su šakomis rankose pradėkite iškilmę , žygiuodami eitynėse aplink aukurą .
19118028	Tu mano Dievas , aš tau dėkosiu ; tu mano Dievas , aš tave aukštinsiu .
19118029	Dėkokite VIEŠPAČIUI , nes jis geras , ir jo ištikimoji meilė amžina .
19119001	Laimingi , kurių kelias be priekaišto , kurie gyvena pagal VIEŠPATIES Įstatymą .
19119002	Laimingi , kas laikosi jo įsakų ir ieško jo visa širdimi ,
19119003	nedaro nieko pikta , bet eina jo keliais .
19119004	VIEŠPATIE , tu davei savo įsakymus , kad jie būtų uoliai vykdomi .
19119005	O , kad būčiau tvirtas , laikydamasis tavo įstatų kelių !
19119006	Niekuomet nebūsiu sugėdintas , jei įsižiūrėsiu į visus tavo įsakymus .
19119007	Dora širdimi tave šlovinsiu , kai išmoksiu teisius tavo įsakus .
19119008	Laikysiuosi tavo įstatų , o tu niekada nepalik manęs !
19119009	Kaip gali jauni žmonės nepalūžti savo kelyje ? — Laikydamiesi tavo žodžių .
19119010	Visa širdimi tavęs ieškau , neleisk man nuklysti nuo tavo įsakymų .
19119011	Branginu širdyje tavo žodį , kad tau nenusidėčiau .
19119012	Būk pašlovintas , VIEŠPATIE ! Išmokyk mane savo įstatų .
19119013	Kartoju lūpomis visus tavo burnos sprendimus .
19119014	Džiaugiuosi tavo kelio įsakais kaip visais turtais .
19119015	Gilinuosi į tavo įsakymus ir įsižiūriu į tavo kelius .
19119016	Mėgaujuosi tavo įstatais , paisysiu tavo žodžio .
19119017	Būk dosnus savo tarnui , kad galėčiau gyventi , laikydamasis tavo žodžio .
19119018	Atmerk man akis , kad galėčiau suprasti tavo Įstatymo nuostabius vaisius .
19119019	Gyvenu tik kaip ateivis žemėje , tad neslėpk nuo manęs savo įsakymų .
19119020	Man širdis alpsta nuo ilgesio , dieną naktį ieškau tavo sprendimų .
19119021	Tu grasini įžūliesiems — prakeiktiesiems , kurie nuklysta nuo tavo įsakymų .
19119022	Išlaisvink mane nuo pajuokos ir užgaulių , nes laikausi tavo įsakų .
19119023	Nors didžiūnai suėjo ir sąmokslauja prieš mane , tavo tarnas rūpinsis tavo įstatais .
19119024	Tavo įsakai man žavūs , jie man patarėjai .
19119025	Parblokštas guliu dulkėse , tad atgaivink mane , kaip esi pažadėjęs .
19119026	Kai parodžiau savo siekius , tu mane išklausei , tad mokyk mane savo įsakų .
19119027	Padėk man suprasti tavo įsakų kelią , ir aš žavėsiuosi tavo nuostabiais darbais .
19119028	Esu skausmo žudomas , tad palaikyk mane , kaip esi pažadėjęs .
19119029	Neleisk man eiti klystkeliais , būk geras man ir mokyk savo Įstatymo .
19119030	Pasirinkau ištikimybės kelią , mano kelrodis — tavo sprendimai .
19119031	Tvirtai laikausi tavo įsakų ; neleisk man , VIEŠPATIE , patirti gėdos .
19119032	Bėgu tavo įsakymų keliu , nes tu man duodi imlią širdį .
19119033	Mokyk mane , VIEŠPATIE , savo įstatų kelio , ir jo laikysiuosi dieną naktį .
19119034	Suteik man įžvalgos laikytis tavo Įstatymo ir visa širdimi jam paklusti .
19119035	Vesk mane savo įsakymų taku , nes tai man labai rūpi .
19119036	Palenk mano širdį į savo įsakus , o ne į savanaudį pelną .
19119037	Nugręžk mano akis nuo to , kas tuščia , laikyk mane gyvą savo keliuose .
19119038	Laikykis man , savo tarnui , duoto pažado , pažado , kurį davei tavęs pagarbiai bijantiems .
19119039	Nugręžk nuo manęs užgaules , kurių bijausi , nes tavo sprendimai geri .
19119040	Juk žinai , kad ilgiuosi tavo įsakų , tad suteik man naują gyvenimą , nes tu esi teisus !
19119041	Tepasiekia mane , VIEŠPATIE , tavo gerumas , tavo išganymas , kaip esi pažadėjęs .
19119042	Tuomet galėsiu atsakyti mano užgauliotojams , nes tavo žodžiu pasitikiu .
19119043	Įgalink mane visados sakyti tiesą , nes mano viltis — tavo sprendimai .
19119044	Paklusiu tavo Įstatymui visados — per amžių amžius .
19119045	Eisiu erdviu keliu , nes ieškojau tavo įsakų .
19119046	Kalbėsiu apie tavo įsakus ir nesigėdinsiu karalių akivaizdoje .
19119047	Mėgaujuosi tavo įsakymais , nes juos myliu .
19119048	Gerbiu ir myliu tavo įsakymus , — gilinuosi į tavo įstatus .
19119049	Atmink savo pažadą man , savo tarnui , kuriuo davei man vilties .
19119050	Net kančioje esu paguostas , nes tavo pažadas mane gaivina .
19119051	Nors įžūlieji visados iš manęs šaiposi , nuo tavo Įstatymo nenusigręžiu .
19119052	Kai prisimenu senuosius tavo sprendimus , VIEŠPATIE , pasiguodžiu jais .
19119053	Kai matau nedorėlius , nepaisančius tavo Įstatymo , mane apima pyktis .
19119054	Tavo įstatai — mano giesmės šerdis , kur tik apsigyvenu .
19119055	Naktį atsimenu , VIEŠPATIE , tavo vardą ir paklūstu tavo Įstatymui .
19119056	Tai mano laimė , nes laikiausi tavo įsakų .
19119057	VIEŠPATS mano dalis ; aš pasiryžau laikytis tavo žodžių .
19119058	Maldauju tave iš visos širdies , būk man gailestingas , kaip esi pažadėjęs !
19119059	Kai pergalvoju tavo kelius , kreipiu savo kojas į tavo įsakus .
19119060	Skubu nedelsdamas laikytis tavo įsakymų .
19119061	Nors nedorėlių virvės mane apipynė , tavo Įstatymo nemetu .
19119062	Vidurnaktį keliuosi tavęs šlovinti dėl tavo teisių sprendimų .
19119063	Esu pagarbiai tavęs bijančiųjų bičiulis , visų tų , kurie laikosi tavo įsakų .
19119064	Tavo gerumo , VIEŠPATIE , kupina žemė ; mokyk mane savo įstatų .
19119065	Tu buvai geras man , savo tarnui , VIEŠPATIE , kaip buvai pažadėjęs .
19119066	Mokyk mane sveikos nuovokos ir pažinimo , nes pasitikiu tavo įsakymais .
19119067	Prieš nubaudžiamas nuklysdavau , bet dabar laikausi tavo įsakų .
19119068	Geras esi ir gera darai , tad mokyk mane savo įstatų .
19119069	Įžūlieji šmeižia mane melais , o aš visa širdimi laikausi tavo įsakų .
19119070	Jų širdis atbukusi ir nutukusi , o aš mėgaujuosi tavo Įstatymu .
19119071	Gera man , kad skyrei tokią bausmę — išmokti tavo įstatų .
19119072	Tavo duotas Įstatymas man brangesnis už tūkstantį aukso ir sidabro gabalų .
19119073	Tavo rankos padarė mane ir sukūrė ; padėk man suvokti , kad reikia mokytis tavo įsakymų .
19119074	Tavęs pagarbiai bijantieji matydami mane džiūgaus , kad aš sudėjau viltį į tavo žodį .
19119075	Žinau , VIEŠPATIE , kad teisūs tavo sprendimai ir kad dėl to mane nubaudei , jog esi ištikimas .
19119076	Tepaguodžia mane tavo gerumas , kaip savo tarnui esi pažadėjęs .
19119077	Tepasiekia mane tavo gailestingumas , kad būčiau gyvas , nes tavo Įstatymas man žavus .
19119078	Tebūna sugėdinti įžūlieji , nes melu jie nuskriaudė mane ; o aš gilinsiuosi į tavo įsakus .
19119079	Tesueina pas mane pagarbiai tavęs bijantieji , visi tie , kurie žino tavo įsakus .
19119080	Tebūna mano širdis be ydos pagal tavo įstatus , kad nebūčiau sugėdintas .
19119081	Mano širdis ilgisi tavo išganymo , aš dedu viltį į tavo žodžius .
19119082	Akis pražiūrėjau , laukdamas , kas tavo žadėta , ir klausiu : „ Kada mane paguosi ? “
19119083	Nors tapau panašus į sutrešusį vynmaišį , tavo įstatų neužmiršau .
19119084	Kiek ilgai tavo tarnas turi kęsti ? Kada pašauksi į teismą mano persekiotojus ?
19119085	Įžūlieji iškasė man duobes ; jie šaiposi iš tavo Įstatymo .
19119086	Visi tavo įsakymai man galioja ; be priežasties esu persekiojamas , tad padėk man !
19119087	Nors jie beveik pribaigė mane žemėje , aš neapleidau tavo įsakų .
19119088	Dėl savo gerumo leisk man gyventi , idant laikyčiausi tavo duotų įsakų .
19119089	Tavo žodis , VIEŠPATIE , tveria amžinai , tvirtai stovi danguje .
19119090	Tavo ištikimybė trunka per visas kartas ; tu padėjai į vietą žemę , ir ji tebestovi .
19119091	Visa tveria ligi šiol , kaip tavo nuspręsta , nes visa tarnauja tau .
19119092	Jeigu tavo Įstatymas nebūtų man džiaugsmo šaltinis , būčiau pražuvęs varge .
19119093	Per amžius neužmiršiu tavo įsakų , nes per juos išlaikei mane gyvą .
19119094	Tavo esu , tad gelbėk mane , nes aš neatsidžiaugiu tavo įsakais .
19119095	Nedorėliai kėsinasi mane pražudyti , bet aš gilinuosi į tavo įsakus .
19119096	Pamačiau , kad visi dalykai riboti , bet tavo įsakymas beribis .
19119097	O , kaip aš branginu tavo Įstatymą ! Mąstau apie jį visą dieną .
19119098	Tavo įsakymas padaro mane išmintingesnį už priešus , nes jis nuolat su manimi .
19119099	Įgijau daugiau įžvalgos už savo mokytojus , nes tavo įsakai — mano užsiėmimas .
19119100	Įgijau daugiau supratimo už seniūnus , nes laikausi tavo įsakų .
19119101	Į jokį nedorą kelią kojos nekėliau , idant laikyčiausi tavo žodžio .
19119102	Nuo tavo sprendimų nenutolau , nes tu pats esi mano mokytojas .
19119103	Kokie malonūs tavo žodžiai mano gomuriui , saldesni už medų mano burnai !
19119104	Iš tavo įsakų įgyju išminties , todėl nekenčiu jokio sukto kelio .
19119105	Tavo žodis — žibintas mano žingsniams ir šviesa mano takui .
19119106	Laikysiuosi savo iškilmingos priesaikos paklusti tavo teisiems sprendimams .
19119107	Esu sielvarto baisiai nukamuotas ; VIEŠPATIE , atgaivink mane , kaip esi pažadėjęs .
19119108	Priimk mano laisvas šlovės atnašas , VIEŠPATIE , ir mokyk mane savo įsakų .
19119109	Nors mano gyvastis nuolat pavojuje , tavo Įstatymo niekada neužmirštu .
19119110	Nedorėliai spendė man žabangus , bet nuo tavo įsakų nenukrypau .
19119111	Tavo įsakai — mano amžinas paveldas , nes jais žavisi mano širdis .
19119112	Širdimi stengiuosi vykdyti tavo įstatus amžinai , iki pat galo .
19119113	Nepakenčiu suktos širdies žmonių , bet myliu tavo Įstatymą .
19119114	Tu mano užuovėja ir skydas , mano viltis tavo žodyje .
19119115	Atstokite nuo manęs , piktadariai ; aš laikysiuosi savo Dievo įsakymų .
19119116	Stiprink mane gyvenime , kaip esi pažadėjęs , neleisk mano vilčiai niekais nueiti .
19119117	Padėk man , kad būčiau saugus ir visada branginčiau tavo įstatus .
19119118	Tu atmeti visus , kurie nuklysta nuo tavo įstatų , nes suktos jų užmačios tuščios .
19119119	Atliekomis laikai visus žemės nedorėlius , todėl aš myliu tavo įsakus .
19119120	Iš tavo baimės šiurpas apima mano kūną , esu kupinas pagarbios baimės tavo sprendimams .
19119121	Dariau , kas teisinga ir teisu ; tad nepalik manęs mano engėjams .
19119122	Laiduok savo tarno gerovę , neleisk įžūliems žmonėms manęs engti .
19119123	Akis pražiūrėjau , laukdamas tavo išganymo ir tavo teisaus pažado įvykdymo .
19119124	Elkis su savo tarnu pagal savo ištikimąją meilę ir mokyk mane savo įstatų .
19119125	Aš tavo tarnas , tad duok išminties , idant pažinčiau tavo įstatus .
19119126	Jau metas veikti VIEŠPAČIUI , nes tavo Įstatymas pažeidžiamas .
19119127	Tikrai aš myliu tavo įsakymus labiau už auksą , net už gryną auksą .
19119128	Tikrai aš tvarkau savo žingsnius pagal tavo įsakus ir nekenčiu jokio sukto kelio .
19119129	Nuostabūs tavo įsakai , todėl jų laikausi .
19119130	Tavo žodžių aiškinimas apšviečia , pamoko įžvalgos net neišmanėlius .
19119131	Atvira burna godžiai kvėpuoju , nes ilgiuosi tavo įsakymų .
19119132	Pažvelk į mane ir būk man maloningas , kaip visiems , kurie brangina tavo vardą .
19119133	Neleisk man suklupti , kaip esi pažadėjęs , ir niekada neleisk , kad pikta mane nugalėtų .
19119134	Atpirk mane nuo žmonių , kurie mane engia , kad laikyčiausi tavo įsakų .
19119135	Tešviečia tavo veidas tavo tarnui , temoko mane tavo įstatų .
19119136	Mano akys liejo ašarų upelius dėl to , kad žmonės nepaklūsta tavo Įstatymui .
19119137	Tu teisus , VIEŠPATIE , teisūs tavo sprendimai .
19119138	Tu išleidai teisius įsakus , jie nepajudinamai tvirti .
19119139	Mane apmaudas graužia lyg ugnis , nes mano priešai nepaiso tavo žodžių .
19119140	Koks tikras tavo pažadas ! Tavo tarnas jį myli .
19119141	Nors esu menkutis ir niekinamas , tavo įsakų laikausi .
19119142	Tavo teisumas — amžinas teisumas , ir tavo Įstatymas — tiesa .
19119143	Nors vargas ir skausmas ištiko mane , tavo įsakymai mane žavi .
19119144	Tavo įsakai teisūs per amžius ; padėk man suprasti , idant gyvenčiau .
19119145	Iš visos širdies šaukiu : išklausyk mane , VIEŠPATIE , ir aš paklusiu tavo įstatams !
19119146	Šaukiuosi tavęs : išgelbėk mane , ir aš laikysiuosi tavo įsakų .
19119147	Prieš aušrą keliuosi šauktis pagalbos , sudedu viltis į tavo pažadą .
19119148	Kiekvieną nakties sargybą mano akys sveikina , kai svarstau tavo žodį .
19119149	Kadangi tavo gerumas ištikimas , išgirsk mano balsą , VIEŠPATIE , išlaikyk mane gyvą , nes esi teisingas .
19119150	Artinasi tie , kurie į mane kėsinasi , nutolę nuo tavo Įstatymo .
19119151	Bet tu , VIEŠPATIE , esi arti , ir tavo įsakymai tikri .
19119152	Seniai apie tavo įsakus patyriau , kad tu juos skyrei būti per amžius .
19119153	Pažvelk į mano skausmą ir gelbėk mane , nes aš neužmiršau tavo Įstatymo .
19119154	Užstok mane ir atpirk , išgelbėk , kaip esi pažadėjęs .
19119155	Nedorėliai nebus išgelbėti , nes tavo įstatų jie neieško .
19119156	Didis tavo gailestingumas , VIEŠPATIE , tad išgelbėk mane , kaip esi pažadėjęs .
19119157	Turiu daug priešų ir engėjų , bet nuo tavo įsakų nenukrypau .
19119158	Žvelgiu į neištikimus žmones ir bjauriuosi , nes jie nesilaiko tavo žodžių .
19119159	Žiūrėk , kaip aš branginu tavo įsakus , tad išgelbėk mane , kaip tinka tavo gerumui .
19119160	Tiesa — tavo žodžio šerdis , kiekvienas tavo teisus sprendimas tveria amžinai .
19119161	Didžiūnai persekioja mane be priežasties , bet mano širdis pagarbiai žiūri į tavo žodžius .
19119162	Mėgaujuosi tavo žodžiu , kaip žmogus paėmęs didelį grobį .
19119163	Nekenčiu ir bjauriuosi melu , bet myliu tavo Įstatymą .
19119164	Šlovinu tave kasdien septynis kartus , nes teisūs tavo sprendimai .
19119165	Didi ramybė mylintiems tavo Įstatymą ; jiems nėra suklupimo akmens .
19119166	Laukiu viltingai tavo išganymo , VIEŠPATIE , ir vykdau tavo įsakymus .
19119167	Laikausi tavo įsakų , nepaprastai juos branginu .
19119168	Laikausi tavo įsakų ir pamokymų , nes tu matai mano kelius .
19119169	Tepasiekia tave , VIEŠPATIE , mano šauksmas ; padėk man suprasti , kaip esi pažadėjęs .
19119170	Tepasiekia tave mano maldavimas , išgelbėk mane pagal savo pažadą .
19119171	Iš mano lūpų veršis šlovės giesmė , nes tu mokai mane savo įstatų .
19119172	Mano liežuvis giedos apie tavo pažadą , nes teisūs visi tavo įsakymai .
19119173	Tebūna tavo ranka pasiruošusi man padėti , nes pasirinkau tavo įsakus .
19119174	Ilgiuosi tavo išganymo , VIEŠPATIE , ir žaviuosi tavo Įstatymu .
19119175	Leisk man gyventi ir tave šlovinti , tepalaiko mane tavo sprendimai .
19119176	Klajoju lyg paklydusi avis ; surask savo tarną , nes aš neužmiršau tavo įsakymų .
19120001	Pakopų giesmė . Būdamas pavojuje , šaukiausi VIEŠPATIES , ir jis mane išklausė .
19120002	VIEŠPATIE , išgelbėk mane nuo klastingų lūpų ir apgaulingo liežuvio .
19120003	Melagiai , ką Dievas jums padarys ? Kaip jus nubaus ?
19120004	Aštriomis galiūnų strėlėmis , degančiomis žarijomis !
19120005	Vargas man , kad esu ateivis Mešeche ir turiu gyventi tarp Kedaro palapinių !
19120006	Per ilgai man teko gyventi su tais , kurie nekenčia taikos .
19120007	Esu visiškai taikus , bet kai kalbu , jie nori karo .
19121001	Pakopų giesmė . Keliu akis į kalnus — iš kur ateis man pagalba ?
19121002	Mano pagalba ateina iš VIEŠPATIES , kuris padarė dangų ir žemę .
19121003	Tavo kojai suklupti jis neleis ; tas , kuris tave globoja , budi .
19121004	Štai Izraelio globėjas nei snaudžia , nei miega !
19121005	VIEŠPATS tave saugo , tavo dešinėje VIEŠPATS — tavo užuovėja .
19121006	Dieną saulė neužgaus tavęs , nė mėnulis naktį .
19121007	VIEŠPATS saugos tave nuo viso , kas pikta , jis saugos tavo gyvastį .
19121008	VIEŠPATS saugos tave išeinantį ir grįžtantį dabar ir amžinai .
19122001	Pakopų giesmė . Dovydo . Kaip džiaugiausi , kai buvo pasakyta : „ Eime į VIEŠPATIES Namus ! “
19122002	Jau įkėlėme koją , stovime tavo vartuose , Jeruzale !
19122003	Jeruzalė pastatyta lyg miestas , suaustas tvirtai į viena .
19122004	Kopia į ją giminės , VIEŠPATIES giminės , kaip įsakyta Izraeliui , kad padėkotų VIEŠPATIES vardui .
19122005	Ten pastatyti teismo sostai , Dovydo namų sostai .
19122006	Melskitės už Jeruzalės gerovę : „ Tebūna saugūs , kurie tave myli !
19122007	Tebūna palaima tavo sienose , ir ramybė tavo pastatuose “ .
19122008	Savo giminių ir bičiulių labui sakysiu : „ Tebūna tavyje ramybė ! “
19122009	Dėl VIEŠPATIES , mūsų Dievo Namų , ieškosiu to , kas tau gera .
19123001	Pakopų giesmė . Keliu akis į tave , į tave , kuris sėdi dangaus soste !
19123002	Kaip tarnų akys žvelgia į šeimininko ranką ir tarnaitės akys į šeimininkės ranką , taip mes žvelgiame į VIEŠPATĮ , mūsų Dievą , laukdami , kol jis mūsų pasigailės .
19123003	Pasigailėk mūsų , VIEŠPATIE , pasigailėk mūsų , nes esame persisotinę didelio pažeminimo .
19123004	Jau esame persisotinę įžūliųjų patyčių ir išdidžiųjų paniekos .
19124001	Pakopų giesmė . Dovydo . Jeigu VIEŠPATS nebūtų buvęs mūsų pusėje , — tesako Izraelis , —
19124002	jeigu VIEŠPATS nebūtų buvęs mūsų pusėje , kai mus užpuolė priešai ,
19124003	jie būtų mus gyvus prariję . Kai jie užsidegė pykčiu ant mūsų ,
19124004	potvynis būtų mus nunešęs , vandenys būtų mus užlieję ,
19124005	šėlstanti srovė būtų mus paskandinusi .
19124006	Tebūna pašlovintas VIEŠPATS , kuris nepaliko mūsų kaip grobio jų dantims !
19124007	Ištrūkome lyg paukštis iš medžiotojo spąstų ; spąstai sulaužyti , ir mes ištrūkome .
19124008	Mūsų pagalba varge — VIEŠPATS , kuris sukūrė dangų ir žemę .
19125001	Pakopų giesmė . Kas VIEŠPAČIU pasitiki , tas lyg Siono kalnas niekada nesvyruoja ir tveria amžinai .
19125002	Kaip kalnai supa Jeruzalę , taip VIEŠPATS saugo savo tautą dabar ir per amžius .
19125003	Nedorėlių skeptras niekada neslėgs krašto , skirto teisiesiems , idant teisieji netiestų rankų nedorumui .
19125004	Daryk gera , VIEŠPATIE , geriesiems ir doros širdies žmonėms .
19125005	Bet tuos , kurie eina kreivais keliais , VIEŠPATS nuvys kartu su nedorėliais . Tebūna ramybė Izraeliui !
19126001	Pakopų giesmė . Kai VIEŠPATS parvedė Siono tremtinius , mes buvome lyg sapne .
19126002	Kaip tuomet mes juokėmės , ir mūsų liežuvis netvėrė džiaugsmu ! Tuomet buvo kalbama tautose : „ VIEŠPATS padarė jiems didžių dalykų ! “
19126003	Iš tikrųjų VIEŠPATS mums padarė didžių dalykų ; kokie mes buvome laimingi !
19126004	VIEŠPATIE , išlaisvink mus įkalintus , kaip srautus Negebo sausvagėse .
19126005	Kas sėja ašarodamas , tas nuiminės derlių džiūgaudamas .
19126006	Nors žmogus išeitų verkdamas , sėkla sėjai nešinas , jis sugrįš namo džiūgaudamas , derliaus pėdais nešinas .
19127001	Pakopų giesmė . Saliamono . Jei VIEŠPATS nestato namų , veltui triūsia tie , kurie juos stato . Jei VIEŠPATS nesaugo miesto , veltui budi sargai .
19127002	Tuščia jums anksti keltis ir vėlai eiti gulti , jums , kurie valgote sunkiai uždirbtą duoną , nes tais , kuriuos myli , VIEŠPATS pasirūpina jiems tebemiegant .
19127003	Vaikai iš tikrųjų — VIEŠPATIES dovana , o įsčių vaisius — palaiminimas .
19127004	Lyg strėlės galiūno rankoje yra jaunystėje žmogui gimę sūnūs .
19127005	Laimingas žmogus , turintis daug tokių strėlių ; jis niekada nebus nugalėtas , kai susikirs su priešais vartuose .
19128001	Pakopų giesmė . Laimingi visi , kurie pagarbiai bijo VIEŠPATIES , ir eina jo keliais !
19128002	Maitinsiesi savo triūso vaisiais . Tu būsi laimingas , ir tau seksis .
19128003	Tavo žmona bus lyg vaisingas vynmedis tavo namuose , o vaikai — lyg vynmedžio atžalos prie tavo stalo .
19128004	Taip bus palaimintas žmogus , kuris pagarbiai bijo VIEŠPATIES .
19128005	Telaimina tave VIEŠPATS iš Siono ! Patirk Jeruzalės klestėjimą per visas savo gyvenimo dienas ;
19128006	pamatyk savo vaikų vaikus . Tebūna ramybė Izraeliui !
19129001	Pakopų giesmė . Nuo pat jaunystės buvau labai priešų engiamas , — tesako Izraelis , —
19129002	buvau labai priešų puolamas nuo pat jaunystės , bet jie manęs nenugalėjo .
19129003	Lyg artojai jie arė man nugarą , arimais ją pavertė .
19129004	VIEŠPATS teisus , jis sutraukė nedorėlių virves .
19129005	Tepasitraukia sugėdinti visi , kas nekenčia Siono .
19129006	Tebūna jie lyg stogų žolė , kuri nuvysta anksčiau , negu užauga .
19129007	Pjovėjas nesurenka jos nė saujos , nė pėdų rišėjas neturi ko neštis .
19129008	Tenesako praeiviai : „ VIEŠPATIES palaiminimas jums ! Laiminame jus VIEŠPATIES vardu ! “
19130001	Pakopų giesmė . Iš nevilties gelmių šaukiuosi tavęs , VIEŠPATIE ! VIEŠPATIE , išgirsk mano balsą !
19130002	Tegu tavo ausys atsiveria mano maldavimui , išgirsk jį ir būk gailestingas .
19130003	Jei tu , VIEŠPATIE , paisysi nuodėmių , tai kas , Viešpatie , išliks gyvas ?
19130004	Bet tu turi galią atleisti , kad tavęs pagarbiai bijotume .
19130005	Nekantriai laukiu VIEŠPATIES pagalbos ir jo žodžiu pasitikiu .
19130006	Laukiu VIEŠPATIES nekantriau , negu sargybiniai laukia aušros , negu sargybiniai aušros .
19130007	Izraelis laukia VIEŠPATIES , nes VIEŠPATIES yra gerumas , ir jis turi galią atpirkti .
19130008	Jis tikrai atpirks Izraelį iš visų nuodėmių .
19131001	Pakopų giesmė . Dovydo . VIEŠPATIE , mano širdis neišdidi ir mano žvilgsnis neišpuikęs . Nesiekiu didelių dalykų , to , kas prašoka mano jėgas .
19131002	Priešingai , esu patenkintas ir ramus ; kaip vaikas ramus ant motinos kelių , taip rami širdis mano krūtinėje .
19131003	Pasitikėk VIEŠPAČIU , Izraeli , dabar ir amžinai !
19132001	Pakopų giesmė . Neužmiršk , VIEŠPATIE , Dovydo ir visų išvargtų jo vargų .
19132002	Jis prisiekė VIEŠPAČIUI ir pažadėjo Jokūbo Galingajam :
19132003	„ Į namus , kuriuose gyvenu , nežengsiu , į lovos patalą negulsiu ,
19132004	miego akims neduosiu , akių nesumerksiu ,
19132005	kol neparūpinsiu VIEŠPAČIUI vietos , buveinės Jokūbo Galingajam “ .
19132006	Girdėjome apie ją Efratoje , atradome Jaaro laukuose .
19132007	Sakėme : „ Eikime į jo buveinę , pulkime kniūbsti prie jo sosto pakojo “ .
19132008	Pakilk , VIEŠPATIE , ir ateik į savo poilsio vietą , tu ir tavo galybės Skrynia !
19132009	Tavo kunigai teapsivelka teisumu , tavo ištikimieji tešaukia iš džiaugsmo .
19132010	Tu pažadėjai savo tarnui Dovydui ; neatmesk , VIEŠPATIE , savo pateptojo .
19132011	VIEŠPATS prisiekė Dovydui ir neatsižadės : „ Padarysiu vieną tavo sūnų karaliumi , ir jis po tavęs viešpataus .
19132012	Jei tavo sūnūs bus ištikimi mano Sandorai bei mano įsakams , kuriuos jiems duodu , tai ir jų sūnūs amžinai sėdės tavo soste “ .
19132013	Mat VIEŠPATS išsirinko Sioną , jis norėjo turėti jį savo Namais .
19132014	„ Tai mano poilsio vieta amžinai ; čia gyvensiu , nes toks mano noras .
19132015	Gausiai laiminsiu jo maisto atsargas , vargšus pasotinsiu duona .
19132016	Jo kunigus aprengsiu teisumu , ir jo ištikimieji šauks iš džiaugsmo .
19132017	Jame išželdinsiu Dovydo galybę ; parengiau žibintą savo pateptajam .
19132018	Jo priešus aprengsiu gėda , o ant jo švytės jo vainikas “ .
19133001	Pakopų giesmė . Dovydo . Žiūrėk , kaip gera ir malonu , kur broliai gyvena vienybėje !
19133002	Tai lyg brangus aliejus ant galvos , varvantis ant barzdos , Aarono barzdos , kol nuteka ant jo apdaro apykaklės .
19133003	Tai lyg Hermoną gaivinanti rasa , kuri krinta ant Siono kalnų , nes čia VIEŠPATS teikia savo palaiminimą — amžinąjį gyvenimą .
19134001	Pakopų giesmė . Ateikite ir šlovinkite VIEŠPATĮ , visi VIEŠPATIES tarnai , kurie tarnaujate naktį VIEŠPATIES Namuose .
19134002	Tieskite rankas jo šventovės link ir šlovinkite VIEŠPATĮ !
19134003	VIEŠPATS , dangaus ir žemės Kūrėjas , tave tepalaimina nuo Siono !
19135001	Šlovinkite VIEŠPATĮ ! Šlovinkite VIEŠPATIES vardą ! Šlovinkite jį , VIEŠPATIES tarnai ,
19135002	kurie tarnaujate mūsų VIEŠPATIES Namuose , mūsų Dievo Namų kiemuose .
19135003	Šlovinkite VIEŠPATĮ , nes VIEŠPATS geras , giedokite giesmę jo vardui , kurį mylime ,
19135004	nes VIEŠPATS sau išsirinko Jokūbą — Izraelį kaip brangų turtą .
19135005	Juk žinau , kad VIEŠPATS didis , mūsų VIEŠPATS didingesnis už visus dievus .
19135006	Visa , ko tik VIEŠPATS nori , jis daro danguje ir žemėje , jūrose ir visose gelmėse .
19135007	Perkūnijos debesis jis pakelia iš žemės pakraščių žaibuoti ir lietui lyti , vėją išveda iš jo saugyklos .
19135008	Jis Egipte išguldė pirmagimius — ir žmonių , ir gyvulių .
19135009	Jis siuntė ženklus ir darė nuostabius darbus tavo žemėje , Egipte , ir faraonui , ir visiems jo tarnams .
19135010	Jis išguldė daug tautų , sugniuždė galingus valdovus —
19135011	amoritų karalių Sihoną , Bašano karalių Ogą , ir visas Kanaano karalystes —
19135012	ir atidavė jų žemę kaip paveldą , paveldą Izraeliui , savo tautai .
19135013	VIEŠPATIE , amžinai tveria tavo vardas , tavo garsas , VIEŠPATIE , per visas kartas ,
19135014	nes VIEŠPATS gina savo tautą ir gailisi savo tarnų .
19135015	Tautų stabai — iš sidabro ir aukso , žmogaus padaryti .
19135016	Jie turi burnas , bet nekalba , turi akis , bet nemato .
19135017	Jie turi ausis , bet negirdi , nėra nė alsavimo jų burnose .
19135018	Panašūs į juos taps , kas juos dirba ir jais pasitiki .
19135019	Izraelio namai , šlovinkite VIEŠPATĮ , Aarono namai , šlovinkite VIEŠPATĮ !
19135020	Levio namai , šlovinkite VIEŠPATĮ ! Jūs , kurie pagarbiai bijote VIEŠPATIES , šlovinkite VIEŠPATĮ !
19135021	Tebūna Sione šlovinamas VIEŠPATS , gyvenantis Jeruzalėje ! Šlovinkite VIEŠPATĮ !
19136001	Dėkokite VIEŠPAČIUI , nes jis geras , nes jo ištikimoji meilė amžina .
19136002	Dėkokite dievų Dievui , nes jo ištikimoji meilė amžina .
19136003	Dėkokite viešpačių VIEŠPAČIUI , nes jo ištikimoji meilė amžina .
19136004	Jis daro nuostabiai didingus darbus , nes jo ištikimoji meilė amžina .
19136005	Jis savo išmintimi sukūrė dangus , nes jo ištikimoji meilė amžina .
19136006	Jis patiesė žemę ant vandenų , nes jo ištikimoji meilė amžina .
19136007	Jis padarė didžiuosius šviesulius , nes jo ištikimoji meilė amžina ,
19136008	saulę — dienai valdyti , nes jo ištikimoji meilė amžina ,
19136009	mėnulį ir žvaigždes — nakčiai valdyti , nes jo ištikimoji meilė amžina .
19136010	Jis nugalėjo Egiptą per jo pirmagimius , nes jo ištikimoji meilė amžina ,
19136011	ir išvedė Izraelį iš jų žemės , nes jo ištikimoji meilė amžina ,
19136012	stipria ranka ir galingu petimi , nes jo ištikimoji meilė amžina .
19136013	Jis perskyrė Nendrių jūrą , nes jo ištikimoji meilė amžina ,
19136014	ir pervedė per ją Izraelį , nes jo ištikimoji meilė amžina ,
19136015	bet paskandino faraoną ir jo kariuomenę Nendrių jūroje , nes jo ištikimoji meilė amžina .
19136016	Jis vedė savo tautą per dykumą , nes jo ištikimoji meilė amžina ,
19136017	parbloškė didingus karalius , nes jo ištikimoji meilė amžina ,
19136018	sunaikino garsius karalius , nes jo ištikimoji meilė amžina , —
19136019	amoritų karalių Sihoną , nes jo ištikimoji meilė amžina ,
19136020	Bašano karalių Ogą , nes jo ištikimoji meilė amžina ,
19136021	ir atidavė jų žemę kaip paveldą , nes jo ištikimoji meilė amžina ,
19136022	paveldą savo tarnui Izraeliui , nes jo ištikimoji meilė amžina .
19136023	Jis mus atminė , kai buvome pažeminti , nes jo ištikimoji meilė amžina ,
19136024	ir išgelbėjo mus nuo priešų , nes jo ištikimoji meilė amžina .
19136025	Jis duoda maisto visiems žmonėms , nes jo ištikimoji meilė amžina .
19136026	Dėkokite dangaus Dievui , nes jo ištikimoji meilė amžina .
19137001	Prie Babilono upių mes sėdėjome verkdami , Siono kalną atsiminę .
19137002	Ant to krašto tuopų pakabinome savo arfas ,
19137003	nes mus į nelaisvę išvariusieji ten liepė mums giedoti , mūsų engėjai vertė mus džiūgauti , sakydami : „ Pagiedokite mums Siono giesmių ! “
19137004	Kaipgi galime mes giedoti VIEŠPATIES giesmę svetimoje žemėje ?
19137005	Jeruzale , jeigu tave užmirščiau , tenuvysta mano dešinė !
19137006	Teprilimpa man liežuvis prie gomurio , jei apie tave negalvočiau , jei Jeruzalės didžiausiu džiaugsmu nelaikyčiau !
19137007	Atmink , VIEŠPATIE , ką darė edomitai tą dieną , kai Jeruzalė buvo paimta , kai jie šaukė : „ Griaukite ! Išgriaukite ją iš pamatų ! “
19137008	Dukterie Babilonija , griovike ! Laimingi bus , kurie atmokės tau už mums padarytą pikta !
19137009	Laimingi , kurie paims tavo mažylius ir tėkš juos į uolą !
19138001	Dovydo . Iš visos širdies dėkoju tau , VIEŠPATIE , dangiškųjų būtybių artume giedu tau šlovės giesmę .
19138002	Puolu kniūbsčias prie tavo šventyklos , dėkoju tavo šventajam vardui už tavo gerumą ir ištikimybę , nes išaukštinai virš visų savo vardą ir pažadą .
19138003	Kai šaukiausi , tu mane išklausei ir suteikei man drąsos .
19138004	Visi žemės karaliai šlovins tave , VIEŠPATIE , nes išgirdo tavo pažadus .
19138005	Jie giedos apie VIEŠPATIES kelius , nes didinga VIEŠPATIES garbė .
19138006	Nors VIEŠPATS aukštybėse , jis rūpinasi kukliaisiais , o išpuikėliai negali nuo jo pasislėpti .
19138007	Nors man tenka eiti per didelį vargą , tu palaikai mane gyvą . Tu pakeli ranką prieš mano įtūžusius priešus , mane išgelbsti tavo dešinė .
19138008	VIEŠPATS man įvykdys savo užmojį . VIEŠPATIE , tavo ištikimoji meilė amžina ! Neatmesk savo rankų darbo .
19139001	Choro vadovui . Dovydo psalmė . VIEŠPATIE , ištyrei mane ir pažįsti .
19139002	Žinai , kada atsisėdu ir kada atsistoju , iš tolo supranti mano mintis .
19139003	Stebi mano žingsnius ir mano poilsį , pažįsti visus mano kelius .
19139004	Nespėjus mano liežuviui žodį ištarti , tu , VIEŠPATIE , jį jau žinai .
19139005	Iš visų pusių apsiauti mane , savo ranka lieti mane .
19139006	Tavo pažinimas man per nuostabus , per gilus , aš negaliu jo pasiekti .
19139007	Kurgi galėčiau pabėgti nuo tavo dvasios ar atsitolinti nuo tavo Artumo ?
19139008	Jei į dangų užžengčiau , tu esi ten , jei Šeole pasikločiau guolį , tu esi ten .
19139009	Jei įgyčiau aušros sparnus ir įsikurčiau prie tolimųjų jūros pakraščių ,
19139010	net ten mane vedžios tavo ranka ir tvirtai laikys tavo dešinė .
19139011	Jei sakyčiau : „ Tamsa tikrai mane paslėps ir naktimi man taps šviesa “ , —
19139012	tai tau ir pati tamsa nėra tamsi , ir naktis šviečia kaip diena . Tamsa ir šviesa tau tas pat .
19139013	Juk tu sukūrei mano širdį , numezgei mane motinos įsčiose .
19139014	Šlovinu tave , nes esu nuostabiai padarytas . Tavo visi darbai nuostabūs , — aš tai gerai žinau .
19139015	Mano išvaizda tau buvo žinoma , kai buvau slapta kuriamas , rūpestingai sudėtas žemės gelmėse ;
19139016	tavo akys matė mane dar negimusį . Į tavo knygą buvo įrašytos visos man skirtos dienos , kai nė viena jų dar nebuvo prasidėjusi .
19139017	Kokios nesuvokiamos man tavo mintys , Dieve , ir kiek jų daug !
19139018	Mėginu jas suskaičiuoti , bet jų daugiau negu smėlio grūdelių , ir net visas suskaičiavęs , vis tiek su tavimi tebebūčiau .
19139019	O Dieve , kad tu sunaikintum nedorėlį , ir anie engėjai nuo manęs pasitrauktų !
19139020	Nedorai jie šaukiasi tavo vardo , tavo priešai duoda melagingas priesaikas .
19139021	Argi aš pakenčiu tuos , kurie nekenčia tavęs , VIEŠPATIE ? Argi aš nesibjauriu tais , kurie prieš tave maištauja ?
19139022	Nekenčiu jų mirtina neapykanta , laikau juos savo priešais .
19139023	Ištirk mane , Dieve , pažink mano širdį , išmėgink mane ir perprask mano mintis .
19139024	Pažiūrėk , ar neinu klystkeliu , ir vesk mane amžinuoju keliu .
19140001	Choro vadovui . Dovydo psalmė .
19140002	Gelbėk mane , VIEŠPATIE , nuo nedorėlių , apsaugok mane nuo smurtininkų ,
19140003	kurių širdis ne tik rezga piktus kėslus , bet ir nuolat kursto vaidus .
19140004	Jų liežuviai kaip nuodingos gyvatės , o ant jų lūpų — angių nuodai . Sela .
19140005	Neleisk man , VIEŠPATIE , patekti nedorėliams į nagus , apsaugok mane nuo smurtininkų , kurie kėslauja mane pražudyti .
19140006	Įžūlieji paspendė man žabangas su virvėmis , paspendė pinkles ant mano tako ir stato man žabangas . Sela .
19140007	Sakau VIEŠPAČIUI : „ Tu mano Dievas ! VIEŠPATIE , išgirsk mano pagalbos šauksmą “ .
19140008	Viešpatie DIEVE , stiprusis mano Gynėjau , tu apsaugojai mano galvą mūšio dieną .
19140009	Nepatenkink , VIEŠPATIE , nedorėlių norų , neleisk jiems įvykdyti savo kėslų , kad jie nebūtų išaukštinti . Sela .
19140010	Mane apspitusieji kelia galvas ; ant jų pačių teužgriūva jų grasinimai !
19140011	Teapipila VIEŠPATS juos žarijomis ! Tebūna sužerti į duobę , kad niekada neatsikeltų !
19140012	Tenebūna leista šmeižėjui klestėti krašte , ūmi nelaimė teužklumpa smurtininką !
19140013	Žinau , kad VIEŠPATS gina vargšo reikalus ir beturčių teises .
19140014	Teisieji tikrai dėkos tavo vardui , dorieji gyvens tavo Artume .
19141001	Dovydo psalmė . Šaukiuosi tavęs , VIEŠPATIE , skubėk pas mane , išgirsk mano balsą , kai tavęs šaukiuosi .
19141002	Priimk mano maldą kaip smilkalus , o mano iškeltas rankas kaip vakarinę auką .
19141003	Pastatyk , VIEŠPATIE , sargybą prie mano burnos , budėtoją prie mano lūpų durų .
19141004	Neleisk mano širdžiai nukrypti į pikta , įsivelti į nedorus darbus kartu su nedorėliais , neleisk man vaišintis jų skanėstais !
19141005	Teplaka mane teisusis iš gerumo , ištikimas draugas mane tepamoko . Neteps mano galvos niekada nedorėlių aliejus , nes mano malda visada nukreipta prieš jų nedorus darbus .
19141006	Kai jų valdovai bus stumiami žemyn nuo uolos , žmonės suvoks , kokie draugiški buvo mano žodžiai .
19141007	Kaip ariant išvagojama žemė , taip mūsų kaulai išmėtomi prie Šeolo angos .
19141008	Mano akys žvelgia į tave , Viešpatie DIEVE , pas tave ieškau užuovėjos , tad nepalik manęs pavojuje .
19141009	Apsaugok mane nuo man paspęstų jų žabangų , nuo nedorėlių pinklių .
19141010	Leisk nedorėliams įpulti į savo pačių spąstus , o man išsigelbėti .
19142001	Dovydo maskilas . Malda jam būnant oloje .
19142002	Garsiai šaukiuosi VIEŠPATIES , balsiai maldauju VIEŠPATIES .
19142003	Savo skundą jam išlieju , išsakau savo kančią .
19142004	Kai visiškai nustoju drąsos , tu žinai mano kelią . Kelyje , kuriuo einu , mano priešai paspendė man žabangas .
19142005	Žiūriu į dešinę ir dairausi ; neturiu draugo , kuris man padėtų , nėra kur rasti užuovėją , niekas manimi nesirūpina .
19142006	Šaukiuosi tavęs , VIEŠPATIE , sakau : „ Tu mano užuovėja , visa , ką turiu gyvųjų šalyje “ .
19142007	Klausykis mano pagalbos šauksmo , nes skęstu neviltyje ! Gelbėk mane nuo priešų , nes man jie per stiprūs !
19142008	Išvesk mane iš kalėjimo , kad šlovinčiau tavo vardą ! Teisieji bursis aplink mane vien dėl to , kad tu buvai man geras .
19143001	Dovydo psalmė . VIEŠPATIE , išgirsk mano maldą ! Klausykis mano maldavimo , nes esi teisus , išklausyk manęs , nes esi ištikimas !
19143002	Neteisk savo tarno , nes prieš tave joks kūrinys nėra teisus .
19143003	Priešas mane persekioja , jis sutraiškė mane žemėje , paliko mane sėdintį tamsoje lyg tuos , kurie jau seniai mirę .
19143004	Visiškai nustojau drąsos , širdis man sustingo krūtinėje .
19143005	Prisimenu senąsias dienas , pergalvoju visus tavo darbus , svarstau , ką tavo rankos padarė .
19143006	Į tave tiesiu rankas , lyg išdžiūvusi žemė trokštu tavęs . Sela .
19143007	Skubėk man atsakyti , VIEŠPATIE ! Neviltis mane apėmė ! Neslėpk savo veido nuo manęs , kad netapčiau panašus į tuos , kurie žengia į kapą .
19143008	Su aušra atskleisk man savo ištikimąją meilę , nes tavimi pasitikiu . Parodyk man kelią , kuriuo turiu eiti , nes į tave keliu savo širdį .
19143009	Išgelbėk mane , VIEŠPATIE , nuo priešų , nes pas tave bėgu ieškodamas užuovėjos .
19143010	Mokyk mane vykdyti tavo valią , nes tu mano Dievas . Teveda mane lygiu taku tavo maloningoji Dvasia !
19143011	Dėl savo vardo , VIEŠPATIE , apsaugok mano gyvastį , dėl savo teisumo išvaduok mane iš bėdų .
19143012	Savo ištikimo gerumo dėlei padaryk galą mano priešams ir sunaikink visus mano engėjus , nes aš tavo tarnas .
19144001	Dovydo . Tebūna šlovinamas VIEŠPATS , mano Uola ! Jis lavina mano rankas kovai ir mano pirštus mūšiui .
19144002	Jis — mano užuovėja ir mano pilis , mano tvirtovė ir mano Gelbėtojas , mano skydas , kuriuo pasitikiu . Jis paveda man valdyti tautas .
19144003	VIEŠPATIE , kas tas žmogus , kad tu juo rūpiniesi , tas mirtingasis , kad kreipi į jį dėmesį ?
19144004	Žmogus — tarsi vėjo dvelktelėjimas , jo dienos — tarsi dingstantis šešėlis .
19144005	VIEŠPATIE , praplėšk dangaus skliautą ir nuženk , paliesk kalnus , ir jie ims rūkti .
19144006	Svaidyk žaibus ir išblaškyk mūsų priešus , laidyk savo strėles ir priversk bėgti !
19144007	Tiesk ranką iš aukštybių , išlaisvink mane ir ištrauk iš galingų vandenų , iš svetimųjų rankų !
19144008	Visa , ką jie sako , yra melas ; jie kelia dešinę kreivai prisiekti .
19144009	Dieve , giedosiu tau naują giesmę , grosiu tau dešimtstyge arfa ;
19144010	tu teiki pergalę karaliams ir gelbsti savo tarną Dovydą .
19144011	Išgelbėk mane nuo nuožmaus kalavijo , išlaisvink mane iš svetimųjų rankos . Visa , ką jie sako , yra melas ; jie kelia dešinę kreivai prisiekti .
19144012	Tebūna mūsų sūnūs lyg sodinukai , puoselėti nuo pat jaunystės , mūsų dukterys — lyg išdailintos rūmų atramos .
19144013	Tebūna mūsų svirnai kupini visokio derliaus ; mūsų avys , skaičiuojamos tūkstančiais , net dešimtimis tūkstančių , tegausėja mūsų ganyklose .
19144014	Tebūna gerai rūpinamasi mūsų galvijais . Tenebūna niekados miesto sienos pralaužtos , nei tremties , nei dejonių mūsų gatvėse tenebūna girdėti .
19144015	Laiminga tauta , kuriai taip klostosi , laiminga tauta , kurios Dievas — VIEŠPATS !
19145001	Dovydo liaupsė . Aukštinsiu tave , mano Dieve ir Karaliau , ir garbinsiu tavo vardą per amžių amžius .
19145002	Kasdien tave garbinsiu ir šlovinsiu tavo vardą per amžių amžius .
19145003	Didis VIEŠPATS ir vertas didžios šlovės , jo didybė nesuvokiama .
19145004	Viena karta girs kitai tavo darbus ir skelbs tavo galybę .
19145005	Apie tavo didybės garbingą spindesį ir apie tavo nuostabius darbus aš mąstysiu .
19145006	Žmonės garsins tavo pagarbią baimę keliančius darbus , o aš skelbsiu tavo didybę .
19145007	Jie apsakys tavo gausaus gerumo garsą ir džiugiai giedos apie tavo teisumą .
19145008	Atlaidus ir gailestingas VIEŠPATS , lėtas pykti ir pilnas gerumo .
19145009	Geras kiekvienam VIEŠPATS ir gailestingas visiems savo kūriniams .
19145010	Tedėkoja tau , VIEŠPATIE , visi tavo kūriniai ir visi tavo ištikimieji tave tegarbina .
19145011	Tepasakoja apie tavo karalystės garbę ir tegarsina tavo galybę ,
19145012	kad paskelbtų visai žmonijai tavo žygius ir garbingą tavo viešpatavimo spindesį .
19145013	Tavo viešpatavimas — amžinas , tavo valdžia tveria per visas kartas . VIEŠPATS ištikimas visais savo žodžiais ir maloningas visais savo darbais .
19145014	VIEŠPATS prilaiko kiekvieną , kas klumpa , ir pakelia visus gyvenimo palaužtus .
19145015	Visų akys žvelgia į tave su viltimi , ir tu duodi jiems peno , kai reikia .
19145016	Tu atveri savo ranką ir patenkini kiekvienos gyvos būtybės troškimą .
19145017	Visi VIEŠPATIES keliai teisūs , ir jis maloningas visais savo darbais .
19145018	VIEŠPATS artimas kiekvienam , kas jo šaukiasi , visiems , kas jo nuoširdžiai trokšta .
19145019	Jis tenkina norus tų , kurie jo pagarbiai bijo , jis girdi jų šauksmą ir juos gelbsti .
19145020	VIEŠPATS saugo kiekvieną , kas jį myli , o nedorėlius sunaikins .
19145021	Teskelbia mano lūpos VIEŠPATIES šlovę , ir visa , kas gyva , tešlovina jo vardą dabar ir per amžius !
19146001	Šlovinkite VIEŠPATĮ ! Šlovink VIEŠPATĮ , mano siela !
19146002	Šlovinsiu VIEŠPATĮ visą gyvenimą , giedosiu šlovės giesmes savo Dievui , kol būsiu gyvas .
19146003	Nepasitikėkite didžiūnais nei mirtinguoju , kuris negali išgelbėti .
19146004	Kai dvasia jį palieka , jis sugrįžta į dulkes , ir tą pačią dieną žūva visos jo svajonės .
19146005	Laimingas žmogus , kurio pagalba — Jokūbo Dievas , o viltis — VIEŠPATS , jo Dievas ,
19146006	kuris sukūrė dangų ir žemę , jūrą ir visa , kas juose . Jis amžinai laikosi savo pažadų ,
19146007	jis gina nuskriaustųjų teises ir alkaniems parūpina duonos . VIEŠPATS išlaisvina kalinius ,
19146008	VIEŠPATS atveria akis akliesiems , VIEŠPATS pakelia gyvenimo palaužtuosius , VIEŠPATS myli teisiuosius ,
19146009	VIEŠPATS saugo ateivius , padeda našlaičiui ir našlei , bet painioja nedorėlių kelius .
19146010	VIEŠPATS amžinai viešpataus . Jis tavo Dievas , Sione , per visas kartas . Šlovinkite VIEŠPATĮ !
19147001	Šlovinkite VIEŠPATĮ ! Gera giedoti šlovės giesmes mūsų Dievui , nes malonu ir teisinga jį šlovinti giesme .
19147002	VIEŠPATS atstato Jeruzalę ir surenka Izraelio tremtinius .
19147003	Jis gydo sužeistas širdis ir aptvarsto jų žaizdas .
19147004	Jis nustatė žvaigždžių skaičių ir kiekvieną jų vadina vardu .
19147005	Didis mūsų VIEŠPATS ir galingas , beribė jo išmintis .
19147006	VIEŠPATS duoda drąsos kukliesiems , o nedorėlius nubloškia į dulkes .
19147007	Giedokite VIEŠPAČIUI dėkodami , šlovės giesmę mūsų Dievui lyra palydėkite .
19147008	Jis apdengia dangų debesimis , parūpina žemei lietaus , kalnuose želdina žolę .
19147009	Jis duoda pašaro gyvuliams ir lesalo varnos jaunikliams .
19147010	Ne ristūno jėga jis mėgaujasi , malonumo jam neteikia nė bėgiko greitumas .
19147011	VIEŠPATS gėrisi tais , kurie pagarbiai jo bijo , kurie pasitiki jo ištikimąja meile .
19147012	Šlovink VIEŠPATĮ , Jeruzale ! Šlovink savo Dievą , Sione !
19147013	Juk jis stiprina tavo vartų velkes ir teikia palaimą tavo vaikams .
19147014	Jis sukuria taiką prie tavo sienų ir sotina tave geriausiais kviečiais .
19147015	Jis siunčia savo žodį žemei , o ką jis įsako , tai greitai ir įvyksta .
19147016	Jis apkloja žemę sniegu lyg vilna , apiberia šalna lyg pelenais .
19147017	Jis meta žemėn krušos ledus kąsniais , ir kas gali pakelti jo siunčiamą šaltį ?
19147018	Jis pasiunčia savo žodį ir juos sutirpdo , liepia vėjui pūsti , ir srovena vanduo .
19147019	Jis paskelbė savo žodį Jokūbui , savo įstatus ir įsakus Izraeliui .
19147020	Jis to nepadarė jokiai kitai tautai , ir jos nežino jo įsakų . Šlovinkite VIEŠPATĮ !
19148001	Šlovinkite VIEŠPATĮ ! Šlovinkite VIEŠPATĮ iš dangaus , šlovinkite jį aukštybėse !
19148002	Šlovinkite jį , visi jo angelai , šlovinkite jį , visos jo dangiškosios galybės !
19148003	Šlovinkite jį , saule ir mėnuli , šlovinkite jį , visos mirksinčios žvaigždės !
19148004	Šlovinkite jį , dangaus aukštybės ir vandenys virš dangaus skliauto !
19148005	Visa tešlovina VIEŠPATIES vardą , nes jis tarė , ir visa buvo sukurta .
19148006	Į savo vietas jis viską padėjo amžių amžiams ir nustatė darną , kuri niekados nesikeis .
19148007	Šlovinkite VIEŠPATĮ nuo žemės , didieji jūros gyvūnai ir vandenyno gelmės ,
19148008	ugnie ir ledų kruša , sniege ir šalna , audros vėjau , vykdantis jo žodį ,
19148009	kalnai ir visos kalvos , vaismedžiai ir visi kedrai ,
19148010	laukiniai žvėrys ir galvijai , žemės šliužai ir padangių paukščiai ,
19148011	žemės karaliai ir visos tautos , didžiūnai ir žemės teisėjai ,
19148012	vaikinai ir merginos , ir seni žmonės kartu su vaikais !
19148013	Tešlovina visi VIEŠPATIES vardą , nes tik jo vieno vardas didingas , jo didybė dengia žemę ir dangų .
19148014	Savo tautos galybę jis išaukštino , kad visi jo ištikimieji jį šlovintų ; tokia brangi jam Izraelio tauta . Šlovinkite VIEŠPATĮ !
19149001	Šlovinkite VIEŠPATĮ ! Giedokite VIEŠPAČIUI naują giesmę , jo šlovės giesmę ištikimųjų sueigoje .
19149002	Tesidžiaugia Izraelis savo Kūrėju , tedžiūgauja Siono vaikai , nes jis Karalius .
19149003	Tešlovina jo vardą šokdami , tebūgnija būgneliu ir teskambina lyra , tegieda jam šlovės giesmę ,
19149004	nes VIEŠPATS džiaugiasi savo tauta ; kukliuosius jis papuošia pergale .
19149005	Tedžiūgauja ištikimieji , pasiekę garbės , iš džiaugsmo tegieda visą naktį .
19149006	Tešlovina jie Dievą savo lūpomis , dviašmenį kalaviją rankoje telaiko ,
19149007	kad įvykdytų atpildą tautoms ir padarytų teismą gentims ,
19149008	sukaustydami jų karalius pančiais ir jų didžiūnus grandinėmis ,
19149009	vykdydami teismo sprendimą . Tai garbė Dievo tautai ! Šlovinkite VIEŠPATĮ ! Šlovinkite Viešpatį !
19150001	Šlovinkite VIEŠPATĮ ! Šlovinkite VIEŠPATĮ jo Šventykloje , šlovinkite jį dangaus skliauto galybėje !
19150002	Šlovinkite jį už jo didžius darbus , šlovinkite jį dėl jo iškilios didybės !
19150003	Šlovinkite jį ragų gaudesiu , šlovinkite jį arfa ir lyra !
19150004	Šlovinkite jį būgnelio žvangučiais ir šokiu , šlovinkite jį stygomis ir trimitais !
19150005	Šlovinkite jį skambiais cimbolais , šlovinkite jį žvangančiais cimbolais !
19150006	Visi , kas gyvas , šlovinkite VIEŠPATĮ !
20001001	Saliamono , Dovydo sūnaus , Izraelio karaliaus , patarlės , surašytos ,
20001002	kad žmonės brangintų išmintį ir pamokymą , suvoktų prasmingus posakius ,
20001003	pratintųsi išmintingai elgtis būdami teisūs , teisingi ir dori ,
20001004	kad neišmanėliai būtų pamokyti sumanumo , o jauni žmonės — žinojimo ir apdairumo .
20001005	Išmintingas žmogus , jų klausydamasis , mokysis , o protingas žmogus įgis gebėjimo ,
20001006	supras patarles ir palyginimus , išminčių posakius ir mįsles .
20001007	Pagarbi VIEŠPATIES baimė — pažinimo pradžia , bet kvailieji niekina išmintį ir pamokymą .
20001008	Mano vaike , klausyk savo tėvo pamokymo ir neatmesk savo motinos mokymo .
20001009	Jie bus grakštus vainikas tavo galvai , karoliai tavo kaklui .
20001010	Mano vaike , jei tave nusidėjėliai viliotų , neklausyk .
20001011	Jei sakytų : „ Eikš su mumis , surenkime kruvinas pasalas , paspęskime spąstus nekaltiems !
20001012	Prarykime juos gyvus , kaip daro Šeolas , žydint gyvenimui , tarsi žengiančius į kapą .
20001013	Rasime visokių brangių daiktų , prisikrausime savo namus grobio .
20001014	Susiek savo likimą su mumis , ir visi turėsime vieną bendrą piniginę ! “ —
20001015	mano vaike , nesileisk į kelią su jais , nekelk kojos į jų takus ,
20001016	nes jų kojos bėga į pikta , skuba kraują pralieti .
20001017	Juk veltui tinklas tiesiamas , kai paukštis tai mato .
20001018	Tačiau jie rengia kruvinas pasalas sau , spendžia spąstus savo gyvasčiai !
20001019	Toks likimas visų , pasigviešusių neteisingos naudos ; ji atima gyvastį žmogaus , kuris jos įgyja .
20001020	Išmintis garsiai šaukia gatvėje , kelia balsą aikštėse .
20001021	Prie judriausių gatvės kampų ji šaukia , prie vartų ir mieste kalba :
20001022	„ Kiek ilgai , neišmanėliai , mėgsite nemokšiškumą ? Kiek ilgai šaipūnai mėgausis šaipydamiesi , o kvailieji nekęs išmanymo ?
20001023	Būkite atidūs mano įspėjimui ! Štai išliesiu jums savo dvasią ir atskleisiu jums savo žodžius .
20001024	Kadangi jūs mane atmetėte , kai šaukiau , nekreipėte dėmesio , kai tiesiau ranką ,
20001025	kadangi paniekinote bet kokį mano patarimą , nepaisėte jokio mano įspėjimo ,
20001026	aš savo ruožtu juoksiuosi , kai ištiks jus nelaimė , tyčiosiuosi , kai užklups jus baimė .
20001027	Kai baimė užklups jus kaip audra , ir nelaimė ištiks kaip viesulas ,
20001028	jie šauksis manęs , bet aš neatsakysiu , jie uoliai manęs ieškos , bet nesuras .
20001029	Kadangi jie nekentė pažinimo ir neįgijo pagarbios VIEŠPATIES baimės ,
20001030	nenorėjo jokio mano patarimo ir nekentė mano įspėjimų ,
20001031	valgys savo kelio vaisius ir bus savo kėslų pasotinti .
20001032	Juk užgaidos pražudo neišmanėlius , ir pasitenkinimas savimi sunaikina kvailius .
20001033	O manęs klausantieji gyvens saugiai , jų nevargins nelaimės baimė “ .
20002001	Mano vaike , jei priimsi mano žodžius ir branginsi širdyje mano įsakymus ,
20002002	jei palenksi ausį klausytis išminties ir atversi širdį norėdamas suprasti ,
20002003	jei iš tikrųjų šauksiesi įžvalgumo ir pakelsi balsą norėdamas suprasti ,
20002004	jei sieksi supratimo , kaip žmonės ieško sidabro , ir ieškosi jo tarsi paslėptų turtų ,
20002005	tai suprasi pagarbią VIEŠPATIES baimę ir sužinosi , ką reiškia pažinti Dievą .
20002006	Juk VIEŠPATS duoda išminties , iš jo lūpų ateina pažinimas ir supratimas .
20002007	Jis turi parengęs sveikos išminties doriesiems , jis yra skydas tiems , kurie elgiasi be priekaišto ,
20002008	jis saugo teisingumo takus ir gina savo ištikimųjų kelią .
20002009	Tada suprasi , kas teisu ir kas teisinga , kiekvieną gerą taką ir kas dora ,
20002010	nes išmintis ateis į tavo širdį , ir pažinimas džiugins tave .
20002011	Apdairumas tave auklės , o supratimas gins .
20002012	Jis gelbės tave nuo nedorų žmonių kelio , nuo klastingai kalbančiųjų ,
20002013	kurie palieka dorumo kelią ir eina tamsybėmis ,
20002014	kurie džiūgauja darydami pikta ir gėrisi pikta darančių nedorų žmonių klasta ,
20002015	kurių takai iškrypę ir gyvenimo būdas suktas .
20002016	Būsi išgelbėtas ir nuo palaidūnės , nuo viliojimo svetimautojos ,
20002017	kuri pameta savo jaunystės draugą ir užmiršta savo šventąją sandorą .
20002018	Iš tikrųjų jos namai ant mirties šlaito , o jos takai veda į šešėlių buveinę .
20002019	Kas pas ją įeina , nebegali nei sugrįžti , nei gyvenimo takų pasiekti .
20002020	Tad eik gerųjų keliu ir laikykis teisių žmonių takų .
20002021	Juk dorieji gyvens žemėje , o klastingieji bus iš jos išrauti .
20002022	
20003001	Mano vaike , neužmiršk mano mokymo , ir tebrangina tavo širdis mano įsakymus ,
20003002	nes jie tau suteiks daug dienų bei gyvenimo metų ir gerovės .
20003003	Nuolat su tavimi tebūna gerumas ir ištikimybė ; užsirišk juos sau ant kaklo , įsirašyk savo širdies plokštėje .
20003004	Taip rasi malonę ir gerą vardą Dievo ir žmonių akyse .
20003005	Visa širdimi pasitikėk VIEŠPAČIU ir nesiremk vien savo įžvalga .
20003006	Pripažink jį visur , kad ir ką darytum , ir jis ištiesins tavo kelius .
20003007	Nebūk išmintingas tik savo paties akyse ; pagarbiai bijok VIEŠPATIES ir venk pikta .
20003008	Tai teiks sveikatą tavo kūnui ir atgaivą tavo kaulams .
20003009	Gerbk VIEŠPATĮ viskuo , ką turi , visomis savo derliaus pirmienomis ;
20003010	ir tavo svirnai bus pilni grūdų , o šviežias vynas liesis per statinių kraštus .
20003011	Mano vaike , neatmesk VIEŠPATIES drausmės , nesipiktink , kai jis tave sudraudžia ,
20003012	nes ką myli , tą VIEŠPATS sudraudžia kaip tėvas mylimą sūnų .
20003013	Laimingas žmogus , kuris išmintį randa , kuris supratimo įgyja !
20003014	Juk jos nauda didesnė už naudą sidabro , ir jos atlygis didesnis už atlygį auksu .
20003015	Ji brangesnė už brangakmenius , visi tavo turtai negali jai prilygti .
20003016	Ilgas gyvenimas — jos dešinėje , kairėje — turtai ir garbė .
20003017	Jos keliai malonūs , o visi takai ramūs .
20003018	Ji — gyvybės medis ją suvokiantiems ; laimingas , kas jos laikosi .
20003019	Išmintimi VIEŠPATS padėjo žemės pamatus , supratimu padarė dangų .
20003020	Jo pažinimu prasiveržė vandenų gelmės , ir debesys lašina rasą .
20003021	Mano vaike , tų dalykų neišleisk iš akių , laikykis sveikos išminties ir apdairumo .
20003022	Jie bus tavo dvasios gyvenimas ir papuošalas tau ant kaklo .
20003023	Tuomet saugiai eisi savo keliu , ir tavo koja niekada nesuklups .
20003024	Kai gulsiesi miego , nereikės bijoti , kai ilsėsiesi , miegas tau bus saldus .
20003025	Nebijok ūmaus siaubo nei nelaimės , kuri užklumpa nedorėlius ,
20003026	nes VIEŠPATS bus tavo pasitikėjimas ir apsaugos tavo koją nuo spąstų .
20003027	Neatsisakyk padėti žmogui , kuriam reikia pagalbos , kai turi jėgų tai padaryti .
20003028	Nesakyk savo artimui : „ Ateik vėliau “ , — arba : „ Rytoj šitai gausi “ , — kai gali duoti tuojau .
20003029	Nesikėsink daryti žalos savo kaimynui , su pasitikėjimu gyvenančiam šalia tavęs .
20003030	Nesiginčyk su niekuo be reikalo , kai nebuvo tau žalos padaryta .
20003031	Nepavydėk smurtą mėgstančiam žmogui , nesek nė vienu jo keliu .
20003032	Juk suktu žmogumi VIEŠPATS bjaurisi , o dorieji yra VIEŠPATIES draugėje .
20003033	Nedorėlio namus VIEŠPATS prakeikia , o teisiojo buveinę laimina .
20003034	Jis šaiposi iš pašaipūnų , o romiesiems rodo malonę .
20003035	Išmintingieji paveldės garbę , o atkaklūs kvailiai — gėdą .
20004001	Vaikai , klausykitės tėvo pamokymo , būkite atidūs , kad suprastumėte ,
20004002	nes duodu jums gerą patarimą : neužmeskite mano mokymo .
20004003	Kadaise buvau geras tėvo sūnus , gležnas , motinos numylėtinis .
20004004	Tėvas mane mokė ir sakė : „ Tebrangina tavo širdis , ką aš sakau ; laikykis mano įsakymų , ir gyvensi .
20004005	Įgyk išminties , įgyk supratimo ! Neužmiršk ir nenukrypk nuo mano žodžių .
20004006	Nepalik jos , ir ji tave palaikys , mylėk ją , ir ji tave saugos .
20004007	Štai išminties pradžia : įgyk išminties , įgyk supratimo , nors tai kainuotų visa , ką turi .
20004008	Brangink ją , ir ji tave išaukštins ; ji tave pagerbs , jei tu ją apkabinsi .
20004009	Tau ant galvos ji uždės grakštų vainiką , apvainikuos garbinga karūna “ .
20004010	Mano vaike , klausykis ir imk į širdį mano žodžius , kad ilgai gyventum .
20004011	Mokau tave išminties kelio , vedu tave dorais takais ,
20004012	kur nereikės tau žingsnių lėtinti , ir , net jei bėgtum , nesuklupsi .
20004013	Laikykis mano pamokymo , neužmiršk jo , brangink jį , nes tai tavo gyvybė .
20004014	Nekelk kojos ant nedorų žmonių tako , neik nedorėlių keliu .
20004015	Venk jo ! Neženk juo , sukis nuo jo , eik savo keliu .
20004016	Jie užmigti negali , ką pikta nepadarę , jie neužmiega , jei nėra kam kojos pakišę .
20004017	Nedorumas — jų valgoma duona , smurtas — jų geriamas vynas .
20004018	O teisiųjų takas — tarsi aušros šviesa , vis labiau švintanti iki skaisčios dienos .
20004019	Nedorų žmonių kelias — visiškai tamsus ; jie nežino , ant ko suklumpa .
20004020	Mano vaike , klausyk mano žodžių , palenk ausį mano posakiams .
20004021	Neišleisk jų iš akių , laikyk giliai savo širdyje .
20004022	Juk juos turintiems jie yra gyvenimas ir jų kūno sveikata .
20004023	Atsidėjęs saugok savo širdį , nes iš jos teka gyvenimo šaltiniai .
20004024	Venk kalbėti apgaulingai , mesk į šalį suktas kalbas .
20004025	Tavo akys težiūri į priekį , tiesus tebūna tavo žvilgsnis .
20004026	Žiūrėk , kur eini , ir visi tavo keliai bus tikri .
20004027	Nesuk nei į dešinę , nei į kairę ; nukreipk savo koją nuo pikta .
20005001	Mano vaike , klausyk mano išminties , palenk savo ausį mano supratimui ,
20005002	kad brangintumei apdairumą , ir tavo lūpos saugotų išmanymą .
20005003	Juk palaidūnės lūpos laša medumi , o jos burna slidesnė už aliejų .
20005004	Bet iš tikrųjų ji karti kaip metėlė , aštri kaip dviašmenis kalavijas .
20005005	Jos kojos žengia į mirtį , jos žingsniai veda į Šeolą .
20005006	Į gyvenimo taką ji nekreipia dėmesio , jos keliai kreivi , ir ji to nežino .
20005007	Tad , vaikai , klausykitės manęs ir nenuklyskite nuo mano žodžių .
20005008	Laikykis kuo toliau nuo jos , neik arti jos namų durų ,
20005009	kad neatiduotumei savo garbės kitiems , o savo metų — negailestingajam ,
20005010	kad svetimieji nesurytų tavo turto , o tavo triūsas neitų į svetimus namus ,
20005011	kad gyvenimo gale neapverktum likimo , kai būsi sunaikinęs savo jėgas bei kūną ,
20005012	ir nesakytum : „ O , kaip priešinausi pamokomas , kaip mano širdis nekentė perspėjimų !
20005013	Nei savo auklėtojų balso klausiau , nei lenkiau ausį savo mokytojams ,
20005014	tad esu arti visiškos žūties viešame bendrijos sambūryje “ .
20005015	Gerk vandenį iš savo talpyklos , šviežią vandenį iš savo šaltinio .
20005016	Nejau tavo šaltiniai turėtų lietis laukan , o vandens srovės — į gatves ?
20005017	Tebūna jie tau vienam , o ne dalyboms su svetimaisiais .
20005018	Tebūna palaimintas tavo šaltinis ; džiaukis savo jaunystės žmona ,
20005019	žavia gazele , grakščia stirnaite ! Jos krūtys tedžiugina tave visada , būk nuolat apsvaigęs jos meile .
20005020	Kam gi turėtumei alpti dėl palaidūnės , mano vaike , ir glamonėti svetimautojos krūtinę ?
20005021	Juk kur eina žmonės , VIEŠPATS aiškiai mato ; jis stebi visus jų kelius .
20005022	Nedorą žmogų pasivys jo kaltės , jis bus pagautas savo nuodėmės pinklėmis .
20005023	Jis turės mirti nesudraustas , jis pražus per savo didelį kvailumą .
20006001	Mano vaike , jei laidavai savo kaimynui , jei kitam už jį padavei ranką ,
20006002	esi susisaistęs savo lūpų pareiškimu , esi įkliuvęs per savo ištartą žodį ,
20006003	daryk ką nors , mano vaike , ir išsinarpliok , nes esi patekęs į savo kaimyno rankas : eik keliais ir maldauk savo kaimyno .
20006004	Neužmik ir neužmerk akių ,
20006005	kol neišsigelbėsi kaip gazelė nuo medžiotojo , kaip paukštis nuo gaudytojo .
20006006	Nueik pas skruzdėlę , dykaduoni , patyrinėk jos kelius ir pasimokyk išminties .
20006007	Neturėdama jokio vado , pareigūno ar valdovo ,
20006008	ji pripildo savo sandėlius vasarą ir surenka peną per pjūtį .
20006009	Kiek ilgai tu drybsosi , dykaduoni ? Kada kelsiesi iš miego ?
20006010	„ Truputį pamiegoti , truputį pasnausti , truputį rankas sudėjus pailsėti “ , —
20006011	ir skurdas užklups tave kaip plėšikas , o nepriteklius — kaip ginkluotas karys .
20006012	Suktas ir nedoras žmogus gyvena apgaulingai kalbėdamas ,
20006013	jis merkia akimi , nenustovi vietoje , rodo ženklus pirštais ,
20006014	klastinga širdimi rengia pikta nuolat sėdamas vaidus .
20006015	Žūtis tokį žmogų ištiks staiga , akimirksniu , be vilties atsitiesti .
20006016	Šešių dalykų VIEŠPATS nekenčia , o septyni jam kelia pasibjaurėjimą :
20006017	išpuikusios akys , melagingas liežuvis , nekaltą kraują liejančios rankos ,
20006018	nedoras pinkles rezganti širdis , pikta daryti skubančios kojos ,
20006019	neteisingai liudijantis melagingas liudytojas ir šeimoje vaidus sėjantis žmogus .
20006020	Mano vaike , laikykis savo tėvo įsakymo ir neatmesk savo motinos mokymo .
20006021	Laikyk juos pasirišęs prie širdies , pasikabink ant kaklo .
20006022	Kad ir ką darysi , jie tau padės ; kai gulsiesi miego , jie tave saugos , kai atsibusi , su tavimi bendraus .
20006023	Juk įsakymas yra žiburys , mokymas — šviesa , o drausmės pamokymai — gyvenimo kelias ;
20006024	jie apsaugos tave nuo palaidos moters , nuo svetimautojos vilionių .
20006025	Negeisk jos grožio savo širdyje , nesileisk užburiamas jos žvilgsnių ,
20006026	nes kekšei atlyginti užtenka duonos kepalo , o svetima žmona yra spąstai žmogaus gyvasčiai .
20006027	Argi gali žmogus užsikurti ugnį sterblėje , nesudegindamas savo drabužių ?
20006028	Argi gali jis vaikščioti žarijomis , nenusvildamas kojų ?
20006029	Taip nutinka žmogui , kuris miega su savo kaimyno žmona ; kas ją paliečia , tas neliks nenubaustas .
20006030	Žmonės neniekina vagies , kuris būdamas alkanas vagia , kad numalšintų alkį .
20006031	Tačiau pagautas jis turi atmokėti septyneriopai ir atiduoti visą savo namų turtą .
20006032	Bet žmogus , kuris svetimauja , sveiko proto neturi ; tai darydamas , jis žudo patį save .
20006033	Jis susilauks antausių ir nemalonės , niekada nebus ištrinta jo gėda ,
20006034	nes pavyduliavimas sukelia vyro įtūžį , ir keršto pagautas jis nesivaldo .
20006035	Išpirkos jis nepriims , o kyšio , net didžiausio , atsisakys .
20007001	Mano vaike , laikykis mano žodžių ir brangink mano įsakymus .
20007002	Laikykis mano įsakymų , kad rastumei gyvenimą ; saugok mano mokymą , lyg jis būtų tavo akies vyzdys .
20007003	Užsirišk juos sau ant pirštų , įsirašyk savo širdies plokštėje .
20007004	Sakyk Išminčiai : „ Tu mano sesuo “ , — vadink supratimą artimu draugu ,
20007005	kad apsaugotų tave nuo palaidūnės , nuo svetimautojos vilionių .
20007006	Prie savo namų lango žvalgiausi pro pinučius
20007007	ir pamačiau tarp neišmanėlių bernioką be sveikos nuovokos .
20007008	Jis ėjo gatve netoli kampo , žengdamas keliu jos namų link
20007009	prieblandoje , dienai blėstant , sutemose , nakčiai temstant .
20007010	Žiūriu , moteris eina jo link , išsipuošusi kaip kekšė , suktos širdies .
20007011	Ji veržli ir įžūli , jos kojos namie nenustovi .
20007012	Tai gatvėje , tai aikštėse ir prie kiekvieno gatvės kampo ji tyko .
20007013	Pastvėrusi bučiuoja jį ir akiplėšiškai sako jam :
20007014	„ Turėjau atnašauti bendravimo auką . Šiandien įvykdžiau savo įžadus ,
20007015	todėl išėjau tavęs pasitikti , ieškoti tavęs ir suradau !
20007016	Išpuošiau savo guolį užvalkalais , spalvotomis Egipto lino lovatiesėmis ;
20007017	iškvėpinau savo lovą mira , alaviju ir cinamonu .
20007018	Eime ir skęskime meilėje iki ryto , mėgaukimės glamonėmis .
20007019	Juk mano vyro nėra namie , jis išvykęs į tolimą kelionę .
20007020	Jis pasiėmė maišelį pinigų ir ligi pilnaties negrįš namo “ .
20007021	Daugybe vilionių jį paveikia , viliojančia šneka įtikina .
20007022	Tučtuojau jis seka paskui ją , eina kaip veršis , vedamas skersti , šuoliuoja kaip elnias spąstų link ,
20007023	kol strėlė neperveria jam vidurių . Jis tarsi paukštis , skubantis į kilpą ir nežinantis , kad tai kainuos jam gyvastį .
20007024	Tad , vaikai , klausykitės manęs ir dėkitės į širdį mano žodžius .
20007025	Neleiskite savo širdžiai sukti jos keliais , nenuklyskite į jos takus ,
20007026	nes ji pražudė daugelį , jos aukos gausios .
20007027	Jos namai — kelias į Šeolą , vedantis žemyn į mirties kambarius .
20008001	Argi nešaukia Išmintis , ar nekelia balso supratimas ?
20008002	Ant kalvų palei kelią ir kryžkelėse ji atsistoja ;
20008003	priešais miesto vartus , prie įėjimo , ji šaukia :
20008004	„ Žmonės , jus aš šaukiu , kreipiuosi į visą žmoniją !
20008005	Neišmanėliai , mokykitės apdairumo , bukapročiai , imkitės proto .
20008006	Klausykitės , nes kalbėsiu apie kilnius dalykus , iš mano lūpų ateis , kas teisinga ,
20008007	mano burna tars tiesą , nes nedorumas pasibjaurėtinas mano lūpoms .
20008008	Visi žodžiai iš mano lūpų yra teisūs ; juose nėra nieko sukto ar iškraipyto .
20008009	Visi jie aiškūs žmogui , kuris supranta , jie teisingi išprususiam žmogui .
20008010	Priimkite mano pamokymą , užuot ėmę sidabrą , ir pažinimą , užuot ėmę gryną auksą .
20008011	Juk išmintis vertingesnė už brangakmenius , ir jokie turtai negali su ja lygintis .
20008012	Aš , Išmintis , gyvenu kartu su protingumu ir įgyju sveiko proto išmanymą .
20008013	Pagarbiai bijoti VIEŠPATIES reiškia nekęsti to , kas pikta . Puikybės , įžūlumo , blogo elgesio ir suktos kalbos aš nekenčiu .
20008014	Turiu gerų patarimų ir sveikos nuovokos , turiu supratimo ir jėgų .
20008015	Per mane viešpatauja karaliai ir valdovai leidžia teisius įstatymus .
20008016	Per mane didžiūnai valdo ir kilmingieji yra teisūs valdytojai .
20008017	Aš myliu mane mylinčius , o manęs stropiai ieškantys mane suranda .
20008018	Aš turiu turtų ir garbę , išliekantį lobį ir gerovę .
20008019	Mano vaisius geresnis už auksą , net už gryniausią , o pelnas , kurį duodu , vertesnis už geriausią sidabrą .
20008020	Aš einu teisumo keliu , teisingumo takais ,
20008021	suteikdama turtų mane mylintiems ir pripildydama jų iždus .
20008022	VIEŠPATS sukūrė mane savo kelių pradžioje , kaip pirmą savo ankstesnių darbų .
20008023	Prieš amžius buvau patepta , pačioje pradžioje , prieš žemės pradžią .
20008024	Kai dar nebuvo gelmių , aš buvau pagimdyta , kai dar nebuvo tekančių šaltinių .
20008025	Prieš padedant kalnų pamatus , prieš kalvas aš gimiau .
20008026	Žemės ir laukų jis dar nebuvo padaręs nei pirmųjų molio grumstų .
20008027	Aš ten buvau , kai jis dėjo dangaus skliautą į vietą , kai nubrėžė ratą ant bedugnės paviršiaus ,
20008028	kai tvirtino aukštai dangaus skliautą , kai įrengė bedugnės šaltinius ,
20008029	kai paskyrė jūrai ribas , kad jos vandenys niekada neperžengtų jo įsakymo , kai nustatė žemės pamatus .
20008030	Tuomet aš buvau jo talkininkė , kasdienis jo džiaugsmas , visada džiūgaudama jo akivaizdoje ,
20008031	džiūgaudama jo gyvenamame pasaulyje , rasdama džiaugsmo žmonijoje .
20008032	Tad dabar , mano vaikai , paklausykite manęs . Laimingi , kurie laikosi mano kelių !
20008033	Klausykitės pamokymo , būkite išmintingi ir neatmeskite jo !
20008034	Laimingas žmogus , kuris manęs klauso ateidamas kasdien anksti prie mano vartų , budėdamas prie mano durų .
20008035	Juk kas randa mane , tas randa gyvenimą ir gauna malonę iš VIEŠPATIES .
20008036	Bet kas prasilenkia su manimi , tas daro sau žalą . Visi , kurie manęs nekenčia , myli mirtį “ .
20009001	Išmintis pasistatė namus , ji išsikirto septynis stulpus .
20009002	Ji surengė vaišes , išpilstė vyną ir net padengė stalą .
20009003	Ji išsiuntė savo tarnaites paskelbti miesto aukštumose :
20009004	„ Teateina čionai neišmanėliai ! “ Neturintiems sveikos nuovokos ji sako :
20009005	„ Ateikite ir valgykite mano duonos , gerkite vyno , kurio įpyliau .
20009006	Atsisakykite nesubrendimo , kad gyventumėte ir eitumėte suvokimo keliu .
20009007	Kas sudraudžia pašaipūną , tas būna išplūstamas , kas išbara nedorą žmogų , tas nukenčia .
20009008	Nebark pašaipūno , nes jis tavęs nekęs ; pabark išmintingą žmogų , ir jis tave mylės .
20009009	Šviesk išmintingą žmogų , kad taptų išmintingesnis , mokyk teisųjį , kad daugiau išmoktų .
20009010	Pagarbi VIEŠPATIES baimė — išminties pradžia , o Šventojo pažinimas — protas .
20009011	Taip , per mane tavo dienos bus padaugintos ir metų metai prie tavo gyvenimo pridėti .
20009012	Ar tu išmintingas ? Tu išmintingas savo naudai . Ar tu pašaipūnas ? Tu tik naštą neši “ .
20009013	Kvaila moteris nepastovi , ji nemokša ir nieko neišmano .
20009014	Ji sėdi savo namų tarpduryje ar ant krėslo miesto aukštumose ,
20009015	šaukdama praeivius , einančius tiesiai savo keliu :
20009016	„ Neišmanėliai , užsukite čionai ! “ Neturintiems sveikos nuovokos ji sako :
20009017	„ Vogtas vanduo saldus , o duona , valgoma vogčiomis , skani “ .
20009018	Bet kvailasis nežino , kad ten šešėliai , o jos svečiai jau Šeolo gelmėse .
20010001	Saliamono patarlės . Išmintingas vaikas neša tėvui džiaugsmą , o paikas vaikas — motinos skausmas .
20010002	Nedorai įgyti turtai neneša naudos , o teisumas gelbsti nuo mirties .
20010003	VIEŠPATS neleis teisiajam badauti , o nedorėliams neduos , ko trokšta .
20010004	Tingi ranka neša skurdą , o darbščiųjų rankos praturtina .
20010005	Vaikas , kuris vasarą pripildo aruodus , yra protingas , o vaikas , miegantis per pjūtį , neša gėdą .
20010006	Palaiminimai vainikuoja teisiojo galvą , o nedorėlių burnoje slypi smurtas .
20010007	Teisiojo vardas bus laiminamas , o nedorėlių vardas sutrūnys .
20010008	Išmintingos širdies žmogus rūpestingai laikysis įstatymų , o atvirai išbarantis skleidžia ramybę .
20010009	Kas elgiasi dorai , tas saugiai gyvena , o kas eina suktu keliu , tam baigsis blogai .
20010010	Kas pro pirštus žiūri į kaltę , tas padaro skausmo , o atvirai išbarantis skleidžia ramybę .
20010011	Teisiojo burna — gyvenimo versmė , o nedorėlių burnoje slypi smurtas .
20010012	Neapykanta sukelia vaidus , o meilė uždengia visas kaltes .
20010013	Protingo žmogaus lūpose randama išmintis , o bukapročio nugarai lieka tik lazda .
20010014	Išmintingieji brangina pažinimą , o kvailojo plepėjimas priartina pavojų .
20010015	Turtingojo turtai — jo tvirtovė , o skurdžiaus neturtas — jo pražūtis .
20010016	Teisiojo uždarbis veda į gyvenimą , o nedorėlio pelnas — į nuodėmę .
20010017	Kas paiso pamokymo , tas eina gyvenimo taku , o kas atmeta įspėjimą , tas paklysta .
20010018	Melagio lūpos slepia neapykantą , o kas skleidžia apkalbas , tas kvailys .
20010019	Kur daug kalbama , ten netrūksta kaltės , o protingo žmogaus kalba santūri .
20010020	Teisiojo liežuvis — geriausias sidabras , o nedorėlių širdis — nieko verta .
20010021	Teisiojo lūpos maitina daugelį , o kvailieji miršta neturėdami sveikos nuovokos .
20010022	VIEŠPATIES palaiminimas praturtina , ir triūsas negali jo padidinti .
20010023	Kaip pikto darymas pralinksmina kvailąjį , taip išmintis — supratingą žmogų .
20010024	Ko nedorėlis bijo , tas jį ir užklumpa , o ko teisieji ilgisi , tai ir bus jiems suteikta .
20010025	Audrai praėjus , nedorėlio nebelieka , o teisusis išlieka amžinai .
20010026	Ką actas daro dantims ir dūmai — akims , tą tingus žmogus — siunčiantiems jį su užduotimi .
20010027	Pagarbi Dievo baimė pailgina gyvenimą , o nedorėlių metai bus sutrumpinti .
20010028	Teisiųjų viltis jiems neša džiaugsmą , o nedorėlių lūkesčiai nueina niekais .
20010029	Dorajam VIEŠPATIES kelias yra tvirtovė , o piktadariams — pražūtis .
20010030	Teisusis niekada nesvyruos , o nedorėliai neišliks krašte .
20010031	Teisiojo burna teikia išmintį , o klastingas liežuvis bus išpjautas .
20010032	Teisiojo lūpos žino , kas gera , o nedorėlių burna — kas apgaulinga .
20011001	Neteisingos svarstyklės pasibjaurėtinos VIEŠPAČIUI , o sąžiningas svarstis jam teikia malonumą .
20011002	Puikybę lydi gėda , o pas kukliuosius ateina išmintis .
20011003	Dorųjų sąžiningumas juos veda , o klastingųjų suktumas juos pražudo .
20011004	Atpildo dieną turtai bus nenaudingi , o teisumas gelbės nuo mirties .
20011005	Doro žmogaus teisumas išlygina jo kelią , o nedorėlis pargriūva per savo nedorumą .
20011006	Sąžiningųjų teisumas juos gelbsti , o klastingieji įkliūna į savo pačių pinkles .
20011007	Nedoro žmogaus viltys pražūva su mirtimi , ir į turtus sudėta viltis nueina niekais .
20011008	Teisus žmogus ištraukiamas iš vargo , o nedorėlis užima jo vietą .
20011009	Bedievis savo lūpomis žudo kaimyną , o teisiuosius gelbsti sumanumas .
20011010	Miestas džiūgauja dėl teisiųjų sėkmės , o nedorėliams žuvus šaukiama iš džiaugsmo .
20011011	Dorųjų laiminimu miestas statomas , o nedorėlių lūpomis — griaunamas .
20011012	Kas niekina savo kaimyną , tam trūksta širdies , o protingas žmogus nutyli .
20011013	Liežuvautojas vaikštinėja išplepėdamas paslaptis , o patikimas žmogus apie jas neprasitaria .
20011014	Kur nėra kam vadovauti , tauta žūva ; saugumą laiduoja patarėjų gausumas .
20011015	Kas laiduoja už svetimą , daro sau skriaudą , o kas atsisako tai daryti , neturės rūpesčių .
20011016	Maloninga moteris pelno pagarbą , o aršieji įgyja turtų .
20011017	Žmogaus gerumas teikia gera jam pačiam , o negailestingas žmogus kenkia sau .
20011018	Nedoras žmogus užsidirba apgaulingą užmokestį , o sėjantys teisumą gauna tikrą atlyginimą .
20011019	Teisumas — gyvenimo ramstis , o pikta ieškojimas veda į mirtį .
20011020	VIEŠPATS bjaurisi suktos širdies žmogumi , o tie , kurių elgesys be priekaišto , jam patinka .
20011021	Būk tikras , kad nedoras žmogus neliks nenubaustas , o teisiųjų palikuonys išsigelbės .
20011022	Tarsi aukso žiedas , įvertas kiaulei į snukį , yra graži moteris , neturinti sveikos nuovokos .
20011023	Teisūs žmonės gali trokšti tik gera , o nedorėliai gali tikėtis tik pykčio .
20011024	Vieni dosniai dalija ir turtėja , o kiti šykštauja daryti , kas teisu , ir skursta .
20011025	Dosnus žmogus turtėja , o kas pagirdo kitus , tas pats bus pagirdytas .
20011026	Kas kaupia grūdų atsargas , tą žmonės keiks , o kas juos dalija , tas bus palaimintas .
20011027	Kas stengiasi daryti gera , tas užsitarnaus malonės , o kas ieško pikta , tą ištiks pikta .
20011028	Kas pasitiki savo turtais , tas nuvys , o teisieji vešės kaip lapija .
20011029	Kas kamuoja savo šeimyną , tas paveldi vėją , o kvailys yra išmintingųjų vergas .
20011030	Teisus elgesys — gyvybės medis , o smurtas atima žmonių gyvastį .
20011031	Jeigu teisus žmogus žemėje susilaukia atpildo , juo labiau susilauks nedorėlis ir nusidėjėlis !
20012001	Kas mielai priima pamokymą , tas mėgsta pažinimą , bet kas niekina pamokymą , tas tamsuolis .
20012002	Geras žmogus užsitarnauja VIEŠPATIES malonę , o pinklių spendėjas — pasmerkimą .
20012003	Nedorumas nesaugo žmogaus , o teisiųjų šaknys nebus išrautos .
20012004	Sumani žmona — savo vyro vainikas , o apsileidusi žmona — kaip kaulų puvimas .
20012005	Teisiųjų užmojai teisingi , nedorėlių užmačios klastingos .
20012006	Nedorėlių žodžiai — kruvinos pasalos , o doruosius išgelbsti jų kalba .
20012007	Parblokšk nedorėlius , ir nieko iš jų nelieka , o teisių žmonių namai stovi tvirtai .
20012008	Už protingumą žmogus laimi pagyrimą , o sukto proto žmogus susilaukia paniekos .
20012009	Geriau būti paprastu žmogumi , turinčiu darbą , negu išdidžiai laikytis ir neturėti maisto .
20012010	Teisus žmogus rūpinasi savo gyvuliais , o nedorų žmonių širdis žiauri .
20012011	Kas dirba savo žemę , tas turės duonos iki soties , o kas vaikosi vėjų , tas yra neprotingas .
20012012	Nedorų žmonių tvirtovė bus nugriauta , o teisiųjų šaknis išlieka .
20012013	Blogas žmogus per savo lūpas patenka į pinkles , o teisus žmogus išsilaisvina iš vargo .
20012014	Žmogus sotinasi gėrybėmis iš savo lūpų vaisių , ir gauna atlyginimą už savo rankų darbą .
20012015	Kvailo žmogaus kelias jam pačiam atrodo teisingas , o išmintingas žmogus klauso patarimo .
20012016	Kvailas žmogus tuojau parodo pyktį , o gudrus nutyli užgaulę .
20012017	Kas kalba tiesą , tas sąžiningai liudija , o melagingas liudytojas kalba apgaulingai .
20012018	Neapgalvoti žodžiai — kaip kalavijo smūgiai , o išmintingųjų liežuvis gydo .
20012019	Teisingos lūpos išlieka amžinai , o melagingas liežuvis — tik akimirką .
20012020	Širdyse tų , kurie rengia pikta , slypi apgaulė , o duodančių taikingą patarimą — džiaugsmas .
20012021	Teisaus žmogaus neištinka jokia žala , o nedorėliai būna priblokšti nelaimių .
20012022	Melagingos lūpos pasibjaurėtinos VIEŠPAČIUI , o kas ištikimai elgiasi , tas jam patinka .
20012023	Gudrus žmogus slepia savo išmanymą , o kvailojo širdis skelbia savo kvailumą .
20012024	Darbščioji ranka valdo , o tingiąją reikia versti dirbti .
20012025	Nerimas apsunkina žmogaus širdį , o geras žodis pralinksmina .
20012026	Teisusis duoda gerą patarimą savo artimui , o nedorėlių kelias klaidina .
20012027	Tingus žmogus niekada nekepa sumedžiotos mėsos , o darbštus žmogus turi brangių turtų .
20012028	Teisumo takas veda į gyvenimą ; žengiant jo taku nėra mirties .
20013001	Išmintingas vaikas brangina tėvo pamokymą , o pašaipūnas nesiklauso , kai būna baramas .
20013002	Iš savo žodžių vaisių žmogus valgo gerą valgį , o apgaulingas žmogus alksta darydamas niekšybes .
20013003	Kas saugo savo liežuvį , tas apsaugo savo gyvastį , o plepus žmogus prieina liepto galą .
20013004	Dykaduonis alksta ir nieko neturi , o darbštus žmogus vaišinsis prie turtingo stalo .
20013005	Teisus žmogus nekenčia melo , o nedoras melu ir gyvena .
20013006	Teisumas saugo žmogų , kuris eina doru keliu , o nuodėmė pražudo nedorėlį .
20013007	Vieni dedasi turtingais , bet nieko neturi , kiti dedasi vargšais , bet turi didelius turtus .
20013008	Turtingas žmogus turi turtų savo gyvasčiai išpirkti , o vargšas niekada negirdi grasinimo .
20013009	Teisiųjų šviesa džiūgauja , o nedorėlių žibintas gęsta .
20013010	Kvailas žmogus įžūlumu sėja vaidus , o išmintis atitenka priimantiems patarimą .
20013011	Iš karto įgyti turtai sunyks , o kas po truputį kaupia , tas juos didina .
20013012	Atidėta viltis susargdina širdį , o įgyvendintas troškimas yra gyvybės medis .
20013013	Kas paniekina žodį , tas užsitraukia pražūtį , o kas gerbia įsakymą , tam bus atlyginta .
20013014	Išminčiaus mokymas — gyvenimo šaltinis , įgalinantis išvengti mirtinų pinklių .
20013015	Sveika nuovoka laimi palankumą , o sukčių kelias veda į pražūtį .
20013016	Gudrus žmogus visur elgiasi protingai , o kvailas parodo savo kvailumą .
20013017	Nedoras pasiuntinys pridaro vargo , o patikimas atstovas atneša ramybę .
20013018	Neturtas ir gėda tam , kuris nepaiso pamokymo , o kas klauso įspėjimo , tas gerbiamas .
20013019	Įgyvendintas troškimas malonus širdžiai ; kvailieji bjaurisi nusigręžimu nuo pikta .
20013020	Bendrauk su išmintingu ir tapsi išmintingas , o kvailųjų bičiulis pateks į bėdą .
20013021	Nusidėjėliams iš paskos seka nelaimė , o teisiuosius pasiveja gerovė .
20013022	Geras žmogus palieka paveldą savo vaikaičiams , o nusidėjėlio turtas skiriamas teisiajam .
20013023	Bylinėjimasis suryja įdirbtą vargšo lauką , ir neteisybė nušluoja jo buveinę .
20013024	Kas gailisi rykštės , tas nekenčia savo vaiko , o kas jį myli , tas pataiso rykšte .
20013025	Teisusis valgo sočiai iki valios , o nedorėlių pilvas tuščias .
20014001	Išmintinga moteris statosi namus , o kvaila savuosius nugriauna savo rankomis .
20014002	Kas dorai elgiasi , tas garbina VIEŠPATĮ , o kas eina suktais keliais , tas jį niekina .
20014003	Kvailojo burnoje — lazda jo nugarai , o teisaus žmogaus lūpos jį apsaugo .
20014004	Kur nėra jaučių , ten tuščios ėdžios ; gausi pjūtis ten , kur stiprus jautis .
20014005	Sąžiningas liudytojas nemeluoja , o melagingas alsuoja melais .
20014006	Pašaipūnas mėgina būti sumanus , bet negali , o žmogus , kuris suvokia , lengvai įgyja išmanymo .
20014007	Laikykis atokiai nuo kvailo žmogaus , nes iš jo neišmoksi išmintingai kalbėti .
20014008	Gudraus žmogaus išmintis padeda jam protingai elgtis , o bukapročio kvailumas klaidina jį .
20014009	Kvailiai tyčiojasi iš aukos už nuodėmę , o dori žmonės patiria Dievo malonę .
20014010	Vien širdis pažįsta savo kartumą , ir joks pašalietis negali dalytis jos džiaugsmu .
20014011	Nedorėlių namai sunaikinami , o teisiųjų palapinė klesti .
20014012	Žmogui jo kelias gali atrodyti teisingas , bet galų gale jis nuveda į mirtį .
20014013	Net kai žmogus juokiasi , jam gali skaudėti širdį , o džiaugsmas gali baigtis širdgėla .
20014014	Suktos širdies žmogus gauna , ką užsitarnauja savo elgesiu , o dosnus žmogus pjauna savo gerus darbus .
20014015	Neišmanėlis tiki viskuo , ką girdi , o gudrus žmogus apsvarsto savo žingsnius .
20014016	Išmintingas žmogus būna atsargus ir vengia pikta , o kvailas negali susilaikyti ir būna neatsargus .
20014017	Kas ūmus , tas kvailai pasielgia , o sukčius nekenčiamas .
20014018	Neišmanėlių papuošalas — kvailumas , o gudrieji apsivainikuoja išmanymu .
20014019	Blogi žmonės turi nusilenkti geriesiems , o nedorėliai — prie teisiųjų vartų .
20014020	Beturčio nemėgsta nė jo artimieji , o turtuolis turi daug bičiulių .
20014021	Kas niekina savo artimą , tas nusideda , o gera darantis vargšui būna laiminamas .
20014022	Argi neklysta darantys pikta ? Gerumo ir ištikimybės įgyja darantys gera .
20014023	Kiekvienas triūsas duoda naudos , vien plepėjimas veda į skurdą .
20014024	Išmintingųjų vainikas — jų sumanumas , o kvailųjų — kvailumas .
20014025	Teisingas liudytojas išgelbsti gyvastį , o kas liudija melus , tas skleidžia apgaulę .
20014026	Pagarbi VIEŠPATIES baimė yra tvirtovė , jo vaikų prieglauda .
20014027	Pagarbi VIEŠPATIES baimė — gyvenimo šaltinis , kad žmogus galėtų išvengti mirtinų pinklių .
20014028	Karaliaus didybė — gausi tauta , o valdovas be tautos — niekas .
20014029	Kas negreit supyksta , tas turi daug supratimo , o kas ūmaus būdo , tas aukština kvailumą .
20014030	Ramus protas teikia kūnui gyvastį , o pavydas pūdo kaulus .
20014031	Kas skriaudžia vargšą , tas įžeidžia jo Kūrėją , o kas pasigaili beturčio , tas teikia jam garbę .
20014032	Nedoras žmogus pražūva per savo nedorumą , o teisusis saugus dėl savo dorumo .
20014033	Išmintis ilsisi protingo žmogaus širdyje , bet kvailiesiems ji nepažįstama .
20014034	Teisumas išaukština tautą , o nuodėmė pažemina .
20014035	Sumaniam tarnui suteikiama karaliaus malonė , o niekam tikęs užsitraukia jo pyktį .
20015001	Švelnus atsakymas nuramina pyktį , o šiurkštus žodis sukelia įniršį .
20015002	Išmintingųjų liežuvis dalija išmanymą , o kvailųjų burna lieja kvailumą .
20015003	Dievo akys yra visur , jos stebi blogus ir gerus žmones .
20015004	Švelnus liežuvis — gyvybės medis , o suktas — beprotybės versmė .
20015005	Kvailasis niekina tėvo pamokymą , o kas kreipia dėmesio į pataisą , tas protingas .
20015006	Gero žmogaus namai pilni išteklių , o nedoro žmogaus uždarbis kupinas rūpesčių .
20015007	Teisiųjų lūpos sėja išmanymą , o kvailųjų širdis — netiesą .
20015008	Nedorėlių auka VIEŠPATS bjaurisi , o teisiųjų malda jam patinka .
20015009	Nedoro žmogaus elgesiu VIEŠPATS bjaurisi , o žmogų , kuris laikosi teisumo reikalavimų , myli .
20015010	Sunki bausmė laukia žmogaus , kuris atmeta kelią , o kas paniekina taisymą , tas miršta .
20015011	Šeolas ir Prapulties vieta atviri VIEŠPAČIUI , juo labiau — žmonių širdys !
20015012	Pašaipūnas nemėgsta būti taisomas , jis nesikreips į išmintinguosius .
20015013	Laiminga širdis pralinksmina veidą , o kenčianti palaužia dvasią .
20015014	Protingo žmogaus širdis ieško išmanymo , o kvailųjų burna minta kvailumu .
20015015	Visos vargšo dienos sunkios , o linksmaširdžio gyvenimas — visada šventė .
20015016	Geriau turėti mažai ir pagarbiai bijoti VIEŠPATIES , negu būti turtingam ir gyventi be ramybės .
20015017	Geriau daržovių pietūs su meile , negu riebi jautiena su neapykanta .
20015018	Karšto būdo žmogus sukelia vaidus , o kantrusis nuramina ginčus .
20015019	Tinginio kelias apaugęs erškėčiais , o darbštuolio takas — lygus vieškelis .
20015020	Išmintingas vaikas padaro savo tėvą laimingą , o kvailas žemina savo motiną .
20015021	Kvailai elgtis smagu tuščiagalviam žmogui , o protingasis eina tiesiu keliu .
20015022	Be pasitarimo niekais nueina užmojai , o pasitarus su daugeliu jie būna sėkmingi .
20015023	Žmogui malonu duoti deramą atsakymą , o kaip smagu girdėti tinkamą žodį !
20015024	Protingą žmogų gyvenimo takas veda aukštyn , nukreipdamas nuo Šeolo gelmių .
20015025	Išpuikėlių namus VIEŠPATS nugriauna , o našlės nuosavybės ribas sutvirtina .
20015026	Nedoro žmogaus mintimis VIEŠPATS bjaurisi , o padoriųjų žodžiai jam patinka .
20015027	Kas iš gobšumo ieško neteisėtos naudos , tas kenkia savo šeimai , o kas nepriima kyšių , tas ilgai gyvens .
20015028	Teisus žmogus apmąsto , kaip atsakyti , o nedorėlių lūpos išlieja pikta .
20015029	VIEŠPATS toli nuo nedorėlių , o teisiųjų maldas išklauso .
20015030	Linksmas žvilgsnis pradžiugina širdį , o gera žinia suteikia stiprumo kaulams .
20015031	Žmogus , kuris įdėmiai išklauso sveiko pamokymo , gyvens tarp išmintingųjų .
20015032	Kas nepaiso perspėjimo , tas savęs nekenčia , o kas klauso sveiko pamokymo , tas įgyja supratimo .
20015033	Pagarbi VIEŠPATIES baimė moko išminties : pirma — nusižeminimas , paskui — garbė .
20016001	Žmogus savo širdyje gali daug ką svarstyti , bet jo liežuvį valdo VIEŠPATS .
20016002	Visi žmogaus keliai jo paties akyse gali būti tyri , o VIEŠPATS pasveria širdį .
20016003	Pavesk savo darbą VIEŠPAČIUI , ir tavo užmojai bus sėkmingi .
20016004	VIEŠPATS visa padarė tikslingai , net nedorėlį — nelaimės dienai .
20016005	VIEŠPATS bjaurisi kiekviena širdies puikybe ; būk tikras , kad tai neliks nenubausta .
20016006	Gerumu ir ištikimybe atsilyginama už kaltę , o pagarbia VIEŠPATIES baime išvengiama pikta .
20016007	Kai VIEŠPATS patenkintas žmogaus elgesiu , jis sutaiko su juo net jo priešus .
20016008	Geriau turėti mažai , bet įgyta sąžiningai , negu didelių neteisėtų pajamų .
20016009	Žmogus širdyje sumano , ką jis darys , bet jo žingsnius valdo VIEŠPATS .
20016010	Karaliaus lūpose — nenuginčijama tiesa ; jo burna nenusideda kai sprendžia .
20016011	Tikros svarstyklės ir svarstyklių lėkštės — VIEŠPATIES , ir visi svarsčiai maišelyje priklauso jam .
20016012	Karaliai bjaurisi nusikaltimais , nes sostas tvirtėja teisumu .
20016013	Sąžiningos lūpos malonios karaliui ; žmogų , kuris sako tiesą , jis myli .
20016014	Karaliaus pyktis — tarsi mirties pasiuntinys , o išmintingas žmogus gali jį numalšinti .
20016015	Karaliaus šypsena reiškia gyvenimą , o jo malonė — tarsi lietaus debesis pavasarį .
20016016	Nepalyginti geriau įgyti išminties negu aukso ! Verčiau rinktis įsigyti įžvalgos negu gauti sidabro .
20016017	Dorų žmonių kelias vengia pikta ; kas atsargiai žengia savo keliu , tas išsaugo gyvastį .
20016018	Puikybė apima prieš žūtį , įžūlumas — prieš nesėkmę .
20016019	Geriau būti kukliam tarp vargšų negu dalytis grobiu su išdidžiais žmonėmis .
20016020	Kas supranta dalyką , kurio mokosi , tas puikiai gyvens , o kas pasitiki VIEŠPAČIU , tas bus laimingas .
20016021	Kas išmintingos širdies , tas laikomas protingu žmogumi , o patraukli kalba — papildomas laimėjimas .
20016022	Išmintis ją turinčiam yra gyvenimo šaltinis , o kvailieji išmoksta gyventi tik kvailumu .
20016023	Išmintingo žmogaus širdis teikia kalbai lakumo ir stiprina žodžių patrauklumą .
20016024	Taiklūs žodžiai — kaip medaus korys , saldus gomuriui ir sveikas kūnui .
20016025	Žmogui jo kelias gali atrodyti teisingas , bet galų gale jis nuveda į mirtį .
20016026	Triūsiančio noras triūsia už jį , nes jį verčia jo alkis .
20016027	Niekšas stengiasi padaryti žalos kitiems , o jo kalba — svilinanti ugnis .
20016028	Piktas žmogus sukelia vaidus , o liežuvautojas perskiria artimus draugus .
20016029	Piktos valios žmogus suvilioja savo kaimyną ir nuveda jį negeru keliu .
20016030	Kas merkia akį , tas tikriausiai slapta rengia niekšybę ; kas čiaupia lūpas , tas yra sugalvojęs pikta .
20016031	Žili plaukai — garbės vainikas , laimėtas doru gyvenimu .
20016032	Geriau būti kantriu žmogumi negu galiūnu ; suvaldyti save geriau negu užkariauti miestą .
20016033	Burtai metami į sterblę , bet nuosprendis priklauso nuo VIEŠPATIES .
20017001	Geriau sausa pluta su ramybe negu vaidingi namai , kupini vaišių .
20017002	Sumanus tarnas valdys nemokšą sūnų ir dalysis paveldu kaip vienas jo brolių .
20017003	Lydykla — sidabrui , krosnis — auksui , o širdį išbando VIEŠPATS .
20017004	Nedorėlis klauso nedorų lūpų , o melagis — pikto liežuvio .
20017005	Kas tyčiojasi iš vargšo , tas įžeidžia jo Kūrėją ; kas juokiasi iš nelaimės , tas neišvengs bausmės .
20017006	Senelių vainikas — vaikaičiai , o vaikų pasididžiavimas — jų tėvai .
20017007	Kilnūs žodžiai netinka kvailajam , juo labiau — melas kilmingajam !
20017008	Duodančiam kyšis atrodo kaip kerai : kur tik jis pasisuka , ten jam sekasi .
20017009	Kas atleidžia nuoskaudą , tas puoselėja draugystę , o kas vis primena ginčą , tas atstumia draugą .
20017010	Protingą žmogų papeikimo žodis paveikia labiau negu kvailį — šimtas smūgių .
20017011	Vien maištauti linkęs piktas žmogus ; jam bus atsiųstas negailestingas pasiuntinys .
20017012	Geriau susitikti jauniklių netekusią mešką negu susidurti su įsisiautėjusiu kvailiu .
20017013	Kas už gera atsilygina piktu , tas nelaimės iš savo namų niekada neišvarys .
20017014	Kivirčo pradžia — kaip užtvankos atidarymas ; todėl ginčą užgniaužk dar jam neprasidėjus .
20017015	Kas pateisina nedorėlį ir kas pasmerkia teisųjį , abu lygiai pasibjaurėtini VIEŠPAČIUI .
20017016	Kokia nauda iš pinigų išminčiai pirkti kvailo žmogaus rankoje , jei jis neturi proto ?
20017017	Bičiulis visada bičiulis , bet brolis gimęs vargu dalytis .
20017018	Neprotingai elgiasi , kas daužia rankas laiduodamas savo kaimynui .
20017019	Žmogus , mėgstantis nusikaltimą , mėgsta kivirčus ; kas namuose stato aukštą slenkstį , tas užsitraukia nelaimę .
20017020	Suktos širdies žmogui nesiseka , o melagingai kalbantis įpuola į bėdą .
20017021	Kas pagimdo kvailį , tas turi vargo ; avigalvio tėvui nėra džiaugsmo .
20017022	Linksma širdis — geras vaistas , o niūri dvasia džiovina kaulus .
20017023	Nedoras žmogus traukia kyšį iš sterblės , norėdamas iškreipti teisingumo taką .
20017024	Protingas žmogus žiūri į išmintį , o kvailio akys žvalgosi po žemės pakraščius .
20017025	Kvailas vaikas — apmaudas tėvui ir širdgėla jo gimdytojai .
20017026	Uždėti baudą nekaltam žmogui tikrai neteisinga kaip ir nuplakti kilmingą žmogų už jo dorumą .
20017027	Kas taupios kalbos , tas tikrai išmintingas , o sveiko proto žmogus būna santūrus .
20017028	Net kvailys laikomas išmintingu , kai tyli , ir protingu , kai laiku užčiaupia lūpas .
20018001	Uždaras žmogus rūpinasi tik savo įnoriais ir niekina kiekvieną sveikos nuovokos žmogų .
20018002	Kvailas žmogus trokšta ne suprasti , o tik pareikšti savo nuomonę .
20018003	Atėjus nedorumui , ateina ir panieka , o su negarbe ir nemalonė .
20018004	Žodžiai iš žmogaus lūpų — gilus vanduo , o išminties šaltinis — tekanti srovė .
20018005	Negera būti šališkam nedoro žmogaus atžvilgiu ir teisme skriausti nekaltą žmogų .
20018006	Kvailio žodžiai veda į ginčą , o jo kalba šaukiasi nuplakimo .
20018007	Kvailio burna — jo pražūtis , o jo lūpos — spąstai jo gyvasčiai .
20018008	Liežuvautojo žodžiai — tarsi skanėstai ; jie pasiekia pačią vidurių gelmę .
20018009	Žmogus , kuris dirba atsipalaidavęs , yra tikras kenkėjo brolis .
20018010	VIEŠPATIES vardas — tvirtas bokštas ; teisusis gali pabėgti į jį ir būti saugus .
20018011	Turtuolio lobis — jo įtvirtintas miestas ; jo vaizduotėje tai tarsi aukšta siena .
20018012	Prieš žūtį žmogaus širdis puikuojasi , o prieš garbę eina nusižeminimas .
20018013	Duoti atsakymą žmogui jo neišklausius ir kvaila , ir užgaulu .
20018014	Gaji dvasia palaiko žmogų ligoje , o kai dvasia suserga , kas gali ją pagydyti ?
20018015	Protinga širdis įgyja išmanymo , ir išmintingųjų ausis jo budriai ieško .
20018016	Žmogaus dovana atidaro duris ir praskina kelią pas didžiūnus .
20018017	Kas pirmas kreipiasi į teismą , tas atrodo teisus , kol neateina ir nebūna apklaustas jo priešininkas .
20018018	Burtų metimas išsprendžia bylas ir nulemia ginčą tarp galingųjų .
20018019	Įžeistą brolį sunkiau laimėti negu stiprų miestą , o jo priešiškumas — kaip tvirtovės užkarda .
20018020	Žmogus sotinasi iš savo lūpų vaisių ; jis turi būti patenkintas savo lūpų derliumi .
20018021	Mirtis ir gyvenimas — liežuvio galioje , ir kas su juo sutaria , tas valgys jo vaisius .
20018022	Žmogus , kuris randa gerą žmoną , randa laimę ir gauna malonę iš VIEŠPATIES .
20018023	Vargdienis turi kalbėti kaip maldautojas , o turtuolis atsakinėja šiurkščiai .
20018024	Žmogus turi bičiulių , kurie jį pražudo , o tikras draugas jam artimesnis už brolį .
20019001	Geriau vargšas , kuris dorai gyvena , negu kvailas , kuris suktai kalba .
20019002	Be išmanymo net uolumas nėra geras dalykas , nes žmogus , kuris skuba , suklumpa .
20019003	Paties žmogaus kvailumas veda į pražūtį , tačiau jo širdis niršta ant VIEŠPATIES .
20019004	Turtai sutelkia daug bičiulių , o beturtis lieka be draugo .
20019005	Melagingas liudytojas neliks nepasmerktas , o kas sumeluoja , tas neišsigelbės .
20019006	Daugelis pataikauja kilmingam žmogui , o duodančiam dovaną kiekvienas yra draugas .
20019007	Visi vargšo artimieji jį niekina , o dar labiau jo vengia draugai : kai jis jų šaukiasi , jų nėra .
20019008	Kas įgyja išminties , tas tampa sau geriausiu draugu ; kas brangina supratimą , tam seksis .
20019009	Melagingas liudytojas neliks nepasmerktas , o kas liudija melagingai , tas pražus .
20019010	Nedera , kad kvailys gyventų prabangoje , juo labiau — kad vergas valdytų didžiūnus .
20019011	Sumanus žmogus negreitas pykti , o atleisti įžeidimą — jam garbė .
20019012	Karaliaus pyktis — kaip liūto riaumojimas , o jo malonė — kaip rasa ant žolės .
20019013	Kvailas vaikas — neviltis tėvui , o niurnanti žmona — nuolat lašantis vanduo .
20019014	Namai ir turtas — iš tėvų gautas paveldas , o sumani žmona ateina iš VIEŠPATIES .
20019015	Tingumas panardina žmogų į gilų miegą ; apsileidėlis turi kęsti alkį .
20019016	Kas gerbia savo gyvastį , tas laikosi įsakymo ; nesirūpinti savo elgesiu — mirtina klaida .
20019017	Kas dosnus vargšui , tas skolina VIEŠPAČIUI ; jis atmokės jam už gerą darbą .
20019018	Savo vaiką griežtai pamokyk , nes tai teikia viltį , bet netrokšk jo mirties .
20019019	Smurtingo būdo žmogus užsitraukia bausmę ; jeigu bandytum jį gelbėti , tik pablogintum reikalą .
20019020	Klausyk patarimo ir priimk pamokymą , kad ilgainiui taptum išmintingas .
20019021	Žmogaus širdis pilna visokių norų , bet bus vykdomas tik VIEŠPATIES užmojis .
20019022	Žmogiška trokšti naudos , bet geriau būti vargšu negu melagiu .
20019023	Pagarbi VIEŠPATIES baimė veda į gyvenimą ; žmogus valgo ir ilsisi , nebijodamas pikta .
20019024	Tinginys kiša ranką į dubenį , bet nepakels jo prie burnos .
20019025	Apmuši pašaipūną , ir neišmanėlis išmoks protingumo ; pamokysi protingą žmogų , ir jis įgis išmanymo .
20019026	Kas blogai elgiasi su savo tėvu ar išvaro savo motiną , tas gėdingas ir negarbę užtraukiantis vaikas .
20019027	Mano vaike , jeigu neklausysi pamokymo , greitai nuklysi ir nuo to , ką jau esi išmokęs .
20019028	Niekšiškas liudytojas tyčiojasi iš teisingumo , o nedorėlių burna ryja nedorybę .
20019029	Lazda parengta pašaipūnams , o rykštės — kvailių nugarai .
20020001	Vynas išjuokia , stiprusis gėrimas primuša ; neišmintingas , kas jais svaiginasi .
20020002	Karaliaus rūstybė — tarsi liūto riaumojimas ; kas jį supykdo , tas savo gyvastį stato į pavojų .
20020003	Garbinga žmogui vengti ginčų , o kiekvienas kvailys leidžiasi į kivirčus .
20020004	Sėjos metu tinginys nearia ; pjūčiai atėjus , jis ieško , bet nieko neranda .
20020005	Žmogaus širdies užmojai — gilūs vandenys , protingas žmogus gali jų semtis .
20020006	Daugelis laiko save geros valios žmonėmis , bet kas gali rasti žmogų , kuriuo galėtum pasitikėti ?
20020007	Teisus žmogus elgiasi dorai ; laimingi jo vaikai , gavę tokį paveldą !
20020008	Kai karalius atsisėda į teismo sostą , jis gali išsijoti visa pikta savo akimis .
20020009	Kas gali sakyti : „ Nuvaliau savo širdį . Esu švarus , be nuodėmės ! “
20020010	Dvejopais svarsčiais ir dvejopais saikais — abejais bjaurisi VIEŠPATS .
20020011	Savo veiksmais net jaunuolis parodo , ar jo elgesys sąžiningas ir doras .
20020012	Ir girdinčią ausį , ir matančią akį — abi VIEŠPATS padarė .
20020013	Nepamėk miego , kad netaptum skurdžiumi ; laikyk plačiai atvertas akis , ir turėsi ko valgyti .
20020014	„ Nieko verta , nieko verta “ , — sako pirkėjas , o nueidamas puikuojasi .
20020015	Aukso ir brangakmenių gausu , bet išmintingos lūpos — brangiausias papuošalas .
20020016	Paimk drabužį laidavusio už atėjūną , ir pasilaikyk jį kaip užstatą , nes jis laidavo už svetimšalę .
20020017	Duona , gauta per apgaulę , saldi , bet vėliau burna taps pilna žvyro .
20020018	Užmojai subręsta per pasitarimus ; kariauk protingai apsvarstydamas .
20020019	Kas nuolat išduoda paslaptis , tas liežuvautojas ; todėl nebendrauk su tuščiu plepiu .
20020020	Kas keikia savo tėvą ir motiną , to žibintas užges visiškoje tamsoje .
20020021	Nuosavybė , greitai įgyta pradžioje , galų gale nebus palaiminta .
20020022	Nesakyk : „ Aš atlyginsiu už pikta ! “ Pasitikėk VIEŠPAČIU , ir jis tau padės .
20020023	Skirtingi svarsčiai pasibjaurėtini VIEŠPAČIUI , nesąžiningos svarstyklės yra negeros .
20020024	VIEŠPATS veda žmogaus žingsnius ; tad kaip žmogus gali suvokti savo kelią ?
20020025	Įklius į spąstus tas , kas neapgalvotai sako : „ Pašventinta ! “ — paskui ima gailėtis , davęs tokį įžadą .
20020026	Išmintingas karalius išsijoja nedorėlius ir kulia juos kuliamuoju ratu .
20020027	Žmogaus gyvybės alsavimas — VIEŠPATIES žibintas , apreiškiantis visas jo būties gelmes .
20020028	Gerumas ir ištikimybė apsaugo karalių , o jo sostas palaikomas teisumo .
20020029	Jaunuolių papuošalas — jėga , o seneliai gerbiami dėl jų žilų galvų .
20020030	Mėlynės ir žaizdos yra užmokestis už pikta , žmogaus gelmes siekiantys smūgiai .
20021001	Karaliaus širdis — vandens srovė VIEŠPATIES rankoje ; jis nukreipia ją , kur tik nori .
20021002	Visi žmogaus keliai jo manymu geri , o VIEŠPATS pasveria širdį .
20021003	Vykdomas teisumas ir teisingumas VIEŠPAČIUI labiau patinka negu auka .
20021004	Išpuikusios akys ir išdidi širdis — nedorėlių žibintas ; tai nuodėmė .
20021005	Darbščiojo užmojai tikrai rodo perteklių , bet kas per daug skuba , tas turi nuostolio .
20021006	Turtai , įgyti apgaulingu liežuviu , tai praeinantis rūkas ir mirties spąstai .
20021007	Nedorėlių plėšikavimas juos pražudo , nes jie atsisako daryti , kas teisinga .
20021008	Nusikaltėlio kelias kreivas , o nekaltojo elgesys doras .
20021009	Geriau gyventi kampe ant stogo negu erdviuose namuose su priekabia žmona .
20021010	Nedoro žmogaus širdis trokšta daryti pikta , ir kaimynas jo akyse malonės neranda .
20021011	Kai pašaipūnas nubaudžiamas , neišmanėlis pasimoko ; kai protingas žmogus pamokomas , jis įgyja įžvalgos .
20021012	Teisusis stebi nedorėlio namus ir nubloškia nedorėlius į pražūtį .
20021013	Kas užsikemša ausis vargšo šauksmui , tas pats šauksis ir nebus išgirstas .
20021014	Slapta dovana sušvelnina pyktį , o vogčiomis duotas kyšis — stiprų įniršį .
20021015	Daryti , kas teisinga , — teisaus žmogaus džiaugsmas , o nedorėliams — pražūtis .
20021016	Žmogus , nuklydęs nuo sveikos nuovokos kelio , ilsėsis šešėlių sueigoje .
20021017	Kas mėgsta malonumus , tas kęs skurdą ; kas mėgsta vyną ir aliejų , tas nepralobs .
20021018	Nedoras žmogus tampa išpirka už teisųjį , o apgavikas — už dorąjį .
20021019	Geriau gyventi dykumos šalyje negu su irzlia ir priekabia žmona .
20021020	Išmintingas žmogus palieka namie brangaus lobio ir aliejaus , bet kvailys netrunka juos išeikvoti .
20021021	Kas stengiasi daryti , kas teisu ir gera , tas ras gyvenimą , teisumą ir pagarbą .
20021022	Vienas išmintingas žmogus užpuola galiūnų miestą ir sugriauna tvirtovę , kuria jie pasitiki .
20021023	Kas sučiaupia burną ir prikanda liežuvį , tas apsaugo save nuo daugelio bėdų .
20021024	Išdidus , įžūlus žmogus , vadinamas pašaipūnu , elgiasi su akiplėšiška puikybe .
20021025	Tinginio alkis jį nužudo , nes jo rankos atsisako dirbti .
20021026	Per visą dieną nedorėlis geidžia , o teisusis duoda nešykštėdamas .
20021027	Nedorėlių atnašaujama auka pasibjaurėtina , ypač kai atnašaujama gėdingu tikslu .
20021028	Melagingas liudytojas bus sutrikdytas , bet kas tikrai žino , tas paliudys sėkmingai .
20021029	Nedoras žmogus įžūlus , o doras kreipia dėmesį į savo kelią .
20021030	Nėra nei išminties , nei supratimo , nėra nei patarimo prieš VIEŠPATĮ .
20021031	Žirgas balnojamas mūšio dienai , bet pergalė priklauso nuo VIEŠPATIES .
20022001	Geriau turėti gerą vardą negu didelius turtus ; malonė vertesnė už sidabrą ar auksą .
20022002	Turtuolis ir vargšas turi ryšį : jų abiejų Kūrėjas yra VIEŠPATS .
20022003	Gudrus žmogus nuvokia pavojų ir vengia jo , o neišmanėliai eina priekin ir nukenčia .
20022004	Nusižeminimo ir pagarbios VIEŠPATIES baimės atlygis — turtai , pagarba ir gyvenimas .
20022005	Erškėčiai ir spąstai dygsta ant sukto žmogaus kelio ; kas vertina savo gyvastį , tas atokiai nuo jo laikysis .
20022006	Kuriuo keliu eiti , mokyk dar jaunuolį ; jis nenukryps nuo jo net kai pasens .
20022007	Turtuolis valdo vargšus , o kas skolinasi , tas tampa skolintojo vergu .
20022008	Kas sėja pikta , tas pjaus nelaimę , ir bausmė , kurią užsitrauks , jį pribaigs .
20022009	Dosnus žmogus bus laiminamas , nes jis dalijasi savo duona su beturčiu .
20022010	Išvaryk pašaipūną , išeis ir nesantaika , liausis kivirčai ir užgaulės .
20022011	Kas myli tyra širdimi ir maloniai kalba , tas bičiuliu turės karalių .
20022012	VIEŠPATIES akys apsaugo tiesą , bet paneigia apgaviko žodžius .
20022013	Tinginys sako : „ Liūtas lauke ! Jeigu išeisiu į gatvę , būsiu sudraskytas ! “
20022014	Palaidūnės burna — gili duobė ; tas , ant kurio VIEŠPATS supyksta , į ją įpuola .
20022015	Jei kvailumas įsigyvena jaunuolio širdyje , tik pamokymo rykštė jį pašalins .
20022016	Vargšo skriaudimas , norint praturtėti , ir davimas turtuoliui baigiasi neturtu .
20022017	Palenk ausį ir klausykis išminčių žodžių , dėkis į širdį mano mokymą ,
20022018	nes gera juos branginti širdyje ir turėti nuolat savo lūpose .
20022019	Kad pasitikėtum VIEŠPAČIU , šiandien tau juos paaiškinsiu .
20022020	Argi neparašiau tau trisdešimt įsakų apie išmintingą patarimą ir išmanymą ,
20022021	kad pamokyčiau tave , kas teisinga ir tikra , ir tu galėtumei duoti tikrą atsakymą tave siuntusiam ?
20022022	Neskriausk vargšo , nes jis vargšas , ir nestumdyk elgetos miesto vartuose ,
20022023	nes VIEŠPATS gina jų bylą ir atima gyvastį tiems , kas juos skriaudžia .
20022024	Nesibičiuliauk su piktu žmogumi ir nebendrauk su karštakošiu ,
20022025	kad kartais neišmoktum jų elgesio ir neįpultum į spąstus .
20022026	Nebūk žmogumi , neapgalvotai daužiančiu rankas , vienu iš tų , kurie laiduoja už skolas ,
20022027	nes jeigu neturėsi kuo užmokėti , bus paimta tavo lova .
20022028	Neperkelk ežią ženklinančio senojo akmens , kurį padėjo tavo protėviai .
20022029	Matai žmogų , turintį darbo įgūdžių ? Jis tarnaus karaliui , užuot tarnavęs paprastiems žmonėms .
20023001	Kai atsisėdi pietauti su valdovu , rūpestingai stebėk , kas prieš tave .
20023002	Jeigu esi besotis , dėk peilį sau prie gerklės !
20023003	Netrokšk valdovo skanėstų , nes tai apgaulingas maistas .
20023004	Nenuvargink savęs norėdamas pralobti ; turėk sveikos nuovokos liautis .
20023005	Vos spėji užmesti akį į turtus , jų nebėra ! Ūmai jie bus įgavę sparnus ir tarsi erelis nuskridę į padanges .
20023006	Nevalgyk šykštuolio maisto , netrokšk jo skanėstų .
20023007	Juk jis kaip plaukas gerklėje ! „ Valgyk ir gerk ! “ — sako tau , nors jo širdis nėra su tavimi .
20023008	Suvalgytą kąsnį tu išvemsi ir veltui burną aušinsi mandagiais žodžiais .
20023009	Nekalbėk su bukapročiu , nes jis iš tavo protingų žodžių tik pasityčios .
20023010	Neperkelk ežią ženklinančio senojo akmens ir nė nesikėsink į našlaičių laukus ,
20023011	nes jų Atpirkėjas galingas , jis apgins jų bylą prieš tave .
20023012	Palenk savo širdį pamokymui , o ausį — išmintingiems posakiams .
20023013	Nedvejok bausti vaiko , nes nuo plakimo rykšte jis nemirs .
20023014	Iš tikrųjų turi jį plakti rykšte , kad išgelbėtum jo gyvastį nuo Šeolo .
20023015	Mano vaike , jeigu tavo širdis išmintinga , tai ir mano širdis džiaugsis .
20023016	Džiūgausiu visa širdimi , kai tavo lūpos dorai kalbės .
20023017	Nepavydėk savo širdyje nusidėjėliams , verčiau kasdien pasižymėk pagarbia VIEŠPATIES baime .
20023018	Iš tikrųjų tada turėsi ateitį , ir tavo viltys nenueis niekais .
20023019	Tad klausykis , mano vaike , būk išmintingas ir vesk savo širdį tikru keliu .
20023020	Nesusidėk su tais , kurie godžiai geria vyną , nė su tais , kurie persivalgo mėsos .
20023021	Juk girtuoklis ir rijūnas taps skurdžiais , o dykaduoniavimas aprengia žmogų skarmalais .
20023022	Klausyk tėvo , iš kurio gimei , ir neniekink motinos , kai ji pasens .
20023023	Įsigyk tiesos ir neparduok jos ; pirkis išminties , pamokymo ir supratimo .
20023024	Doro žmogaus tėvas kupinas džiaugsmo ; laimingas , kuriam gimė išmintingas sūnus .
20023025	Tebūna laimingi tavo tėvas ir motina ; tedžiūgauja tavo gimdytoja .
20023026	Mano vaike , pasitikėk manimi , ir tavo akys džiaugsis mano keliais .
20023027	Juk kekšė — gili duobė , o svetimautoja — ankštas šulinys ;
20023028	be to , ji tyko iš pasalų savo grobio ir daugina neištikimųjų skaičių .
20023029	Kas dūsauja : „ Deja ! “ ? Kas šaukia : „ Vargas man ! “ ? Kas įsivėlę į vaidus ? Kas skundžiasi ? Kas žaizdotas be priežasties ? Kieno miglotos akys ?
20023030	Tų , kurie ilgai užsisėdi prie vyno , tų , kurie eina tuštinti maišyto vyno .
20023031	Nežvilgčiok į tą raudoną vyną , kai jis švyti taurėje ! Taip švelniai jis teka žemyn ,
20023032	bet galų gale kerta kaip gyvatė ir gelia kaip angis .
20023033	Tavo akys matys keistus vaizdus ir tavo širdis kalbės kvailus niekus .
20023034	Tu jausiesi kaip žmogus , miegantis plačioje jūroje , tarsi žmogus , užmigęs burių stiebo viršūnėje .
20023035	„ Buvau daužomas , — sakysi , — bet man neskaudėjo ; buvau mušamas , bet nejaučiau ! Kai tik pabusiu , vėl vyno prašysiu ! “
20024001	Blogiems žmonėms nepavydėk ir su jais bendrauti nenorėk ,
20024002	nes jų širdis mąsto apie smurtą , o lūpos kalba apie žalą .
20024003	Namai statomi išmintimi , sutvirtinami supratimu ,
20024004	ir patirtimi jų kambariai pripildomi visokiausių brangių ir gražių daiktų .
20024005	Būti išmintingam geriau , negu būti stipriam ; patirtis svarbesnė už jėgą .
20024006	Juk tik išmintingai vadovaujant galima kariauti , o pergalė priklauso nuo patarėjų gausumo .
20024007	Išminties posakiai per gilūs kvailiui ; prie miesto vartų jis neišsižioja .
20024008	Kas įnikęs nuolat daryti pikta , tas bus pramintas sukčiumi .
20024009	Sukčiaus kėslai nuodėmingi , o pašaipūnu žmonės bjaurisi .
20024010	Jei susidūręs su sunkumais , netenki drąsos , nes trūksta jėgų ,
20024011	jeigu susilaikei gelbėjęs pasmerktuosius mirti ir gynęs vedamus į žūtį ,
20024012	jeigu sakai : „ Mes nieko apie tai nežinojome ! “ — tai argi tas , kuris sveria širdis , to nepastebi ? Tas , kuris saugo tavo gyvastį , žinos ir atlygins kiekvienam pagal jo darbus .
20024013	Mano vaike , valgyk medaus , nes jis geras , ir medaus lašai iš korio bus saldūs tavo gomuriui .
20024014	Tokia , žinok , yra išmintis tavo gyvasčiai . Jeigu jos įgysi , turėsi ateitį , ir tavo viltys nenueis niekais .
20024015	Nerenk pasalų kaip plėšikas prie teisiojo buveinės , nenuniokok pirkios , kur gyvena teisusis .
20024016	Juk nors teisusis septynis kartus parpuola , jis vėl atsikelia , o nedorėlį užklumpa nelaimė .
20024017	Nesidžiauk , kai krinta tavo priešas , tenedžiūgauja tavo širdis , kai jis parpuola ,
20024018	kad VIEŠPATS , tai matydamas , nebūtų nepatenkintas tavimi ir neatitrauktų savo pykčio nuo tavo priešo .
20024019	Nesikarščiuok dėl piktadarių , nepavydėk nedorėliams ,
20024020	nes nedoras žmogus neturi ateities , ir nedorėlių žibintas užgęsta .
20024021	Mano vaike , bijok VIEŠPATIES ir gerbk karalių ; nesusidėk su tais , kurie prieš juos maištauja ,
20024022	nes nelaimė iš jų ateina ūmai , ir kas gali žinoti , ar ta pražūtis iš vieno ar iš kito ?
20024023	Štai ką dar sako išminčiai . Rodyti šališkumą teisme negera .
20024024	Kas sako kaltam : „ Tu nekaltas “ , — tą žmonės keiks , tautos juo bjaurėsis ;
20024025	o kas pasmerkia kaltą , tas bus gerbiamas , ant jo nužengs palaiminimas ir gerovė .
20024026	Sąžiningas atsakymas — lyg bučinys į lūpas .
20024027	Atlik savo darbus lauke , paruošk kaip reikiant dirvą , paskui statykis namus .
20024028	Neliudyk prieš savo artimą be rimto reikalo ir neapgauk jo savo lūpomis .
20024029	Nesakyk : „ Jam darysiu , ką jis man darė . Atmokėsiu tam žmogui už jo darbus ! “
20024030	Praėjau pro tinginio lauką , pro vynuogyną žmogaus , kuris buvo kvailas .
20024031	Žiūriu , jis visas apaugęs erškėčiais , žemė pilna dilgėlių , ir akmeninė tvora išgriauta .
20024032	Stebėjau ir dėjausi į širdį ; žvalgiausi ir mokiausi .
20024033	„ Truputį pamiegoti , truputį pasnausti , truputį rankas sudėjus pailsėti “ —
20024034	ir skurdas užklups tave kaip plėšikas , o nepriteklius — kaip ginkluotas karys .
20025001	Štai dar Saliamono patarlių , kurias surinko Judo karaliaus Ezekijo vyrai .
20025002	Dievui teikia garbę paslaptys , o karaliams — esmės atskleidimas .
20025003	Kaip dangaus aukštybės bei žemės gelmės , taip ir karalių širdis neištiriama .
20025004	Pašalinęs nuodegas nuo sidabro , sidabrakalys turi medžiagos indui .
20025005	Pašalinus nedorėlį nuo karaliaus , jo sostas bus grįstas teisumu .
20025006	Nesiaukštink karaliaus akivaizdoje ir neužimk didžiūnų vietos .
20025007	Juk geriau , kad tau būtų sakoma : „ Slinkis aukščiau ! “ — negu būti pažemintam kilmingųjų akivaizdoje . Ką tavo akys matė ,
20025008	neskubėk nešti į teismą , bet pagalvok , ką vėliau darysi , kai tavo artimas tave sugėdins ?
20025009	Svarstyk savo atvejį su artimu , bet kito žmogaus paslapties neatskleisk ,
20025010	kad jis , tai nugirdęs , tavęs nesugėdintų , ir tu neįgytum blogo vardo amžinai .
20025011	Mintis , šmaikščiai laiku išreikšta , kaip sidabru inkrustuoti aukso obuoliai .
20025012	Kaip aukso žiedas ar aukso puošmena yra išminčiaus papeikimas paklusniai ausiai .
20025013	Kaip sniego vėsa pjūties meto kaitroje yra patikimas pasiuntinys jį siuntusiam ; jis pakelia šeimininko dvasią .
20025014	Kaip debesys ir vėjas , kurie neatneša lietaus , yra žmogus , kuris pažada dovaną , bet jos neduoda .
20025015	Kantrumu teisėjas gali būti palenktas , o lipšnus liežuvis gali perlaužti kaulą .
20025016	Kai užtinki medaus , valgyk tik tiek , kiek reikia , antraip persisotinęs turėsi jį išvemti .
20025017	Į savo kaimyno namus kojos dažnai nekelk , kad jam neįgristum ir netaptum nekenčiamu .
20025018	Kaip vėzdas , kalavijas ar aštri strėlė yra žmogus , melagingai liudijantis prieš artimą .
20025019	Kaip klibąs dantis ar raiša koja yra pasitikėjimas apgaviku nelaimėje .
20025020	Kaip actas ant žaizdos yra žmogus , dainuojantis dainas kenčiančiai širdžiai . Kaip kandis drabužį ar kirmėlė medį , taip skausmas graužia žmogaus širdį .
20025021	Jei tavo priešas alkanas , pavalgydink jį duona ; jei ištroškęs , pagirdyk vandeniu ;
20025022	nes taip jam krausi žarijas ant galvos , ir VIEŠPATS tau atlygins .
20025023	Šiaurys supučia lietų , o apkalbantis liežuvis — piktus žvilgsnius .
20025024	Geriau gyventi kampe ant stogo negu erdviuose namuose su priekabia žmona .
20025025	Kaip šaltas vanduo išdžiūvusiai gerklei , taip gera žinia iš tolimo krašto .
20025026	Doras žmogus , krūpčiojantis prieš nedorėlį , yra kaip sudrumsta versmė ar užterštas šaltinis .
20025027	Negera valgyti per daug medaus nė ieškoti vis didesnės garbės .
20025028	Kaip atviras miestas be apsaugos yra žmogus , kuriam trūksta savitvardos .
20026001	Kaip sniegas vasarą ar lietus pjūties metu , taip nepageidautina garbė kvailiui .
20026002	Kaip žvirblis skrajoja , o kregždė nardo , taip ir neužtarnautas prakeikimas pralekia pro šalį .
20026003	Botagas — arkliui , kamanos — asilui , o lazda — kvailių nugarai !
20026004	Neatsakyk kvailiui pagal jo kvailumą , kad netaptumei į jį panašus .
20026005	Atsakyk kvailiui pagal jo kvailumą , kad jis netaptų išmintingas savo akyse .
20026006	Žmogus , kuris siunčia žinią per kvailį , pjauna savo koją ir daro sau nuostolį .
20026007	Patarlė kvailio lūpose kliba kaip šlubio kojos .
20026008	Duoti kvailiui garbės vietą yra tas pat , kas įrišti akmenuką į svaidyklę .
20026009	Patarlė kvailio lūpose kliba kaip erškėčio šaka girtuoklio rankoje .
20026010	Samdyti kvailį ar girtuoklį yra tas pat , kas kalaviju žeisti praeivius .
20026011	Kaip šuo vėl grįžta prie savo vėmalo , taip kvailys kartoja savo kvailystę .
20026012	Ar esi matęs žmogų , kuris tariasi esąs išmintingas ? Iš kvailio galima daugiau tikėtis negu iš jo .
20026013	„ Plėšrūnas ant kelio ! — sako tinginys . — Liūtas lauke ! “
20026014	Durys sukinėjasi ant savo vyrių , o tinginys — savo lovoje .
20026015	Tinginys kiša ranką į dubenį , bet per daug pavargęs , kad pakeltų ją prie burnos .
20026016	Tinginys tariasi esąs išmintingesnis už septynis žmones , duodančius gerą patarimą .
20026017	Praeivis , kuris kišasi į svetimą ginčą , panašus į žmogų , griebiantį šunį už ausų .
20026018	Kaip pamišėlis , svaidantis liepsnojančius nuodėgulius ir mirtinas strėles ,
20026019	elgiasi žmogus , kuris apgauna artimą , o paskui sako : „ Aš tik pajuokavau ! “
20026020	Nepridedant malkų užgęsta ugnis , o nesant liežuvautojo nutyla ginčas .
20026021	Anglys — žarijoms , malkos — ugniai , o priekabingas žmogus — kivirčui užkurti .
20026022	Liežuvautojo žodžiai — tarsi skanėstai ; jie pasiekia pačią vidurių gelmę .
20026023	Kaip glazūra , dengianti molinį indą , yra lipšnios piktaširdžio lūpos .
20026024	Žmogus , kupinas neapykantos , žodžiais jos neparodo , bet širdyje rengia apgaulę .
20026025	Kai jo kalba pataikaujanti , nepasitikėk juo , nes jo širdyje glūdi septynios baisenybės ;
20026026	nors jo neapykanta gudriai paslėpta , nedorumas atsivers sueigoje .
20026027	Kas kasa duobę , tas į ją įkris ; akmuo užrieda ant to , kuris jį parita .
20026028	Melagingas liežuvis nekenčia savo aukų , o pataikaujanti burna veda į pražūtį .
20027001	Nesididžiuok rytdiena , nes nežinai , ką rytojus gali atnešti .
20027002	Tegu kitas giria , o ne tavo paties burna , kas nors kitas , o ne tavo paties lūpos .
20027003	Akmuo sveria , smėlis sunkus , o už juos abu sunkesnis kvailio apmaudas .
20027004	Pyktis nuožmus , įtūžis nenugalimas , bet kas gali atsispirti pavydui ?
20027005	Geriau atviras papeikimas negu slepiama meilė .
20027006	Draugo smūgiai siekia gero , o priešo bučiniai — kaip peiliai .
20027007	Sotus žmogus niekina medų , o alkanam žmogui net kartus dalykas atrodo saldus .
20027008	Kaip paukštis , skraidantis toli nuo savo lizdo , yra žmogus , klajojantis toli nuo savo namų .
20027009	Kaip kvepalai ir smilkalai džiugina širdį , taip draugo nuoširdumas stiprina žmogaus dvasią .
20027010	Neužmiršk savo draugo ar tėvo bičiulio ; ištikus nelaimei , neik į savo brolio namus : „ Geriau artimas kaimynas negu tolimas brolis “ .
20027011	Mano vaike , įgyk išminties ir pradžiugink mano širdį , kad turėčiau , ką atsakyti tam , kuris iš manęs šaiposi .
20027012	Gudrus žmogus nuvokia pavojų ir vengia jo , o neišmanėliai žengia priekin ir nudega nagus .
20027013	Paimk drabužį žmogaus , laidavusio už atėjūną ; ir pasilaikyk jį kaip užstatą , nes jis laidavo už svetimšalę .
20027014	Kas ankstų rytą garsiai sveikina kaimyną , tas bus laikomas panašiu į besikeikiantį žmogų .
20027015	Nuolatinis lašėjimas lietingą dieną ir priekabi žmona yra panašūs ;
20027016	nutildyti ją reiškia nutildyti vėją ar ranka suimti aliejų .
20027017	Kaip geležis paaštrina geležį , taip žmogus paaštrina savo artimo nuovoką .
20027018	Kas prižiūri figmedį , tas valgo jo vaisius , o kas rūpinasi savo šeimininku , tas bus pagerbtas .
20027019	Kaip vanduo atspindi veidą , taip vieno žmogaus širdis atspindi kitą .
20027020	Šeolas ir Prapulties vieta nepasotinami , niekada nepasisotina nė žmogaus akys .
20027021	Lydykla — sidabrui , krosnis — auksui , o žmogus išbandomas gyrimu .
20027022	Nors ir grūstuvėje sutrintumei kvailį grūstuvu drauge su grūdais , kvailumo iš jo neišvarysi .
20027023	Rūpinkis savo kaimenių būkle , gerai prižiūrėk savo bandas ,
20027024	nes turtai neamžini , ir net vainikas neišlieka per visas kartas .
20027025	Kai žolė nušienauta , pasirodo atolas , ir pašaras suneštas nuo kalvų šlaitų ,
20027026	avys parūpins tau drabužių , o ožiai — pinigų laukui pirkti .
20027027	Bus pakankamai ožkos pieno maitintis tau , tavo šeimai ir tarnaitėms išlaikyti .
20028001	Nedorėlis bėga , nors niekas jo nesiveja , o teisusis drąsus kaip liūtas .
20028002	Kai kraštas maištauja , jame daug valdovų ; tik su protingu ir patyrusiu žmogumi bus saugu .
20028003	Nedoras žmogus , engiantis beturčius , yra kaip siaubingas lietus , naikinantis derlių .
20028004	Kas laužo Įstatymą , tas giria nedorėlį , o kas laikosi Įstatymo , tas jam priešinasi .
20028005	Blogi žmonės nesupranta , ką reiškia teisingumas , o tie , kurie ieško VIEŠPATIES , supranta viską .
20028006	Geriau vargšas , kuris dorai gyvena , negu nesąžiningas turtuolis .
20028007	Protingas vaikas laikosi Įstatymo , o bendraująs su lėbautojais daro gėdą savo tėvui .
20028008	Kas kraunasi turtus lupikavimu ir palūkanomis , tas kaupia juos vargšų globėjo naudai .
20028009	Kai žmogus nusisuka nenorėdamas klausyti Įstatymo , net jo malda tampa pasibjaurėtina .
20028010	Žmogus , kuris veda dorus žmones į blogą kelią , pats įpuls į savo duobę , o nekaltieji gaus didelį paveldą .
20028011	Turtuolis gudrus savo akyse , bet įžvalgus beturtis jį kiaurai permato .
20028012	Kai dori žmonės vyrauja , viskas puiku , kai nedorėliai paima viršų , žmonės bėga slėptis .
20028013	Kas slepia savo kaltes , tam nesiseks , o kas jas išpažįsta ir nebenusikalsta , tas susilauks gailestingumo .
20028014	Laimingas žmogus , visada pagarbiai bijantis [ Dievo ] , o kas užkietina savo širdį , tas patenka į nelaimę .
20028015	Kaip riaumojantis liūtas ir raji meška yra nedoras vargingos tautos valdovas .
20028016	Valdovas , kuriam trūksta supratimo , nuožmiai engia , o tas , kuris bjaurisi neteisinga nauda , ilgai gyvens .
20028017	Žmogus , vejamas dėl kraujo kaltės , bėgs iki kapo ; tenepadeda jam niekas .
20028018	Kas dorai elgiasi , tas saugus , o kas eina kreivais keliais , tas įpuola į kapą .
20028019	Kas dirba savo žemę , tas turės duonos iki soties , o kas vaikosi vėjų , tas kęs neišbrendamą skurdą .
20028020	Patikimą žmogų lydi gausi palaima , o kas skuba pralobti , tas neliks be kaltės .
20028021	Negera būti šališkam , tačiau net už duonos riekę žmogus nusikalsta .
20028022	Šykštuolis skuba pralobti ir nežino , kada jį užklups skurdas .
20028023	Kas pataiso žmogų , tas galiausiai susilauks daugiau padėkos negu tas , kuris jam meilikauja liežuviu .
20028024	Kas apiplėšia tėvą ar motiną ir sako : „ Tai ne nuodėmė ! “ — tas plėšikų sėbras .
20028025	Šykštuolis sukelia ginčus , o kas pasitiki VIEŠPAČIU , tam seksis .
20028026	Kas pasitiki savo protu , tas kvailys , o kas gyvena pagal išmintį , tas saugus .
20028027	Kas duoda vargšui , tas pats nieko nestokos , o kas užmerkia akis , tas bus labai iškeiktas .
20028028	Kai nedorėliai paima viršų , žmonės bėga slėptis , o kai jie pražūva , teisieji vėl klesti .
20029001	Kas dažnai įspėtas įsižeidžia ir užsispiria , tas bus staiga ir visiškai palaužtas .
20029002	Kai teisieji vyrauja , tauta džiaugiasi , o kai nedorėliai valdo , tauta dejuoja .
20029003	Žmogus , mėgstantis išmintį , neša savo tėvui laimę , o kas bendrauja su kekšėmis , tas eikvoja savo turtą .
20029004	Teisingumu karalius padaro savo kraštą saugų , o tas , kuris užkrauna didelius mokesčius , jį pražudo .
20029005	Žmogus , kuris pataikauja savo artimui , spendžia pinkles jo kojoms .
20029006	Nedoro žmogaus kaltėje slypi jam spąstai , o teisusis dainuoja ir džiaugiasi .
20029007	Teisusis rūpinasi beturčių teisėmis , o nedorėlis tokio rūpinimosi negali suprasti .
20029008	Pašaipūnai sukelia mieste sąmyšį , o išmintingieji numalšina žmonių įniršį .
20029009	Jei išmintingas žmogus eina su kvailiu į teismą , kvailys tik niršta ir be saiko juokiasi .
20029010	Kraugeriški žmonės nekenčia doro žmogaus , o dorieji rūpinasi jo gyvastimi .
20029011	Kvailys išlieja visą savo įniršį , o išmintingas žmogus santūriai susilaiko .
20029012	Jei valdovas klausosi melo , visi jo pareigūnai taps nedori .
20029013	Vargšas ir jo engėjas turi ryšį : jų abiejų akims VIEŠPATS duoda šviesos .
20029014	Jei karalius sąžiningai teisia beturčius , jo sostas bus amžinai tvirtas .
20029015	Rykštė ir pabarimas duoda išminties , o vaikas , paliktas sau , yra motinos gėda .
20029016	Kai nedori žmonės paima viršų , padaugėja nusikaltimų , bet teisieji matys jų žlugimą .
20029017	Drausmink savo vaiką , ir būsi ramus , o jis tau teiks paguodos .
20029018	Kai nebėra svajonių , tauta praranda savitvardą , bet tie , kurie laikosi Įstatymo , būna laimingi .
20029019	Tarnas vien žodžiais neišprusinamas ; nors ir supranta , ką sakai , jis nekreipia dėmesio .
20029020	Ar matei žmogų , skubantį neapgalvotai kalbėti ? Iš kvailio galima daugiau tikėtis , negu iš jo !
20029021	Vergas , lepintas nuo mažens , galų gale taps neklaužada .
20029022	Pikto būdo žmogus sukelia ginčą , o karštakošis pridaro daug nusikaltimų .
20029023	Žmogaus puikybė jį pažemins , o nuolankios dvasios žmogus bus pagerbtas .
20029024	Nekenčia savo gyvasties , kas sėbrauja su vagimi , kas girdi keiksmą , bet nutyli .
20029025	Žmonių baimė spendžia žmogui spąstus , o kas pasitiki VIEŠPAČIU , tas apsaugomas .
20029026	Daugelis ieško malonės valdovo akyse , bet tik iš VIEŠPATIES žmogus gauna teises .
20029027	Nedoru žmogumi bjaurisi teisieji , o doro kelio žmogumi bjaurisi nedorėlis .
20030001	Agūro , Jakės Masiečio sūnaus , žodžiai , šio žmogaus ištarmė . Dievo nėra su manimi , Dievo nėra su manimi , ir aš bejėgis .
20030002	Juk aš per kvailas būti žmogumi ; net žmogiško supratimo man trūksta .
20030003	Nesimokiau išminties ir neturiu šventojo pažinimo .
20030004	Kas užžengė į dangų ir vėl nužengė ? Kas pagavo vėją savo sauja ? Kas susėmė vandenis savo drabužiu ? Kas sužymėjo žemės ribas ? Kuo jis vardu ? Kuo vardu jo sūnus ? Iš tikrųjų tu tai žinai !
20030005	Kiekvienas Dievo žodis ugnimi išmėgintas ! Jis skydas tų , kurie juo pasitiki .
20030006	Nieko prie jo žodžių nepridėk , kad jis tavęs nepapeiktų ir nelaikytų melagiu .
20030007	Dviejų dalykų iš tavęs prašau , neatsisakyk jų suteikti man dar prieš mirtį :
20030008	atitolink nuo manęs vylių bei melą , ir neduok man nei skurdo , nei turtų ,
20030009	tik suteik kasdienės duonos , kad , būdamas sotus , neišsiginčiau tavęs ir nesakyčiau : „ Kas tas VIEŠPATS ? “ — arba , būdamas skurde , vogčiau ir paniekinčiau savo Dievo vardą .
20030010	Neskųsk tarno jo šeimininkui , kad tarnas tavęs nekeiktų ir tu nenukentėtum .
20030011	Yra tokių , kurie keikia savo tėvus ir neneša palaimos savo motinoms .
20030012	Yra tokių , kurie tariasi esą švarūs , tačiau savo purvo nėra nusivalę .
20030013	Yra tokių , kurių išpuikusios akys , valdingas žvilgsnis !
20030014	Yra tokių , kurių dantys it kalavijai , nasrai it peiliai šalies beturčiams , žmonijos vargšams suryti .
20030015	Siurbėlė turi dvi dukteris : „ Duok ! “ ir „ Duok ! “ Tos trys niekada nėra sočios , o „ Gana ! “ niekada nesako keturi :
20030016	Šeolas , bevaisės įsčios , nuolat vandens trokštanti žemė ir ugnis , niekada nesakanti : „ Gana “ .
20030017	Akis , kuri tyčiojasi iš savo tėvo ir niekina savo seną motiną , bus slėnio kranklių iškapota ir erelio jauniklių sulesta .
20030018	Trys dalykai man perdėm nuostabūs , ir keturių iš tikrųjų negaliu suprasti :
20030019	kaip erelis skrenda padangėmis , kaip žaltys šliaužia statmena uola , kaip laivas plaukia plačia jūra ir kaip vaikinas randa kelią pas merginą .
20030020	Taip elgiasi svetimautoja : pavalgo , nusišluosto burną ir sako : „ Nieko pikta nepadariau ! “
20030021	Trys dalykai sudrebina žemę , ir keturių ji jau nebegali pakelti :
20030022	vergo , kai jis tampa karaliumi , nepagydomo kvailio , kai jis sotus ,
20030023	bjaurios moters , kai ji išteka , ir vergės , kai ji užima šeimininkės vietą .
20030024	Keturi gyvūnai žemėje maži , bet nepaprastai išmintingi :
20030025	skruzdės — bejėgė tauta , bet apsirūpinanti maistu vasarą ,
20030026	barsukai — negalinga padermė , tačiau besistatanti namus uolose ,
20030027	skėriai , neturintys karaliaus , bet besileidžiantys į žygį pulkais ,
20030028	driežas , kurį galima pagauti rankomis , tačiau kuris randa kelią į karalių rūmus .
20030029	Trys gyvūnai didingi savo eisena ir keturi didingi savo žingsniu :
20030030	liūtas , žvėrių galiūnas , nenusileidžiantis niekam ,
20030031	gaidys , išdidžiai žingsniuojantis , ožys ir karalius , kai nėra kas jam priešintųsi .
20030032	Jeigu buvai toks kvailas , kad įžūliai elgeisi , ar buvai pinklių spendėjas , stabtelk ir pagalvok !
20030033	Juk kaip grietinę mušant , sumušamas sviestas , ir kaip sumušus nosį , pasilieja kraujas , taip žadinant pyktį , kyla vaidas .
20031001	Masos karaliaus Lemuelio žodžiai . Pamokymas , kurį jam davė jo motina :
20031002	„ Ne , mano sūnau ! Ne , mano įsčių sūnau ! Ne , mano įžadų sūnau !
20031003	Nedalyk savo stiprybės moterims nė savo jėgų karalių naikintojoms .
20031004	Vynas — ne karaliams , Lemueli ! Ne karaliams gerti vyną , ne valdovams mėgti svaigųjį gėrimą ,
20031005	kad gerdami nepamirštų , ką įstatas liepia , ir nepažeistų visų vargo žmonių teisių .
20031006	Verčiau duok svaigųjį gėrimą žūstančiam , o vyną — žmogui , kuriam gyvenimas apkarto .
20031007	Tegeria , teužmiršta savo skurdą ir tenebegalvoja apie savo nelaimę .
20031008	Kalbėk už tą , kuris pats už save negali kalbėti , ir dėl skurdžiaus teisių .
20031009	Atverk burną ! Tark teisų nuosprendį , gink vargšus ir beturčius ! “
20031010	Koks retas radinys — sumani žmona ! Brangesnė už perlus jos vertė !
20031011	Vyras jai patiki savo širdį ir turi tikrą turtą .
20031012	Ji atsilygina gerumu , o ne piktumu per visas savo gyvenimo dienas .
20031013	Ji pasirūpina vilnų bei linų ir darbuojasi įgudusiomis rankomis .
20031014	Kaip pirklio laivai , ji pargabena iš toli maisto atsargų .
20031015	Ji keliasi , kai dar tamsu , duoda maisto namams ir dienos nurodymų tarnaitėms .
20031016	Ji apžiūri ūkį ir jį nuperka , iš savo rankų uždarbio įveisia vynuogyną .
20031017	Ji susijuosusi jėga , jos rankos stiprios .
20031018	Ji mato , kad jos verslas klesti ; naktį jos žibintas niekada neprigęsta .
20031019	Ji ima į rankas ratelį , o jos pirštai stveriasi verpstės .
20031020	Ji dosniai duoda vargšui ir ištiesia ranką elgetai .
20031021	Jai nereikia rūpintis savo šeima , kai sninga , nes visi jos namiškiai šiltai aprengti .
20031022	Ji pati pasigamina antklodžių , plona drobė ir purpuras — jos drabužiai .
20031023	Jos vyras įžymus miesto vartuose ir sėdi ten tarp šalies seniūnų .
20031024	Ji siuva ir parduoda lino drabužius , ir tiekia juostas pirkliams .
20031025	Stiprybė ir orumas — jos drabužis ; ji su šypsniu žiūri į ateitį .
20031026	Atvėrusi burną , ji kalba išmintingai , o ant jos liežuvio — malonus pamokymas .
20031027	Ji atidžiai prižiūri savo šeimos elgesį ir niekada nevalgo dykaduonio duonos .
20031028	Jos vaikai ją giria , jos vyras irgi liaupsina ją :
20031029	„ Daug sumanių moterų , bet tu viršiji jas visas ! “
20031030	Žavumas — apgaulė , o grožis — migla ; moteris turi būti giriama už pagarbią VIEŠPATIES baimę .
20031031	Duokite jai atlyginimą už jos triūsą ! Teaidi miesto vartai jos darbų gyriumi !
21001001	Mokytojo , Dovydo sūnaus , Jeruzalės karaliaus , žodžiai .
21001002	Miglų migla ! — sako Mokytojas . Miglų migla ! Viskas migla !
21001003	Kokia nauda žmogui iš viso jo sunkaus triūso , kuriuo jis triūsia po saule ?
21001004	Viena karta nueina , kita ateina , bet žemė amžinai lieka ta pati .
21001005	Saulė teka ir leidžiasi , skubėdama į vietą , iš kurios pateka .
21001006	Vėjas pučia į pietus , paskui sukasi šiaurės link . Vis sukasi ir sukasi vėjas , grįždamas į tą patį sukinį .
21001007	Visos upės nuolat teka į jūrą , tačiau jūra niekada nebūna pilna . Į vietą , iš kurios išteka , upės vėl suteka .
21001008	Visi dalykai labiau varginantys , negu žmogus gali pasakyti . Akis žiūrėdama nepasisotina , ausis klausydama neprisipildo .
21001009	Kas buvo , tas vėl bus ; kas įvyko , tai vėl įvyks . Po saule nieko nėra nauja !
21001010	Kartais apie kokį nors dalyką sakoma : „ Žiūrėk , tai šis tas nauja ! “ Betgi tas dalykas jau buvo šimtmečiais prieš mus .
21001011	Kaip dabar neatmenama buvusių dalykų , taip ateities dienomis būsiančių dalykų neatmins vėliau gyvensiantys žmonės .
21001012	Aš , Mokytojas , buvau Izraelio karalius Jeruzalėje .
21001013	Visa širdimi atsidėjau išmintingai tyrinėti ir nagrinėti visa , kas vyksta po dangumi . Kokia varginanti užduotis , Dievo duota žmonėms spręsti !
21001014	Mačiau visa , kas daroma po saule . Tikėk manimi , visa tai tik migla ir vėjų vaikymasis .
21001015	Kas kreiva , tas negali būti ištiesinta ; ko trūksta , to negalima suskaičiuoti .
21001016	Tariau širdyje : „ Štai įgijau daug išminties , daugiau už visus prieš mane gyvenusius Jeruzalėje . Mano širdis uoliai kaupė visokią išmintį ir išmanymą “ .
21001017	Tačiau kai ėmiau širdimi pažinti išminties bei išmanymo prigimtį ir kvailybę bei paikybę , supratau , kad ir tai — tik vėjų vaikymasis .
21001018	Juk su didele išmintimi ateina ir daug rūpesčių ; juo daugiau žinai , juo daugiau kankiniesi .
21002001	Tariau širdyje : „ Puiku ! Leisiu sau mėgautis malonumais . Paragauk malonumų ! “ Bet , tikėk manimi , ir tai buvo migla .
21002002	Apie juoką sakiau : „ Kvailystė ! “ Apie džiaugsmą : „ Kas iš to ? “
21002003	Sumaniau ištirti , kaip paskatinti savo kūną vynu , nors mano širdis ir buvo užsiėmusi išmintimi ; ryžausi atsiduoti kvailystei , norėdamas suprasti , ar gera mirtingiesiems tai daryti per keletą jų gyvenimo po dangumi dienų .
21002004	Ėmiausi didelių darbų . Stačiausi namų , veisiausi vynuogynų .
21002005	Įsirengiau sodų bei parkų ir pasisodinau juose visokių rūšių vaismedžių .
21002006	Įsitaisiau vandens tvenkinių augančio miško medžiams laistyti .
21002007	Įsigijau vergų ir vergių . Vergai gimė ir mano namuose . Turėjau taip pat didžiulių galvijų bandų bei avių kaimenių , didesnių negu visų kitų , buvusių prieš mane Jeruzalėje .
21002008	Susikroviau sidabro bei aukso ir karalių bei valstybių turtų . Apsirūpinau dainininkais — vyrais ir moterimis , visais mirtingųjų malonumais ir daugybe sugulovių .
21002009	Taip tapau didis . Viršijau visus buvusius prieš mane Jeruzalėje . Be to , ir išmintis manęs nepaliko .
21002010	Nieko , ko mano akys norėjo matyti , joms neatsakiau . Nė savo širdžiai neatsakiau jokio malonumo . Iš tikrųjų mano širdžiai teikė malonumo visas mano triūsas , ir tai buvo atlygis už visą mano triūsą .
21002011	Tuomet apsvarsčiau visa , ką mano rankos buvo padariusios , ir sunkų triūsą , kurį buvau įdėjęs . Tikėk manimi , visa tai tik migla ir vėjų vaikymasis ! Nebuvo nieko naudinga po saule !
21002012	Ėmiausi svarstyti , vertindamas išmintį , kvailybę ir paikybę , nes ką darys žmogus , atėjęs po karaliaus ? Tik tai , ką karalius buvo daręs !
21002013	Suvokiau , kad išmintis pranoksta kvailybę , kaip šviesa pranoksta tamsą .
21002014	Išmintingasis kaktoje turi akis , o kvailasis grabaliojasi tamsoje . Tačiau žinojau , kad juodu abu ištinka toks pat likimas .
21002015	Tariau sau širdyje : „ Jeigu kvailojo likimas ištiks ir mane , tai kodėl turėčiau būti išmintingas ? Kokia man iš to nauda ? “ Taigi suvokiau širdyje , kad ir tai tik migla !
21002016	Juk nėra nei išmintingųjų , nei kvailųjų išliekančio atminimo , nes ateities dienomis vieni ir kiti bus užmiršti . Tad kaip gali išmintingasis mirti lygiai taip , kaip miršta kvailasis !
21002017	Pradėjau bodėtis gyvenimu , nes visa , kas vyksta po saule , man kėlė nerimą . Visa tai tik migla ir vėjų vaikymasis !
21002018	Matydamas , kad turiu palikti žmogui , ateinančiam po manęs , bodėjausi visais savo triūso vaisiais , kuriuos buvau sukaupęs po saule .
21002019	Kas žino , koks jis bus ? Ar išmintingas , ar kvailas ? Tačiau jis tvarkys visus mano triūso ir išminties vaisius po saule ! Tai irgi migla !
21002020	Vėl mano širdis puolė į neviltį dėl visų triūso vaisių , kuriuos buvau sukaupęs po saule .
21002021	Juk ne sykį žmogus , išmintingai triūsęs , kupinas išmanymo ir įgūdžių , privalo palikti visa , ką turi , jokio darbo į tai neįdėjusiam žmogui . Tai irgi migla ir didelis blogis .
21002022	Tad kokia nauda mirtingajam iš viso jo triūso ir rūpinimosi , kurį turėjo pakelti po saule ?
21002023	Juk visos jo dienos kupinos skausmo , o jo užsiėmimas — apmaudas ; net naktį jo širdis neturi ramybės . Tai irgi migla !
21002024	Tad nieko nėra geriau žmogui , kaip valgyti bei gerti ir rasti pasitenkinimo savo triūse . Net tai , kaip pastebėjau , ateina iš Dievo rankos .
21002025	Juk kas be jo turės ko valgyti ir ras pasitenkinimo ?
21002026	Iš tikrųjų žmogui , kuris jam patinka , Dievas suteikia išminties , išmanymo ir džiaugsmo . O nusidėjėliui jis užkrauna vargą rinkti ir kaupti nuosavybę , kad būtų atiduota tam , kuris patinka Dievui . Tai irgi migla ir vėjų vaikymasis !
21003001	Viskam yra metas , ir kiekvienam reikalui tinkamas laikas po dangumi .
21003002	Laikas gimti ir laikas mirti , laikas sodinti ir laikas rauti , kas pasodinta .
21003003	Laikas žudyti ir laikas gydyti , laikas griauti ir laikas statyti .
21003004	Laikas verkti ir laikas juoktis , laikas gedėti ir laikas šokti .
21003005	Laikas išmėtyti akmenis ir laikas juos surinkti , laikas glamonėtis ir laikas nesiglamonėti .
21003006	Laikas ieškoti ir laikas pamesti , laikas laikyti ir laikas išmesti .
21003007	Laikas perplėšti ir laikas susiūti , laikas tylėti ir laikas kalbėti .
21003008	Laikas mylėti ir laikas nekęsti , laikas karui ir laikas taikai .
21003009	Tad kokia nauda dirbančiajam iš jo triūso ?
21003010	Stebėjau užsiėmimus , kuriais užsiimti žmonėms Dievas lėmė .
21003011	Visa , ką jis daro , tinkama tam laikui . Be to , jis įdiegė amžinybę į jų širdį , bet žmogus negali perprasti nei pradžios , nei pabaigos to , ką Dievas daro .
21003012	Taip suvokiau , kad žmogui nėra nieko geriau , kaip būti laimingam ir patirti malonumo savo gyvenime .
21003013	Iš tikrųjų , kai žmogus gali valgyti , gerti ir savo užsiėmime rasti pasitenkinimo , tai Dievo dovana .
21003014	Suvokiau , kad visa , ką Dievas daro , išliks amžinai : nieko negalima prie to pridėti , nieko negalima iš to atimti . Taip Dievas veikia , kad žmonės jaustų jam pagarbą .
21003015	Tai , kas jau buvo , vyksta dabar ; tai , kas dar turi būti , jau seniai yra buvę . Dievas pasirūpina tuo , kas reikalauja jo dėmesio .
21003016	Be to , mačiau po saule , kad vietoj teisingumo buvo nedorybė ir vietoj teisumo buvo nedorybė .
21003017	Širdyje sau tariau : „ Ir teisuolį , ir nedorėlį teis Dievas , nes kiekvienam reikalui ir kiekvienam įvykiui skirtas laikas “ .
21003018	Tada apie žmones širdyje sau tariau : „ Tai Dievas juos ištirs ir parodys , kad viduje jie tik gyvuliai “ .
21003019	Juk žmonių ir gyvulių likimas yra toks pat . Ir vieni , ir kiti miršta , nes turi tą patį gyvybės alsavimą . Žmogus nepranoksta gyvulio , nes visa tai migla .
21003020	Abu eina į tą pačią vietą , abu yra iš dulkių ir abu į dulkes sugrįžta .
21003021	Kas žino , ar žmogaus gyvybės alsavimas kyla aukštyn , ar gyvulio gyvybės alsavimas leidžiasi žemyn , į žemę ?
21003022	Tad suvokiau , kad žmogui nėra nieko geriau , kaip rasti pasitenkinimo savo užsiėmime , nes tai jo dalia . Kas įgalins jį pamatyti , kas bus po jo ?
21004001	Paskui ėmiausi svarstyti visus smurto veiksmus , atliekamus po saule . Mačiau nuskriaustųjų ašaras . Nebuvo , kas juos paguostų ! Iš jų engėjų rankos kyla smurtas , ir nėra kam juos paguosti !
21004002	Mirusiuosius , jau seniai susitikusius su mirtimi , laikiau laimingesniais už tuos , kurie dar turi gyventi .
21004003	Laimingesnis už vienus ir kitus tas , kuris dar nėra gimęs ir matęs nedorų darbų , daromų po saule .
21004004	Pastebėjau , kad visas triūsas ir darbo įgūdžiai kyla iš žmogaus pavydo artimui . Tai irgi migla ir vėjų vaikymasis !
21004005	Kvailasis sudeda rankas ir minta savo kūnu .
21004006	Geriau viena sauja su poilsiu , negu dvi saujos su triūsu ir vėjų vaikymusi !
21004007	Mačiau ir kitą pavyzdį miglos po saule —
21004008	vienišą žmogų be jokio bičiulio , be sūnaus ir be brolio . Tačiau visam jo triūsui nėra galo , ir jo akys nepasisotina turtais . „ Kam gi triūsiu , — klausia jis savęs , — atsisakydamas pasitenkinimo ? “ Tai irgi migla ir blogas užsiėmimas !
21004009	Dviem geriau negu vienam , nes jie gauna didesnį atlygį už savo triūsą .
21004010	Jei vienas iš jų suklumpa , kitas padeda bičiuliui atsikelti . Vargas vienišam žmogui ! Juk kai jis suklumpa , nėra kam jį pakelti .
21004011	Panašiai dviese , miegodami kartu , šildo vienas kitą . O kaip gali vienas miegodamas šiltai jaustis ?
21004012	Vienišą žmogų lengva įveikti , du gali vienam sėkmingai pasipriešinti . Trilinką virvę nutraukti nelengva .
21004013	Geriau būti jaunuoliu — vargšu , bet išmintingu , negu karaliumi — senu ir sukvailėjusiu , nebekreipiančiu dėmesio į patarimą .
21004014	Juk pirmasis gali net iš kalėjimo išeiti ir tapti karaliumi , tuo tarpu pastarasis , net gimęs karaliumi , gali tapti elgeta .
21004015	Stebėjau visus gyvenančius po saule būriuojantis prie jauno įpėdinio , turinčio žengti į karaliaus vietą .
21004016	Bet begalinė žmonių daugybė ateityje juo visiškai nesidžiaugs . Tai irgi migla ir vėjų vaikymasis !
21005001	Būk apdairus , kai keli koją į Dievo Namus . Geriau eik klausytis negu atnašauti kvailųjų auką , nes jie nežino , kaip susilaikyti nuo pikta .
21005002	Niekada neskubėk kalbėti ir neleisk savo širdžiai tarti žodžio Dievo akivaizdoje , nes Dievas danguje , o tu žemėje . Taupyk savo žodžius .
21005003	Kaip slogūs sapnai ateina po didelių rūpesčių , taip kvailą šneką lydi žodžių srautas .
21005004	Kai duodi įžadą Dievui , nedelsk jo vykdyti , nes kvailas jam neteikia malonumo . Įvykdyk , ką pažadi .
21005005	Geriau įžado visai neduoti negu duoti ir nevykdyti .
21005006	Neleisk savo lūpoms tavęs vesti į kaltę ir nesakyk jo atstovo akivaizdoje : „ Tai buvo klaida ! “ Kodėl Dievas turėtų pykti ant tavęs už tuos žodžius ir naikinti tavo rankų darbus ?
21005007	Su sapnų gausa ateina ir migla bei žodžių srautas . Todėl turėk pagarbios Dievo baimės !
21005008	Kai kur nors matai vargšų priespaudą , teisių ir teisingumo pažeidimą , nenustebk . Juk kiekvieną pareigūną prižiūri aukštesnis pareigūnas , o virš jų yra dar aukštesni .
21005009	Visa apsvarsčius , kraštui naudinga , kad dirbamą žemę prižiūrėtų karalius .
21005010	Pinigus mėgstantis niekada nepasisotina pinigais , nė turtus mėgstantis — pelnu . Tai irgi migla !
21005011	Kur daugėja gėrybių , ten daugėja ir jas valgančių . O koks pelnas savininkui ? Nebent savo akis juo paganyti !
21005012	Darbininko miegas saldus , ar jis mažai ar daug valgė , o turtuolio perteklius neleidžia jam miegoti .
21005013	Skaudus blogis , kurį mačiau po saule , buvo turtai , laikyti savininko nelaimės atvejui .
21005014	Verslas nenusisekė , ir tie turtai prarasti . Jam gimė sūnus , bet jis nebeturi nieko jam palikti .
21005015	Kaip nuogas atėjo iš motinos įsčių , taip turi ir iškeliauti . Iš savo triūso vaisių jis nieko negali pasiimti .
21005016	Iš tikrųjų tai skaudus blogis ! Kaip atėjo , taip ir iškeliaus . Tad kokia nauda triūsti vėjais ?
21005017	Be to , per visas savo gyvenimo dienas jis valgo tamsoje su dideliu apmaudu , širdgėla ir pykčiu .
21005018	Štai ką suvokiau iš tikrųjų esant gera : žmogus turėtų valgyti ir gerti bei mėgautis visais savo triūso vaisiais po saule per tas suskaičiuotas gyvenimo dienas , kurias Dievas jam yra davęs . Juk tokia jo dalia !
21005019	Be to , kai tik Dievas suteikia žmogui turtų ar nuosavybės , jis leidžia jam ir mėgautis jais , sutikti su savo dalia ir džiaugtis savo triūso vaisiais . Tai Dievo dovana !
21005020	Toks žmogus vargu ar niūriai žvelgs į savo gyvenimo dienas , nes Dievas leidžia jam mėgautis savo širdies džiaugsmu .
21006001	Ir kitą blogį , labai slegiantį žmogų , mačiau po saule .
21006002	Kartais Dievas suteikia žmogui tiek turtų , nuosavybės ir garbės , kad jam netrūksta nieko , ko jis trokšta , tačiau Dievas neleidžia jam iš to patirti malonumo . Vietoj jo iš to patiria malonumo svetimas žmogus . Tai irgi migla ir skaudus blogis !
21006003	Net jeigu žmogui gimtų šimtas vaikų ir jis gyventų daug metų , sulauktų senyvo amžiaus , bet pats savo turtais iki soties nepasinaudotų , man atrodo , kad negyvas gimęs kūdikis būtų už jį laimingesnis .
21006004	Nors jis tik kaip migla ateina ir į tamsą išeina , nors jo vardą dengia tamsa ir jis neturi kapo ,
21006005	nors jis niekada nematė saulės ir nieko nepažino , vis vien negyvas gimęs kūdikis ilsisi ramiau už aną .
21006006	Net jeigu žmogus ir dusyk po tūkstantį metų gyventų , bet nerastų pasitenkinimo , tai argi abu jie neina į vieną ir tą pačią vietą ?
21006007	Visi žmogaus triūso vaisiai tenka jo burnai , tačiau jo troškimas niekada nebūna patenkinamas .
21006008	Tad kuo išmintingajam geriau negu kvailajam ? Kas iš to vargšui , mokančiam gerai elgtis su žmonėmis ?
21006009	Geriau tai , ką akimis matai , negu tai , ką troškimu apčiuopi . Tai irgi migla ir vėjų vaikymasis !
21006010	Kas tik įvyksta , tas jau seniai buvo numatyta ir žinoma , kad įvyks . Žmogus negali ginčytis su stipresniu už save .
21006011	Dažnai juo daugiau žodžių , juo daugiau miglos . Tad kokia žmogui iš to nauda ?
21006012	Kas gali žinoti , kas geriausia žmogaus gyvenime per tas kelias jo gyvenimo dienas , kurios dingsta tarsi šešėlis ? Arba kas gali pasakyti žmogui , kas po jo bus po saule ?
21007001	Geras vardas vertesnis už kvapų aliejų , mirties diena vertesnė už gimimo dieną .
21007002	Verčiau eiti į namus , kur gedima , negu į namus , kur puotaujama , nes toks kiekvieno žmogaus galas , ir gyvieji tesideda tai į širdį .
21007003	Verčiau liūdėti , negu juoktis , nes po liūdnu veidu gali slėptis linksma širdis .
21007004	Išmintingųjų širdį patraukia gedulo namai , o kvailųjų širdis — pramogų namuose .
21007005	Verčiau klausytis išmintingo žmogaus papeikimo negu kvailo žmogaus pagyrimo .
21007006	Juk kvailųjų vėjavaikiškumas — lyg erškėčiai , spragsintys po katilu . Tai irgi migla !
21007007	Iš tikrųjų engimas net išmintingąjį gali sukvailinti , o kyšis — sugadinti širdį .
21007008	Reikalo pabaiga vertesnė už pradžią ; kantri dvasia vertingesnė negu išpuikusi .
21007009	Neskubėk supykti , nes pyktis glaudžiasi prie kvailojo krūtinės .
21007010	Nesakyk : „ Tad kaip gali būti , kad seniau buvo geriau negu dabar ? “ — nes neišmintinga kelti tokį klausimą .
21007011	Išmintis taip pat vertinga , kaip vertingas paveldas , ir naudinga tiems , kurie mėgaujasi saule .
21007012	Juk išminties teikiama ūksmė — kaip pinigų ūksmė , o išmanymo nauda tokia : išmintis jos turinčiam teikia gyvastį .
21007013	Apsvarstyk Dievo darbus ! Kas gali ištiesinti , ką jis padarė kreiva ?
21007014	Gerą dieną džiaukis gerove , o nelaimės dieną svarstyk : abi — ir viena , ir kita — yra Dievo darbas . Taigi žmogus negali jam dėl ko nors skųstis .
21007015	Per savo trumpą gyvenimą mačiau du dalykus : kartais teisus žmogus pražūva , nepaisant jo teisumo , ir kartais nedorėlis išlieka , nepaisant jo nedorumo .
21007016	Neperdėk , būdamas teisus , ir neperdėk , būdamas išmintingas . Kam gi turėtum save pražudyti ?
21007017	Neperdėk , būdamas nedoras , ir nebūk kvailas . Kam gi turėtumei mirti prieš laiką ?
21007018	Geriausia , kad vieno laikytumeis , bet ir nuo kito rankos neatitrauktum , nes kas bijo Dievo , tam su abiem seksis .
21007019	Išmintis gina išmintingąjį geriau negu dešimt mieste esančių didžiūnų .
21007020	Iš tikrųjų nėra žemėje nė vieno žmogaus , kuris būtų toks teisus , jog tik gerai elgtųsi ir niekada nenusidėtų .
21007021	Pagaliau nekreipk dėmesio į visa , ką žmonės kalba , kad neišgirstum savo vergo tave keikiant .
21007022	Juk savo širdyje žinai , kad dažnai esi keikęs kitus .
21007023	Visa tai tyriau išmintimi . Tariau : „ Būsiu išmintingas “ . Bet išmintis liko toli nuo manęs .
21007024	Toli visa , kas buvo , ir giliai giliai palaidota . Kas gali tai išaiškinti ?
21007025	Atsidėjau širdimi pažinti , tirti , ieškoti išminties bei dalykų supratimo norėdamas suvokti , kad nedorumas kvailas , o kvailybė — beprotybė .
21007026	Man moteris kartesnė už mirtį . Ji — spąstai , jos širdis — žabangos , o rankos — pančiai . Kas patinka Dievui , tas jos išvengs , bet kas nusideda , tą ji pagaus .
21007027	Štai ką radau , sako Mokytojas , kai dėjau vieną dalyką prie kito , ieškodamas jų supratimo .
21007028	O štai ko dar tebeieškau , nors nesėkmingai : vieną vyrą iš tūkstančio užtikau , bet nė vienos moters tarp jų niekada neradau .
21007029	Taigi radau viena : Dievas padarė žmoniją dorą , bet žmonės leidosi į svarstymus .
21008001	Kas gali lygintis su išminčiumi ir visa tai paaiškinti ? „ Žmogaus išmintis taip apšviečia jo veidą , kad sušvelnėja griežti jo bruožai “ .
21008002	Kaip esi prisiekęs Dievui , taip ir vykdyk , ką karalius įsako .
21008003	Neskubėk pasišalinti iš karaliaus akivaizdos , nors reikalas tau ir labai nemalonus būtų , nes jis daro , kas tik jam patinka .
21008004	Kadangi karaliaus žodis galingas , kas gali jam sakyti : „ Kodėl taip darai ? “
21008005	Kas paklūsta įsakymui , tas nepatiria jokios žalos . Išminčiaus širdis žino laiką ir nuosprendį ,
21008006	nes kiekvienam dalykui yra ir laikas , ir nuosprendis . Savo didelei nelaimei , žmogus
21008007	nežino , kas įvyks , ir kas jam gali pasakyti , kaip tai įvyks ?
21008008	Kaip žmogus negali suvaldyti vėjo ar pasilaikyti gyvybės alsavimo , taip jis negali nustatyti savo mirties dienos . Tas mūšis neišvengiamas , o nedorumas bejėgis išgelbėti savo šeimininką .
21008009	Visus tuos dalykus suvokiau svarstydamas visa , ką žmonės po saule daro , kai žmogus užvaldo kitą žmogų jo nenaudai .
21008010	Taip pat mačiau nedorėlių , išeinančių iš šventosios vietos ir nešamų laidoti . Tuo tarpu tie , kurie dorai elgdavosi , pamiršti . Tai irgi migla !
21008011	Kadangi bausmė už nedorus darbus vykdoma ne tuoj pat , žmogaus širdis įsidrąsina daryti pikta .
21008012	Nusidėjėlis gali daryti pikta šimtą kartų ir nepaisydamas to ilgai gyventi . Žinau , kad bus gera bijantiems Dievo , nes jie garbina jo Artumą ,
21008013	bet nebus gera nedorėliui . Savo dienų jis nepailgins kaip šešėlio , nes negarbina Dievo .
21008014	Žemėje pasitaiko — tai irgi migla , — kad doram žmogui kartais atlyginama pagal nedorėlio darbus , o nedorėliui — pagal gero žmogaus darbus . Kaip sakiau , tai irgi migla !
21008015	Užtat labai vertinu malonumą . Juk žmogui po saule nėra nieko geriau , kaip valgyti , gerti ir mėgautis gyvenimu , nes tai lydės jį triūsiant per visas gyvenimo dienas , kurias Dievas jam suteiks po saule .
21008016	Kai atsidėjau iš širdies mokytis išminties ir stebėti darbus , kuriuos žmogus atlieka žemėje , apsieidamas net be miego dieną ir naktį ,
21008017	pamačiau , kad visa tai Dievo darbas . Iš tikrųjų žmogus negali išsiaiškinti viso vyksmo po saule . Nors žmogus ir stropiai triūstų ieškodamas , jis neišsiaiškins . Juk išminčiai , nors ir tariasi žiną , negali to išsiaiškinti .
21009001	Iš tikrųjų , svarstydamas visa tai širdimi , supratau , kad net teisiųjų ir išmintingųjų darbai Dievo rankose . Ar tai meilė , ar neapykanta , žmogus nepajėgia suprasti !
21009002	Juk toks pat likimas ištinka visus : teisųjį ir nedorėlį , gerąjį ir blogąjį , švarųjį apeigoms ir nešvarųjį , atnašaujantį auką ir neatnašaujantį aukos , tiek dorąjį , tiek nusidėjėlį , tiek žmogų , kuris prisiekia , tiek žmogų , kuris bijo prisiekti .
21009003	Tarp blogybių , vykstančių po saule , visų blogiausia tai , kad toks pat likimas ištinka visus . Vadinasi , žmonių širdys kupinos nedorumo , ir kolei jie gyvi , kvailybė tykoja jų širdyje , o paskui jie nueina pas mirusiuosius !
21009004	Iš tikrųjų žmogus gyvųjų draugėje turi viltį : verčiau būti gyvu šunimi negu negyvu liūtu !
21009005	Juk gyvieji žino , kad turės mirti , o mirusieji nebežino nieko . Nebėra jiems daugiau atlygio , net jų atminimas užmirštas .
21009006	Jų meilė , neapykanta , pavydas jau seniai pradingo . Niekada daugiau jie nebeturės dalies tame , kas vyksta po saule .
21009007	Taigi eikš , valgyk duoną su džiaugsmu ir gerk vyną linksma širdimi , nes Dievas jau seniai patvirtino , ką darai .
21009008	Tebūna tavo drabužiai visuomet šviežiai išskalbti , tenestokoja tavo galva kvapaus aliejaus !
21009009	Mėgaukis gyvenimu su žmona , kurią myli , per visas savo trapaus gyvenimo dienas , kurias jis tau po saule suteikia , per visas trapias savo dienas ! Tai tavo dalis gyvenime ir tavo triūse , kuriuo triūsi po saule .
21009010	Visa , ką tik tavo ranka imasi daryti , daryk visomis jėgomis , nes jokios veiklos , jokių sumanymų , jokio išmanymo , jokios išminties nebebus Šeole , į kurį esi pakeliui .
21009011	Be to , pastebėjau po saule , kad greitieji ne visuomet laimi lenktynes , narsuoliai ne visuomet nugali kovoje , išmintingieji ne visuomet užsidirba sau pragyvenimą , gudrieji ne visuomet tampa turtingi ir mokytieji ne visuomet įgyja palankumo , nes nesėkmės metas ištinka juos visus .
21009012	Mat žmogus savo nesėkmės meto nė žinoti negali . Tarsi žuvis , pagauta lemtingu tinklu , tarsi paukščiai , patekę į kilpas , yra nesėkmės pagauti mirtingieji , kai ji staiga juos užklumpa .
21009013	Be to , mačiau po saule ir tokį išminties atvejį . Man jis pasirodė labai reikšmingas .
21009014	Buvo vienas mažas miestas . Nedaug jame buvo gyventojų . Jo pulti atžygiavo galingas karalius . Pastatęs aukštus apgulos bokštus , jis apsupo jį .
21009015	Tame mieste gyvenęs beturtis išminčius savo išmintimi išgelbėjo miestą . Bet vėliau šio beturčio žmogaus niekas neatminė .
21009016	Tad tariau : „ Išmintis veiksmingesnė už nuogą jėgą , tačiau beturčio žmogaus išmintis nevertinama , ir jo žodžių nepaisoma “ .
21009017	Išmintingųjų ramiai tartų žodžių paisoma mieliau , negu kvailių valdovo riksmo !
21009018	Išmintis vertesnė už karo ginklus , bet vienui vienas nedorėlis daug gera sugadina .
21010001	Viena negyva musė gali sugadinti visą kvapųjį aliejų ! Maža kvailystė nusveria išmintį ir pagarbą .
21010002	Išmintingo žmogaus širdis veda jį į dešinę , kvailojo — į kairę .
21010003	Kvailasis ir kelyje būdamas stokoja nuovokos , nes skelbia visiems be išimties , kad jis kvailas .
21010004	Jei kiltų ant tavęs valdovo pyktis , nepasitrauk iš savo vietos , nes pykčiui aprimus atleidžiamos didelės kaltės .
21010005	Mačiau po saule kitą blogį tarsi klaidą , kylančią iš paties valdovo :
21010006	kvailybė iškelta į daugelį aukštų vietų , o turtingieji turi sėdėti ant žemų krėslų .
21010007	Mačiau raitų vergų ir pėsčiomis einančių didžiūnų , tarsi jie būtų vergai .
21010008	Kas kasa duobę , tas įpuls į ją ; kas ardo akmeninę tvorą , tą įgels gyvatė .
21010009	Kas skaldo akmenis , tą jie sužeis ; kas kerta medžius , tam jie sukels pavojų .
21010010	Jei kirvis būtų atšipęs ir žmogus prieš tai jo nepagaląstų , reikėtų įtempti jėgas . Sėkmingiau — pasinaudoti išmintimi .
21010011	Jei gyvatė įgelia , kol dar nebuvo apkerėta , tai jokios naudos kerėtojui .
21010012	Išmintingo žmogaus žodžiai jam laimi palankumą , o ką kvailasis sako , tai jį pražudo ;
21010013	jo žodžiai prasideda nesąmone , o šneka baigiasi visiška kvailyste .
21010014	Kvailasis tiesiog daugina žodžius ! Nė vienas nežino , ką atneš ateitis ; kas gali kam nors pasakyti , kas įvyks po jo ?
21010015	Kvailojo triūsas taip jį nuvargina , kad jis net nebežino , kaip nueiti į miestą .
21010016	Vargas tau , šalie , kurios karalius jaunuolis ir kurios didžiūnai pradeda puotauti ryto metą !
21010017	Laiminga tu , šalie , kurios karalius iš kilmingųjų ir kurios didžiūnai puotauja tinkamu laiku , santūriai , o ne kaip girtuokliai !
21010018	Dėl tingumo įlinksta sijos , dėl tingių rankų prilaša į trobą .
21010019	Puota keliama pramogai , vynas daro gyvenimą linksmesnį , ir pinigai viskam naudingi .
21010020	Net tarp savo artimųjų neniekink karaliaus , net savo miegamajame nekeik turtuolio , nes padangių paukščiai gali nunešti tavo balsą , sparnuotis gali pasakyti , ką tu sakei .
21011001	Mesk savo duoną į vandenis , ir po daugelio dienų ją atrasi .
21011002	Išdalyk , ką turi , septyniems ar net aštuoniems , nes nežinai , kokia nelaimė gali ištikti žemę .
21011003	Kai debesys pilni vandens , jie palaisto lietumi žemę ; kad ir kur medis kristų , į pietus ar į šiaurę , kur kris , ten jis ir gulės .
21011004	Kas paiso vėjo , niekada nesės , o kas stebi debesis , niekada nepjaus .
21011005	Kaip nežinai , kokiu keliu ateina gyvybės alsavimas į kaulus motinos įsčiose , taip nežinai , kaip Dievas elgiasi Visatoje .
21011006	Rytą sėk savo sėklą , iki vakaro neleisk savo rankoms ilsėtis , nes niekada nežinai , ar šis , ar anas darbas pasiseks , o gal abu bus sėkmingi .
21011007	Smagi dienos šviesa , malonu akims matyti saulę .
21011008	Nors žmogus ir daug metų gyventų , jais visais tesimėgauja prisimindamas , kad bus daug tamsių dienų . Visa , kas ateina , yra migla !
21011009	Džiūgauk , jaunuoli , kol esi jaunas ! Leisk savo širdžiai mėgautis savo jaunystės dienomis . Eik , kur veda tavo širdies troškimai , daryk , kas patinka tavo akims , tačiau žinok , kad dėl viso to tave Dievas pašauks į teismą .
21011010	Iš savo širdies pašalink rūpestį ir neapsunkink savęs , nes jaunystė ir gyvenimo aušra yra migla !
21012001	Atmink Kūrėją savo jaunystės dienomis , dar skausmo dienoms neatėjus ir dar neatėjus metams , apie kuriuos sakysi : „ Man jie nemalonūs ! “ —
21012002	dar neužtemus saulės , mėnulio ir žvaigždžių šviesai ir lietų nešantiems debesims nesugrįžus .
21012003	Tai dienai atėjus , namų sargai drebės ir galiūnai sukniubs , malėjos liausis malusios , nes jų mažai beliko , o žvelgiantys pro langą matys tamsą ,
21012004	kai durys į gatvę uždaromos , ir girnų garsas tilstelėja , kai paukščio giesmė vis silpnėja ir visi dainingi garsai prityla ,
21012005	kai bijomasi aukštumų ir pavojų kelyje , kai migdolas pražysta , o žiogas vos bepasivelka , ir kapario uoga tampa bejėgė . Kadangi žmogus eina į savo amžinus namus , raudotojai būriuojasi gatvėje laukdami ,
21012006	kol bus nutrauktas sidabro siūlas ir sudaužytas aukso dubuo , ąsotis sudaužytas prie šaltinio ir vandens ratas sulaužytas prie talpyklos .
21012007	Dulkės sugrįš į žemę , kur kadaise jos ir buvo , o gyvybės alsavimas — pas Dievą , kuris jį davė .
21012008	Miglų migla ! — sako Mokytojas . Viskas migla !
21012009	Mokytojas buvo išmintingas žmogus . Be to , jis ir žmones mokė to , ko pats buvo išmokęs sverdamas ir tyrinėdamas , bei sudarė daug patarlių .
21012010	Mokytojas stengėsi rasti tinkamų posakių ir teisingus aiškiai užrašė .
21012011	Išminčių posakiai — tarsi akstinai , tarsi giliai į akstinus įkaltos vinys . Jie duoti vieno Ganytojo .
21012012	O dėl to , kas viršaus , mano vaike , būk atsargus ! Knygų dauginimui niekada nebus galo , o daug mokantis nuvargsta kūnas .
21012013	Visa tai išklausius , paskutinis žodis būtų toks : bijok Dievo ir laikykis jo įsakymų , nes tai saisto visą žmoniją .
21012014	Juk Dievas kiekvieną pašauks atsakyti už darbą , net slaptą — ir gerą , ir blogą .
22001001	Saliamono Giesmių giesmė .
22001002	[ Ji : ] Tebučiuoja jis mane savo lūpomis ! Juk tavo meilė malonesnė negu vynas ,
22001003	negu tavo brangiojo aliejaus kvapas ! Tavo vardas — palieti kvepalai , užtat tave mergaitės myli .
22001004	Pasiimk mane ! Skubėkime ! Vesk mane , karaliau , į savo kambarius . [ Choras : ] Tavimi mes džiaugsimės ir linksminsimės , skonėsimės tavo meile labiau negu vynu . Tave mylintys teisingai daro !
22001005	[ Ji : ] Esu juodbruvė , bet graži , o Jeruzalės dukterys , kaip Kedaro palapinės , kaip Saliamono palapinių dangos !
22001006	Nežiūrėkite iš aukšto į mane , kad aš tamsiaveidė ; tai saulė mane įdegino . Mano motinos sūnūs supyko ant manęs ir padarė mane vynuogynų prižiūrėtoja . Savo pačios vynuogyno neprižiūrėjau .
22001007	Pasakyk man , mano tikroji meile , kur ganai savo kaimenę , kur guldai ją vidudienį poilsio , kad nebereikėtų man daugiau klaidžioti kaip bastūnei palei tavo draugų kaimenes .
22001008	[ Choras : ] Jeigu tu nežinai vietos , o gražiausia iš moterų , tai eik avių pėdomis ir ganyk savo ožiukus šalia piemenų palapinių .
22001009	[ Jis : ] Tu , mano meile , panaši į kumelaitę tarp faraono kovos vežimų .
22001010	Žavūs tavo skruostai puošti pintomis grandinėlėmis , o tavo kaklas — karoliais .
22001011	Iš aukso nukalsim tau grandinėles , išpuošime jas sidabru .
22001012	[ Ji : ] Kol karalius ilsisi savo kambary , mano nardas pripildo orą kvepėjimo .
22001013	Mano mylimasis man — miros ryšulėlis , prigludęs tarp mano krūtų .
22001014	Mano mylimasis man — henos žiedų puokštė En Gedžio vynuogių soduose .
22001015	[ Jis : ] Kokia tu graži , mano mylimoji , kokia tu graži , tavo akys kaip balandžių !
22001016	[ Ji : ] Koks tu gražus , mano mylimasis , iš tikrųjų gražus ! Mūsų guolis pavėsinėje ;
22001017	sijos mūsų namų — iš kedrų , o gegnės — iš kiparisų .
22002001	Aš Šarono gėlė , slėnių lelija .
22002002	[ Jis : ] Kaip lelija tarp erškėčių , mano mylimoji tarp merginų !
22002003	[ Ji : ] Kaip obelis tarp miško medžių , mano mylimasis tarp vaikinų ! Smagu sėdėti jo paūksmėje , o jo vaisiai man saldūs .
22002004	Mane jis įvedė į pokylio menę , ir jo ženklas viršum manęs buvo meilė .
22002005	Stiprink mane razinų tešlainiu , atgaivink mane obuoliais , nes aš sergu meile .
22002006	Jo kairioji ranka buvo man po galva , o dešiniąja jis mane apkabino !
22002007	Prisaikdinu jus , Jeruzalės dukterys , gazelėmis ar stirnaitėmis : nebudinkite ir nežadinkite meilės , kol ji pati neprabus !
22002008	Klausykis ! Mano mylimasis ! Štai jis ateina , šokinėdamas per kalnus , sparčiai bėgdamas per kalvas .
22002009	Mano mylimasis panašus į gazelę ar jauną briedį . Štai jis stovi už mūsų sienos , žvelgia į vidų pro langus , bando įžiūrėti pro pinučius .
22002010	Mylimasis mane kalbina ! Jis taria man : „ Kelkis , mano meile , mano gražioji , eikš !
22002011	Juk žiema jau pasibaigė , lietūs praėjo ir nuščiuvo .
22002012	Gėlės pražydo žemėje , atėjo metas vynmedžius genėti , ir purplelis jau burkuoja mūsų šalyje .
22002013	Figmedis nokina žalius vaisius , ir vynmedžių žiedai tvinsta maloniais kvapais . Kelkis , mano meile , mano gražioji , eikš !
22002014	O mano balande uolų plyšyje , uolos prieglobstyje , leisk man pamatyti tavo veidą ir išgirsti tavo balsą , nes tavo balsas toks mielas ir tavo veidas gražus “ .
22002015	Sugaudykit mums lapes , tas laputes , kenkiančias vynuogynams . Juk mūsų vynuogynai žydi !
22002016	Manasis mylimasis — mano , o aš — jo ; jo ganykla — tarp lelijų .
22002017	Kol atvėsus diena ir pabėgę šešėliai , klajok , mano mylimasis , kaip gazelė ar jaunas briedis ant Betero kalnų .
22003001	Savo guoly visą naktį ieškojau to , kurį myli mano širdis ; ieškojau , bet negalėjau rasti .
22003002	Turiu tad keltis ir išvaikščioti miestą , gatves ir aikštes , turiu ieškoti to , kurį myli mano širdis . Ieškojau , bet jo neradau .
22003003	Užtikau panaktinius , apeinančius miestą . „ Ar nematėte to , kurį myli mano širdis ? “
22003004	Vos praėjusi pro juos , radau tą , kurį myli mano širdis . Tvirtai apkabinau ir nepaleidau , kol neįsivedžiau į savo motinos namus , į kambarį tos , kuri mane pagimdė .
22003005	Prisaikdinu jus , Jeruzalės dukterys , gazelėmis ar laukų stirnomis : nebudinkite ir nežadinkite meilės , kol ji pati neprabus !
22003006	[ Choras : ] Kas ten ateina iš dykumos tarsi dūmų stulpas , kupinas miros , smilkalų ir visų kvepiančių pirklio miltelių ?
22003007	Tai Saliamono neštuvai ! Juos supa šešiasdešimt vyrų , Izraelio galiūnų :
22003008	visi ginkluoti kalavijais ir įgudę kovoti . Prie kiekvieno juosmens kalavijas apsiginti nuo pavojų nakties sargyboje .
22003009	Karalius Saliamonas pasidirbdino nešamą sostą iš Libano medžių .
22003010	Jo stulpai pasidabruoti , atlošas paauksuotas , o sėdynė iš raudono vilnonio audeklo . Vidus jo su meile Jeruzalės dukterų išpuoštas .
22003011	Siono dukterys , išeikite ir pasižiūrėkite į karalių Saliamoną , į vainiką , motinos jam uždėtą per vestuves , jo širdies džiaugsmo dieną .
22004001	[ Jis : ] Kokia tu graži , mano mylimoji , kokia tu graži ! Tavo akys kaip balandžių , slepiamos šydo ! Tavo garbanos plasta kaip kaimenė ožkų , besileidžiančių žemyn Gileado šlaitais .
22004002	Tavo dantys kaip kaimenė nukirptų avių , lipančių iš maudyklos . Kiekviena jų turi po dvynę , nė vienos nėra vienišos .
22004003	Tavo lūpos tarsi raudonas kaspinas , o tavo burna graži . Tavo skruostai kaip dvi granato pusės , slepiamos šydo .
22004004	Tavo kaklas tarsi Dovydo bokštas , pastatytas ginklams laikyti . Tūkstančiai skydų kabo jame ; visi jie — galiūnų .
22004005	Dvi tavo krūtys tarsi du stirniukai , gazelės dvyniai , besiganantys tarp lelijų .
22004006	Kol diena atvėsus ir pabėgę šešėliai , aš eisiu prie miros kalno , prie smilkalų kalvos .
22004007	Visa tu graži , mano meile , nėra tavyje dėmės .
22004008	Ateik iš Libano , mano sužadėtine , ateik iš Libano . Nusileisk nuo Amanos viršūnės , nuo Senyro ir Hermono viršūnių , iš liūtų urvų , iš leopardų kalnų .
22004009	Tu sužavėjai mano širdį , seserie sužadėtine ! Sužavėjai mano širdį vienu savo akių žvilgsniu , vienu savo karolių brangakmeniu .
22004010	Kokia graži tavo meilė , seserie sužadėtine ! Tavo meilė saldesnė už vyną , o tepalai kvapesni už visus kvepalus !
22004011	Tavo lūpos , sužadėtine , laša medumi , medus ir pienas po tavo liežuviu , o tavo drabužiai kvepia Libano dvelksmu .
22004012	Mano sesuo sužadėtinė — uždaras sodas . Uždaras sodas , užantspauduotas šaltinis .
22004013	Tu — malonumų sodas , kuris želdina granatmedžius ir geriausius vaisius , henos gėles ir nardo žiedus ,
22004014	nardą ir kroką , kvapiąją nendrę ir cinamoną su visais kvapiais medžiais , mirą ir alaviją su visais rinktiniais kvepalais .
22004015	Tu — sodo šaltinis , gyvojo vandens versmė iš Libano tekančios srovės !
22004016	[ Ji : ] Pabusk , šiaurės vėjau ! Ateik , pietų vėjau ! Padvelk į mano sodą , tepasklinda plačiai jo kvapai ! Teateina mylimasis į savo sodą , tevalgo jo geriausių vaisių .
22005001	[ Jis : ] Atėjau į savo sodą , seserie sužadėtine , prisirenku miros ir kvepalų , valgau korį su medumi , geriu vyną su pienu . [ Choras : ] Valgykite , bičiuliai , gerkite ! Svaikite iš meilės !
22005002	[ Ji : ] Aš miegojau , bet mano širdis budėjo . Klausyk ! Mano mylimasis beldžiasi ! „ Įleisk mane , mano seserie , mano meile , mano balande , mano tobuloji ! Juk mano galva permirkusi nuo rasos , o garbanos — nuo nakties miglos “ .
22005003	Buvau jau nusirengusi ; kaip apsirengti man iš naujo ? Buvau jau kojas nusiplovusi ; kaip man jas vėl purvinti ?
22005004	Mano mylimasis įkišo ranką pro velkės skylę , ir aš suvirpėjau , kad jis arti .
22005005	Atsikėliau atidaryti savo mylimajam , lašant nuo rankų mirai , varvant nuo pirštų geriausiai mirai ant velkės rankenos .
22005006	Atidariau savo mylimajam , bet jis buvo nusisukęs ir nuėjęs . Apmiriau , kad jis nuėjo ! Ieškojau , bet negalėjau rasti ; šaukiau , bet jis neatsišaukė .
22005007	Užtiko mane panaktiniai , apeidami miestą ; jie sumušė , sužeidė mane , atėmė mano skraistę tie sienų panaktiniai !
22005008	Prisaikdinu jus , Jeruzalės dukterys ! Jeigu sutiksite mano mylimąjį , pasakykite jam , kad aš sergu iš meilės .
22005009	[ Choras : ] Kuo tavo mylimasis skiriasi iš kitų , o gražiausioji iš moterų ? Kuo tavo mylimasis skiriasi iš kitų , kad tu mus taip prisaikdini ?
22005010	[ Ji : ] Mano mylimasis visas spindi ir saulėje įdegęs ; jis išsiskiria iš dešimties tūkstančių .
22005011	Jo galva — gryno aukso , plaukai garbanoti , juodi kaip varnas .
22005012	Jo akys — kaip prie tekančio vandens balandžiai , besipliuškenantys pursluose , tupintys ant šaltinio krašto .
22005013	Jo skruostai — tarsi kvepalų lysvės , skleidžiančios kvapus . Jo lūpos — kaip lelijos , iš kurių srūva mira .
22005014	Jo rankos — kaip aukso lazdos , nusagstytos brangakmeniais . Jo liemuo — tarsi iš dramblio kaulo , išdabinto safyrais .
22005015	Jo kojos — alebastro stulpai , pastatyti ant stovų iš gryno aukso . Jis toks didingas kaip Libanas ir dailus tarsi jo kedras .
22005016	Jo žodžiai — saldybė , ir visas jis — malonumas ! O Jeruzalės dukterys , toks mano mylimasis , toks mano numylėtinis !
22006001	[ Choras : ] Kur nuėjo tavo mylimasis , o gražiausioji iš moterų ? Kuriuo keliu pasuko tavo mylimasis , kad galėtume jo ieškoti kartu su tavimi ?
22006002	[ Ji : ] Mano mylimasis nusileido į savo sodą , prie kvapiųjų augalų lysvių , ganyti kaimenės soduose ir pasiskinti lelijų .
22006003	Aš — mano mylimojo , o mano mylimasis — mano . Jis ganosi tarp lelijų .
22006004	[ Jis : ] Mano meile , tu graži kaip Tirca , daili kaip Jeruzalė , pagarbią baimę kelianti kaip pulkas su vėliavomis .
22006005	Nugręžk savo akis nuo manęs , nes jos mane gniuždo ! Tavo garbanos plasta tarsi kaimenė ožkų , besileidžiančių žemyn Gileado šlaitais .
22006006	Tavo dantys kaip kaimenė avių , lipančių iš maudyklos . Kiekviena jų turi po dvynę , nė vienos nėra vienišos .
22006007	Tavo skruostai kaip dvi granato pusės , slepiamos šydo .
22006008	Šešiasdešimt karalienių , aštuoniasdešimt sugulovių ir merginų be skaičiaus .
22006009	Tik viena ji — mano balandė , mano tobuloji , tik viena ji — motinos numylėtinė , džiaugsmas tos , kuri ją pagimdė . Merginos matė ją ir gyrė ; ir karalienės , ir sugulovės kėlė ją į padanges .
22006010	[ Choras : ] Kas yra ta , kuri sušvinta tarsi aušra , graži kaip mėnulis , šviesi tartum saulė , pagarbią baimę kelianti kaip pulkas su vėliavomis ?
22006011	[ Ji : ] Nusileidau į riešutmedžių giraitę slėnio žiedų pamatyti , pažiūrėti , ar vynmedžiai jau išsprogę , ar granatmedžiai jau pražydę .
22006012	Nė nepajutau , kaip mano troškimas įkėlė mane į vežimą šalia mano didžiūno .
22006013	[ Choras : ] Sukis , sukis , mergaite iš Šulamo ! Sukis , sukis , kad galėtume į tave pasižiūrėti ! [ Jis : ] Kodėl norite pasižiūrėti į Šulamo mergaitę , šokančią tarp dviejų šokėjų eilių ?
22007001	[ Choras : ] Kokios grakščios tavo kojos , apautos sandalais , didžiūno dukterie ! Tavo dailios šlaunys — tarsi brangakmeniai , meistro rankų darbas .
22007002	Tavo klonis — tarsi apvali taurė , visuomet kupina vyno . Tavo liemuo — tarsi kviečių pėdas , apkaišytas lelijomis .
22007003	Tavo krūtys — tarsi du stirniukai , gazelės dvyniai .
22007004	Tavo kaklas — tarsi dramblio kaulo bokštas . Tavo akys — tarsi Hešbono tvenkiniai prie Bat Rabimo vartų . Tavo nosis — tarsi Libano bokštas , žvelgiantis Damasko link .
22007005	Tavo galva iškili kaip Karmelis , tavo plaukų sruogos — tarsi purpuras ; jų kasos karalių padaro belaisvį .
22007006	[ Jis : ] Kokia tu graži , kokia maloni ! O meile , mano džiaugsme !
22007007	Esi daili kaip palmė , o tavo krūtys kaip kekės .
22007008	Tariau : „ Įlipsiu į palmę , įsitversiu į jos šakas “ . Tebūna tavo krūtys kaip vynuogių kekės , tavo alsavimas tarsi obuolių dvelkimas ,
22007009	o tavo lūpos kaip geriausias vynas ! [ Ji : ] Teteka vynas švelniai mano mylimajam , srovendamas pro lūpas ir dantis !
22007010	Aš priklausau mylimajam , ir jis manęs geidžia .
22007011	Eikš , mano mylimasis , skubėkime į laukus , apsinakvokime kaime !
22007012	Eikime anksti į vynuogynus , pažiūrėkime , ar vynmedžiai jau išsprogę , ar jų žiedai jau užsimezgę , ar granatmedžiai jau pražydę . Ten savo meilę tau dovanosiu .
22007013	Mandragora jau kvepia , geriausi vaisiai — prie mūsų durų ; tau juos išsaugojau , mano mylimasis , šviežius ir džiovintus .
22008001	O kad tu būtum man kaip brolis , žindęs mano motinos krūtis ! Sutikusi tave lauke išbučiuočiau , ir niekas man nepriekaištautų .
22008002	Vesčiausi tave , parsivesčiau į savo motinos namus , į kambarį tos , kuri mane pagimdė . Duočiau tau gerti kvapaus vyno ir savo granatų sulčių .
22008003	O kad jo kairioji būtų man po galva ir dešinioji mane apkabintų !
22008004	Prisaikdinu jus , Jeruzalės dukterys : nebudinkite ir nežadinkite meilės , kol ji pati neprabus !
22008005	[ Choras : ] Kas ten ateina iš dykumos , pasirėmusi į mylimąjį ? [ Jis : ] Po obelimi žadinau tave . Ten kentė gimdymo skausmą su tavimi tavo motina , ten kentė gimdymo skausmą ta , kuri tave pagimdė .
22008006	[ Ji : ] Dėk mane kaip antspaudą ant savo širdies , kaip antspaudą ant savo rankos ! Juk meilė stipri kaip mirtis , aistra nuožmi kaip Šeolas . Jos kaitra — kaip ugnies kaitra , nenumaldoma liepsna .
22008007	Gilūs vandenys negali užgesinti meilės , nė potvyniai — jos paskandinti . Jeigu žmogus siūlytų už meilę visą savo turtą , būtų vertas tik paniekos .
22008008	[ Broliai : ] Mūsų sesuo dar maža , ir jos krūtys dar mažos . Kaip mes padėsime savo seseriai tą dieną , kai ji bus pažadėta ?
22008009	Jeigu ji siena , statysime ant jos sidabro kuorus , o jeigu ji durys , apmušime kedro lentelėmis .
22008010	[ Ji : ] Aš siena , o mano krūtys kaip bokštai , todėl jo akyse radau tikrą ramybę .
22008011	Saliamonas turėjo vynuogyną Baal Hamone ir patikėjo jį prižiūrėtojams . Kiekvienas už jo vaisius turėjo mokėti po tūkstantį sidabrinių .
22008012	Savo vynuogyną aš pati prižiūriu ! Tu , Saliamonai , gali turėtis tą tūkstantį , o vaisių prižiūrėtojai — du šimtus !
22008013	[ Jis : ] O sodo gyventoja , mano bičiuliai laukia tavo balso ! Leisk man jį išgirsti !
22008014	[ Ji : ] Skubėk , mano mylimasis , būk panašus į gazelę ar jauną briedį kvapiuosiuose kalnuose .
23001001	Regėjimas , kurį patyrė Amoco sūnus Izaijas , apie Judą ir Jeruzalę Judo karalių Uzijo , Jotamo , Ahazo ir Ezekijo dienomis .
23001002	Klausykitės , dangūs ! Išgirsk , žeme ! Tai VIEŠPATS kalba : „ Užauginau , išauklėjau vaikus , o jie sukilo prieš mane !
23001003	Jautis pažįsta savo savininką , ir asilas — savo šeimininko ėdžias ; tik Izraelis nežino , mano tauta nesupranta “ .
23001004	Ak nuodėminga tauta , žmonės , apsikrovę nedorybėmis , piktadarių palikuonys , ištvirkę vaikai ! Jie paliko VIEŠPATĮ , atmetė Izraelio Šventąjį , atsuko jam nugarą .
23001005	Kodėl vis dar norite būti mušami , kodėl nesiliaujate erzinti ? Visa galva pasiligojusi , visa širdis alpstanti .
23001006	Nuo kojų padų iki viršugalvio neturite jūs sveikos vietos . Mėlynės , randai ir pūliuojančios žaizdos , nevalytos , netvarstytos , aliejumi nepateptos .
23001007	Jūsų šalis — tyrai , jūsų miestai sunaikinti ugnies ; svetimieji jums regint ryja jūsų žemės derlių ; ji — tyrai , lyg sunaikintoji Sodoma .
23001008	Siono duktė dabar lyg trobelė vynuogyne , lyg pašiūrė moliūgų sklype , lyg priešų apgultas miestas .
23001009	Jeigu Galybių VIEŠPATS nebūtų palikęs mums skurdaus likučio , mes būtume tarsi Sodoma , būtume panašūs į Gomorą .
23001010	Klausykitės VIEŠPATIES žodžio , Sodomos valdovai , išgirskite , ko mūsų Dievas moko , Gomoros žmonės !
23001011	„ Negi man reikia jūsų aukų gausybės ? — sako VIEŠPATS . — Man jau įgriso jūsų deginami avinai ir penimų veršių taukai ; neteikia man malonumo jaučių , avių ir ožių kraujas .
23001012	Kai ateinate pamatyti mano veido , ar prašo to kas iš jūsų ?
23001013	Netrypkite daugiau mano prieangių ! Liaukitės aukoti bevertes atnašas , smilkalai kelia man pasibjaurėjimą . Jaunaties ir šabo , sueigų šaukimo , iškilmių su piktais darbais aš negaliu pakęsti .
23001014	Jūsų jaunatimis ir iškilmėmis aš šlykščiuosi ; jie man našta , kurią pailsau nešti .
23001015	Kai jūs tiesite rankas , aš nukreipsiu savo akis nuo jūsų . Net jei ilgai melsitės , aš jūsų negirdėsiu . Jūsų rankos kruvinos !
23001016	Nusiplaukite ir būkite švarūs ! Pašalinkite savo darbų blogį man iš akių , liaukitės darę pikta ,
23001017	mokykitės daryti gera . Atsidėkite teisingumui , padėkite engiamajam , užstokite našlaitį , ginkite našlės bylą “ .
23001018	VIEŠPATS sako : „ Eikite šen , ir drauge pasvarstykime . Esate paraudę nuo nuodėmių , bet aš išbalinsiu jus kaip sniegą . Jūsų nuodėmės raudonos it kraujas , bet jos gali tapti baltos it vilna .
23001019	Jeigu dėsitės į širdį ir paklusite , tai valgysite krašto gėrybes ,
23001020	bet jeigu atsisakote paklusti , tai jus sudoros kalavijas “ . Pats VIEŠPATS kalbėjo !
23001021	Deja , ištikimasis miestas , kupinas teisingumo , tapo kekše ! Kur teisumas klestėjo , ten dabar žmogžudžiai .
23001022	Tavo sidabras pavirto išdagomis , tavo vynas atskiestas vandeniu .
23001023	Tavo vadai sukčiai , vagių bičiuliai ; kiekvienas jų mėgsta kyšius ir vaikosi dovanų . Jie negina našlaičio , našlės byla niekuomet jų nepasiekia .
23001024	Todėl sako Viešpats , Galybių DIEVAS , Izraelio Galingasis : „ Ak , atsiskaitysiu su priešgynomis , išgiešiu apmaudą ant savo priešų !
23001025	Pakelsiu ranką prieš tave , išlydysiu tavo išdagas žaizdre , sunaikinsiu visą tavo šlaką .
23001026	Atkursiu jūsų teisėjus , kokie buvo senovėje , ir patarėjus , kokie buvo pradžioje . Tada tu būsi vadinama Teisumo miestu , ištikimuoju miestu “ .
23001027	Sionas bus išgelbėtas per teismą , o atgailautojai — per teisumą .
23001028	Bet maištininkai ir nusidėjėliai bus drauge sutriuškinti ; tie , kurie palieka VIEŠPATĮ , žus .
23001029	Tikrai gėdysitės dėl ąžuolų , kuriuos garbinote , ir rausite dėl miškelių , kuriuos buvote pamėgę ,
23001030	nes būsite kaip ąžuolas nuvytusiais lapais , kaip sodas be vandens .
23001031	Sukrauti turtai bus kaip pakulos , o jų krovėjas — kaip kibirkštis . Abu sudegs kartu , ir nebus kam užgesinti .
23002001	Žodis , kurį Amoco sūnus Izaijas matė regėjime apie Judą ir Jeruzalę .
23002002	Ateityje atsitiks taip , kad VIEŠPATIES Namų kalnas stovės tvirtai iškilęs virš kalnų ir bus aukštesnis už kalvas . Visos tautos plūs jo link ;
23002003	daug tautų ateis ir sakys : „ Ateikite , ir kopkime į VIEŠPATIES kalną , į Jokūbo Dievo Namus , kad jis parodytų mums savo kelius , kad eitume jo takais “ . Iš Siono ateis mokymas ir VIEŠPATIES žodis iš Jeruzalės .
23002004	Taip jis išspręs ginčus tarp tautų , nuspręs daugelio žmonių bylas ; jie perkals savo kalavijus į arklus , o ietis — į geneklius . Tauta nebekels kalavijo prieš kitą tautą , nebebus mokomasi kariauti .
23002005	O Jokūbo namai ! Ateikite , ir gyvenkime VIEŠPATIES šviesoje !
23002006	Palikote savo tautos kelius , Jokūbo namai ! Juk jie pilni kerėtojų iš Rytų , žynių kaip pas filistinus ; jie perėmė svetimšalių papročius !
23002007	Jų kraštas pilnas sidabro ir aukso , neaprėpiami jų lobiai ; jų kraštas pilnas žirgų , nesuskaičiuojami jų vežimai .
23002008	Jų kraštas pilnas stabų , jie garbina savo rankų darbą — tai , ką jų pačių rankos padarė .
23002009	Taip marusis pažeminamas , žmogus suniekinamas ; neatleisk jiems !
23002010	Lįsk giliai tarp uolų , užsidenk dulkėmis nuo VIEŠPATIES siaubo ir jo šlovės žėrėjimo .
23002011	Įžūlus marusis turės nuleisti akis , žmonių išdidumas bus pažemintas . Tik VIEŠPATS tą dieną bus išaukštintas .
23002012	Juk Galybių VIEŠPATS turi parengęs savo dieną prieš visa , kas išdidu ir įžūlu , kas išpuikę ir kas bus pažeminta :
23002013	prieš visus Libano kedrus , aukštus ir didingus , ir visus Bašano ąžuolus ;
23002014	prieš visus aukštus kalnus ir visas didingas kalvas ;
23002015	prieš kiekvieną tvirtą bokštą ir kiekvieną galingą sieną ;
23002016	prieš visus Taršišo laivus ir visas eiklias valtis .
23002017	Tada bus sutramdytas mariųjų pasipūtimas , pažemintas žmonių išdidumas . Tik VIEŠPATS tą dieną bus išaukštintas .
23002018	Stabai pranyks tarsi nebuvę .
23002019	Žmonės slėpsis kalnų olose ir žemės urvuose nuo VIEŠPATIES siaubo ir jo šlovės žėrėjimo , kai jis pakils sudrebinti žemės .
23002020	Tą dieną žmonės kurmiams ir šikšnosparniams numes sidabro ir aukso stabus , kurių prisidarė garbinti .
23002021	Jie lįs į uolų urvus ir skardžių plyšius nuo VIEŠPATIES siaubo ir jo šlovės žėrėjimo , kai jis pakils sudrebinti žemės .
23002022	O , liaukitės kliautis žmogumi ! Juk jis turi tik gyvybės alsavimą ! Kuo gi jis nusipelnė pagarbos ?
23003001	Viešpats , Galybių DIEVAS , atims Jeruzalei ir Judui paramą ir paspirtį , visas maisto ir vandens atsargas ,
23003002	karžygį ir karį , teisėją ir pranašą , žynį ir seniūną ,
23003003	penkiasdešimtuko vadą ir didžiūną , patarėją , įgudusį amatininką ir išmanų raganių .
23003004	Berniūkščius duosiu jiems valdovais , viešpataus savavalė užgaida .
23003005	Žmonės engs vieni kitus , kiekvienas skriaus savo artimą , paaugliai bus įžūlūs su seneliais , niekšai — su garbingais asmenimis .
23003006	Jeigu kas nors ir stvertų brolį savo tėvo namuose sakydamas : „ Tu turi drabužių ! Būk mūsų valdovas , tebūna šie griuvėsiai tavo rankose ! “ —
23003007	tą pačią dieną anas ginsis sakydamas : „ Netvarstysiu žaizdų ! Mano namuose nėra nei duonos , nei drabužių . Nepadarysite manęs tautos valdovu ! “
23003008	Jeruzalė klumpa , ir Judas krinta , nes savo žodžiais ir darbais jie užgauna VIEŠPATĮ , nepaiso jo šlovingo Artumo .
23003009	Pats jų pasipūtimas juos pasmerkia , jie didžiuojasi savo nuodėmėmis kaip Sodoma ir neslepia jų . Vargas jiems ! Jie patys užsitraukia nelaimę .
23003010	Laimingi teisieji , nes jiems bus gerai ; jie maitinsis savo darbų vaisiais .
23003011	Vargas nedorėliui , nes jam visiškai nesiseks ; pagal jo rankų darbus jam bus atmokėta .
23003012	Mano tauta ! Vaikai ją niokoja , moterys ją valdo ! O mano tauta , vadai tave suvedžioja , sunaikindami takus , kuriais turėtum žengti .
23003013	VIEŠPATS pakyla vesti bylos , stojasi teisti savo tautos .
23003014	VIEŠPATS ateis ir apkaltins savo tautos seniūnus ir vadus : „ Tai jūs prarijote vynuogynus ; tai , ką pavogėte iš varguolių , tebėra jūsų namuose .
23003015	Kaip jūs drįstate niokoti mano tautą , šerti vargšams per veidus ? “ — tai Viešpaties , Galybių DIEVO , žodis .
23003016	VIEŠPATS sako : „ Kadangi Siono dukterys tokios išdidžios ir vaikšto ištempusios kaklus , vylingai žvilgčiodamos akimis , kojomis žvangindamos apavo papuošalus ir meilindamosi kiekvienu žingsniu ,
23003017	Viešpats padengs Siono dukterų viršugalvius šašais , VIEŠPATS apnuogins jų galvas . “
23003018	Tą dieną VIEŠPATS atims puošmenas : kojų papuošalus , plaukų tinklelius , mėnulėlius ,
23003019	auskarus , apyrankes , šydus ,
23003020	kepuraites , rankogalius , juostas , kvepalines , talismanus ,
23003021	žiedus , nosies grandinėles ,
23003022	išeiginius drabužius , apsiaustus , skaras , rankinukus ,
23003023	skraistes , lino liemenes , turbanus ir skepetas .
23003024	Vietoj kvepalų — pelėsiai , vietoj prijuostės — virvė , vietoj šukuosenos — plikė , vietoj išeiginių drabužių — maišas . Gėda vietoj grožio !
23003025	Tavo vyrai kris nuo kalavijo , karžygiai kris mūšyje .
23003026	Aimanuos ir liūdės tavo vartai , nuniokota tu sėdėsi ant žemės .
23004001	Septynetas moterų nusitvers vieną vyrą tą dieną šaukdamos : „ Savo pačių maistą valgysime , savo pačių drabužius dėvėsime , tik leisk mums vadintis tavo vardu ! Nuimk nuo mūsų gėdą ! “
23004002	Tą dieną VIEŠPATIES atžala bus graži ir šlovinga , o krašto vaisius — Izraelio likučių pažiba ir šlovė .
23004003	Tas , kuris išliko Sione , ir tas , kuris paliktas Jeruzalėje , visi , kurie įrašyti gyventi Jeruzalėje , bus vadinami šventaisiais .
23004004	Nuplovęs nuo Siono dukterų puvėsius , ugnies ir teismo vėtra išskalavęs Jeruzalės gatvių kraujo dėmes ,
23004005	virš viso Siono kalno ir jo sueigų vietos dieną VIEŠPATS sukurs debesį ir dūmus , o nakčia — ugnies liepsnų žėrėjimą . Iš tikro jo šlovė
23004006	bus jų pastogė ir apsauga : paunksmė dieną nuo kepinančios kaitros , prieglauda ir priedanga nuo audros ir lietaus .
23005001	Tebūna man leista sugiedoti savo mylimajam meilės giesmę apie jo vynuogyną : Mano mylimasis turėjo vynuogyną derlingos kalvos atšlaitėse .
23005002	Jis išpureno žemę , išrinko akmenis ir apsodino geriausiomis vynuogėmis . Viduryje pastatė bokštą sargui ir įrengė jame net vyno spaudyklą . Tikėjosi auginti vynuoges , bet prisiaugino rūgštuogių .
23005003	„ Taigi dabar , Jeruzalės gyventojai ir Judo vyrai , prašau spręsti mano bylą ir mano vynuogyno .
23005004	Ką dar reikėjo padaryti mano vynuogynui , ko aš jame nepadariau ? Kodėl jis priaugino rūgštuogių , nors aš tikėjausi , kad jis ves vynuoges ?
23005005	Dabar jums pasakysiu , ką ketinu daryti savo vynuogynui : išrausiu gyvatvorę , ir jis bus nuniokotas , nugriausiu sieną , ir jis bus ištryptas .
23005006	Taip ! Paversiu jį dykviete : nebebus jis genimas nei purenamas , apžels erškėčiais ir usnimis . Debesims įsakysiu , kad nelietų ant jo lietaus “ .
23005007	Galybių VIEŠPATIES vynuogynas — Izraelio namai , o daigai , kuriais jis gėrėjosi , — vyrai iš Judo . Jis laukė teisingumo , ir štai kraujo praliejimas ! Jis laukė teisumo , ir štai klyksmas !
23005008	Vargas jums , kurie statote namus prie namų , kurie jungiate lauką su lauku , kol jums vieniems telieka vietos gyventi žemėje !
23005009	Galybių VIEŠPATS man girdint prisiekė : „ Tikrai daug namų bus palikta ; erdvūs ir prabangūs namai liks be gyventojų .
23005010	Dešimt jungų vynuogyno duos tik vieną batą , o homeras sėklos — tik vieną efą derliaus .
23005011	Vargas tiems , kurie keldamiesi ankstų rytą negali apsieiti be svaigiųjų gėrimų , ir prasėdi iki išnaktų , kol įkaušta nuo vyno !
23005012	Lyros ir arfos , būgnelio ir fleitos lydimi , jie mėgaujasi pokyliuose vynu , o apie VIEŠPATIES darbus nieko nenuvokia ir nemato jo rankų užmojo .
23005013	Todėl stokodama nuovokos mano tauta eina į tremtį , jos didžiūnai miršta badu , o liaudis alpsta nuo troškulio .
23005014	Todėl Šeolas plačiai atvers savo ryklę , pražios savo bedugnę burną , ir prasmegs joje tautos didžiūnai ir liaudis , jų ūžavimas ir puotavimas .
23005015	Taip ! Marusis pažeminamas , žmogus suniekinamas , puikuoliai nuleidžia akis .
23005016	Bet Galybių VIEŠPATS išaukštinamas savo teismu , o Dievas Šventasis reiškiasi savo šventu teisumu .
23005017	Tada ėriukai rupšnos ten tarsi lankose , o riebūs ožiukai ganysis turtuolių rūmų griuvėsiuose .
23005018	Vargas tiems , kurie užsitraukia kaltę melo virvėmis , nuodėmę valkčio lynais ,
23005019	tiems , kurie sako : ‘ Tesiskubina , tepagreitina VIEŠPATS savo veikimą , jeigu nori , kad jį matytume ; teįvyksta , teišsipildo Izraelio Šventojo užmojis , jeigu nori , kad jį pažintume ’ .
23005020	Vargas vadinantiems piktą geru , o gerą — piktu , keičiantiems tamsą į šviesą , o šviesą į tamsą , laikantiems karčius dalykus saldžiais , o saldžius dalykus — karčiais !
23005021	Vargas tiems , kurie išmintingi savo akyse , kurie savo pačių manymu gudrūs !
23005022	Vargas tiems , kurie didvyriai prie vyno ir narsūs prie svaigiųjų gėrimų ,
23005023	tiems , kurie išteisina nedorėlį už kyšį ir pamina nekaltojo teises ! “
23005024	Tikrai , kaip ugnies liežuviai suryja ražienas , kaip šienas nuskęsta liepsnose , taip jų šaknys virs puvėsiais , o žiedai bus nupūsti lyg dulkės , nes jie paniekino Galybių VIEŠPATIES mokymą ir apšmeižė Izraelio Šventojo žodį .
23005025	Tikrai kyla pyktis VIEŠPAČIUI ant savo tautos , jis kelia prieš ją ranką , norėdamas smogti . Kalnams drebant , jų lavonai gulės lyg atmatos gatvėse . Tačiau jo pyktis dar neatlyžo , ir ranka vis dar pakelta .
23005026	Jis iškels karo vėliavą tolimai tautai , švilptelėjimu pasišauks ją iš žemės pakraščių . Tikrai ji atskubės žaibo greičiu !
23005027	Tarp jų nebus klupinėjančių iš nuovargio , snūduriuojančių ar miegančių . Nė vienam jų nuo juosmens diržas nekrinta , nė vienam nesutrūkę apavo dirželiai .
23005028	Jų strėlės nusmailintos , lankai įtempti , žirgų kanopos atrodo lyg titnagas , vežimų ratai — lyg viesulas .
23005029	Jie riaumoja lyg liūtas , lyg liūto jaunikliai , jie staugia ir stveria grobį , neša jį , ir niekas jo nebeišgelbės .
23005030	Tą dieną riaumojimas virš jos aidės lyg šėlstančios jūros šniokštimas . Jei kas mes žvilgsnį žemėn , ten tik siaubas ir tamsa , o šviesa — debesų aptemdyta .
23006001	Karaliaus Uzijo mirties metais regėjau Viešpatį , sėdintį aukštame ir didingame soste . Šventyklą buvo pripildęs jo apdaras .
23006002	Aplink stovėjo tarnauti pasirengę serafai . Kiekvienas turėjo šešis sparnus : dviem dengė veidus , dviem — kojas ir dviem plasnojo ore .
23006003	„ Šventas , šventas , šventas yra Galybių VIEŠPATS ! Visa žemė pilna jo šlovės ! “ — šaukė jie nepaliaudami vienas kitam .
23006004	Nuo jų šauksmo drebėjo durų staktos , ir šventykla prisipildė dūmų .
23006005	O aš tariau sau : „ Vargas man , nes esu žuvęs ! Aš — žmogus , kurio lūpos suteptos , gyvenu tautoje , kurios lūpos suteptos , ir savo akimis regiu Karalių , Galybių VIEŠPATĮ “ .
23006006	Tuomet vienas iš serafų priskrido prie manęs , laikydamas rankoje žėruojančią žariją , kurią buvo paėmęs žnyplėmis nuo aukuro .
23006007	Jis palietė ja mano burną . „ Žiūrėk , — tarė jis , — žarija palietė tavo lūpas . Tavo kaltė panaikinta , ir tavo nuodėmė nuvalyta “ .
23006008	Tada išgirdau Viešpaties balsą : „ Ką man siųsti ? Kas gi bus mūsų pasiuntinys ? “ O aš atsiliepiau : „ Štai aš , siųsk mane ! “
23006009	Jis tarė man : „ Eik ir pasakyk šiai tautai : ‘ Vis girdėsite ir girdėsite , bet nesuprasite , vis matysite ir matysite , bet niekada nepažinsite ! ’
23006010	Atbukink širdį šios tautos ; jų ausys tokios kurčios , jų akys tokios aklos , jog jie negali pamatyti akimis nei išgirsti ausimis , nei suprasti širdimi , kad sugrįžtų ir būtų pagydyti “ .
23006011	„ Kiek ilgai , Viešpatie ? “ — paklausiau . Jis atsakė : „ Kol miestai netaps griuvėsiais ir nebus ištuštėję , namai palikti be žmonių ir kol žemė nevirs dykviete ,
23006012	kol VIEŠPATS neišvarys žmonių toli toli , kol visas kraštas neliks tuščias ir negyvenamas .
23006013	Bet jei nors dešimtadalis dar jame lieka , jis grįš pas Dievą , nors ir bus nuniokotas kaip liepa ar ąžuolas , kurių kelmas lieka net nukirtus medį “ . Šventoji sėkla — jo kelmas .
23007001	Ahazui , Jotamo sūnui ir Uzijo vaikaičiui , esant Judo karaliumi , Aramo karalius Recinas ir Izraelio karalius Pekachas , Remalijo sūnus , pakilo į karo žygį Jeruzalėn , tačiau nepajėgė jos pulti .
23007002	Kai Dovydo namus pasiekė žinia , kad Aramas jau įsitaisė Efraimo valdose , karaliaus širdis ir žmonių širdys sudrebėjo , kaip dreba miško medžiai , blaškomi vėjo .
23007003	Bet VIEŠPATS tarė Izaijui : „ Su savo sūnumi Šear Jašubu nueik ant Velėtojo lauko kelio , prie Aukštutinio tvenkinio kanalo galo , pasitikti Ahazo
23007004	ir pasakyk jam : ‘ Būk tvirtas , laikykis ramiai ! Nebijok ! Tenedreba tavo širdis dėl tų dviejų smilkstančių nuodėgulių , dėl Recino bei Aramo ir Remalijo sūnaus įniršio .
23007005	Kadangi Aramas su Efraimu ir Remalijo sūnumi surengė sąmokslą prieš tave tardami :
23007006	‹ Užpulkime Judą , palaužkime jo dvasią , užkariaukime jį ir paskirsime ten karaliumi Tabeelio sūnų › , —
23007007	taip kalba Viešpats DIEVAS : ‹ Tai neįvyks ! Taip nebus !
23007008	Damaskas — Aramo sostinė , o Damasko galva — Recinas .
23007009	Samarija — Efraimo sostinė , o Samarijos galva — Remalijo sūnus . Po šešiasdešimt penkerių metų Efraimas bus sunaikintas , liausis buvęs tauta . Tik tvirtai tikėdami tvirtai stovėsite ! › ’ “
23007010	VIEŠPATS kalbėjo Ahazui :
23007011	„ Prašyk VIEŠPATĮ , savo Dievą , ženklo ; tebūna jis ar iš Šeolo gelmių , ar iš padangės aukštybių “ .
23007012	Ahazas atsakė : „ Ne ! Neprašysiu ir negundysiu VIEŠPATIES ! “
23007013	Tuomet jis atsakė : „ Klausykitės , Dovydo namai ! Negi per maža jums varginti žmones , kad varginate ir mano Dievą ? !
23007014	Todėl pats Viešpats duos jums ženklą . Štai mergelė laukiasi kūdikio ; ji pagimdys sūnų ir pavadins jį vardu Emanuelis .
23007015	Varške ir medumi jis maitinsis , mokėdamas atmesti , kas pikta , ir rinktis , kas gera .
23007016	Anksčiau nei tas berniukas išmoks atmesti , kas pikta , ir rinktis , kas gera , kraštas anų dviejų karalių , kurie tau kelia siaubą , bus nuniokotas .
23007017	VIEŠPATS padarys , kad jus , jūsų tautą ir jūsų tėvo namus užkluptų dienos , kokių nesate patyrę nuo tos dienos , kai Efraimas atsiskyrė nuo Judo ; tai [ bus ] Asirijos karalius .
23007018	Tą dieną VIEŠPATS švilptelės musėms Egipto upės deltoje ir bitėms Asirijos šalyje .
23007019	Jos atskris ir nutūps tarpeklių šlaituose , uolų plyšiuose , ant kiekvieno erškėčių krūmo ir visose ganyklose .
23007020	Tą dieną Viešpats skus skustuvu , pasamdytu iš Užupio , Asirijos karaliumi , galvos ir kojų plaukus . Jis nuskus ir barzdą .
23007021	Tą dieną žmogus augins jauną karvę ir porą avių .
23007022	Jis gaus tiek daug pieno , kad maitinsis varške . Varškė ir medus bus maistas visų likusiųjų krašte .
23007023	Tą dieną vietos , kur būdavo tūkstančiai vynmedžių tūkstančio sidabrinių vertės , užžels erškėčiais ir usnimis .
23007024	Žmonės eis į jas tik medžioti strėlėmis ir lanku , nes visas kraštas bus užžėlęs erškėčiais ir usnimis .
23007025	Bijodamas erškėčių ir usnių nekelsi nė kojos ant kalvų atšlaičių , kurias kadaise išdirbdavai kauptuvu . Čia bus ganykla galvijams ir vieta avims trypti “ .
23008001	VIEŠPATS liepė man : „ Imk į rankas didelę rašymo lentą ir parašyk ant jos aiškiomis raidėmis : Maher Šalal Haš Bazo nuosavybė “ .
23008002	Aš pasirūpinau gauti patikimų liudytojų — kunigą Ūriją ir Zachariją , Jeberechijo sūnų , kad jie man paliudytų .
23008003	Po to suėjau su pranaše , ji pastojo ir pagimdė sūnų . O VIEŠPATS tarė man : „ Duok jam vardą Maher Šalal Haš Bazas ,
23008004	nes daug anksčiau , negu kūdikis išmoks tarti ‘ tėti ’ ir ‘ mama ’ , Damasko turtai ir Samarijos grobiai bus išplėšti Asirijos karaliaus “ .
23008005	VIEŠPATS toliau kalbėjo ir sakė :
23008006	„ Kadangi ši tauta paniekino ramiai tekančius Siloamo vandenis ir nutirpo iš baimės prieš Reciną ir Remalijo sūnų ,
23008007	VIEŠPATS tvindo jiems Upės vandenis , sraunius ir galingus , — Asirijos karalių ir visą jo galybę . Ji užtvindys visus kanalus , išsilies per visus krantus .
23008008	Ji užlies Judą , užtvindys ir nutekės , bus apsėmusi net iki kaklo . Emanueli , jis išties savo sparnus virš viso tavo plačiojo krašto !
23008009	Žinokite , tautos , ir baisėkitės ! Klausykitės , visos tolimos šalys ! Ginkluokitės , bet būsite nualintos ! Ginkluokitės , bet būsite nusiaubtos !
23008010	Brandinkite sumanymą , bet jis nueis vėjais ; spręskite , ką daryti , bet savo sprendimo neįvykdysite , nes ‘ Su mumis yra Dievas ’ “ !
23008011	Šitaip man kalbėjo VIEŠPATS , paėmęs mane už rankos ir įspėdamas nesielgti , kaip elgiasi ši tauta :
23008012	„ Nevadinkite suokalbiu viso to , ką ši tauta vadina suokalbiu ; nebijokite to , ko ji bijo , ir nenuogąstaukite .
23008013	Tik su Galybių VIEŠPAČIU renkite suokalbį , nes jis — jūsų baimė ir nuogąstavimas .
23008014	Vis dėlto jis bus žabangos , pažaidos akmuo ir nuopuolio priežastis abiem Izraelio namams , kilpa ir spąstai Jeruzalės gyventojams .
23008015	Daugelis suklups ant jų , puls ir susižalos , įklius į spąstus ir bus pagauti “ .
23008016	Suvyniok liudijimo raštą , užantspauduok mokymą ir laikyk tarp mano mokinių !
23008017	Aš pasitikiu VIEŠPAČIU , kuris slepia savo veidą nuo Jokūbo namų . Taip , aš jo lauksiu !
23008018	Žiūrėkite į mane ir į mano vaikus , kuriuos VIEŠPATS man davė : mes esame ženklai ir įspėjimas Izraeliui iš Galybių VIEŠPATIES , gyvenančio ant Siono kalno .
23008019	O jei žmonės jums sakys : „ Kreipkitės į vėles ir būrėjus , kurie šnabžda ir dūsauja ! Argi neturėtų tauta atsiklausti savo dievų , tartis su mirusiaisiais dėl gyvųjų
23008020	mokymo ir liudijimo ? “ — be abejo , taip kalbantieji neregės aušros !
23008021	Jie pereis per kraštą niūrūs ir alkani . Nuo to jie taps pikti , keiks savo karalių ir savo dievus . Jie žvelgs į padanges , bet ten bus tik tamsa be jokios aušros ,
23008022	jie susikaupę žiūrės į žemę , bet čia bus vargas ir tamsybės , nes debesys nepraleidžia šviesos .
23009001	Tačiau patyrusieji vargą neliks tamsoje . Kaip seniau buvo pažeminęs Zabulono kraštą ir Naftalio kraštą , taip ilgainiui jis išaukštins Pajūrio vieškelį , kraštą į vakarus nuo Jordano , tautų Galilėją .
23009002	Tauta , gyvenusi tamsumoje , pamatė didžią šviesą ; gyvenusiems nevilties šalyje užtekėjo šviesybė .
23009003	Tu išaukštinai tą tautą , padarei jai didelį džiaugsmą . Tavo akivaizdoje jie džiūgauja lyg pjūties džiaugsmu , lyg dalydamiesi grobiu .
23009004	Juk tu sutriuškinai juos slėgusį jungą , jų pečius lenkusią kartį , jų nuožmaus prižiūrėtojo lazdą , kaip anuomet , Midjano dieną .
23009005	Visi sandalai karių , trypusių mūšio maišatyje , visos jų skraistės , išvoliotos kraujyje , bus sudegintos ir pamaitins ugnį .
23009006	Juk kūdikis mums gimė ! Sūnus mums duotas ! Jis bus mūsų valdovas . Jo vardas bus „ Nuostabusis Patarėjas , Galingasis Dievas , Amžinasis Tėvas , Ramybės Kunigaikštis “ .
23009007	Jo viešpatavimas beribis , o taika begalinė . Jis viešpataus Dovydo soste ir valdys jo karalystę , tvirtins ir palaikys ją teismu ir teisumu dabar ir per amžius . Galybių VIEŠPATIES narsa tai įvykdys !
23009008	Viešpats pasiuntė žodį prieš Jokūbą ; jis krito ant Izraelio .
23009009	Visi žmonės jį žino , Efraimas ir gyvenantys Samarijoje , visi , kurie išdidžiai , įžūlia širdimi kalba :
23009010	„ Plytos subiro , bet mes statysime iš tašytų akmenų ; platanai iškirsti , bet mes vietoj jų imsime kedrus “ .
23009011	Tačiau VIEŠPATS žadina jų priešus eiti prieš juos , kursto jų priešininkus imtis žygių .
23009012	Aramas iš rytų pusės , o filistinai iš vakarų ryja Izraelį godžiais nasrais . Todėl jo pyktis neatlyžo , jo ranka vis dar pakelta !
23009013	O tauta negrįžo prie to , kuris ją mokė plakdamas , ir neieškojo Galybių VIEŠPATIES .
23009014	Taip VIEŠPATS nukirto Izraeliui galvą ir uodegą , palmę ir nendrę tą pačią dieną .
23009015	Seniūnai ir kilmingieji — tai galva , o pranašas , kuris moko melo , — uodega .
23009016	Šios tautos vadai — suvedžiotojai , o tie , kuriuos jie veda , patenka į klystkelius .
23009017	Todėl Viešpats netausos jų vyrų , neparodys pagailos jų našlėms ir našlaičiams , nes visi jie — bedieviai ir nedorėliai , visų burnose nešvankūs plepalai . Todėl jo pyktis neatlyžo , jo ranka vis dar pakelta !
23009018	Nedorumas liepsnoja lyg ugnis , rydama erškėčius ir usnis ; jis įsiliepsnoja miškų tankmėse , paversdamas jas aukštais dūmų stulpais .
23009019	Nuo Galybių VIEŠPATIES pykčio dreba žemė , žmonės virsta prakurais ugniai . Nė vienas nesigaili savo brolio , kiekvienas ryja savo brolį .
23009020	Nors ir griebtų iš dešinės , jie liktų alkani , nors ir rytų iš kairės , jie dar nepasisotintų .
23009021	Manasas ryja Efraimą , o Efraimas — Manasą . Abu jie ryja Judą . Todėl jo pyktis neatlyžo , jo ranka vis dar pakelta !
23010001	Vargas neteisingų įstatų leidėjams , kurie rašo neteisėtus potvarkius ,
23010002	užkirsdami skurdžiams kelią į teismą , varžydami vargdienių teises mano tautoje , paversdami našles savo grobiu ir našlaičius — savo laimikiu !
23010003	Ką darysite bausmės dieną , kai pražūtis ateis iš toli ? Pas ką bėgsite ieškoti pagalbos ir kur paliksite savo turtus ?
23010004	Belieka tik vilktis su belaisviais arba tįsoti tarp užmuštųjų . Todėl jo pyktis neatlyžo , jo ranka vis dar pakelta !
23010005	„ Vargas Asirijai , mano pykčio spragilui , mano įniršio lazdai !
23010006	Prieš bedievę tautą ją siunčiu , prieš tautą , kuri mane pykdo ; pavedu jai grobti ir plėšti , trypti ją kaip gatvių purvą “ .
23010007	Bet jai ne tai galvoje , ne apie tai ji mąsto širdimi . Ji užsimojusi naikinti , nušluoti nuo žemės daug tautų
23010008	ir sako : „ Argi visi mano karo vadai nėra karaliai ?
23010009	Argi Kalnojas ne toks kaip Karkemišas ? Argi Hamatas ne kaip Arpadas , o Samarija ne kaip Damaskas ?
23010010	Kaip mano ranka pasiekė stabmeldes karalystes , turėjusias daugiau stabų negu Jeruzalė ir Samarija ,
23010011	kaip aš pasielgiau su Samarija ir jos stabais , argi taip nepadarysiu su Jeruzale ir jos stabais ? “
23010012	Įvykdęs savo užmojį prieš Sioną , Viešpats nubaus Asirijos karalių už jo širdies išpuikimą ir įžūlų išdidumą .
23010013	Jis juk sako : „ Savo rankų jėga tai padariau , savo išmintimi , nes esu sumanus . Nušlaviau sienas tarp tautų , išplėšiau jų turtus , ištrėmiau daug jų gyventojų .
23010014	Mano rankos galėjo plėšti tautų turtus lyg paukščių lizdą . Kaip tas , kuris susirenka paliktus kiaušinius , aš susirinkau visą žemę . Nebuvo kam ginti sparnais , niekas nepražiojo snapo ir neklykė “ .
23010015	Argi kirvis pūsis prieš tą , kuris juo kerta ? Argi pjūklas didžiuosis prieš tą , kuris juo pjauna ? Nejau lazda mosuos tuo , kuris paima ją į ranką ? Nejau pagalys pakels tą , kas nėra medis ?
23010016	Todėl Viešpats , Galybių DIEVAS , suliesins liga jo rubuilius ir po jo garbe pakurs ugnį , gaisro ugnį .
23010017	Izraelio Šviesa virs ugnimi , o jo Šventasis — liepsna . Per vieną dieną ji sudegins ir suris jo usnis ir erškėčius .
23010018	Jo puikieji miškai ir derlingieji sodai bus visiškai sunaikinti , jie sutirps , kaip sutirpsta lydinys .
23010019	Medžių likutis jo miške bus toks menkas , jog net vaikas pajėgs juos suskaityti .
23010020	Tą dieną Izraelio likutis ir Jokūbo namų bėgliai nebesikliaus ta tauta , kuri jų vos nesunaikino , bet sudės viltis į VIEŠPATĮ , Izraelio Šventąjį .
23010021	Likutis sugrįš , Jokūbo likutis sugrįš pas galingąjį Dievą .
23010022	Nors tavo tauta , Izraeli , būtų tokia gausi kaip marių smiltys , sugrįš tik jos likutis . Pražūtis nulemta , ji atplūs teisumo potvyniu .
23010023	Taip ! Viešpats , Galybių DIEVAS , naikinte sunaikins visą kraštą .
23010024	Todėl Viešpats , Galybių DIEVAS , ir sako : „ O mano tauta , kuri gyveni Sione ! Nebijok asiro , nors muša jis tave spragilu , kelia prieš tave lazdą , kaip kadaise darė Egiptas ,
23010025	nes tik trumpą valandėlę truks mano įniršis ant tavęs , greitai aš juos sunaikinsiu savo pykčiu “ .
23010026	Tada Galybių VIEŠPATS kirs jiems botagu , kaip kirto Midjanui ties Orebo uola , ir išties savo lazdą viršum jūros , kaip padarė Egiptui .
23010027	Tą dieną jo našta bus nuimta nuo tavo pečių , jo jungas — nuo tavo sprando . Jis atžygiavo nuo Rimono
23010028	ir užėmė Ajatą ! Jis pražygiavo per Migroną ! Jis paliko savo gurguoles prie Michmašo !
23010029	Jis įveikė kalnų perėją : „ Geba bus mūsų nakties būstinė ! “ Ramos gyventojai pastiro iš siaubo , Sauliaus miesto Gibėjos žmonės išbėgiojo .
23010030	Šauk visu balsu , Galimų dukterie ! Įsiklausyk , Laiša ! Atsiliepk jai , Anatote !
23010031	Ištuštėjo Madmena , Gebimų gyventojai gelbėdamiesi pasipustė padus .
23010032	Šiandien pat priešas apsistos prie Nobo , grūmos kumščiais Siono kalnui , Jeruzalės miestui !
23010033	Štai baisia jėga nublokš juos Viešpats , Galybių DIEVAS , kaip nukirstas šakas nuo medžio . Išdidžiausi ir aukščiausi bus nukirsti ir pažeminti .
23010034	Miško tankynes iškirs kirvis , ir didingieji Libano medžiai kris .
23011001	Iš Jesės kelmo išaugs atžala , iš jo šaknies pražys pumpuras .
23011002	Ant jo ilsėsis VIEŠPATIES dvasia : išminties ir įžvalgos dvasia , patarimo ir narsumo dvasia , pažinimo ir VIEŠPATIES baimės dvasia ;
23011003	jo džiugesys bus VIEŠPATIES baimė . Jis teis ne pagal išorę , spręs ne pagal nuogirdas .
23011004	Pagal teisumą jis teis vargšus , nešališkai spręs krašto vargdienių bylas . Savo burnos rykšte nuplaks žemę , savo lūpų pūstelėjimu atneš mirtį nedorėliui .
23011005	Teisumas bus jo juosmens diržas , ištikimybė — strėnų juosta .
23011006	Tada vilkas viešės pas avinėlį , leopardas guls greta ožiuko . Veršis ir liūtukas maitinsis kartu : juos prižiūrės mažas vaikas .
23011007	Karvė ir lokė ganysis šalia , kartu gulės jų jaunikliai . Liūtas ės šiaudus kaip jautis .
23011008	Kūdikis žais prie angies landynės , mažylis kiš ranką į gyvatės urvą .
23011009	Visame mano šventajame kalne nebus vietos jokiai skriaudai nė jokiai niekšybei , nes žemė bus kupina VIEŠPATIES pažinimo , kaip jūra kupina vandenų .
23011010	Tą dieną Jesės šaknies , padarytos ženklu tautoms , ieškos pagonys , nes jos buveinė bus šlovinga .
23011011	Tą dieną Viešpats vėl išties ranką atsiimti savo tautos likučio , išlikusio Asirijoje ir Egipte , Patrose , Kuše , Etiopijoje , Elame , Šinare , Hamate ir jūros salose .
23011012	Jis duos ženklą tautoms , surinks Izraelio tremtinius . Sutelks Judo išblaškytuosius iš keturių pasaulio šalių .
23011013	Išgaruos Efraimo pavydas , Judo priešai bus sunaikinti . Efraimas nebepavydės Judui , o Judas nebebus priešas Efraimui .
23011014	Jie petys į petį puls filistinus vakaruose , kartu apiplėš kedemiečius . Edomas ir Moabas bus jų valdos , o Amonas — jų valdiniai .
23011015	VIEŠPATS nusausins Egipto jūros liežuvį , grūmos kumščiu Eufratui , ir savo deginančiu vėju padalys jį į septynias vagas . Jį bus galima pereiti su sandalais .
23011016	O mano tautos likučiui , išlikusiam Asirijoje , bus vieškelis , kaip buvo Izraeliui , kai jis atėjo iš Egipto žemės .
23012001	Tą dieną tu sakysi : „ Dėkoju tau , VIEŠPATIE ! Nors buvai įpykęs ant manęs , nugręžei savo įniršį ir paguodei mane .
23012002	Dievas tikrai yra mano išganymas . Aš juo pasitikiu ir esu be baimės , nes jis mano tvirtybė ir mano giesmė , jis mano gelbėtojas ! “
23012003	Džiaugdamiesi semsitės vandens iš išganingųjų versmių . Tą dieną sakysite :
23012004	„ Dėkokite VIEŠPAČIUI , šaukitės jo vardo ! Garsinkite tautoms jo darbus , skelbkite , koks iškilus jo vardas !
23012005	Giedokite VIEŠPAČIUI šlovės giesmę , nes jis padarė nuostabų darbą . Težino tai visa žemė !
23012006	Krykštauk ir džiūgauk , Siono mieste , nes iškilus tarp jūsų yra Izraelio Šventasis ! “
23013001	Ištarmė apie Babiloną . Amoco sūnaus Izaijo regėjimas .
23013002	Ant plikos kalvos iškelkite ženklą , garsiai šaukite jiems , mokite ranka ; tegu jie eina prie Didžiūnų vartų .
23013003	Savo pašventintiems kariams daviau įsakymą , savo šauniuosius gynėjus galiūnus pašaukiau , kad įgyvendintų mano įniršį .
23013004	Įsiklausykite ! Dundesys kalnuose , tarsi plauktų minios žmonių ! Įsiklausykite ! Ūžesys karalysčių , renkasi tautos ! Galybių VIEŠPATS rikiuoja pulkus karui !
23013005	Jie atžygiuoja iš tolimo krašto , iš anapus akiračio , VIEŠPATS ir jo pykčio įrankiai nuniokoti visai žemei .
23013006	Vaitokite , nes VIEŠPATIES diena jau arti ; ji ateis kaip sunaikinimas iš Visagalio .
23013007	Todėl visų rankos svyra , kiekvieno širdis tirpsta
23013008	iš siaubo . Skausmai ir kančios juos apims , jie raitysis kaip gimdyvės . Apstulbę žvelgs vienas į kitą , ir jų veidai degs iš gėdos .
23013009	Tikrai ateina VIEŠPATIES diena , pilna įniršio ir degančio pykčio ; ji pavers kraštą tyrlaukiais , sunaikins jame nusidėjėlius !
23013010	Dangaus žvaigždės ir žvaigždynai nebeduoda šviesos , teka užtemusi saulė , nebešvyti mėnulis .
23013011	Nubausiu pasaulį už jo blogį ir nedorėlius už jų kaltę . Sutramdysiu įžūliųjų išdidumą , pažeminsiu tironų įžūlumą .
23013012	Mariuosius padarysiu retesnius už gryną auksą , žmones — retesnius už auksą iš Ofyro .
23013013	Tada sudrebinsiu dangų , ir žemė bus išjudinta iš savo vietos nuo Galybių VIEŠPATIES įniršio tą jo degančio pykčio dieną .
23013014	Tada lyg gazelė , medžiotojo vejama , lyg banda be kerdžiaus , kuris ją ganytų , kiekvienas atsigręš į savo tautą , kiekvienas bėgs į savo kraštą .
23013015	Kas tik bus pagautas , tas bus nudurtas ; visi , kurie bus pagauti , kris nuo kalavijo .
23013016	Jų kūdikiai bus sutraiškyti jų akyse , namai išplėšti , žmonos išniekintos .
23013017	Štai aš kurstau prieš juos medus ; jiems sidabras neturi vertės , auksu jie nesidžiaugia .
23013018	Jų lankai išguldys jaunus vyrus ; jiems nebus gaila kūdikių , jie nepaliks gyvų vaikų .
23013019	Babilonas , karalysčių pažiba , chaldėjų šlovė ir pasididžiavimas , bus Dievo sunaikintas kaip Sodoma ir Gomora .
23013020	Niekas jame nebeįsikurs , niekas nebegyvens per kartų kartas . Ten joks arabas neskleis palapinės , ten piemenys neguldys savo kaimenių .
23013021	Vien dykumų žvėrys ten gulsis , o namai bus pilni pelėdų . Ten veisis stručiai , ten šokinės satyrai .
23013022	Dykumų žvėrys stūgaus jo rūmuose , šakalai kauks jo puošniose menėse . Jo valanda jau čia pat , jo dienos jau suskaitytos .
23014001	Pasigailėjęs Jokūbo , VIEŠPATS vėl išsirinks Izraelį ir apgyvendins juos jų pačių žemėje . Tada prie jų dėsis svetimšaliai ir glausis prie Jokūbo namų .
23014002	Izraelis juos pasiims , parsives į savo tėviškę ir laikys juos kaip vergus bei verges VIEŠPATIES žemėje , paims į nelaisvę tuos , kurie juos laikė belaisviais , valdys savo engėjus .
23014003	Tą dieną , kai VIEŠPATS suteiks tau atilsį nuo kančios ir baimių , nuo nuožmios vergijos , kurioje vergavai ,
23014004	tu užtrauksi patyčių giesmę Babilono karaliui : Tai priėjo liepto galą engėjas ! Tai nutilo jo įnirtis !
23014005	VIEŠPATS sutrupino nedorėlių lazdą , tironų skeptrą ,
23014006	kuris pliekė žmones įnirtingai be perstojo , smaugė tautas žiauria priespauda .
23014007	Visa žemė ramiai ilsisi , linksmai valiuoja .
23014008	Dėl tavo likimo džiūgauja net kiparisai ir Libano kedrai : „ Nuo tada , kai buvai parblokštas , niekas nebeateina mūsų kirsti “ .
23014009	Šeolas po žeme ruošiasi tave priimti , žadina visų žemės valdovų šešėlius tave pasveikinti ir kelia iš sostų visų tautų karalius .
23014010	Visi prabyla ir sako tau : „ Dabar tu bejėgis , kaip ir mes ! Tu toks pat , kaip mes !
23014011	Tavo didybė ir visa tavo arfų muzika nugramzdinta į Šeolą . Tavo guolis — lervos , o tavo apklotas — kirmėlės “ .
23014012	Tai nupuolei iš dangaus , Aušrini , aušros sūnau ! Kaip tave sukniubdė ant žemės , tave , kuris išguldei tautas !
23014013	Kadaise manei savo širdyje : „ Užlipsiu į dangų , viršum Dievo žvaigždžių iškelsiu savo sostą . Atsisėsiu ant kalno , kur renkasi dievai , pačiuose Šiaurės pakraščiuose .
23014014	Užlipsiu ant aukščiausių debesų ir prilygsiu Aukščiausiajam ! “
23014015	Bet buvai nugramzdintas žemyn į Šeolą , į pačias kapo gelmes .
23014016	Visi pamatę tave sutriks ; žvelgs į tave ir klaus : „ Nejaugi čia tas žmogus , kuris sudrebino žemę ir sunaikino karalystes ;
23014017	kuris pavertė pasaulį dykuma , išgriovė miestus , savo belaisviams niekuomet neatvėrė kalėjimo vartų ? “
23014018	Visi tautų karaliai guli garbingai , kiekvienas savo kape .
23014019	Bet tu neturi kapo ; tavo lavonas išmestas pūti , užverstas kūnais karių , kritusių mūšyje , įmestas su jais į uolėtą duobę ir sutryptas .
23014020	Kadangi siaubei savo kraštą ir žudei savo žmones , tu nebūsi palaidotas kaip kiti karaliai ! Per amžius tenebūna minimi nedorėlio palikuonys !
23014021	Renkitės išžudyti jo sūnus už tėvo kaltes , kad nebepakiltų ir neužvaldytų žemės , neužstatytų pasaulio miestais !
23014022	„ Pakilsiu prieš juos , — kalba Galybių VIEŠPATS , — sunaikinsiu Babilono ir vardą , ir jo likutį , ir vaikus , ir palikuonis , — kalba VIEŠPATS ! —
23014023	Paversiu jį ežių valda , pažliugusia bala , nušluosiu jį pražūties šluota ! “ — kalba Galybių VIEŠPATS .
23014024	Galybių VIEŠPATS prisiekė , sakydamas : „ Ką sumaniau , tai ir bus , ką nusprendžiau , tai ir įvyks .
23014025	Sutriuškinsiu Asiriją savo krašte , sutrypsiu ją savo kalnuose . Tada nukris jos jungas nuo jų , našta nuo jų pečių “ .
23014026	Tai užmojis , pateiktas visai žemei , tai ranka , pakelta prieš visas tautas .
23014027	Ką Galybių VIEŠPATS nusprendė , kas galės panaikinti ? Kai jo ranka pakelta , kas galės ją atitraukti ?
23014028	Tais metais , kai mirė karalius Ahazas , buvo paskelbta ši ištarmė :
23014029	Filistijos gyventojai , jus plakęs vėzdas sulaužytas , bet jums nėra ko džiūgauti . Iš nugaišusio žalčio šaknies išdygs dar piktesnė angis , jo palikuonis — skrajojantis slibinas !
23014030	Vargšai ras mano ganyklose sau peno , saugią užeigą ras vargšai , bet tavo palikuonis išmarinsiu badu ; badas sunaikins net tavo likutį .
23014031	Vaitokite , vartai ! Šaukis pagalbos , mieste ! Drebėk , visa Filistijos žeme ! Iš šiaurės kyla dūmai ; jo gretose nerasi atsilikusio kario .
23014032	O kokį atsakymą gaus tos tautos pasiuntiniai ? „ Sionas — VIEŠPATIES įkurtas , jame randa prieglobstį jo tautos varguoliai “ .
23015001	Ištarmė apie Moabą . Ak , tą naktį , kai Aro miestas buvo apiplėštas , Moabas buvo sunaikintas ! Ak , tą naktį , kai Kiro miestas buvo apiplėštas , Moabas buvo sunaikintas !
23015002	Dibono gyventojai lipa verkti į aukštumų alką . Moabo žmonės klykia iš širdgėlos dėl Nebojo ir Madebos likimo . Visų galvos plikos , visų barzdos nukirptos .
23015003	Žmonės gatvėse vilki ašutines , dejuoja ir verkia , ant stogų ir aikštėse visi plūsta ašaromis .
23015004	Hešbonas ir Elealė šaukiasi pagalbos , jų šauksmas girdėti net Jahace . Dėl to net Moabo kariai virto bailiais , jų drąsa dingo .
23015005	Mano širdis verkia dėl Moabo ! Jo bėgliai pasiekia net Coarą , Eglat Šelišiją ; vieni Luhito keliu kopia verkdami , kiti ant kelio į Horonaimus klykia iš sielvarto .
23015006	Ak , Nimrimų vandenys tapo tyrlaukiais ! Pievos išdžiūvusios , žolė nuvytusi , nebėra jokios žalumos .
23015007	Todėl žmonės savo labą gabena , visą susikrautą turtą gabena į kitą Gluosnių sausvagės pusę .
23015008	Ak , visame Moabo krašte girdėti klyksmo aidai ! Ligi pat Eglaimų miesto tas verksmas , net ligi Beer Elimų miesto tas dejavimas .
23015009	Ak , plūsta krauju Dimono vandenys ! Bet aš užleisiu dar didesnę negandą ant Dimono : liūtus ant bėglių iš Moabo ir ant pasiliekančių krašte !
23016001	Ėriukų siųskite krašto valdovui iš Selos dykumoje į Siono dukters kalną .
23016002	Moabo dukterys būriuojasi prie Arnono brastų kaip išbaidyti paukščiai , kaip jaunikliai , išmesti iš lizdo :
23016003	„ Duoki patarimą , užjauski ! Tebūna tavo šešėlis jiems it vėsi naktis vidurdienio karštyje ; duoki pastogę benamiams , neišduok pabėgėlių .
23016004	Tegyvena Moabo benamiai pas tave , būk jiems prieglobstis nuo grobiko “ . Kai pasibaigs siautėjimas , liausis plėšikavimas , ir niokotojai pasitrauks iš krašto ,
23016005	sostas bus saugus dėl ištikimos meilės Dovydo palapinėje . Jame sėdės ištikimas teisėjas , siekiantis teisingumo ir stropiai vykdantis teisumą .
23016006	Girdėjome apie Moabo išdidumą — be saiko buvo išdidus , — apie jo išpuikusį , pasipūtusį įžūlumą . Tai tik tušti plepalai !
23016007	Terauda Moabo žmonės Moabo , terauda visas kraštas ! Kir Hareseto razinų plokštainių jie liūdi , širdgėlos apimti .
23016008	Hešbono atšlaičių vynuogynai ir Sibmos vijokliniai vynmedžiai sunaikinti , nors jų raudonos kekės kadaise ir nugirdė tautų viešpačius , nors kadaise jie raizgėsi iki pat Jazero ir driekėsi per dykumą , nors kadaise jų šakos plėtojosi ir tiesėsi anapus jūros .
23016009	Todėl verkiu Sibmos vynmedžių , lygiai kaip verkiu Jazero . Laistau tave ašaromis , o Hešbone ir Eleale , nes tavo vasaros vaisius ir pjūtį užgožė kovos šūksniai .
23016010	Iš sodų prapuolė džiaugsmas ir linksmybė , vynuogynuose nebėra dainų ir džiugaus klegesio , vyno spaudyklose nėra kam traiškyti kekių ; nutilo vynuogių rinkėjų garsai .
23016011	Todėl dėl Moabo mano širdis rauda tarsi lyra , aš dejuoju dėl Kir Hereso .
23016012	Pavargę savo aukštumų alkuose , Moabo žmonės eis melstis į savo šventyklą . Bet iš to nebus jiems jokios naudos .
23016013	Tai žodis , kurį anksčiau buvo ištaręs VIEŠPATS apie Moabą .
23016014	Dabar VIEŠPATS sako : „ Po trejų metų — samdinio metų — Moabo didybė bus pažeminta . Nors jis ir turi daug gyventojų , liks tik likutis , mažutis ir silpnas “ .
23017001	Ištarmė apie Damaską . Tikėk manimi , Damaskas liausis buvęs miestu ; jis taps griuvėsiais .
23017002	Aroero miestai bus apleisti ir priklausys kaimenėms ; ten jos ramiai gulinės , ir nebus kam jų baidyti .
23017003	Efraimas praras savo tvirtoves , o Damaskas — karalystę . Aramo likutis turės tą pačią didybę , kaip ir izraelitai . — Tai Galybių VIEŠPATIES žodis ! —
23017004	Tą dieną Jokūbo didybė sunyks , jo apkūnumas sumenks .
23017005	Tarsi glėbys šiaudų pjovėjui , kai pjūties metu jis nuima dirvos derlių , arba kai renkamos varpos Refajų slėnyje ,
23017006	iš jo liks tik išrankos , panašiai kaip raškant alyvmedį lieka dvi ar trys alyvos pačioje viršūnėje , keturios ar penkios žemiau ant šakų . — Tai VIEŠPATIES , Izraelio Dievo , žodis .
23017007	Tą dieną žmonės kreips žvilgsnį į savo Kūrėją , jų akys kryps į Izraelio Šventąjį .
23017008	Jie nebežvelgs į aukurus , savo rankų darbus , nebesikliaus tuo , ką jų rankos padarė šventaisiais stulpais ar smilkalų aukurais .
23017009	Tą dieną jų galingieji miestai bus tušti kaip miestai , kuriuos paliko amoritai ir hivai , pabūgę izraelitų . Nusiaubti bus visi !
23017010	Juk tu pamiršai Dievą , kuris tave gelbsti , neatmeni Uolos , savo priebėgos . Todėl veisk , jei nori , šventuosius sodus ir sodink juose svetimų vynuogių atžalas !
23017011	Nors ir užaugintum jas tą pačią dieną , kai sodinai , ir padarytum , kad kitą rytą tavo daigai pražystų , derlius pradings baisios nelaimės ir tikros pražūties dieną .
23017012	Ak , koks ūžesys nesuskaitomų tautų , jų šniokštimas tarsi marių mūša ! Triukšmauja , ūžia tautos , kaip galingos bangos ; toks ūžesys tautų !
23017013	Nerimsta , ūžia tautos kaip šėlstantis potvynis , bet VIEŠPATS pagrūmos joms , ir visos išlakstys toli , bus išsklaidytos , kaip šapus kalnuose išsklaido vėjas , kaip dulkių verpetą nuneša vėtra .
23017014	Koks siaubas vakare ! Nors rytas dar neišaušo , jo jau nebėra ! Tokia dalia bus tų , kurie mus siaubia , toks likimas tų , kurie mus plėšia .
23018001	Ak , dūzgiančių vabzdžių žeme anapus Kušo upių ,
23018002	siunčianti pasiuntinius per jūrą , papiruso laivais per vandenis ! Keliaukite atgal , eiklieji pasiuntiniai , pas žmones aukštaūgius ir švelniaodžius , pas gentį , kurios bijoma arti ir toli , pas stiprią ir pergalingą tautą , kurios valdas vagoja upės .
23018003	Visi , kurie esate pasaulyje , visi žemės gyventojai , kai ženklas bus iškeltas ant kalno , žiūrėkite ! Kai sugaus ragas , klausykitės !
23018004	Juk taip man kalbėjo VIEŠPATS : „ Aš stebėsiu iš savo būsto ramus kaip kaitra saulės blizgesyje , kaip rasos garai pjūties kaitroje .
23018005	Dar prieš vynuogių rinkimą , žiedams nužydėjus ir vynuogių kekėms ėmus sirpti , jis genekliu apgenės šakeles ir šalin numes nupjaustytus metūglius .
23018006	Visi jie bus palikti plėšrūnams kalnų paukščiams ir laukų žvėrims . Plėšrūnai paukščiai maitinsis jais vasarą , o laukų žvėrys — žiemą “ .
23018007	Tuomet tauta žmonių , aukštaūgių ir švelniaodžių , gentis , kurios bijoma arti ir toli , stiprioji ir pergalingoji tauta , kurios kraštą vagoja upės , atneš dovanų Galybių VIEŠPAČIUI į Siono kalną — vietą , kurioje būna Galybių VIEŠPATIES vardas .
23019001	Ištarmė apie Egiptą . Žiūrėk ! VIEŠPATS , keliaudamas ant greito debesies , ateina į Egiptą . Egipto stabai dreba prieš jį , apmiršta širdis krūtinėje egiptiečiams .
23019002	Sukelsiu egiptiečius prieš egiptiečius ; jie stos į kovą vienas prieš kitą : brolis prieš brolį , kaimynas prieš kaimyną , miestas prieš miestą , karalystė prieš karalystę .
23019003	Blėsta drąsa egiptiečių širdyse ; jų planus aš paversiu niekais . Jie kreipsis į stabus ir kerėtojus , iššaukiančius mirusiųjų vėles ir buriančius žmogui ateitį .
23019004	Egiptą atiduosiu nuožmiam valdovui į rankas , žiaurus karalius jiems viešpataus . — Tai Viešpaties , Galybių DIEVO , žodis . —
23019005	Jūros vandenys nuseks , išdžius nuslūgęs Nilas .
23019006	Dvoks jo kanalai , Egipto upės nuseks ir išdžius . Nuvys nendrės ir meldai ,
23019007	liūnsargės Nilo pakrantėse , pasėliai laukuose palei Nilą ; viskas nudžius , pakils su vėjais ir išnyks .
23019008	Dejuos ir aimanuos žvejai ; visi , kas merkia meškeres į Nilą ir meta tinklus į vandenis , vilties netekę skųsis .
23019009	Ir linų apdirbėjai bus nevilties pagauti , linų plūkėjos ir audėjai išblykš .
23019010	Audėjai bus sužlugdyti , visi samdiniai prislėgti .
23019011	Tikri pakvaišėliai — tie Coano valdovai ! Išmintingiausi faraono patarėjai duoda kvailą patarimą . Kaip drįstate sakyti faraonui : „ Aš — sūnus išminčių , aš — sūnus senovės karalių “ ?
23019012	Kur jie ? Kur tie tavo išminčiai ? Tepasako jie tau , kad žinotumėte , ką Galybių VIEŠPATS Egiptui yra lėmęs .
23019013	Coano valdovai tapo pakvaišėliais , Nofo valdovai patys save prigavo . Kilčių vadai nuvedė Egiptą į klystkelius .
23019014	VIEŠPATS juos apkvaišino svaigulio dvasia ; jie padarys , kad Egiptas šlitinės savo žygiuose , kaip girtas šlitinėja savo vėmale .
23019015	Egipte nebus ką daryti nei galvai , nei uodegai , nei palmei , nei nendrei .
23019016	Tą dieną egiptiečiai bus lyg moterys , jie drebės iš baimės , kai Galybių VIEŠPATS pakels ranką prieš juos .
23019017	Ir Judo kraštas kels egiptiečiams siaubą . Kai tik prisimins Judą , sudrebės iš baimės dėl užmojo , kurį Galybių VIEŠPATS bus jiems sumanęs .
23019018	Tą dieną Egipto krašte bus penki miestai , kurie kalbės Kanaano kalba ir duos priesaikas Galybių VIEŠPATIES vardan . Vienas jų vadinsis Ir Haheresas — Saulės miestas .
23019019	Tą dieną Egipto krašto viduryje stovės aukuras Galybių VIEŠPAČIUI , o prie krašto sienų — akmens stulpas VIEŠPAČIUI .
23019020	Tai bus ženklas ir liudijimas Galybių VIEŠPAČIUI , kai jie šauksis VIEŠPATIES prieš savo engėjus , kad atsiųstų gelbėtoją ir gynėją jiems išvaduoti .
23019021	VIEŠPATS apsireikš Egipte , ir tą dieną egiptiečiai pripažins VIEŠPATĮ . Jie tarnaus jam aukomis bei atnašomis , duos įžadus VIEŠPAČIUI ir vykdys juos .
23019022	Tada VIEŠPATS , nors ir smarkiai nuplakęs Egiptą , jį išgydys . Egiptiečiai kreipsis į VIEŠPATĮ , jis išgirs jų maldas ir juos išgydys .
23019023	Tą dieną iš Egipto į Asiriją eis vieškelis ; asirai juo keliaus į Egiptą , o egiptiečiai — į Asiriją . Tada egiptiečiai su asirais drauge garbins [ VIEŠPATĮ ] .
23019024	Tą dieną Izraelis bus su Egiptu ir Asirija kaip trečioji šalis , kaip palaima žemėje ,
23019025	nes Galybių VIEŠPATS laimins ją , sakydamas : „ Tebūna palaiminta mano tauta Egiptas , mano rankų darbas Asirija ir mano paveldas Izraelis “ .
23020001	Buvo metai , kai tartanas atžygiavo į Ašdodą , pasiųstas Asirijos karaliaus Sargono , puolė ir užėmė jį .
23020002	Pirma VIEŠPATS buvo kalbėjęs Amoco sūnui Izaijui : „ Eik , nusijuosk ašutinę nuo juosmens ir nusiauk sandalus nuo kojų “ . Taip šis ir padarė — vaikščiojo nuogas ir basas .
23020003	Dabar VIEŠPATS tarė : „ Tai ženklas ir įspėjimas Egiptui ir Kušui . Kaip mano tarnas Izaijas trejus metus vaikščiojo nuogas ir basas ,
23020004	taip ir Asirijos karalius varys belaisvius iš Egipto bei tremtinius kušitus , jaunus bei senus , nuogus ir basus , plikais užpakaliais — Egipto gėdai ! “
23020005	Tada jūs patirsite išgąstį ir gėdą dėl Kušo , į kurį buvote sudėję viltis , ir dėl Egipto , kuriuo didžiavotės .
23020006	Tą dieną šio pajūrio gyventojai sakys : „ Žiūrėkite , kas nutiko tiems , kuriais pasitikėjome ir pas kuriuos bėgome , ieškodami išgelbėjimo nuo Asirijos karaliaus ! Kaip išsigelbėti dabar ? “
23021001	Ištarmė apie tyrus prie jūros . Kaip vėtros , šėlstančios Negebe , taip negandos atūžia iš dykumos , iš siaubo krašto .
23021002	Rūstus regėjimas buvo man duotas : išdavikas išduoda , niokotojas niokoja . „ Pakilk , Elame ! Pirmyn , Medija ! Pradėk apsiaustį ! Vaitojimams aš padarysiu galą ! “
23021003	Todėl man dreba strėnos , sopuliai suremia mane , skausmai kaip gimdyvę nudiegia mane . Esu taip sukrėstas , kad nebegaliu girdėti , taip pritrenktas , kad nebegaliu matyti .
23021004	Mano širdis virpa , mane krečia drebulys . Sutemų vėsuma , kurios troškau , man kraupi .
23021005	Stalas padengtas , kilimai pakloti . Jie valgo , jie geria . Kelkitės , vadai ! Patepkite aliejumi skydus !
23021006	Šitaip man kalbėjo Viešpats : „ Eik ir pastatyk sargybinį . Tegu praneša , ką mato .
23021007	Kai pamatys vežimą , kinkytą pora žirgų , raitelius ant asilų ar raitelius ant kuprių , teatkreipia dėmesį ir testebi atidžiai “ .
23021008	Ir sargybinis ėmė šaukti : „ Viešpatie ! Stoviu sargybos bokšte nuolat dienos metu , sargyboje praleidžiu naktį po nakties .
23021009	Štai atskuba vyras vežime , kinkytame pora žirgų . Girdėti šauksmas : ‘ Krito , krito Babilonas ! Guli sudaužytos ant žemės visų jų dievų statulos ! ’ “
23021010	Mano tauta , tu buvai iškulta ir išvėtyta ant mano kluono grendymo ! Ką girdėjau iš Galybių VIEŠPATIES , Izraelio Dievo , tai paskelbiau jums .
23021011	Ištarmė apie Dūmą . Iš Seyro šaukiama man : „ Sarge , kiek ilgai dar truks naktis ? Sarge , kiek ilgai dar truks naktis ? “
23021012	Sargas atsiliepia : „ Ateina rytas , paskui vėl naktis . Jei norite paklausti , klauskite . Ateikite vėl ! “
23021013	Ištarmė apie Arabiją . Brūzgyne , klajoklių žemėje , nakvokite , Dedano karavanai .
23021014	Ištroškusius pasitikite su vandeniu , bėgančius pasitikite su duona , Temos šalies gyventojai .
23021015	Nuo kalavijų jie bėga , nuo išgaląsto kalavijo , nuo įtempto lanko , nuo karo pavojų .
23021016	Mat šitaip man pasakė Viešpats : „ Dar metai , vieneri samdinio metai , ir visa Kedaro šlovė prieis liepto galą .
23021017	Kedaro šauniųjų lankininkų mažai beliks “ . Taip kalbėjo VIEŠPATS , Izraelio Dievas .
23022001	Ištarmė apie Regėjimo slėnį . Kas gi nutiko , kad visas sulipai ant stogų ,
23022002	triukšmingasis , gyvasis , džiaugsmu netveriąs mieste ? Tavo žuvusieji — ne kalavijo nukirsti , ne kovoje kritę .
23022003	Tavo vadai visi drauge pasitraukė , pabėgo toli ; visi išlikusieji buvo paimti nelaisvėn , nepaleidę nė strėlės paimti nelaisvėn .
23022004	Todėl sakau : „ Palikite mane , kad galėčiau raudoti ; nebrukite man paguodos dėl dukters , mano tautos , žūties “ .
23022005	Tai siaubo , pralaimėjimo ir sąmyšio metas Regėjimo slėnyje ; jis iš Viešpaties , Galybių DIEVO . Mūsų miesto sienos pralaužtos , pagalbos šauksmai aidi tarp kalvų .
23022006	Elamas griebiasi strėlinių , Aramas kinkosi žirgus , ir Kyras traukiasi iš įmautės skydus .
23022007	Derlingieji tavo slėniai pilni vežimų , prieš tavo vartus išrikiuoti raiteliai ,
23022008	Judo gynyba pralaužta . Tą dieną patikrinote ginklus Miško rūmų ginklinėje ,
23022009	pamatėte , kiek daug plyšių Dovydo miesto sienose , ir sutelkėte žemutinio tvenkinio vandenis .
23022010	Paskui , apžiūrėję namus Jeruzalėje , kai kuriuos nugriovėte miesto sienoms lopyti
23022011	ir miesto viduje įtaisėte vandens talpyklą senojo tvenkinio vandeniui telkti . Bet jūs nekreipėte dėmesio į miesto Statytoją , nepaisėte to , kuris jį seniai pastatė .
23022012	Tą dieną Viešpats , Galybių DIEVAS , kreipėsi į jus , šaukdamas verkti ir liūdėti , nusiskusti galvas ir vilkėti ašutines .
23022013	Bet žiūrėkite ! Linksmybė ir džiaugsmas ! Skerdžiate jaučius ir pjaunate avis , valgote mėsą ir geriate vyną : „ Valgykime ir gerkime , nes rytoj mirsime ! “
23022014	Paties Galybių VIEŠPATIES man apreikšta : „ Ši kaltė ligi mirties nebus jiems atleista ! “ Tai Viešpaties , Galybių DIEVO , žodis .
23022015	Viešpats , Galybių DIEVAS , tarė : „ Kelkis ir eik pas aną pareigūną , pas rūmų prievaizdą Šebną ,
23022016	kuris aukštai išsikirsdino sau kapą , išsiskobė uoloje būstą , ir sakyk : ‘ Ką tu čia darai ir kas toks esi , kad kapą čia sau išsikirsdinai ?
23022017	VIEŠPATS tave greitai nusvies žemyn , mirtingasis žmogau ! Jis suspaus tave į gniužulą ,
23022018	į gniūžtę suvolios tave ir tarsi kamuolį nusvies į platų kraštą , kad ten pražūtum tu ir vežimai , kuriais didžiuojiesi , tavo valdovo namų gėdai ! ’
23022019	Išvarysiu tave iš užimamos vietos , atleisiu tave iš tarnybos .
23022020	Tą dieną pasišauksiu savo tarną Eljakimą , Hilkijo sūnų ,
23022021	apvilksiu jį tavo drabužiais , apjuosiu tavo juosta , į jo rankas perduosiu tavo valdžią , idant jis būtų lyg tėvas Jeruzalės gyventojams ir Judo namams .
23022022	Ant jo peties uždėsiu Dovydo namų raktą : kai jis atrakins , niekas negalės uždaryti , o kai užrakins , niekas negalės atidaryti .
23022023	Tvirton vieton įkalsiu jį lyg stulpą , kad būtų garbės krėslas visai savo šeimai .
23022024	Ant jo pakibs visa jo šeimos garbė , pakibs ant jo palikuonys ir giminės ; jie kybos , kaip kybo ant stulpo visokie indai — mažučiai ir puošnios taurės bei prasti ąsočiai .
23022025	Tą dieną , — tai Galybių VIEŠPATIES žodis , — į tvirtą vietą įkaltasis stulpas neišlaikys . Jis pasvirs ir pargrius , ir subyrės visa ant jo kybojusi našta “ . Taip VIEŠPATS pasakė !
23023001	Ištarmė apie Tyrą . Taršišo laivai , vaitokite , nes jūsų uostas sugriautas ! Tą žinią gavo jie iš Kitimų krašto grįždami .
23023002	Nutilkite , pajūrio gyventojai , Sidono pirkliai , kurių įgaliotiniai perplaukė jūrą
23023003	ir skrodė vandenis plačius ! Jums pajamas teikė Nilo pjūties derlius — Šihoro grūdai ; jūs pardavinėjote juos tautoms .
23023004	Susigėsk , Sidone , tvirtove jūroje , nes jūra sako : „ Aš nesiraičiau iš skausmo , negimdžiau , sūnų neauginau , dukterų neauklėjau “ .
23023005	Net egiptiečiai , išgirdę apie Tyro likimą , bus pritrenkti iš baimės .
23023006	Vaitokite iš širdgėlos , pajūrio gyventojai ! Kelkitės į Taršišą !
23023007	Ar tai jūsų puikusis miestas , senų senovėje įkurtas ? Ar tai jo kojos vedė į tolimas šalis įkurti savo nausėdijų ?
23023008	Kas šitaip lėmė Tyrui , karūnų dalytojui , kurio pirkliai lyg valdovai , o verteivos lyg žemės didžiūnai ?
23023009	Galybių VIEŠPATS lėmė , kad būtų sugėdintas visas jo išpuikimas , pažemintas visų žemės didžiūnų išdidumas .
23023010	Plauk į savo kraštą , Taršišo laive ; nebėra tau uosto .
23023011	VIEŠPATS ištiesė savo ranką virš marių , išgąsdino karalystes ir paliepė , kad būtų sugriautos Kanaano tvirtovės .
23023012	Ir tarė jis : „ Nebedžiūgausi daugiau , mergele , Sidono dukterie ; tu patekai priespaudon . Nors pakiltum ir nukeliautum į Kitimų kraštą , ramybės ir ten tau nebus .
23023013	Chaldėja , o ne Asirija buvo ta tauta , kuri užsimojo Sidoną paversti dykumos žvėrių buveine . Chaldėjai statydinosi apsiausties bokštus , nugriovė Tyro rūmus ir pavertė miestą griuvėsiais .
23023014	Taršišo laivai , vaitokite , nes jūsų uostas sunaikintas !
23023015	Nuo tos dienos Tyras bus užmirštas septyniasdešimt metų , kiek tveria karaliaus amžius . Pasibaigus septyniasdešimt metų , Tyrui bus taip , kaip giesmėje giedama apie patvirkėlę :
23023016	Imk arfą , valkiokis po miestą , kekše užmiršta ! Gražiai skambink , išdainuok visas savo dainas , kad jie galėtų tave prisiminti .
23023017	Ateityje , po septyniasdešimties metų , VIEŠPATS aplankys Tyrą . Šis vėlei imsis kekšės amato ir ištvirkaus su visomis žemės karalystėmis .
23023018	Bet jo prekės ir kekšavimo uždarbis priklausys VIEŠPAČIUI kaip šventos atnašos . Jos nebus kraunamos į sandėlius ar taupomos , bet bus atiduodamos tiems , kurie gyvena VIEŠPATIES Artume , kad jie turėtų sočiai pavalgyti ir puošniai apsirengti . “
23024001	Štai VIEŠPATS niokoja žemę ir daro ją dyką , apverčia aukštyn kojomis ir išblaško jos gyventojus .
23024002	Ir bus kaip liaudžiai , taip ir kunigui , kaip tarnui , taip ir šeimininkui , kaip pirkėjui , taip ir pardavėjui , kaip tarnaitei , taip ir jos šeimininkei , kaip paskolos davėjui , taip ir jos ėmėjui , kaip skolintojui , taip ir skolininkui .
23024003	Žemė bus siaubte nusiaubta ir niokote nuniokota , nes taip nusprendė VIEŠPATS .
23024004	Kraštas liūdi ir vysta , pasaulis nuleido galvą ir nyksta ; geriausi tautos žmonės krinta prapultin .
23024005	Žemė suteršta joje gyvenančiųjų , nes jie nesilaikė įstatymų , pažeidė įstatus , sulaužė amžinąją Sandorą .
23024006	Todėl ryja žemę prakeiksmas , jos gyventojai kenčia bausmę už savo kaltes . Todėl jie blykšta iš baimės , ir gyvų žmonių liks tik nedaugelis .
23024007	Vynmedžiai vysta , jauno vyno trūksta ; kam džiūgavo širdis , tas dabar dūsauja .
23024008	Smagus būgnų dundesys paliovė , lėbautojų triukšmas nuščiuvo , žavintys arfos garsai nutilo .
23024009	Nutilo linksmosios dainos prie vyno ; girtuokliai bjaurisi svaigiuoju gėrimu .
23024010	Sąmyšio miestas — griuvėsiai ; namų durys visur užsklęstos , kad kas neįeitų į vidų .
23024011	Rėkaujama gatvėse , kad nebėra vyno ; džiaugsmas dingo , linksmybės paliko kraštą .
23024012	Iš miesto liko vien griuvėsių krūva ; jo vartai išgriauti ir apleisti .
23024013	Žemė ir tautos atrodo kaip alyvmedis alyvų derlių nukrėtus , kaip išrankos vynuogių derlių nuėmus .
23024014	Šie pakelia balsą , džiugiai skelbia VIEŠPATIES didybę .
23024015	Iš vakarų jie krykštauja , rytuose jie džiūgauja , pamariuose jie šlovina VIEŠPATIES , Izraelio Dievo , vardą .
23024016	Nuo žemės pakraščių girdime juos giedant : „ Tebūna šlovė Teisiajam ! “ Bet aš tariau : „ Galas man ! Galas man ! Ak , vargas man ! Išdavikai nesiliauja išdavinėti . Išdavikai klastingai išdavė !
23024017	Siaubas , duobė , pinklės laukia jūsų , žemės gyventojai !
23024018	Kas nuo siaubo bėgs , tas duobėn įpuls ; kas iš duobės išlips , tas į pinkles įsipainios , nes dangaus langai aukštai bus atidaryti , ir žemės pamatai sudrebės .
23024019	Žemė aižės ir skeldės , žemė plyš ir krūpčios , žemė siūbuote siūbuos .
23024020	Žemė kaip girta svyruos , kaip sargo pašiūrė sverdės . Jos nuodėmės ją slegia ; ji parpuls po jų našta ir nepajėgs atsikelti “ .
23024021	Tą dieną VIEŠPATS nubaus Galybes dangaus skliaute , o žemės karalius — žemėje .
23024022	Jie bus suvaryti į krūvą tarsi belaisviai duobėje . Jie bus uždaryti kalėjime ir po ilgo laiko gaus bausmę .
23024023	Tada mėnulis paraus , saulė susigės , nes Galybių VIEŠPATS ant Siono kalno ir Jeruzalėje viešpataus šlovingas tarp savo seniūnų .
23025001	VIEŠPATIE , tu — mano Dievas ; garbinsiu tave , šlovinsiu tavo vardą , nes tu įvykdei nuostabius užmojus ; visokeriopai ir ištikimai įvykdei tai , ką prieš amžius nutarei .
23025002	Miestus pavertei akmenų krūvomis , tvirtoves — griuvėsiais . Nedorėlių rūmai — jau ne miestas ; jie niekuomet nebus atstatyti .
23025003	Šlovins tave dėl to galingos tautos žmonės , drebės prieš tave žiauriųjų tautų miestai .
23025004	Silpnieji ir bejėgiai bėgo prie tavęs , ir tu buvai vargšų prieglauda varge , pastogė nuo lietaus , paunksmė nuo kaitros . Nors žiauriųjų siautulys — kaip žiemos liūtis ,
23025005	tu , kaip kaitra sausros metu , nutildai nedorėlių triukšmą ; kaip debesies šešėlis švelnina kaitrą , taip tu nutildai žiauriųjų pergalės šauksmus .
23025006	Galybių VIEŠPATS surengs šiame kalne visoms tautoms puotą su skaniausiais valgiais , puotą su parinktais vynais , pokylį su sultingais , gardžiais patiekalais ir grynais , rinktiniais vynais .
23025007	Šiame kalne jis nukels tą šydą , kuris dengia visas gimines , tą nuometą , kuris gobia visas tautas .
23025008	Jis visiems laikams sunaikins mirtį . Viešpats DIEVAS nušluostys ašaras nuo visų veidų . Savo tautos gėdą jis pašalins visur žemėje . Tikrai tai įvyks , nes taip kalbėjo VIEŠPATS !
23025009	Tą dieną bus sakoma : „ Štai mūsų Dievas ! Juo mes pasitikėjome , ir jis mus išgelbėjo ! Štai VIEŠPATS ! Juo mes pasitikėjome ! Džiūgaukime ir linksminkimės , kad jis mus išganė ! “
23025010	VIEŠPATIES ranka ilsėsis ant šio kalno , bet Moabas bus vietoje sumintas kaip šiaudai į liūną .
23025011	Išskės jis savo rankas Moabe , kaip plaukikas skečia rankas plaukdamas , ir kiekvienu savo rankų mostu mažins jo puikybę .
23025012	Tvirtovę su aukštais mūrais jis nugriaus , sulygins su žeme ir pavers dulkėmis .
23026001	Tą dieną Judo šalyje bus giedama giesmė : „ Tvirtas mūsų miestas ! Mūsų apsaugai pastatė jis mūrus ir pylimą !
23026002	Atverkite vartus ! Teįeina teisioji tauta , kuri lieka ištikima .
23026003	Nesvyruojantiems duodi ramybę ir teiki gerovę , nes jie tavimi pasitiki “ .
23026004	Pasitikėkite VIEŠPAČIU amžiais , nes VIEŠPATS — amžiais tverianti Uola !
23026005	Jis nuverčia galiūnus iš aukštybių , sugriauna saugų miestą , sulygina su žeme ir paverčia dulkėmis .
23026006	Jį trypia kojos , beturčių ir varguolių kojos .
23026007	Teisiojo takas — be duobių ; teisiajam tu padarai lygų kelią .
23026008	Taip ! Tavo teismų takuose , VIEŠPATIE , mes laukiame tavęs . Tavo vardą minėti ir tavo mokymo laikytis — vienintelis mūsų troškimas .
23026009	Ilgiuosi tavęs naktimis , net rytą mano dvasia dėl tavęs budi . Kai žemėje vyksta tavo teismai , pasaulio gyventojai pažįsta teisumą .
23026010	Bet nors ir gailestingai elgiamasi su nedorėliu , teisumo jis neišmoksta ir dorumo šalyje daro nedorus darbus , o VIEŠPATIES didybės nemato .
23026011	VIEŠPATIE , tavo ranka pakelta , bet jie to nemato . Tesusigėsta , matydami tavo uolumą savo tautai ; ugnis , parengta tavo priešams , juos tepraryja .
23026012	VIEŠPATIE , tu skiri mums gerovę , nes atlikai dėl mūsų visus mūsų darbus !
23026013	VIEŠPATIE , mūsų Dieve , kiti valdovai , be tavęs , yra mus valdę , bet mes vien tavo vardą atmename .
23026014	Jie mirę ir niekuomet neatgis , jie — šešėliai , ir niekuomet neprisikels , nes nubaudei juos , sunaikinai ir bet kokį jų atminimą išdildei .
23026015	Tu padidinai savo tautą , VIEŠPATIE , pagausinai tautą savo paties šlovei , į visas puses praplatinai krašto ribas .
23026016	VIEŠPATIE , savo nelaimėje jie ieškojo tavęs ir šaukė iš skausmo , kai buvo baudžiami .
23026017	Kaip nėščia moteris artėjant gimdymui iš skausmo raitosi ir šaukia , tokie ir mes , VIEŠPATIE , buvome prieš tave .
23026018	Mes buvome nėšti ir raitėmės skausmuose , tačiau pagimdėme vėją , o išgelbėjimo žemei neatnešėme ; nė vienas negimsta gyventi pasaulyje .
23026019	Tavo mirusieji gyvens , jų kūnai prisikels , nes tavo rasa — rasa , švytinti šviesa , todėl ir šešėlių šalis atiduos mirusiuosius . Pabuskite ir šaukite iš džiaugsmo , visi , kurie gulite dulkėse !
23026020	Kelkis , mano tauta , eik į savo kambarius ir užsklęsk paskui save duris . Valandėlę patūnok , kol praeis pyktis .
23026021	Žiūrėk , VIEŠPATS ateina iš savo būsto bausti žemės gyventojų už jų kaltes . Žemė atidengs kraują , kuris buvo ant jos pralietas , ir nebeslėps savo užmuštųjų .
23027001	Tą dieną VIEŠPATS savo kietu , galingu ir aštriu kalaviju nubaus Leviataną , tą pirmykštį slibiną , Leviataną , tą suktą slibiną . Jis sunaikins slibiną jūroje .
23027002	Tą dieną giedokite giesmę apie šaunų vynuogyną !
23027003	Aš , VIEŠPATS , prižiūriu jį ir nuolatos palaistau ; kad jam kas žalos nepadarytų , saugau jį naktį ir dieną .
23027004	Pykčio mano širdyje nebėra . Bet jei pasirodytų jame erškėčių ir dagių , aš pakilčiau prieš juos ir sudeginčiau juos kartu .
23027005	O jei užuovėjos jis pas mane ieškos ? Tesudaro taiką su manimi ! Taip ! Tedaro taiką su manimi !
23027006	Ateityje Jokūbas vėl suleis šaknis , Izraelis pražys ir suklestės , visą pasaulį pripildys vaisių .
23027007	Ar jis buvo taip muštas , kaip buvo muštas jo mušėjas ? Ar jis patyrė tokias pat žudynes kaip jo žudytojai ?
23027008	Išvarymu ir tremtimi turėčiau kovoti su juo , išblokšdamas jį savo nuožmiu vėju audros dieną .
23027009	Todėl šitaip bus išpirkta Jokūbo kaltė ir toks bus brandus išvadavimo iš nuodėmės vaisius : visus aukurų akmenis jis sutrupins , kaip sutrupa kalkės , ir nepaliks stovėti šventųjų stulpų ar smilkalų aukurų .
23027010	Įtvirtintasis miestas liks be žmonių lyg apleista ganykla , tuščia kaip dykuma . Galvijai ten ganysis ir gulės . Jo šakelės žus ,
23027011	šakos nudžius ir bus nulaužtos ; ateis moterys ir jomis pasikurs ugnį , nes ši tauta — tauta be išmanymo . Todėl jos Kūrėjas nepasigailės jos ; tas , kuris ją sukūrė , nebus jai maloningas .
23027012	Tą dieną VIEŠPATS kuls javus nuo Eufrato ligi Egipto upės , o jūs , izraelitai , būsite surinkti vienas po kito .
23027013	Tą dieną pasigirs didysis ragas , ir dingusieji Asirijos šalyje , ir išblaškytieji Egipto krašte rinksis ir garbins VIEŠPATĮ ant šventojo kalno Jeruzalėje .
23028001	Vargas Efraimo girtuoklių išpuikimo vainikui , didingo jo grožio vystančiai gėlei , žydėjusiai ant Derlingojo slėnio kalvos ! Vargas vyno įveiktiesiems !
23028002	Štai Viešpats siunčia drąsų galiūną . Kaip audra su kruša , kaip nusiaubianti vėtra , kaip potvynio vandenys , išsilieję per krantus , jis viską sulygina su žeme .
23028003	Kojomis sutryps jis Efraimo girtuoklių išpuikimo vainiką ,
23028004	o didingo jo grožio vystančiai gėlei , žydėjusiai ant Derlingojo slėnio kalvos , nutiks tas pat , kas per anksti prisirpusiai figai : kas ją pastebės , tas ir praris , vos spėjęs paimti į ranką .
23028005	Tą dieną Galybių VIEŠPATS savo tautos likučiui bus šlovingas vainikas bei puiki diadema ,
23028006	ir teismo krėsle sėdinčiam duos teisingumo dvasios , o miesto vartus nuo priešų ginantiems — narsumo .
23028007	Bet ir tie svirduliuoja , perimti vyno , klupinėja , įkaušę nuo svaigiojo gėrimo . Kunigas ir pranašas šlitinėja nuo stipraus gėrimo , gerai įkaušę nuo vyno . Šlitinėdami nuo stipraus gėrimo , jie klysta regėdami ir klumpa spręsdami bylą .
23028008	Taip , visur stalai šlykščiai apvemti , — ir nėra švarios vietos .
23028009	Jie skundžiasi manimi ir sako : „ Ką nori jis pamokyti ? Kam nori paaiškinti savo apreiškimą ? Mažyliams , ką tik nujunkytiems , ką tik nuo krūties atitrauktiems ?
23028010	Jis vis veblena : ‘ Įsakymas po įsakymo , taisyklė po taisyklės , čionai truputį , tenai truputį ! ’ “
23028011	Taip veblendamas ir svetima kalba jis kalbės tautai ,
23028012	kuriai buvo sakęs : „ Tai atilsis , leiskite atsikvėpti nuvargusiems ! Tai atgaiva ! “ Bet jie nenorėjo girdėti .
23028013	Tad toks jiems bus VIEŠPATIES žodis : „ Įsakymas po įsakymo , taisyklė po taisyklės , čionai truputį , tenai truputį ! “ — kad eitų ir griūtų aukštielninki , kad būtų sugniuždyti , įvilioti į spąstus ir pagauti .
23028014	Todėl išgirskite VIEŠPATIES žodį , pašaipūnai , kurie valdote šitą tautą Jeruzalėje .
23028015	Kadangi sakote : „ Sandorą sudarėme su mirtimi , sutartį sudarėme su Šeolu ; atšniokštęs nuožmusis tvanas mūsų nepasieks , nes mele radome prieglaudą , apgaulėje — slėptuvę “ .
23028016	Todėl Viešpats DIEVAS taip kalba : „ Štai ant Siono dedu akmenį , išmėgintą akmenį , brangų kertinį akmenį , kaip tvirtą pamatą : kas pasitiki juo , tas nedreba iš baimės .
23028017	Teisingumas — mano svambalas , teisumas — mano gulsčiukas . Nušluos ledų kruša melo prieglaudą , išplaus vandenys slėptuvę “ .
23028018	Jūsų sandora su mirtimi bus panaikinta , o jūsų sutartis su Šeolu nebeturės galios . Atšniokštęs nuožmusis tvanas jus nuniokos .
23028019	Atšniokštęs jis kas kartą jus pastvers ; jis atšniokš kiekvieną rytą , atšniokš dieną ir naktį . Siaubas apims suvokus , ką tai reiškia .
23028020	Per trumpas bus guolis , kad galėtum išsitiesti , per siauras apklotas , kad juo užsiklotum .
23028021	VIEŠPATS pakils , kaip pakilo ant Peracimų kalno , ir rūstaus , kaip rūstavo Gibeono slėnyje , kad įvykdytų tai , ką turi įvykdyti , — savo nepaprastą užmojį , kad užbaigtų darbą , neįprastą darbą !
23028022	Dabar jau liaukitės šaipęsi , kad nesuveržtų jūsų pančiai dar stipriau , nes išgirdau iš Viešpaties , paties Galybių DIEVO , jog visam kraštui lemta būti sunaikintam .
23028023	Atidžiai klausykitės ir išgirskite mano balsą , atkreipkite dėmesį ir klausykitės mano žodžių !
23028024	Ar visą laiką artojas aria sėjai , ar visą laiką jis purena ir akėja dirvą ?
23028025	Juk kai dirva jau supurenta , argi jis neberia krapų ir kmynų , argi nesėja kviečių ir miežių biržėse , o pakraščiuose kitų javų ?
23028026	Jis išmoko atlikti savo darbą , nes Dievas jį pamokė !
23028027	Ir krapų jis nekulia dantytais volais , o ant kmynų neridena kuliamojo veleno , nes krapai išbloškiami vytimi , o kmynai nudaužomi lazda .
23028028	Argi javai sutrupinami kuliant ? Ne ! Niekas nekulia per ilgai ir neleidžia velenui riedėti nei arkliams trypti , kol grūdai sutrupės .
23028029	Ir tai ateina iš Galybių VIEŠPATIES ; jis nuostabus patarimais ir didingas išmintimi !
23029001	Ak , Arieli , Arieli , mieste , kurį buvo apsupęs Dovydas ! Metus leiskite po metų , vieną po kitos švęskite šventes .
23029002	Aš suvarginsiu Arielį ; bus jame dejonių ir raudų , ir Jeruzalė man bus lyg Arielis .
23029003	Apsupsiu ją kaip Dovydas , apstatysiu ją saugų bokštais , apjuosiu apgulos pylimu .
23029004	Parblokšta ant žemės kalbėsi , iš dulkių aidės tavo žodžiai . Tarytum iš po žemės bylotų vėlė , toks bus tavo balsas , o tavo žodžiai bus tarsi šnabždesys iš dulkių .
23029005	Tavo priešų pulkai bus it smulkios dulkės , o gausieji engėjai — it vėjo blaškomi pelai . Kai netikėtai vienu akimoju
23029006	Galybių VIEŠPATS aplankys tave perkūnija , žemės drebėjimu , galingu ūžesiu , viesulu , audra ir rajos ugnies liepsna ,
23029007	kaip sapnas , kaip nakties regėjimas atrodys minia visų tautų , kovojančių su Arieliu visais apgulos įtaisais .
23029008	Kaip alkanas sapnuoja , kad valgo , tačiau nubunda toks pat alkanas , arba kaip trokštantis sapnuoja , kad geria , tačiau nubunda pavargęs ir troškulio kamuojamas , taip nutiks ir tautų miniai , kovojančiai su Siono kalnu .
23029009	Būkite neryžtingi , gūžčiokite pečiais , apakinkite save ir būkite akli ! Būkite girti , bet ne nuo vyno , svyruokite , bet ne nuo svaigiojo gėrimo !
23029010	Gilaus snaudulio dvasią VIEŠPATS išliejo ant jūsų . Jis aptemdė jūsų akis — pranašus ir jūsų galvas — regėtojus .
23029011	Viso to regėjimas jums yra tarsi užantspauduotos knygos žodžiai . Kai ji duodama mokančiam skaityti ir sakoma : „ Paskaityk ! “ — šis atsako : „ Negaliu , nes ji užantspauduota ! “
23029012	O kai ji duodama nemokančiam skaityti ir sakoma : „ Paskaityk ! “ — tas atsako : „ Nemoku skaityti ! “
23029013	Viešpats ištarė : „ Kadangi ši tauta tik liežuviu tesiartina prie manęs , tik lūpomis tegarbina mane , jos širdis nutolusi nuo manęs , tik žmonių išmoktu įstatymu tesiremia mano garbinimas ,
23029014	aš vėl nustebinsiu šią tautą taip nepaprastai , kad jos išminčių išmintis nueis niekais , ir protingųjų įžvalgumas pradings “ .
23029015	Vargas tiems , kurie nuo VIEŠPATIES giliai nuslepia savo planus ! Jie patamsyje daro savo darbus , sakydami : „ Kas mus mato ? Kas mus pažįsta ? “
23029016	Jūs verčiate dalykus aukštyn kojomis ! Argi puodžius lygus moliui ? Tarsi dirbinys sakytų apie savo dirbėją : „ Jis manęs nepadarė ! “ Arba kūrinys tartų apie savo kūrėją : „ Nieko jis neišmano ! “
23029017	Argi ne tiesa , kad netrukus Libanas pavirs vešliais laukais , o vešlieji laukai bus laikomi sodu ?
23029018	Tą dieną kurčiai išgirs knygos žodžius , aklieji praregės iš savo niūrios tamsybės .
23029019	Kuklieji vėl džiaugsis VIEŠPAČIU , vargšai džiūgaus dėl Izraelio Šventojo .
23029020	Engėjų nebebus , šaipūnai prapuls , ir sunaikinti bus piktanoriai ,
23029021	kurie žodžiu padaro žmogų nusikaltėliu , spęsdami vartuose pinkles jo gynėjui ir palikdami teisųjį tuščiomis rankomis .
23029022	Tikrai šitaip kalba VIEŠPATS , Jokūbo namų Dievas , kuris išpirko Abraomą : „ Dabar Jokūbui nebereikės gėdytis , jo veidas nebeblykš iš baimės .
23029023	Matydamas savo vaikus , kuriuos padarė mano rankos , jis šlovins mano vardą , garbins Jokūbo Šventąjį , pagarbiai pripažins Izraelio Dievo galybę .
23029024	Tuomet klaidžiojantiems dvasia grįš išmanymas , murmantieji leisis pamokomi .
23030001	Vargas maištingiems vaikams , — tai VIEŠPATIES žodis , — kurie vykdo užmojį , tačiau ne mano , ir sudaro sąjungas , tačiau ne mano dvasios , kraudami nuodėmę ant nuodėmės !
23030002	Jie leidžiasi keliauti į Egiptą , tačiau manęs nepasiklausia . Jie pasitiki faraono apsauga ir ieško prieglaudos Egipto šešėlyje .
23030003	Faraono apsauga jiems užtrauks gėdą , dangstymasis Egipto šešėliu juos pažemins .
23030004	Nors jo didikai Coane , o jo pasiuntiniai pasiekia Hanesą ,
23030005	visi gėdisi tautos , kuri jiems nenaudinga : jokios pagalbos , jokios naudos , tik gėda ir priekaištai “ .
23030006	Ištarmė apie Negebo gyvūnus . Per kraštą , pavojingą ir neramų , ten , kur liūtė ir riaumojantis liūtas , kur angis ir skraidančioji gyvatė , jie gabena savo turtą ant asilų nugarų ir savo lobius ant kuprių keterų tautai , iš kurios jiems nėra naudos ,
23030007	į Egiptą , kurio pagalba bevertė ir tuščia , todėl ir vadinu jį „ sutramdytu Rahabu “ .
23030008	O dabar eik ir užrašyk tai jiems matant plokštėje , pažymėk tvirtai knygoje , kad būtų liudijimas ateities laikams , visada ir per amžius .
23030009	Tai maištinga tauta , melagiai vaikai , vaikai , kurie atsisako paklusti VIEŠPATIES Įstatymui .
23030010	Regėtojams jie sako : „ Neturėkite jokių regėjimų ! “ — o pranašams : „ Nepranašaukite mums tiesos , bet kalbėkite tai , kas mums malonu , pranašaukite apie dausas !
23030011	Krypkite iš kelio , sukite į šoną nuo tako ! Šalin mums iš akių su Izraelio Šventuoju ! “
23030012	Todėl taip sako Izraelio Šventasis : „ Kadangi šį žodį atmetate , kliaujatės ir viliatės jėga ir apgaule ,
23030013	ši jūsų kaltė jums bus kaip pralaužtas plyšys aukštame mūre . Platėdamas nuo viršaus iki pamatų plyšys sugniuždo mūrą staiga , akimoju .
23030014	Jis subyra it ąsotis , kurį puodžius taip negailestingai sudaužo , jog tarp trupinių nerasi nė šukės žarijoms pasižerti iš židinio ar vandeniui pasisemti iš tvenkinio “ .
23030015	Viešpats DIEVAS , Izraelio Šventasis , šitaip sako : „ Grįžimu ir atsidavimu būsite išgelbėti ; ramybė ir pasitikėjimas — jūsų jėga “ . Bet jūs to nenorėjote !
23030016	„ Ne ! — tarėte jūs . — Mes pabėgsime ant žirgų ! “ Puiku , bėkite ! „ Mes nuskriesime ristūnais ! “ Jūsų persekiotojų žirgai bus eiklesni !
23030017	Tūkstantis drebės , kai vienas pagrasys . Kai grasys penki , visi šoksite bėgti ir bėgsite tol , kol jūsų likutis taps kaip vėliavakotis ant kalno , kaip ženklas ant kalvos .
23030018	Vis dėlto VIEŠPATS delsia , norėdamas parodyti jums malonę ; vis dėlto jis pakils , norėdamas jums atleisti , nes VIEŠPATS yra teisingumo Dievas . Palaiminti visi , kurie pasitikėdami jo laukia !
23030019	O Siono tauta ! Tau , gyvenančiai Jeruzalėje , nebereikės daugiau verkti ! Jis bus maloningas tau , kai šauksiesi jo pagalbos , jis atsilieps , kai tik išgirs tave .
23030020	VIEŠPATS duos jums duonos , kurios jums reikia , ir vandens , kurio trokštate . Daugiau nebesislėps tavo Mokytojas , ir savo akimis jį regėsi .
23030021	Jeigu nuklysi nuo kelio į dešinę ar į kairę , girdėsi jo balsą už nugaros tau sakantį : „ Štai tikrasis kelias ! Juo eikite ! “
23030022	Laikysi netyrais savo sidabruotus stabus ir savo auksuotas statulas , mesi juos šalin it nešvarius skudurus , tardamas : „ Lauk iš čia ! “
23030023	Tuomet jis duos lietaus pasėliams , kai tik pasėsi sėklą dirvoje . Kviečiai , pribrendę dirvoje , bus maistingi ir gausūs . Plačiose ganyklose tą dieną ganysis tavo galvijai .
23030024	Jaučiai ir asilai , padedą įdirbti laukus , gaus ėsti sūdyto pašaro , jiems pažerto bertuve ir šake .
23030025	Visur — ant aukštų kalnų , ant didelių kalvų — sruvens vandens pilni upeliai . Didžiųjų žudynių dieną , kai bokštai grius ,
23030026	mėnulio šviesa bus tokia šviesi kaip saulės , o saulės šviesa bus septyniskart šviesesnė , kaip septynių dienų šviesa . Tą dieną VIEŠPATS aptvarstys savo tautos žaizdą , išgydys mėlynes , padarytas jo smūgių .
23030027	Žiūrėk ! VIEŠPATIES vardas ateina iš toli , degdamas rūstybe , ant žemę gaubiančių debesų ! Jo lūpos pilnos pykčio , o liežuvis — it viską ryjanti ugnis .
23030028	Jo alsavimas kaip potvynis kalnų upelio , staiga apsėmęs iki kaklo , vėtys tautas pražūtingu rėčiu ir pažabos tautų nasrus apgaulingais žąslais , vedančiais iš teisingo kelio .
23030029	O jūs giedosite giesmes kaip tą naktį , kai švenčiama šventė , džiaugsitės iš širdies it maldininkai , fleitos garsų lydimi , žengiantys į VIEŠPATIES kalną , į Izraelio Uolą .
23030030	Pakels didingą savo balsą VIEŠPATS , parodys savo rankos triuškinantį smūgį šėlstančiu įniršiu , ryjančia ugnies liepsna , liūtimi , audra ir kruša .
23030031	Asirai bus apimti siaubo , girdėdami VIEŠPATIES balsą ir lazda mušami .
23030032	Kas kartą , kai jiems kirs bausmės rykštė , kuria plaks juos VIEŠPATS , dundės būgnai ir skambės lyros . Grakščiu šokio judesiu jis kovoja su asirais !
23030033	Seniai jau sukrautas laužas , karaliui skirtas ; tas laužas aukštas ir platus . Ugnies daug ir malkų krūva ; VIEŠPATIES alsavimas kaip sieros upė jį padega .
23031001	Vargas tiems , kurie leidžiasi į Egiptą pagalbos ieškoti , ir kliaujasi žirgais , kurie pasitiki vežimais , nes jų daug , ir raiteliais , nes jų pulkai stiprūs , tačiau į Izraelio Šventąjį nekelia akių , nesitaria su VIEŠPAČIU !
23031002	Bet juk ir jis išmintingas ! Jis sukėlė nelaimę ir savo žodžių neatsiėmė ! Jis pakils prieš nedorėlių namus ir prieš tuos , kurie padeda piktadariams .
23031003	Egiptiečiai — žmonės , o ne Dievas , jų žirgai — kūnas , o ne dvasia . VIEŠPATS tik išties savo ranką , ir gynėjas parpuls , o drauge su juo kris jo ginamasis ; juodu abu kartu pražus .
23031004	VIEŠPATS taip man kalbėjo : „ Kaip liūtas ar liūtukas urzgia dėl savo grobio ir susirinkus prieš jį būriui piemenų nei išsigąsta jų šauksmų , nei dreba dėl jų daromo triukšmo , taip ir Galybių VIEŠPATS nužengs kovoti ant Siono kalno , ant kalvos .
23031005	Kaip sparnus išskėtę paukščiai gina jauniklius , taip Galybių VIEŠPATS gins Jeruzalę , saugos ir vaduos , globos ir gelbės ją . “
23031006	Sugrįžkite pas jį , Izraelio vaikai , pas tą , kurį taip giliai įžeidėte !
23031007	Tą dieną kiekvienas jūsų atmes su panieka sidabro ir aukso stabus , kurių prisidarėte savo nuodėmingomis rankomis .
23031008	Asiras kris nuo kalavijo , kuris bus ne žmogaus ; ne žmogaus kalavijas jį parblokš . Jis bėgs nuo kalavijo , o jo jauni kariai eis lažą .
23031009	Jo uola iš baimės pasitrauks , o jo didžiūnai paklaikę paliks vėliavas . — Tai žodis VIEŠPATIES , kurio liepsna Sione , o žaizdras Jeruzalėje !
23032001	Tada karalius viešpataus pagal teisumą , didžiūnai valdys pagal teisingumą .
23032002	Kiekvienas jų bus pastogė nuo vėjo , prieglobstis nuo audros . Jie bus lyg vandens srovės dykumoje , lyg milžinės uolos šešėlis saulės tviskinamoje šalyje .
23032003	Akys tų , kurie mato , nebus užmerktos , ausys tų , kurie girdi , bus klusios .
23032004	Silpnadvasių širdis išmoks suprasti , švepluojančiųjų liežuvis kalbės be vargo ir aiškiai .
23032005	Paikasis nebebus laikomas pagarbos vertu , sukčiaus niekas nebevadins garbingu .
23032006	Paikasis kalba vien kvailystes , jo širdis pilna piktų sumanymų : nedorai elgtis , klaidingai kalbėti prieš VIEŠPATĮ , alkano nepapenėti , ištroškusiam vandens nepaduoti .
23032007	Sukčiaus suktybės — blogos ; jis vis galvoja , ką pikta padaryti , kaip melu vargšus prapultin įstumti , neleisti beturčiams teisybės ieškoti .
23032008	O kilnusis visados ieško gero , dėl gerų siekių deda galvą .
23032009	Kelkitės , nerūpestingosios moterys , ir išgirskite mano balsą ! Dukterys , pasitikinčios savimi , atidžiai klausykitės mano žodžio !
23032010	Dabar jūs patenkintos savimi , bet ateinančiais metais drebėsite . Vynuogių rinkimo nebus , o pjūtis bus be derliaus !
23032011	Drebėkite , nerūpestingosios ! Baisėkitės , patenkintosios savimi ! Išsirenkite nuogai , tik strėnas prisidenkite juosta ,
23032012	muškitės sau į krūtinę dėl gražiųjų laukų , dėl derlingųjų vynmedžių ,
23032013	dėl mano tautos žemės , kuri apžels erškėčiais ir usnimis , dėl visų namų , nesitveriančių džiaugsmu išdidžiai besilinksminančiame mieste .
23032014	Rūmai liks ištuštėję , o triukšmingasis miestas bus tuščias . Tvirtovės kalnas ir sargybos bokštas amžiams pavirs dykviete , smagia vieta laukiniams asilams , ganykla kaimenėms .
23032015	Bet kai tik iš aukštybių Dvasia bus išlieta ant mūsų , dykuma virs sodais , o sodai suvešės kaip miškas .
23032016	Tada dykumoje apsigyvens teisingumas , o teisumas įsikurs soduose .
23032017	Teisumo poveikis bus taika , o teisumo vaisius — ramybė ir apsauga , tverianti amžiais .
23032018	Mano tauta gyvens taikos buveinėje , saugiuose namuose , ramiose gyvenvietėse ,
23032019	bet miškas nugrims į pražūtį , o miestas bus baisiai nuniokotas .
23032020	Laimingi jūs , kai galite sėti prie kiekvienos upės , kai galite savo asilams ir jaučiams leisti laisvai bėgioti !
23033001	Vargas tau , niokotojau , kad pats nebuvai nuniokotas , tau , klastingasis išdavike , kad pats netapai klastos auka ! Kai baigsi niokoti , pats būsi nuniokotas , kai pailsi klastauti , pats tapsi klastos auka .
23033002	VIEŠPATIE , būk maloningas mums , nes tavimi viliamės ! Būk kas rytą mus gelbstinti ranka , mūsų išgelbėjimas , atėjus pavojui !
23033003	Nuo sąmyšio ūžesio bėga gentys , kai tu pakyli , tautos sklaidosi į visas puses .
23033004	Žmonės šluoja grobį , kaip šluojami skėriai ; tarsi žiogai jie šoka imti grobio .
23033005	VIEŠPATS prakilnus ; jis gyvena aukštybėse , Sioną pripildo teisingumo ir teisumo .
23033006	Tai , kas jo laikams teikia patvarumą , lobiai , kurie išgelbsti , yra išmintis ir pažinimas . Baimė VIEŠPATIES yra jo turtas !
23033007	Štai Arielio žmonės vaitoja gatvėse , Salemo pasiuntiniai graudžiai verkia .
23033008	Vieškeliai visur tušti , nebėra , kas jais keliautų . Sandoros sulaužytos , liudytojai paniekinti , tačiau dėl to niekas nesisieloja .
23033009	Džiūsta iš liūdesio šalis , iš gėdos vysta Libanas , Šaronas yra lyg dykuma , Bašanas ir Karmelis numetė lapus .
23033010	„ Dabar aš atsistosiu , — sako VIEŠPATS , — dabar išaukštinsiu save , dabar aukštai pakilsiu .
23033011	Jūs esate nėšti šienu ir pagimdysite šiaudus ; mano dvasia praris jus kaip ugnis .
23033012	Tautos bus išdegintos lyg kalkinėje , iškirstos tarsi erškėčiai , kad sudegtų ugnyje .
23033013	Kas esate toli , išgirskite apie mano darbus , o kas arti — išpažinkite mano galybę ! “
23033014	Nusidėjėliai dreba Sione , šiurpulys krečia bedievius : „ Kas iš mūsų valios ištverti pleškančią ugnį , kas iš mūsų atlaikys amžinas liepsnas ? “
23033015	Tas , kuris gyvena pagal teisumą ir sako tiesą , kas iš skriaudos nenori išspausti sau pelno , kas atsisako priimti papirkas , kas užsikemša ausis , kad negirdėtų kalbant apie žudymą , ir kas užmerkia akis , kad neregėtų pikta .
23033016	Toks žmogus gyvens aukštybėse , neprieinamų uolų tvirtovė bus jo pilis ; jam bus tiekiama duona , jam netrūks vandens .
23033017	Tavo akys regės puošnųjį karalių , matys aplinkui platų kraštą .
23033018	Tavo širdis mąstys apie klaiko metą : „ Kur tas , kuris galėjo skaičiuoti ? Kur tas , kuris galėjo pasverti ? Kur tas , kuris galėjo suskaityti visus tuos bokštus ? “
23033019	Nebematysi jau išdidžiosios tautos , svetimkalbės tautos , kurios nesuprasi , mikčiojančios liežuviu , kurio nesupaisysi .
23033020	Pažvelki į Sioną , mūsų švenčių miestą ! Temato tavo akys Jeruzalę kaip saugią buveinę , nejudamą palapinę , kurios nei kuolai niekada nebus išrauti , nei nė viena virvė nenutrūks .
23033021	Tai ten VIEŠPATS mūsų bus Galingasis ! Tai sritis upių ir plačių tėkmių , ir joks irklinis laivas jomis nesiiria , nei didingi laivai neskleidžia burių .
23033022	Taip ! VIEŠPATS mūsų teisėjas ir mūsų įstatymų davėjas , VIEŠPATS mūsų karalius , ir jis mus išvaduos .
23033023	Jų laivavirvės išsivijusios neišlaiko stiebo , todėl negalima burių pakelti . Tuomet net aklieji dalysis turtingą laimikį , net šlubiai pasiplėš grobio .
23033024	Nebus ten žmogaus , kuris sakytų : „ Aš ligotas ! “ Žmonėms , kurie ten gyvena , kaltė bus atleista .
23034001	Ateikite , tautos , ir išgirskite ! Klausykitės atidžiai , gentys ! Teišgirsta žemė ir tai , ko ji pilna , pasaulis ir visi jo kūriniai !
23034002	VIEŠPATS įpykęs ant visų tautų ir įšėlęs ant visų jų galybių . Jis paliko jas prapulčiai , atidavė sunaikinti kaip atnašą .
23034003	Jų užmuštieji bus metami į gatves , jų lavonai dvoks maitos tvaiku , kalnai permirks jų krauju ,
23034004	visos kalvos bus juo paplūdusios . Kaip knyga užsiskleis dangus , ir kris jo visos galybės , kaip krinta lapai nuo vynmedžio ar figmedžio .
23034005	Kai mano kalavijas bus iškeltas danguje , jis kris staiga ant Edomo , ant tautos , kurią aš palikau prapulčiai — teismui .
23034006	VIEŠPATS laiko rankoje kalaviją , visą kruviną , aptekusį riebalais , ėriukų ir ožių krauju , avinų inkstų taukais , nes VIEŠPAČIUI atnašaujama auka Bocroje , didelis kraujo praliejimas Edomo krašte .
23034007	Buivolai kris kartu su jais , jautukai — kartu su jaučiais . Nuo kraujo jų kraštas bus girtas , žemė persisunkusi atnašų taukais .
23034008	VIEŠPAČIUI priklauso keršto diena , atpildo už Sioną metai .
23034009	Edomo upėse vanduo pasrus degutu , dulkės jame virs siera , ir jo kraštas taps liepsnojančios dervos žeme .
23034010	Nesiliaudami nei naktį , nei dieną , be perstojo kils dūmų debesys . Žemė per kartų kartas bus tuščia , per amžių amžius niekas per ją neis .
23034011	Kuosa ir ežys ją užvaldys , apsigyvens apuokas ir varnas . VIEŠPATS matuos ją sąmyšio mastu ir dykynės svambalu ; satyrai ten jausis kaip namie .
23034012	Edomo kilmingųjų daugiau nebeliks , nebebus , ką skelbti karaliumi , didžiūnai išnyks .
23034013	Užžels jų rūmai brūzgynais , usnimis ir šilojais jų pilys . Kraštas virs šakalų valdomis , taps stručių lindyne .
23034014	Laukinės katės susitiks su hienomis , satyrai šūkaus vienas kitam . Net Lilita ten įsikurs , ten ras sau poilsiui vietą .
23034015	Šokli angis ten kraus sau lizdą , dės kiaušinius , perės vaikus ir augins juos savo paunksmėje . Būriuosis ten ir pesliai , kiekvienas — su savo patele .
23034016	Susiraskite VIEŠPATIES knygoje ir paskaitykite , kas joje sakoma : „ Nė vienas tų gyvūnų nedels atsirasti , nes taip paliepė VIEŠPATIES lūpos ir jo dvasia visus ten surinks .
23034017	Jis pats jiems paskyrė likimą ir savo rankos mostu jų dalį žemėje atidalijo “ . Amžinai ji priklausys jiems , ir jie gyvens ten per kartų kartas .
23035001	Pradžiugs dykuma ir tyrlaukiai , krykštaus pražysdama dykvietė . Kaip lelija
23035002	ji žydėte sužydės ir džiūgaute džiūgaus laiminga . Jai bus suteikta Libano šlovė , Karmelio ir Šarono didingumas . Jie matys VIEŠPATIES šlovę , mūsų Dievo didingumą .
23035003	Duokite jėgų pailsusioms rankoms , paremkite drebančius kelius ,
23035004	sakykite tiems , kurių širdis baiminasi : „ Būkite stiprūs ! Nebijokite ! Štai jūsų Dievas , jūsų kerštas ateina ! Su baisiu atlyginimu jis ateina jūsų gelbėti “ .
23035005	Tada akliesiems bus atmerktos akys , kurtiesiems atvertos ausys .
23035006	Tada raišasis šokinės tartum elnias , dainuos iš džiaugsmo nebylio liežuvis . Dykumoje ištrykš vandens srovės , tyrlaukiuose tekės upės .
23035007	Išdeginti smėlynai taps ežeru , ištroškusi žemė virs vandens šaltiniais . Kur šakalų guoliai , ten dygs žolė , žaliuos nendrės , žels meldai .
23035008	Ir vieškelis ten eis . Jis bus vadinamas šventuoju Keliu . Kas netyras , tas negalės juo eiti , ištvirkėliai nesuklaidins tų , kurie juo žengia .
23035009	Nebus ten jokio liūto , joks plėšrus žvėris nesibastys ; nė vieno jų ten neužtiksi . Juo keliaus tik atpirktieji .
23035010	Kuriuos VIEŠPATS išlaisvino , tie sugrįš ir įžengs į Sioną su giesme , vainikuoti amžinu džiaugsmu . Linksmumas ir džiaugsmas juos pasitiks , pasibaigs vargas ir liūdesys .
23036001	Keturioliktais karaliaus Ezekijo metais Asirijos karalius Sanheribas užpuolė visus įtvirtintuosius Judo miestus ir paėmė juos .
23036002	Asirijos karalius iš Lachišo į Jeruzalę prieš karalių Ezekiją pasiuntė rab šakę su stipriomis pajėgomis . Kai jis išsirikiavo mūšiui ties Aukštutinio tvenkinio vandentiekiu ant kelio į Velėtojo lauką ,
23036003	išėjo pas jį rūmų prievaizdas Hilkijo sūnus Eljakimas , karalystės raštininkas Šebna ir raštinės viršininkas Asafo sūnus Joachas .
23036004	Rab šakė kreipėsi į juos : „ Praneškite Ezekijui : ‘ Taip sako didysis karalius , Asirijos karalius . Kuo tu pasitiki , kad jautiesi toks tikras ?
23036005	Nejau manai , kad tušti žodžiai atstoja karybą ir jėgą kare ? Tad kuo gi tu pasitiki , kad sukilai prieš mane ?
23036006	Tas Egiptas — lazda , kuria tu pasitiki — iš tikrųjų yra palūžusi nendrė , perverianti ranką kiekvienam , kuris ja remiasi . Toks yra faraonas , Egipto karalius , visiems , kurie juo pasitiki .
23036007	O jeigu jūs man sakysite : ‹ VIEŠPAČIU , savo Dievu , mes pasitikime › , — tai ar jis nėra tas , kurio aukštumų alkus ir aukurus išgriovė Ezekijas , įsakydamas Judo karalystei ir Jeruzalei garbinti tik prie šio aukuro ? ’
23036008	O dabar eikš lažybų su mano valdovu , Asirijos karaliumi : ‘ Aš duosiu tau du tūkstančius žirgų , jei susirasi jiems šitiek raitelių ’ .
23036009	Kaipgi tu gali priversti pasitraukti šį vieną mažiausių mano valdovo tarnų ? Atseit tu pasitikėjai , kad vežimų ir raitelių duos Egiptas !
23036010	Pagaliau argi be VIEŠPATIES valios atžygiavau aš nusiaubti šio krašto ? Pats VIEŠPATS man įsakė : ‘ Žygiuok prieš tą kraštą ir nusiaubk jį ! ’ “
23036011	Tuomet Eljakimas , Šebna ir Joachas kreipėsi į rab šakę : „ Prašom kalbėti su savo tarnais aramėjiškai . Mes suprantame . Nekalbėk mums judėjiškai , kai žmonės štai klausosi ant mūrų “ .
23036012	Bet rab šakė atsakė jiems : „ Nejaugi manai , kad mano valdovas siuntė mane , jog pasakyčiau šiuos dalykus vien tavo valdovui ar tau ? Priešingai , argi nesiuntė manęs tam , kad pasakyčiau tai ir žmonėms ant mūrų , kurie turės kartu su jumis valgyti savo pačių išmatas ir gerti savo šlapimą ? “
23036013	Paskui rab šakė žengė priekin ir sušuko garsiu balsu judėjiškai : „ Klausykitės didžiojo karaliaus , Asirijos karaliaus , žodžių !
23036014	Taip sako karalius . Nesiduokite mulkinami Ezekijo , nes jis negali jūsų išgelbėti !
23036015	Neleiskite Ezekijui , kad jus sugundytų , liepdamas pasitikėti VIEŠPAČIU ir sakyti : ‘ VIEŠPATS tikrai išgelbės mus ! Šis miestas nebus atiduotas Asirijos karaliui į rankas ! ’
23036016	Neklausykite Ezekijo , nes Asirijos karalius sako : ‘ Sudarykite sutartį su manimi ir pasiduokite ! Tada kiekvienas jūsų galės valgyti nuo savo paties vynmedžio ir figmedžio , gerti vandenį iš savo paties tvenkinio ,
23036017	kol aš ateisiu ir perkelsiu jus į kraštą , panašų į jūsiškį , į grūdų ir gero vyno kraštą , į duonos ir vynuogynų kraštą .
23036018	Tenesuvedžioja jūsų Ezekijas , sakydamas : ‹ VIEŠPATS mus išgelbės ! › Ar bent vienas iš tautų dievų išgelbėjo savo kraštą nuo Asirijos karaliaus rankos ?
23036019	Kur Hamato ir Arpado dievai ? Kur Sefarvaimų dievai ? Kur Samarijos dievai ? Ar išgelbėjo jie Samariją nuo manęs ?
23036020	Kuris gi iš visų šių kraštų dievų yra išgelbėjęs kada nors savo kraštą ? Ar gali VIEŠPATS išgelbėti nuo manęs Jeruzalę ? ’ “
23036021	Bet jie tylėjo ir nedavė jam atsakymo , nes karalius buvo įsakęs : „ Neatsakykite jam nė žodžio “ .
23036022	Paskui rūmų prievaizdas Hilkijo sūnus Eljakimas , karalystės raštininkas Šebna ir raštinės viršininkas Asafo sūnus Joachas persiplėšė drabužius , nuėjo pas Ezekiją ir pranešė jam , ką rab šakė buvo pasakęs .
23037001	Tai išgirdęs , karalius Ezekijas persiplėšė drabužius , apsivilko ašutine ir nuėjo į VIEŠPATIES Namus .
23037002	O prievaizdą Eljakimą , karalystės raštininką Šebną ir kunigijos seniūnus , apsivilkusius ašutinėmis , pasiuntė pas pranašą Izaiją , Amoco sūnų ,
23037003	pasakyti : „ Taip kalba Ezekijas : ‘ Ši diena — nelaimės , bausmės ir gėdos diena . Kūdikiams atėjo metas gimti , bet nėra jėgų juos pagimdyti !
23037004	Teišgirsta VIEŠPATS , tavo Dievas , žodžius rab šakės , kurį atsiuntė jo valdovas , Asirijos karalius , kad įžeistų gyvąjį Dievą ! Tenubaudžia jį VIEŠPATS , tavo Dievas , už žodžius , kuriuos girdėjo ! Pasimelsk už likutį , kuris yra čia ’ “ .
23037005	Karaliaus Ezekijo tarnai atėjo pas Izaiją .
23037006	Izaijas jiems atsakė : „ Savo valdovui pasakykite : ‘ Taip kalba VIEŠPATS . Neišsigąsk girdėtų žodžių , kuriais Asirijos karaliaus tarnai tyčiojosi iš manęs .
23037007	Štai įkvėpsiu aš jam tokią dvasią , kad , išgirdęs žinią , jis grįš į savo kraštą . Ten aš padarysiu , kad jis žus nuo kalavijo ’ “ .
23037008	Rab šakė sugrįžo ir rado Asirijos karalių kariaujantį prieš Libną . Jis sužinojo , kad karalius buvo palikęs Lachišą .
23037009	Tuo tarpu Asirijos karalius gavo žinią apie Etiopijos karalių Tirhaką : „ Jis pakilo į karo žygį prieš tave ! “ Išgirdęs apie tai , jis vėl siuntė pasiuntinius pas Ezekiją pasakyti :
23037010	„ Taip sakysite Judo karaliui Ezekijui : ‘ Nesiduok savo Dievo , kuriuo pasitiki , apgaunamas , esą Jeruzalė neatsidurs Asirijos karaliaus rankose .
23037011	Juk tu pats esi girdėjęs , kaip Asirijos karaliai pasielgė su kitais kraštais , juos visiškai sunaikindami ! O tu būsi išgelbėtas ?
23037012	Argi vadavo dievai tautas , kurias sunaikino mano protėviai : Gozaną , Haraną , Recefą ir edeniečius Telasare ?
23037013	Kur dabar Hamato karalius , Arpado karalius ar Sefarvaimų , Henos ir Ivos karalius ? ’ “
23037014	Ezekijas paėmė iš pasiuntinių rankų laišką ir perskaitė . Tuomet palypėjo į VIEŠPATIES Namus ir išskleidęs jį
23037015	malda kreipėsi į VIEŠPATĮ :
23037016	„ Galybių VIEŠPATIE , Izraelio Dieve , virš kerubų soste sėdintis ! Tu vienas esi Dievas virš visų žemės karalysčių . Tu sukūrei dangus ir žemę .
23037017	Palenk man savo ausį , VIEŠPATIE , ir išklausyk ! Atverk savo akis , VIEŠPATIE , ir pamatyk ! Išgirsk visus žodžius laiško , kurį atsiuntė Sanheribas , kad pasityčiotų iš gyvojo Dievo .
23037018	Iš tikrųjų , VIEŠPATIE , Asirijos karaliai nusiaubė visas tautas ir jų kraštus ,
23037019	o jų dievus sumetė į ugnį ; jie sunaikino juos , nes tai buvo ne dievai , o tik žmogaus rankų padarai , medis ir akmuo .
23037020	Dabar , VIEŠPATIE , mūsų Dieve , gelbėk mus iš jo rankų , kad visos karalystės žemėje žinotų , jog tu vienas , VIEŠPATIE , esi Dievas ! “
23037021	Tada Amoco sūnus Izaijas pasiuntė Ezekijui tokį žodį : „ Taip kalba VIEŠPATS , Izraelio Dievas , atsakydamas į tavo maldą dėl pagalbos prieš Asirijos karalių Sanheribą . Štai žodis , kurį VIEŠPATS ištarė prieš jį :
23037022	‘ Niekina tave , tyčiojasi iš tavęs mergelė , Siono duktė ; kraipo galvą už tavo nugaros duktė Jeruzalė .
23037023	Ką tu įžeidei ir kam piktžodžiavai ? Prieš ką pakėlei savo balsą , žvelgdamas įžūliomis akimis ? Prieš Izraelio Šventąjį !
23037024	Per savo tarnus tu įžeidei Viešpatį . Sakei : ‹ Su aibe savo vežimų pasiekiau kalnų viršūnes , pačias Libano kalnų atšlaites ; iškirtau aukštuosius jo kedrus ir puošniuosius kiparisus ; pasiekiau aukščiausią viršūnę , patį jos miško tankumyną .
23037025	Kasiau šulinius ir gėriau vandenį svetimuose kraštuose ; savo kojų padais išdžiovinau visas Egipto upes › .
23037026	Argi tu negirdėjai , kad tai esu patvarkęs nuo senų laikų ? Tai , ką esu nulėmęs nuo senų senovės , dabar įvykdžiau ! Todėl tu galėjai sugriauti miestus tvirčiausius ir juos paversti krūvomis griuvėsių .
23037027	Bejėgiai buvo jų gyventojai , išgąsčio ir gėdos apimti , kaip žolės laukuose , kaip gležna žaluma , kaip žolė ant stogų pučiant rytų vėjui .
23037028	Ar ilsiesi tu , ar ateini , ar išeini , ar esi įniršęs ant manęs — viską aš žinau !
23037029	Dėl to , kad niršai ant manęs ir tavo įtūžimas pasiekė mano ausis , įversiu savo kablį tau į šnerves , pažabosiu savo žąslais tavo nasrus . Tuo pačiu keliu , kuriuo čia atėjai , atgal tave parvarysiu .
23037030	Štai bus tau ženklas . Šiais metais valgysi , ką duos atolas , kitais — kas užaugs nesėta , o trečiais vėl sėsite ir pjausite , veisite vynuogynus ir gardžiuositės jų vaisiais !
23037031	Judo namų likučiai vėl suleis žemėn šaknis , vėl neš vaisius aukštai šakose .
23037032	Iš Jeruzalės sklis likutis , nuo Siono kalno — išlikusieji . Galybių VIEŠPATIES uolumas tai padarys ! ’ “
23037033	Todėl apie Asirijos karalių VIEŠPATS sako : „ Jis neįsiverš į šį miestą , nė vienos strėlės į jį nepaleis , nei dengdamasis skydu jo nepuls , nei apgulos pylimo aplink jį nesupils .
23037034	Keliu , kuriuo atėjo , išsinešdins , neįsiveržęs į šį miestą . Tai VIEŠPATIES žodis !
23037035	Aš apginsiu jį dėl savęs ir dėl savo tarno Dovydo “ .
23037036	VIEŠPATIES angelas atėjo į asirų stovyklą ir užmušė šimtą aštuoniasdešimt penkis tūkstančius . Išaušus rytui , visur gulėjo lavonai .
23037037	Asirijos karalius Sanheribas pasitraukė ir grįžo į Ninevę .
23037038	Vieną dieną , jam meldžiantis savo dievo Nisrocho šventykloje , jį nužudė kalaviju du jo sūnūs — Adramelechas ir Sareceras . Abu pabėgo į Ararato kraštą . Vietoj jo karaliumi tapo jo sūnus Asarhadonas .
23038001	Tomis dienomis Ezekijas sunkiai susirgo ir buvo prie pat mirties . Pranašas Izaijas , Amoco sūnus , atėjo pas jį ir tarė : „ Šitaip kalba VIEŠPATS . ‘ Sutvarkyk savo reikalus , nes tuojau mirsi , nebeišgysi ’ “ .
23038002	Ezekijas nusigręžė veidu į sieną ir meldėsi VIEŠPAČIUI :
23038003	„ Atmink , meldžiu , VIEŠPATIE , kaip ištikimai ir nuoširdžiai elgiausi tavo akivaizdoje , darydamas , kas tau patinka ! “ Ir ėmė Ezekijas graudžiai verkti .
23038004	Tada Izaijas išgirdo VIEŠPATIES žodį :
23038005	„ Eik pas Ezekiją ir pasakyk : ‘ Taip kalba VIEŠPATS , tavo tėvo Dovydo Dievas . Girdėjau tavo maldą ir mačiau tavo ašaras . Išgydysiu tave ; po trejeto dienų tu jau pajėgsi nueiti į VIEŠPATIES Šventyklą . Penkiolika metų pridėsiu prie tavo dienų !
23038006	Be to , tave ir šį miestą išgelbėsiu nuo Asirijos karaliaus . Aš būsiu skydas šiam miestui !
23038007	Ženklas iš VIEŠPATIES , kad VIEŠPATS padarys , ką pažadėjo , bus toks .
23038008	Žiūrėk ! Šešėliui , jau nusileidusiam dešimčia pakopų ant laiptų į Ahazo prieangį , leisiu vėl grįžti dešimčia pakopų ’ “ . Ir saulė grįžo dešimčia pakopų , kuriomis buvo nusileidusi .
23038009	Giesmė , kurią Judo karalius Ezekijas sudėjo , pasveikęs iš ligos :
23038010	Aš pagalvojau : „ Patį savo dienų vidurdienį turiu iškeliauti ! Šeolo vartai atims man likusius metus “ .
23038011	Aš tariau : „ Niekada daugiau nebematysiu VIEŠPATIES gyvųjų šalyje , niekada daugiau nebežvelgsiu į jokį žemėje gyvenantį žmogų “ .
23038012	Mano pastogė lyg palapinė piemenų nugriauta ir numesta šalin nuo manęs . Mano gyvenimą tu baigei austi kaip audėjas , nukirpai mane it paskutinį siūlą nuo šeivos . Dieną ir naktį tu vedi mane į pabaigą .
23038013	Ligi aušros aš šaukiuosi pagalbos . Tarsi liūtas jis triuškina visus mano kaulus . Dieną ir naktį tu vedi mane į pabaigą .
23038014	Čirškiu tarsi parskridusi kregždė , dejuoju tarsi balandis . Nuvargsta man akys , žvelgdamos aukštyn į dangų : aš skurdžius , Viešpatie ! Užstok mane !
23038015	Ką galiu jam sakyti ? Jis man kalbėjo ! Jis pats tai padarė ! Eisiu pirmyn žingsniukais per visus savo metus , nors mano siela ir pilna kartėlio .
23038016	Kuriuos Viešpats globoja , tie gyvuoja ; tau [ priklauso ] mano gyvenimo dvasia . Tu man davei sveikatą ir gyvybę ,
23038017	todėl mano kartėlis pavirto ramybe . Tu apsaugojai mane nuo mirties bedugnės ir visas mano nuodėmes nusviedei sau už nugaros .
23038018	Juk Šeole niekas tau nedėkoja , nė mirtis tavęs nešlovina ; kas eina į giliąją duobę , tas nebesitiki tavo gerumo .
23038019	Gyvasis , tiktai gyvasis tau dėkoja , kaip šiandien darau aš . Apie tavo ištikimybę tėvai pasakos vaikams .
23038020	VIEŠPAČIUI patiko mus išgelbėti ! Giedosime ir kankliuosime mes VIEŠPATIES Namuose visas savo gyvenimo dienas .
23038021	Kai Izaijas pasakė : „ Tegu jie nuneša figų košės , tepatepa ja išbėrimą , ir jis pagis “ ,
23038022	Ezekijas paklausė : „ O koks bus ženklas , kad aš vėl pakilsiu į VIEŠPATIES Namus ? “
23039001	Tuo metu Babilono karalius Baladano sūnus Merodach Baladanas , išgirdęs apie Ezekijo ligą ir išgijimą , atsiuntė jam laišką ir dovanų .
23039002	Ezekijas dėl to apsidžiaugė ir pasiuntiniams aprodė savo iždą , sidabrą ir auksą , prieskonių ir geriausio aliejaus atsargas , ginklų sandėlius , visus turtus , kokių tik turėjo rūsiuose . Neliko nieko nei jo rūmuose , nei visoje karalystėje , ko nebūtų jiems parodęs .
23039003	Tada pranašas Izaijas atėjo pas karalių Ezekiją ir paklausė : „ Ką sakė tau tie vyrai ? Iš kur jie atėjo pas tave ? “ Ezekijas atsakė : „ Jie atėjo pas mane iš tolimo krašto , iš Babilono “ .
23039004	„ Ką jie matė tavo rūmuose ? “ — toliau klausė Izaijas . Ezekijas atsakė : „ Jie matė visa , kas tik yra mano rūmuose . Neliko nieko mano turtų rūsiuose , ko nebūčiau jiems parodęs “ .
23039005	Tada Izaijas pasakė Ezekijui : „ Išgirsk Galybių VIEŠPATIES žodį :
23039006	‘ Štai ateis dienos , kai visa , kas tik yra tavo rūmuose , visa , ką tavo protėviai sukrovė iki šios dienos , visa bus išgabenta į Babiloną . Nieko neliks , — sako VIEŠPATS !
23039007	— Ir iš tavo palikuonių , kurių susilauksi , kai kurie bus paimti ; jie bus eunuchai Babilono karaliaus rūmuose ! ’ “
23039008	Ezekijas atsakė Izaijui : „ VIEŠPATIES žodis , kurį man pasakei , yra palankus “ . Mat jis pagalvojo sau : „ Vadinasi , mano dienomis dar tvers taika ir saugumas “ .
23040001	„ Paguoskite mano tautą , — sako jūsų Dievas , — paguoskite ją !
23040002	Prabilkite į širdį Jeruzalei ir šaukite jai , kad jos lažas baigėsi , kad jos kaltė išpirkta , nes ji dvigubai atsiėmė iš VIEŠPATIES rankų už visas savo nuodėmes “ .
23040003	Pasigirsta balsas : „ Per dykumą tieskite VIEŠPAČIUI kelią ! Tyruose ištiesinkite mūsų Dievui vieškelį !
23040004	Kiekvienas slėnys tegu būna užpiltas , kiekvienas kalnas bei kalva tebūna nukasta . Uolėta žemė pavirs lyguma , kalvotos apylinkės — slėniais .
23040005	Tada VIEŠPATIES šlovė bus apreikšta ! Visa žmonija drauge ją išvys , nes pats VIEŠPATS tai pažadėjo savo lūpomis ! “
23040006	Pasigirsta balsas : „ Skelbk ! “ Atsakau : „ O ką man skelbti ? “ — „ Visa žmonija — kaip žolė , jos gražumas — kaip laukų gėlės .
23040007	Žolė nudžiūsta , gėlė nuvysta , kai tik VIEŠPATS pasiunčia joms vėją . Tikrai žmonės — tik žolė .
23040008	Žolė nudžiūsta , gėlė nuvysta , bet Dievo žodis tveria amžinai “ .
23040009	Užlipk ant aukšto kalno , džiugiosios žinios skelbėjau Sione ! Galingai pakelk savo balsą , gerosios naujienos skelbėja Jeruzale ! Skelbk , nebijok ! Sakyk Judo miestams : „ Štai jūsų Dievas ! “
23040010	Štai Viešpats DIEVAS ateina su galybe , o jo ranka — valdinga . Atlygį jis turi su savimi , o algą moka į priekį .
23040011	Kaip piemuo ganys jis savo kaimenę , savo rankomis surinks ėriukus , nešios juos prie krūtinės ir švelniai vedžios vedekles .
23040012	Kas savo kaušu paseikėjo marių vandenis , kas sprindžiu pamatavo dangaus skliautą ? Kas saiku atseikėjo žemės dulkes , kas svarstyklėmis pasvėrė kalnus ir svertuvu — kalvas ?
23040013	Kas gali pasakyti VIEŠPAČIUI , ką jam daryti , pamokyti jį ar duoti patarimą ?
23040014	Su kuo jis tariasi , kad žinotų , ką daryti ? Kas išmokė jį teisingumo tako ir parodė jam išminties kelią ?
23040015	Štai tautos jam — lyg lašas kibire , lyg dulkės ant svarstyklių . Tolimosios salos sveria ne daugiau kaip krislai .
23040016	Libano medžių neužtektų aukurui pakurti , nė jo gyvulių — deginamosioms aukoms .
23040017	Visos tautos jo Artume — niekų niekas ; jas Dievas laiko visiškai nieku !
23040018	Į ką jums bus panašus Dievas ir kokį jo paveikslą susikursite ?
23040019	Į stabų statulą , meistro nulietą , auksakalio paauksuotą ir sidabro grandinėlėmis apvedžiotą ?
23040020	Kas nuskurdęs , tas pasirinks nepuvų šilkmedį ir susiras nagingą meistrą , kad pastatytų nedūlų stabą .
23040021	Argi jūs nežinote ? Argi negirdėjote ? Argi tai jums neskelbta nuo pradžios ? Ar jūs nesupratote ? Nuo tada , kai buvo padėti žemės pamatai ,
23040022	jis sėdi soste anapus dangaus skliauto virš žemės , ir jos gyventojai jam atrodo lyg žiogai . Jis dengia žemę dangumi tarsi užuolaida , išskleidžia jį tarsi palapinę gyvenimui .
23040023	Didžiūnus jis paverčia nieku , o žemės valdovus — tuščiu burbulu .
23040024	Jie vos pasodinti , vos pasėti , jų kamienai vos žemėn įleido šaknis ; jis kvėpteli ant jų , ir jie nudžiūva ; viesulas juos nuneš kaip šapus .
23040025	„ Su kuo palyginsite mane ? Su kuo sulyginsite mane ? “ — sako Šventasis .
23040026	Pakelkite akis ir pasižiūrėkite į aukštybes ! Kas jas sukūrė ? Tas , kuris atveda jų pulkus , suskaičiuoja ir šaukia kiekvieną jų vardu . Dėl jo didžios galybės ir beribės jėgos nė viena nedrįsta neateiti !
23040027	Jokūbai , kaipgi tu gali sakyti , Izraeli , kaipgi tu drįsti skųstis : „ Mano kelias paslėptas nuo VIEŠPATIES , mano Dievas į mano teises nekreipia dėmesio ? “
23040028	Nagi , ar nežinai , ar nesi girdėjęs ? VIEŠPATS — amžinasis Dievas , visų žemės šalių kūrėjas . Jis nepailsta , nepavargsta ; jo išmintis neištiriama .
23040029	Nuvargusiam jis duoda jėgų , bejėgiui atšviežina gyvastį .
23040030	Net jaunuoliai pailsta ir pavargsta , vaikinai klupte klumpa ,
23040031	bet tie , kurie pasitiki VIEŠPAČIU , atgaus jėgas , pakils tarsi erelių sparnais , ir nepavargs bėgdami , nepails eidami .
23041001	Tylėkite , tolimosios salos , mano akivaizdoje ! Laukite mano žodžių , tautos ! Teateina ir tepareiškia jos savo skundą ; drauge rinkimės į teismą .
23041002	Kas išjudino iš Rytų kovotoją už teisumą ir pašaukė jį būti savo tarnu ? Jis atiduoda jam tautas ir sutrypia jų karalius . Savo kalaviju jis paverčia juos dulkėmis , savo lanku — vėjo nešamais pelais .
23041003	Jis vejasi juos ir pralenkia nepažeistas , vos kelią kojomis siekdamas .
23041004	Kas tai nuveikė ir padarė ? Kas pašaukė kartas nuo pat pradžios ? Tai aš , VIEŠPATS , kuris esu pirmas ir su paskutine jų toks būsiu .
23041005	Išvydo jį tolimosios salos , ir apėmė jas baimė , dreba žemės pakraščiai : artėja , jau čia pat !
23041006	Kiekvienas jų padeda kitiems , kiekvienas drąsina savo bičiulį .
23041007	Meistras skatina auksakalį , svidintojas — kalvį prie priekalo . „ Nuliedinta gerai “ , — sako jis ir sutvirtina kniedėmis , kad nesvyruotų į šalis .
23041008	O tave , mano tarne Izraeli , Jokūbai , mano išsirinktasis , mano bičiulio Abraomo palikuoni ,
23041009	iš žemės pakraščių aš pasiėmiau , iš tolimiausių užkampių pasišaukiau . Aš tau tariau : „ Tu mano tarnas ; išsirinkau tave ir neatmesiu ! “
23041010	Nebijok , nes aš su tavimi , nebūgštauk , nes aš tavo Dievas ! Stiprinsiu tave , padėsiu tau , remsiu tave savo teisumo dešine .
23041011	Nešlovę ir gėdą užsitrauks visi , kas niršta ant tavęs . Taps nieku ir eis prapultin visi , kas kovoja su tavimi .
23041012	Ieškosi , tačiau neberasi tų , kurie vaidijosi su tavimi . Galą gaus ir nieku taps , kas kėlė karą prieš tave ,
23041013	nes aš , VIEŠPATS , tavo Dievas , laikau tavo dešinę . Aš — tas , kuris tau sako : „ Nebijok , aš tau padėsiu ! “
23041014	Nebijok , kirmine Jokūbai , kirminėli Izraeli ! „ Aš tau padėsiu ! “ — tai VIEŠPATIES žodis . Tavo atpirkėjas — Izraelio Šventasis .
23041015	Tu būsi mano kuliamasis velenas , aštrus , su nauju volu ir daugeliu dantų ; tu kulsi kalnus ir triuškinsi juos , kalvas paversi pelais .
23041016	Kai vėtysi , vėjas juos nuneš , audra juos išblaškys . O tu džiaugsiesi VIEŠPAČIU , šlovinsi Izraelio Šventąjį .
23041017	Užguitieji ir vargšai ieško vandens , o jo nėra , ir liežuvis jiems džiūsta nuo troškulio . Aš , VIEŠPATS , juos išgirsiu , aš , Izraelio Dievas , jų neapleisiu .
23041018	Ant plikų kalvų atversiu upes ir slėniuose šaltinius . Dykumą paversiu tvenkiniais , išdžiūvusią žemę — vandens versmėmis .
23041019	Prisodinsiu dykumoje kedrų , akacijų , mirtų ir alyvmedžių . Tyrlaukiuose auginsiu kiparisus drauge su guobomis ir pušimis ,
23041020	kad žmonės matytų ir žinotų , stebėtų ir suprastų , jog visa tai padarė ranka VIEŠPATIES , jog tai sukūrė Izraelio Šventasis .
23041021	„ Pateikite savo bylą , — sako VIEŠPATS , — dėstykite savo įrodymus “ , — sako Jokūbo Karalius .
23041022	Teprieina ir tepranašauja jie mums , kas įvyks ! Pasakykite , kas įvyko žiloje senovėje , kad įsidėmėtume ir suvoktume , kuo tai baigsis , arba apreikškite , kas dar turi įvykti !
23041023	Pranašaukite , kas bus ateityje , kad žinotume , jog esate dievai ! Padarykite ką nors , gera ar pikta , kad būtume nustebinti ir įbauginti .
23041024	Kodėl ne ! Jūs esate niekis ir jūsų darbai — niekai ! Kas jus pasirenka , tas renkasi pasibjaurėjimą .
23041025	Išjudinau jį iš šiaurės , ir jis ateina ; iš krašto , kur teka saulė , pašaukiau jį vardu . Galiūnus jis sutryps it molį , kaip puodžius minko šlyną .
23041026	Kas iš anksto tai paskelbė , kad žinotume ? Prieš laiką , kad galėtume sakyti : „ Tai tiesa ! “ ? Niekas to neapskelbė , niekas neapgarsino , niekas negirdėjo jūsų žodžių .
23041027	Įvykiai , kadaise pranašauti Sionui , štai štai jau vyksta ! Ir aš siunčiu Jeruzalei šauklį su džiugia naujiena .
23041028	Žvalgausi , tačiau nėra nė vieno , nėra tarp jų kam duoti patarimą , kad galėtų atsakyti , kai klausiu .
23041029	Visi jie — niekas , niekas jų darbai ; jų stabai — tuščias vėjas !
23042001	„ Štai mano tarnas , kurį aš remiu , mano išrinktasis , kuriuo aš gėriuosi . Apgaubiau jį savo dvasia , kad neštų tautoms teisingumą
23042002	ne šauksmu ar pakeltu balsu ; gatvėje nebus girdėti jo balso .
23042003	Nei palaužtos nendrės jis nelauš , nei blėstančio dagčio negesins . Jis neš tikrą teisingumą .
23042004	Nepails ir nepasiduos nevilčiai , kurdamas žemėje teisingumą . Jo mokymo lauks tolimosios salos “ .
23042005	Taip kalba Dievas , VIEŠPATS , kuris sukūrė ir išskleidė dangų , patiesė žemę su visais pasėliais , joje duoda gyvybę žmonėms ir dvasią joje gyvenantiems :
23042006	„ Aš , VIEŠPATS , pašaukiau tave teisumo pergalei , paėmiau tave už rankos . Aš sukūriau ir padariau tave tautos sandora , tautų šviesa ,
23042007	kad atvertum neregių akis , išvestum iš kalėjimo belaisvius , išvaduotum sėdinčius belangės tamsybėse .
23042008	Aš esu VIEŠPATS , tai mano vardas . Savo garbės neperleisiu kitam , nei savo šlovės — stabams .
23042009	Kas buvo pranašauta , štai jau įvyko ; dabar skelbiu naujus dalykus ; pirmiau , negu tai atsitiks , skelbiu juos tau “ .
23042010	Užtraukite naują giesmę VIEŠPAČIUI , skelbkite jo šlovę visoje žemėje ! Tedžiūgauja jūra ir visa , kas jos gelmėse , tolimosios salos ir jų gyventojai !
23042011	Teskelbia dykuma bei jos miestai ir žmonės Kedaro kaimuose ! Tedžiūgauja Selos gyventojai , tešaukia nuo kalnų viršūnių !
23042012	Teikite garbę VIEŠPAČIUI , skelbkite jo šlovę tolimosiose salose !
23042013	Į kovą VIEŠPATS žygiuoja kaip karžygys , kaip karys žadina savo narsą ; jis šaukia , pakeltu balsu surinka mūšio šūkį ir pergalinga jėga stoja prieš savo priešus .
23042014	Ilgai tylėjau , lūkuriavau ir susilaikiau , bet dabar aš šaukiu kaip gimdyvė , dūstu ir aikčioju .
23042015	Sunaikinsiu kalnus ir kalvas , visur nuvytinsiu žolę . Upes paversiu pelkėmis , o pelkes išdžiovinsiu .
23042016	Aš vesiu keliaujančius akluosius , keliais nežinomais juos vesiu . Tamsą jiems paversiu šviesa , o vingiuotus kelius ištiesinsiu . Visa tai darau dėl jų ; jų aš neapleisiu .
23042017	Trauksis į šalį visiškai susigėdę , kas tiki stabais , kas sako nuliedintoms statuloms : „ Jūs mūsų dievai “ .
23042018	Klausykitės , kurtieji ! Pažvelkite ir išvyskite , aklieji !
23042019	Kas aklesnis už mano tarną ir kurtesnis už pasiuntinį , kurį siunčiu ? Kas toks aklas , kaip mano siųstasis , ir toks kurčias , kaip VIEŠPATIES tarnas ?
23042020	Žiūrėti jis žiūri , bet neima širdin , jo ausys atviros , bet nieko negirdi .
23042021	Dėl teisumo patiko VIEŠPAČIUI savo Įstatymą padaryti didingą ir šlovingą .
23042022	Tačiau ši tauta apiplėšta ir nusiaubta ; visi uždaryti rūsiuose , paimti į kalėjimus . Jie tapę grobiu , ir nėra kam jų užstoti ; jie apiplėšiami , ir nėra kam pasakyti : „ Grąžink atgal ! “
23042023	O , kad jūs tai išgirstumėt ! Išgirskite ir dėkitės nuo šiol į širdį !
23042024	Kas atidavė Jokūbą , kad jis būtų apiplėštas , kas atidavė Izraelį plėšikams ? Ar tai nebuvo VIEŠPATS , kuriam mes nusidėjome ? Jo keliais eiti jie atsisakė ir neklausė jo Įstatymo .
23042025	Todėl jis leido jiems pajusti savo pykčio jėgą , įniršį ir karo baisumus . Jis apsiautė juos liepsnomis , bet jie nesuprato , nudegino juos gaisru , bet ir to jie nepaėmė į širdį .
23043001	O dabar šitaip kalba VIEŠPATS , kuris tave sukūrė , Jokūbai , kuris tave padarė , Izraeli : „ Nebijok , nes aš išpirkau tave ; pašaukiau tave vardu , ir tu esi mano .
23043002	Kai brisi per gilius vandenis , aš būsiu su tavimi , ir upėse tu nepaskęsi . Kai eisi per ugnį , nesudegsi , ir liepsnos tavęs nepraris ,
23043003	nes aš esu VIEŠPATS , tavo Dievas , Izraelio Šventasis , kuris tave gelbsti . Tavo išpirkai atiduodu Egiptą , mainais už tave — Kušą ir Sebą .
23043004	Kadangi tu man brangus , vertingas ir mylimas , aš atiduodu už tave kraštus ir mainais už tavo gyvybę tautas .
23043005	Nebijok , nes aš su tavimi ! Tavo palikuonis parvesiu iš rytų , surinksiu tave iš vakarų .
23043006	Pasakysiu šiaurei : ‘ Atiduok juos ! ’ ir pietums : ‘ Nesulaikykit ! ’ Parvesk mano sūnus iš tolimų kraštų ir mano dukteris iš žemės pakraščių ,
23043007	kiekvieną , kuris vadinamas mano vardu , kiekvieną , kurį savo garbei aš sukūriau , pašaukiau ir parengiau “ .
23043008	Išvesk tautą aklą , nors ir turinčią akis , kurčią , nors ir turinčią ausis .
23043009	Tegu susirenka apžiūrai visos tautos , tesueina draugėn gentys ! Kas iš jų kada nors tai paskelbė ar pranašavo apie tai praeityje ? Tegu kviečia savo liudytojus , kad jiems paliudytų , teišgirsta juos žmonės ir tepasako : „ Tai tiesa ! “
23043010	„ Jūs mano liudytojai , — tai VIEŠPATIES žodis , — mano tarnai , kuriuos išsirinkau , idant žinotumėte , tikėtumėte mane ir suprastumėte , jog aš tas pats . Nebuvo kito dievo prieš mane ir nebus po manęs .
23043011	Tai aš , aš esu VIEŠPATS , be manęs kito gelbėtojo nėra .
23043012	Tai aš apreiškiau , aš gelbėjau , aš paskelbiau , o ne koks svetimas jūsų dievas ; jūs mano liudytojai , — tai VIEŠPATIES žodis . — Aš esu Dievas ,
23043013	amžinai tas pats ! Nėra , kas išvaduotų iš mano rankos ; kas gali pakeisti tai , ką aš darau ? “
23043014	Taip kalba VIEŠPATS , jūsų Atpirkėjas , Izraelio Šventasis : „ Dėl jūsų siunčiu kariuomenę prieš Babiloną , visų kalėjimų skląsčius nukelsiu , o chaldėjai prapliups aimanuoti .
23043015	Aš — VIEŠPATS , jūsų Šventasis , Izraelio kūrėjas , jūsų karalius “ .
23043016	Taip kalba VIEŠPATS , kuris per jūrą nutiesia kelią , per galingus vandenis padaro taką ,
23043017	kuris išveda į žygį vežimus ir žirgus , galingą kariuomenę . Jie krinta parblokšti ir nebepakyla , užgesę ir užblėsę kaip dagtis :
23043018	„ Daugiau nebesiremkite tuo , kas buvo , nebemąstykite apie tai , kas seniai praėjo .
23043019	Štai aš kuriu naują dalyką ! Jis dabar jau reiškiasi , negi nematote ? Net per dykumą tiesiu kelią , net tyruose atveriu upes .
23043020	Man teiks garbę laukiniai žvėrys , šakalai ir stručiai , nes aš duodu vandens dykumoje ir upes atveriu tyruose , kad būtų ko atsigerti mano išrinktajai tautai .
23043021	Jie — tauta , kurią sau sukūriau , kad skelbtų mano šlovę .
23043022	Tu nešlovinai manęs , Jokūbai , aš nusibodau tau , Izraeli !
23043023	Ėriukų deginamųjų aukų man neaukojai , negarbinai manęs kruvinosiomis aukomis . Neverčiau tavęs atnašauti man duonos atnašų , nevarginau tavęs dėl smilkalų aukos .
23043024	Nepirkai man savo pinigais kvapiųjų šaknų , negaivinai savo aukų taukais . Ne ! Tu apkrovei mane savo nuodėmėmis , varginai mane nusikaltimais .
23043025	Aš , aš — tas , kuris dėl savęs naikina tavo nusižengimus , — aš tavo nuodėmių neatminsiu .
23043026	Primink man ir stokime drauge prieš teismą ! Teisinkis , įrodyk savo nekaltumą !
23043027	Man nusidėjo tavo protėvis , sukilo prieš mane tavo atstovai ,
23043028	suteršė mano šventyklą tavo didžiūnai , todėl ir atidaviau Jokūbą pražūčiai , išstačiau Izraelį paniekai .
23044001	O dabar klausyk , Jokūbai , mano tarne , Izraeli , kurį išsirinkau ! “
23044002	Taip kalba VIEŠPATS , tavo kūrėjas , kuris auklėjo tave nuo pat gimimo ir tau padėjo : „ Nebijok , Jokūbai , mano tarne , brangusis , kurį išsirinkau !
23044003	Sudrėkinsiu vandeniu ištroškusią žemę , palaistysiu srovėmis sausumą ; išliesiu savo dvasią ant tavo palikuonių ir savo palaiminimą ant tavo vaikų .
23044004	Jie sužels kaip žolė , kaip gluosniai paupiuose .
23044005	Vieni sakys : ‘ Aš esu VIEŠPATIES ! ’ — kiti vadinsis Jokūbo vardu , o dar kiti ant rankos užsirašys ‘ VIEŠPATIES ’ ir didžiuosis Izraelio vardu “ .
23044006	Taip kalba VIEŠPATS , Izraelio Karalius ir Atpirkėjas , Galybių VIEŠPATS : „ Aš esu pirmas , aš esu paskutinis , be manęs kito dievo nėra .
23044007	Kas prilygsta man ? Tegu pasirodo , tegu pasako , pareiškia ir paaiškina ! Kas žiloje senovėje sukūrė tautą ? Tai , kas turi įvykti , jie tepasako !
23044008	Nenusigąskite , nebijokite : argi aš jau seniai to nepaskelbiau ir neapreiškiau ? Juk jūs mano liudytojai ! Ar yra gi kitas Dievas be manęs ? Ar yra kokia nors Uola be manęs ? “
23044009	Niekingi visi tie , kurie daro stabų statulas ; jų branginamieji negali jiems niekuo padėti . Jų garbintojai akli , jiems stinga išmanymo , jie tik patys save kvailina .
23044010	Kas dievą daro ar liedina stabą be noro užsidirbti ?
23044011	Žiūrėk , kaip jo garbintojai bus sugėdinti , nes jų meistrai — tik marūs žmonės ! Kai jie visi susirinks ir prisistatys , juos pagaus baimė ir apims gėda .
23044012	Kalvis daro jį iš geležies , įpučia anglis , kūju kala stabą . Tvirta ranka jį doroja , kol išalksta ir pavargsta . Vandens negeria , todėl visiškai nusilpsta .
23044013	Stalius pamatuoja medį virvele ir nusibraižo stabą rašikliu . Jis obliuoja medį obliumi , aprėžia skriestuvu ir išskobia iš jo atvaizdą vyro — dailaus žmogaus , tinkamą stovėti šventykloje .
23044014	Jis kertasi kedrą , pasirenka dar kiparisą ar ąžuolą iš medžių miške , o gal net pasodina kedrą , kad lietus jį užaugintų .
23044015	Dalį kamieno žmogus sunaudoja kurui : šildosi prie degančių malkų ir jomis pakuria ugnį krosnyje duonai kepti . Žmogus iš rąsto išsidrožia net dievą ir garbina jį , iš medžio pasidaro stabą ir kniūbsčias puola prieš jį .
23044016	Rąstigalį žmogus sudegina ugnyje , ant jo žarijų kepasi mėsą , sotinasi kepsniu , vis šildydamasis prie ugnies ir kartodamas : „ O , kaip man šilta , net karšta ! “
23044017	O kas dar liko iš medžio , iš to išdrožia dievą — savo stabą , klupčioja ir kniūbsčias puola prieš jį , maldaudamas : „ Gelbėk , nes tu mano dievas ! “
23044018	Stabai nieko nežino , nieko negalvoja , nes jų akys apvilktos ; jie nemato akimis , nesupranta širdimi .
23044019	Tačiau niekas nesusiprotėja , neturi supratimo nei išmanymo pasakyti : „ Rąstigalį įmečiau į ugnį , ant jo žarijų išsikepiau duonos , pasispirginau mėsos ir pasisotinau . Nejaugi iš jo liekanos sau bjaurų stabą darysiu ir rąstigalį garbinsiu ? “
23044020	Kas maitinasi pelenais , tą bus širdis apgavusi ir suvedžiojusi . Neišgelbės jis savęs ir nesakys : „ Ar tas daiktas , kurį laikau savo dešinėje , nėra apgavystė ? “
23044021	Nepamiršk šių dalykų , Jokūbai , ir tu , Izraeli , nes tu mano tarnas ! Sukūriau tave būti mano tarnu , nepamiršiu niekada tavęs , Izraeli !
23044022	Išsklaidysiu tavo nusižengimus kaip debesį , tavo nuodėmes kaip miglą . Sugrįžk pas mane , nes tave išpirkau .
23044023	Dangūs , džiūgaukite , nes VIEŠPATS tai padarė , valiuokite , žemės gelmės ! Kalnai , šokite giedodami , drauge su miškais ir visais jų medžiais ! Juk VIEŠPATS išpirko Jokūbą , per Izraelį jis parodys savo šlovę .
23044024	Taip kalba VIEŠPATS , tavo Atpirkėjas , kuris tave sukūrė motinos įsčiose : „ Aš — VIEŠPATS , kuris sukūrė Visatą ir vienas pats išskleidė dangus . Kai klojau žemę , kas buvo su manimi ?
23044025	Aš — tas , kuris nieku paverčia kerėtojų ženklus ir burtininkus padaro žiopliais . Aš — tas , kuris išminčius priverčia pergalvoti ir jų pažinimą padaro kvailą .
23044026	Aš — tas , kuris savo tarno žodį patvirtina ir įvykdo užmojį , paskelbtą jo pasiuntinių . Aš sakau Jeruzalei : ‘ Būk apgyventa ! ’ Judo miestams : ‘ Būkite atstatyti ! ’ Aš prikelsiu jų griuvėsius !
23044027	Aš — tas , kuris sako marių gelmėms : ‘ Išdžiūkite ! Aš išsekinsiu jūsų šaltinius ! ’
23044028	Aš — tas , kuris taria Kyrui : ‘ Tu — mano kerdžius ! ’ Visa , ką aš noriu , jis įvykdys . Jis tars Jeruzalei : ‘ Būk atstatyta ! ’ , o apie Šventyklą sakys : ‘ Tebūna dedami pamatai ! ’ “
23045001	Taip kalba VIEŠPATS Kyrui , savo pateptajam , kurį jis paėmė už dešinės rankos , kad pajungtų jam tautas ir nuginkluotų karalius , kad atvertų jam duris ir vartai būtų atsklęsti :
23045002	„ Aš pats žygiuosiu pirma tavęs ir sulyginsiu kalvas . Vario duris sutrupinsiu , nukaposiu geležies skląsčius .
23045003	Tau atiduosiu paslėptus turtus , slaptas sankaupas , kad žinotumei , jog aš VIEŠPATS , Izraelio Dievas , kuris šaukia tave vardu .
23045004	Dėl Jokūbo , savo tarno , dėl Izraelio , savo išrinktojo , pašaukiau tave vardu , teikdamas tau garbę , nors tu manęs ir nepažinojai .
23045005	Aš esu VIEŠPATS , ir nėra kito ; be manęs nėra dievo ! Aš — tas , kuris tave apginkluoja , nors tu manęs ir nepažįsti ,
23045006	kad nuo saulės tekėjimo iki jos laidos būtų žinoma , jog kito be manęs nėra . Aš esu VIEŠPATS , ir nėra kito !
23045007	Darau šviesą ir kuriu tamsą , sukuriu gerovę ir sukeliu negandas ; aš , VIEŠPATS , visa tai padarau .
23045008	Rasokite , dangūs , iš aukštybių , ir debesys teišlyja teisumą . Žemė teprasiveria , tedygsta išganymas , drauge tesuželdo teisumą ! Aš , VIEŠPATS , tai padariau .
23045009	Vargas tam , kuris bylinėjasi su savo Kūrėju , būdamas šukė tarp žemės šukių ! Argi molis sako puodžiui : ‘ Ką tu iš manęs darai ? ’ arba : ‘ Tavo dirbinys neturi ąsos ’ ?
23045010	Vargas kūdikiui , kuris sako tėvui : ‘ Ką gimti tu pašauki ? ’ arba motinai : ‘ Ką tu gimdai ? ’ “
23045011	Taip kalba VIEŠPATS , Izraelio Šventasis ir Kūrėjas : „ Ar man priekaištausite dėl mano vaikų likimo ir nurodysite , koks turi būti mano rankų darbas ?
23045012	Aš sukūriau žemę , žmoniją sukūriau žemėje . Dangus savo rankomis išskleidžiau , suteikiau darną visoms jų galybėms .
23045013	Aš jį dėl teisumo pergalės išjudinau , visus kelius jam padariau lygius . Ne dėl algos ar dovanų jis mano miestą atstatys ir mano tremtinius išlaisvins “ , — sako Galybių VIEŠPATS .
23045014	Taip kalba VIEŠPATS : „ Egipto turtai , Kušo prekės ir aukštaūgiai Sebos žmonės ateis pas tave ir tau priklausys . Paskui tave jie eis grandinėmis apkalti , parpuls priešais tave maldaudami : ‘ Tik su jumis yra Dievas , niekur kitur ! Kitų dievų nėra ! ’
23045015	Tikrai tu esi pasislėpęs Dievas , Izraelio Dieve , Išvaduotojau !
23045016	Gėda ir nemalonė kris ant jų visų ; stabų dirbėjai pražus nemalonėje .
23045017	Izraeli , tu VIEŠPATIES išvaduotas amžinu išganymu ! Gėda ir nemalonė niekada nekris ant jūsų per amžių amžius . “
23045018	Taip kalba VIEŠPATS , kuris sukūrė dangų , jis , Dievas , kuris paruošė ir padarė žemę , davė jai pradžią , jis , kuris nesukūrė jos dykos , bet padarė gyvenamą : „ Aš esu VIEŠPATS , ir be manęs nėra kito !
23045019	Nekalbėjau nei paslapčiomis , nei iš buveinės tamsybės šalyje ir Jokūbo palikuonims nesakiau : ‘ Ieškokite manęs dykvietėje ’ . Aš , VIEŠPATS , apreiškiu teisumą , paskelbiu , kas dora .
23045020	Susirinkite ir ateikite , prieikite arčiau , tautų likučiai ! Neišmano nieko tie , kurie nešiojasi stabus iš medžio ir meldžiasi dievui , negalinčiam išgelbėti .
23045021	Eikite šen , drauge pasitarę , ir pasakykite , kas paskelbė tai kadaise , išpranašavo tai iš anksto ? Argi ne aš , VIEŠPATS , be kurio nėra kito dievo ? Tik aš vienas — teisingas ir išvaduojantis Dievas !
23045022	Gręžkitės manin ir būsite išgelbėti , visi žemės pakraščiai , nes aš Dievas , ir kito nėra !
23045023	Prisiekiau savimi , mano lūpos ištarė tiesą , neatšaukiamą žodį : ‘ Kiekvienas kelis klaupsis prieš mane , manimi prisieks kiekvienas liežuvis ’ .
23045024	Man sakys : ‘ Tik per VIEŠPATĮ rasime pergalę ir jėgą ’ . Gėdydamiesi ateis pas jį visi , kurie ant jo niršta .
23045025	Tik per VIEŠPATĮ visi Izraelio palikuonys ras teisumą ir šlovę “ .
23046001	Belis sukiužo , Nebojas susigūžia ; jų stabai sukrauti ant asilų ir galvijų . Tie , kurie turėtų nešti jus , dabar kaip naštos kraunami ant nuvargusių gyvulių .
23046002	Gūžiasi , kiūžta ir jie drauge , nuo naštos išsigelbėti negali ; jie patys eina į nelaisvę .
23046003	Klausykitės manęs , Jokūbo namai , ir jūs , kas likote gyvi iš Izraelio namų ! Nuo pat gimimo esate mano našta , išlaikiau jus nuo pat vaikystės .
23046004	Liksiu vis tas pats , kai jūs pasensite ; kai jūs pražilsite , nešiosiu ir tada . Aš — tas , kuris nešiojau , aš — tas , kuris nešios , aš — tas , kuris jus neš ir išgelbės .
23046005	Su kuo palyginsite mane ir su kuo sulyginsite mane ? Arba su kuo sugretinsite mane , kad būtume panašūs ?
23046006	Dosnieji iš kapšio išpila auksą , svarstyklėmis atsveria sidabrą ir pasisamdo auksakalį , kad iš to jiems padarytų dievą , kurį jie garbintų , žemėn kniūbsti puldami .
23046007	Dedasi jį ant pečių , nešiojasi visur ; kai pastato jį vieton , jis stovi ten sustingęs ir nepajuda iš vietos . Nors jie šaukiasi , jis negali atsiliepti nei išgelbėti jų iš nelaimės .
23046008	Atminkite tai ir būkite ryžtingi , dėkitės į širdį , nusidėjėliai !
23046009	Atminkite , kas buvo anksčiau , senų senais laikais : aš esu Dievas , ir nėra kito ; aš — Dievas , ir nėra tokio kaip aš .
23046010	Apreiškiu pabaigą nuo pat pradžios , iš anksto paskelbiu , kas dar įvyks . Tariu : „ Mano užmojis bus įvykdytas ! “ Aš įvykdysiu visa , kas sumanyta .
23046011	Šaukiu iš rytų plėšrų paukštį , iš tolimos šalies žmogų , kad įvykdytų mano užmojį . Kaip kalbėjau , taip ir įvykdysiu , ką užsimojau , tą ir padarysiu .
23046012	Klausykitės manęs , užsispyrėliai ; jūs esate toli nuo teisumo pergalės .
23046013	Aš pats įgyvendinu savo teisumą ; jis nebetoli , mano išganymas nevėluos . Aš pats suteiksiu išganymą Sione , Izraeliui suteiksiu savo šlovę .
23047001	„ Lipk žemyn , sėskis dulkėse , mergele , Babilono dukterie ! Tau nebėra sosto , sėsk ant žemės , chaldėjų dukterie ! Dailiąja ir gašliąja nebūsi daugiau vadinama .
23047002	Imk girnas ir malk grūdus ! Nusidenk nuo veido šydą ! Nusimesk skraistę , apsinuogink blauzdas , braidyk po vandenį upėse .
23047003	Tavo nuogumas bus iškeltas aikštėn , bus matyti tavoji gėda . Atkeršysiu ir nepagailėsiu “ , —
23047004	sako mūsų Atpirkėjas . Jo vardas — Galybių VIEŠPATS , Izraelio Šventasis .
23047005	Sėdėk tyli , pasitrauk į patamsį , chaldėjų dukterie ! Karalysčių viešpate nebūsi daugiau vadinama .
23047006	Buvau įpykęs ant savo tautos , savo paveldą buvau išniekinęs , tau į rankas buvau jį atidavęs . O tu jam neparodei pagailos ir krovei ant senelių labai sunkų jungą .
23047007	Sakei sau : „ Amžinai viešpatausiu ! “ Neėmei šių dalykų į širdį , negalvojai , kuo tai galės baigtis .
23047008	Dabar išgirsk , išlepintoji , besijaučianti jaukiai , galvojanti sau širdyje : „ Aš , ir niekas kitas ! Niekada netapsiu našle ir neišgyvensiu vaikų netekties “ .
23047009	Bet ir viena , ir kita ištiks tave staiga , tą pačią dieną ; vaikų netektis ir našlystė užgrius ant tavęs visu svoriu , nepaisant tavo užkeikimų gausybės ir visų tavo grasių kerėjimų galios .
23047010	Kadangi nedora būdama jauteisi saugi ir sakei sau : „ Niekas manęs nemato ! “ — tavo išmintis ir išmanymas išvedė tave iš kelio . Užtat ir sakei sau : „ Aš , ir niekas kitas ! “
23047011	Užguls tave vargas , ir nemokėsi jo šalin nužavėti ; užpuls tave nelaimė , ir nepajėgsi jos nuvyti . Staiga užklups tave galas , apie kurį nepagalvojai .
23047012	O dabar smaginkis savo kerėjimais ir gausybe savo užkeikimų , kuriais varginai save nuo pat jaunystės . Gal vis dar galvoji , kad jie bus tau naudingi ? Gal jais įvarysi baimę !
23047013	Prisidarei daug vargo , turėdama tiek patarėjų ! Teateina ir tegelbėja dabar tave dangaus tyrinėtojai ir žvaigždžių stebėtojai , kurie per kiekvieną jaunatį numato , kas tau atsitiks .
23047014	Štai jie jau pavirto šiaudais , ugnis juos ryja ; neišgelbės jie nė savęs nuo rajų liepsnų . Tai ne žarijos , prie kurių galėtum pasišildyti , tai ne židinys , prie kurio susėstų žmonės !
23047015	Šitaip tau tarnauja tavo kerėtojai , su kuriais prekiavai nuo pat jaunystės . Kiekvienas jų klajoja savo keliu ; nėra nė vieno , kuris tave išgelbėtų .
23048001	Klausykitės štai ko , Jokūbo namai , vadinami Izraelio vardu , kilę iš Judo sėklos , prisiekiantys VIEŠPATIES vardu ir besišaukiantys Izraelio Dievo be ištikimybės ir be teisumo ,
23048002	nors vadinatės šventąja tauta ir kliaujatės Izraelio Dievu , kurio vardas yra Galybių VIEŠPATS !
23048003	Kas jau įvyko , seniai buvau apreiškęs ; iš mano lūpų tai išėjo , aš pats tai paskelbiau . Nelauktai ėmiau vykdyti , ir visa įvyko .
23048004	Žinau , kad esi užsispyręs , nes tavo sprandas — tarsi sausgyslė iš geležies , o tavo kakta — iš vario ,
23048005	todėl tai iš anksto tau apreiškiau ir paskelbiau pirmiau , negu įvyko , idant nesakytum : „ Mano stabas visa tai padarė , mano statula — drožtinė ar liedinta — tai sutvarkė “ .
23048006	Dabar , kai visa išgirdai , pagalvok ! Ar neturi visa tai pripažinti ? Nuo dabar kai ką visiškai nauja skelbiu tau , paslaptingus įvykius , kurių tu nežinai .
23048007	Dabar , o ne seniai , prieš dienų dienas , jie prasidėjo ; anksčiau apie juos negirdėjai , kad nesakytum : „ Aš jau žinojau apie juos ! “
23048008	Tu apie juos nebūsi nei ką nors girdėjęs , nei žinojęs , nes tavo ausys nuo seno buvo kurčios . Žinojau , koks tu apgaulingas , nes nuo motinos įsčių buvai vadinamas sukčiumi .
23048009	Bet dėl savo vardo aš valdau pyktį , savo šlovės dėlei susilaikau , kad tavęs nesunaikinčiau .
23048010	Štai išgryninau tave , tačiau ne kaip sidabrą ; išmėginau tave skausmo žaizdre .
23048011	Dėl savęs , savo paties dėlei , kad mano vardas nebūtų paniekintas , dabar tai darau . Savo šlovės neperleisiu kitam !
23048012	Išgirsk mane , Jokūbai , Izraeli , kurį pavadinau vardu ! Aš esu tas pats , aš pirmas , aš ir paskutinis !
23048013	Mano rankos padėjo žemės pamatus , mano dešinė išskleidė dangus . Kai juos pašaukiu , jie tuojau pat ateina .
23048014	Sueikite visi ir klausykitės ! Kas iš jų kada paskelbė ką nors panašaus ? VIEŠPATIES bičiulis įvykdys jo valią prieš Babiloną ir Chaldėjos palikuonis .
23048015	Aš , aš tai paskelbiau , aš jį pašaukiau , aš jį atvedžiau ; jam seksis kelyje !
23048016	Prieikite arčiau prie manęs ir klausykitės , ką sakau ! Nuo pat pradžios aš nekalbėjau apie tai paslapčiomis ; nuo to laiko , kai tai pradėjo vykti , aš esu čia . Dabar Viešpats DIEVAS ir jo Dvasia pasiuntė mane .
23048017	Taip kalba VIEŠPATS , tavo Atpirkėjas , Izraelio Šventasis : „ Aš , VIEŠPATS , tavo Dievas , mokau tave , kas tau naudinga , ir vedu tave keliu , kuriuo tau dera eiti .
23048018	O , kad klausytum mano Įsakymų ! Tavo gerovė būtų kaip upė , o tavo teisumas — kaip marių bangos .
23048019	Tavo palikuonių būtų kaip smilčių , o gimusių iš tavo giminės — kaip smėlio grūdelių . Jų vardas nežūtų ir neišdiltų mano akyse “ .
23048020	Eikite iš Babilono , bėkite iš Chaldėjos ! Džiaugsmingai ir garsiai tai skelbkite , kad būtų žinoma ; neškite žinią ligi žemės pakraščių , sakykite : „ Jokūbą , savo tarną , VIEŠPATS išpirko !
23048021	Troškulio jie nekentėjo , vedami per sausas dykynes . Jis liepė vandeniui ištrykšti iš uolos , praskėlė uolą , ir tryško vandenys “ .
23048022	„ Nedorėliai neturės ramybės “ , — sako VIEŠPATS .
23049001	Išgirskite mane , salos , atkreipkite dėmesį , tolimosios tautos ! Mane VIEŠPATS pašaukė dar negimusį , dar motinos įsčiose tebesantį ; jis ištarė mano vardą .
23049002	Jis padarė iš manęs aštrų kalaviją ir paslėpė savo rankos šešėlyje . Jis padarė mane aštria strėle ir įsidėjo į savo strėlinę .
23049003	„ Tu mano tarnas , — pasakė man , — Izraeli , per tave apreikšiu savo šlovę ! “
23049004	Bet aš pagalvojau : „ Veltui aš triūsiau , tuščiai ir be naudos jėgas eikvojau ; mano byla — pas VIEŠPATĮ , ir mano atlygis — mano Dievo rankoje .
23049005	Dabar tvirtai nusprendė VIEŠPATS , kuris mane padarė savo tarnu dar motinos įsčiose , kad jam parvesčiau Jokūbą , kad Izraelis pas jį būtų surinktas . Aš pagerbtas VIEŠPATIES akyse , mano Dievas — mano jėga ! “
23049006	„ Per maža , — sako jis , — tau būti mano tarnu , prikelti Jokūbo gimines ir sugrąžinti Izraelio likutį . Aš padarysiu tave ir tautų šviesa , kad mano išganymas pasiektų žemės pakraščius “ .
23049007	Taip kalba VIEŠPATS , Izraelio Atpirkėjas , jo Šventasis , paniekintajam , kuriuo bjaurisi tautos , valdovų tarnui : „ Karaliai atsistos , tave pamatę , didžiūnai ir tie lenksis iki žemės dėl VIEŠPATIES , kuris yra ištikimas , dėl Izraelio Šventojo , kuris tave išrinko “ .
23049008	Taip kalba VIEŠPATS : „ Malonės metu tave išklausau , išganymo dieną tau padedu . Sukūriau tave , paskyriau tave Sandora tautai , kad atstatytum kraštą ir išdalytum nuniokotus paveldus .
23049009	Sakyk kaliniams : ‘ Išeikite ! ’ ir tiems , kurie tamsybėse : ‘ Eikite į šviesą ! ’ Pakelėse jie ganysis , ant plikų kalvų visur ras ganyklų .
23049010	Nekęs nei alkio , nei troškulio , nekenks jiems nei dykumų vėjas , nei saulė , nes gailestingasis juos veda ir nuveda prie čiurlenančių šaltinių .
23049011	Padarysiu jiems kelią per visus savo kalnus , mano vieškeliai bus nulyginti .
23049012	Žiūrėk ! Jie ateina iš toli , vieni iš šiaurės ir vakarų , o kiti iš Sienės šalies .
23049013	Džiūgaukite dangūs ! Iš džiaugsmo šokinėk , žeme ! Tegu plyšta kalnai nuo džiaugsmo giesmės ! Juk VIEŠPATS paguodė savo tautą , pasigailėjo savo varguolių .
23049014	Bet Sionas sako : ‘ Paliko mane VIEŠPATS , užmiršo mane Dievas ’ .
23049015	Ar gali moteris užmiršti savo mažylį , būti nešvelni savo įsčių sūnui ? Net jeigu ji ir užmirštų , aš tavęs niekada neužmiršiu .
23049016	Žiūrėk ! Įrėžiau tavo vardą savo rankos delne ; tavo mūrus nuolat turiu prieš akis .
23049017	Tavo atstatytojai čionai atskuba , o tie , kurie niokojo ir alino tave , pasitraukė nuo tavęs .
23049018	Pakelk akis ir apsidairyk aplinkui : jie renkasi draugėn ir eina pas tave . Kaip gyvas aš , — tai VIEŠPATIES žodis , — visais jais pasidabinsi kaip puošmenomis , pasidabinsi jais lyg nuotaka .
23049019	Tikrai tu buvai nualinta ir nusiaubta , griuvėsių kraštas , bet dabar būsi per ankšta savo naujakuriams , nors tavo engėjai ir bus pasitraukę toli .
23049020	Vaikai , kurių buvai netekusi , tau sakys : ‘ Čia man per ankšta , man reikia daugiau vietos , kad galėčiau įsikurti ! ’
23049021	Tada tu sakysi savo širdyje : ‘ Kas man pagimdė juos ? Juk aš buvau bevaikė ir bevaisė , ištremta ir atstumta ; kas juos man išaugino ? Juk aš buvau likusi vienų viena , tad iš kur jie ? ’ “
23049022	Taip kalba Viešpats DIEVAS : „ Štai pakelsiu ranką tautoms , duosiu ženklą gentims , ir jos pargabens ant rankų tavo sūnus , o dukteris parneš ant pečių .
23049023	Karaliai bus tavo vaikų įtėviai , o karalienės — jų įmotės . Veidu į žemę puldami jie tave pagerbs ir laižys dulkes nuo tavo kojų . Tuomet tu tikrai žinosi , kad aš esu VIEŠPATS ; tie , kurie pasitiki manimi , nebus sugėdinti “ .
23049024	Ar išplėšia kas nors grobį iš galiūno ? Ar galima belaisvius atimti iš tirono ?
23049025	VIEŠPATS šitaip atsako : „ Žinoma ! Belaisviai bus atimti iš galiūno ir grobis išplėštas iš tirono ! Aš pats esu tavo reikalo gynėjas , aš pats išvaduosiu tavo vaikus .
23049026	Priversiu tavo engėjus maitintis savo pačių kūnu , pasigers jie savo pačių krauju kaip saldžiu vynu . Visa žmonija žinos , kad aš esu VIEŠPATS , tavo Išvaduotojas , tavo Atpirkėjas , Jokūbo Galingasis “ .
23050001	Taip kalba VIEŠPATS : „ Kur jūsų motinos skyrybų raštas , kuriuo ją paleidau ? Kuriam gi skolintojui pardaviau jus ? Tik dėl savo nuodėmių buvote parduoti , tik dėl savo nusižengimų buvo paleista jūsų motina .
23050002	Kodėl nebuvo nė vieno , kai atėjau ? Kodėl niekas neatsiliepė , kai šaukiau ? Nejau mano ranka per trumpa , kad išpirkčiau ? Argi man stinga jėgų , kad išvaduočiau ? Štai vien pagrūmojimu išdžiovinu jūrą , dykuma paverčiu upes ! Jose žuvys , netekusios vandens , dvokia ir gaišta nuo troškulio .
23050003	Apgaubiu dangus tamsybe , apvelku juos ašutine “ .
23050004	Viešpats DIEVAS davė man iškalbų liežuvį , kad gebėčiau žodžiu stiprinti nuvargusius . Kas rytą jis žadina mano ausį , kad klausyčiausi tarsi mokinys .
23050005	Viešpats DIEVAS atvėrė man ausis . Aš nemaištavau , atgal nesitraukiau .
23050006	Atsukau nugarą mane plakantiems , atkišau žandus raunantiems man barzdą , nuo užgauliojimo ir spjūvių neslėpiau veido .
23050007	Viešpats DIEVAS man padeda , todėl aš nesu pažemintas . Nutaisiau veidą , kietą kaip titnagas , ir žinau , kad nebūsiu sugėdintas .
23050008	Mano gynėjas arti ; kas drįs su manimi bylinėtis ? Stokime vienas prieš kitą teisman ! Kas kelia bylą prieš mane ? Tegu man prisistato !
23050009	Štai Viešpats DIEVAS man padeda ; kas gi mane pasmerks ? Jie visi sutrūnys kaip drabužis , kandys juos sugrauš .
23050010	Kas iš jūsų bijo VIEŠPATIES ir paklūsta jo tarno balsui ? Kas gyvena naktyje be šviesos , pasitikėdamas VIEŠPATIES vardu ir neabejodamas savo Dievu ?
23050011	Visi jūs , kurie kuriatės ugnį ir žiebiatės deglus , gyvenkite pagal savo ugnies šviesą ir pagal deglus , kuriuos įsižiebėte ! Nuo mano rankos tai pareina : jūs gulsite į skausmo patalą .
23051001	„ Klausykitės manęs , kurie siekiate teisumo ir ieškote VIEŠPATIES ! Pagalvokite apie uolą , iš kurios buvote iškirsti , apie žvyrduobę , iš kurios buvote iškasti .
23051002	Pagalvokite apie Abraomą , savo tėvą , ir Sarą , jus pagimdžiusią . Jis buvo tik vienas , kai jį pašaukiau , laiminau ir padariau iš jo daugybę .
23051003	VIEŠPATS užjaučia Sioną , visiems jo griuvėsiams jis maloningas . Jo dykumą jis paverčia Edenu ir jo tyrlaukius — VIEŠPATIES sodu . Linksmybės ir džiaugsmo , padėkos giesmių ir muzikos skambesio čia pilna .
23051004	Klausykitės manęs , tautos , atkreipkite dėmesį , gentys , nes aš duosiu mokymą ir teisingumą , šviesą tautoms ! Vienu akimirksniu
23051005	įvykdysiu savo pergalę ; mano išganymas ateis kaip šviesa , ir mano rankos teis tautas ; salos manimi pasitikės , jos lauks mano rankos .
23051006	Pakelkite akis į dangus , pagalvokite apie žemę po kojomis ! Nors dangūs išnyktų kaip dūmas , žemė susidėvėtų kaip drabužis , o žmonės mirtų kaip musės , mano išganymas tvers per amžius , ir mano teisumas niekada nesusidėvės .
23051007	Klausykitės manęs , išmanantieji teisumą , tauta , imanti mano mokymą širdin : nebijokite žmonių užgaulės , neišsigąskite jų patyčių !
23051008	Juos kaip drabužį suės kirminai , kaip vilną sukapos kandys . O mano teisumas tvers per amžius , ir mano išganymas plūs iš kartos į kartą “ .
23051009	Pabusk , pabusk , apsivilk tvirtybe , VIEŠPATIES ranka ! Pabusk , kaip senovės dienomis , praėjusiais amžiais ! Argi ne tu sukapojai Rahabą , nudūrei slibiną ?
23051010	Argi ne tu išdžiovinai jūrą , didžiosios bedugnės vandenis ? Kas padarė kelią iš jūros dugno , kad išpirktieji galėtų pereiti ?
23051011	VIEŠPATIES išpirktieji sugrįš ir amžinu džiaugsmu vainikuoti įžengs į Sioną . Juos lydės džiaugsmas ir linksmybė , o liūdesys ir aimanos pasitrauks .
23051012	„ Tai aš , tai aš esu tas , kuris jus guodžia ! Ko tu bijai ? Žmogaus ? Jis marus ! Žmogaus sūnaus ? Jis ne daugiau kaip žolė !
23051013	Kodėl užmiršai VIEŠPATĮ , savo Kūrėją , kuris išskleidė dangus ir padėjo žemės pamatus ? Kiaurą dieną tave kankina baimė dėl engėjo įtūžio , norinčio tave sunaikinti . Bet kurgi tas engėjo įtūžis ?
23051014	Pančiais surakintieji greitai bus išvaduoti , nemirs ir neis į kapą , nė duonos nestokos .
23051015	Aš esu VIEŠPATS , tavo Dievas , kuris taip įaudrina jūrą , jog bangos ima šėlti “ . Galybių VIEŠPATS yra jo vardas !
23051016	„ Savo žodžius įdėjau tau į lūpas ir savo rankos šešėliu apdengiau tave . Aš — tas , kuris išskleidė dangus ir padėjo žemės pamatus . Aš sakiau Sionui : ‘ Tu mano tauta ! ’ “
23051017	Atsibusk , atsibusk ! Atsikelk , Jeruzale ! Tu gėrei pykčio taurę , kurią laikė VIEŠPATIES ranka , išgėrei iki dugno indą , svaigiąją taurę !
23051018	Iš visų jos pagimdytų sūnų nėra kam ja rūpintis , iš visų jos išaugintų sūnų nėra kam paimti ją už rankos !
23051019	Abi šios nelaimės prislėgė tave ! Kas tave užjaus ? Nuniokojimas ir sunaikinimas , badas ir kalavijas ! Kas tave paguos ?
23051020	Tavo sūnūs nualpę , jie guli visur gatvių kampuose , kaip stirnos medžiotojo pinklėse , apsvaigę nuo VIEŠPATIES pykčio , įveikti tavo Dievo įniršio .
23051021	Bet dabar klausykis , nelaimingoji ! Tu apsvaigusi , bet ne nuo vyno !
23051022	Taip kalba VIEŠPATS , tavo Valdovas ir Dievas , ginantis savo tautą : „ Žiūrėk , aš imu tau iš rankos svaigiąją taurę . Iš mano pykčio indo tu daugiau nebegersi .
23051023	Paduosiu ją į rankas tavo kankintojams , sakiusiems tau : ‘ Gulk ant žemės , kad galėtume sutrypti tave ! ’ Savo nugarą tu pavertei grindiniu , gatve praeiviams “ .
23052001	Atsibusk , atsibusk ! Apsivilk savo stiprybe , Sione ! Vilkis savo šlovės drabužiais , Jeruzale , šventasis mieste , nes neapipjaustytieji ir netyrieji nebemindžios daugiau tavęs !
23052002	Nusipurtyk dulkes , ir sėsk į savo sostą , Jeruzale ! Nusimesk grandinę nuo kaklo , belaisve , Siono dukterie !
23052003	Juk VIEŠPATS taip sako : „ Ne už kainą buvote parduoti ir ne už pinigus būsite atpirkti “ .
23052004	Taip Viešpats DIEVAS kalba : „ Kadaise mano tauta išėjo į Egiptą , kad gyventų ten kaip svetimšaliai . Asirija juos apiplėšė , nieko už tai neduodama .
23052005	O dabar ką aš turiu daryti ? — Tai VIEŠPATIES žodis . — Mano tauta buvo pagrobta už nieką , o jų engėjai staugia iš džiaugsmo . — Tai VIEŠPATIES žodis . — Mano vardas užgauliojamas kasdien be paliovos .
23052006	Todėl mano tauta patirs mano šlovę tą dieną , nes aš tas , kuris tai sako : ‘ Štai aš esu ! ’ “
23052007	O kokios dailios kalnuose šauklio kojos , to , kuris ateina su linksmąja žinia , skelbdamas ramybę , nešdamas gerąją naujieną , garsindamas išganymą , sakydamas Sionui : „ Tavo Dievas viešpatauja ! “
23052008	Klausykis ! Tavo sargybiniai šaukia ir džiūgauja drauge , nes jie mato savo pačių akimis VIEŠPATĮ , grįžtantį į Sioną .
23052009	Drauge praplyškite džiaugsmo giesme , Jeruzalės griuvėsiai , nes VIEŠPATS paguodė savo tautą , atpirko Jeruzalę !
23052010	VIEŠPATS iškėlė savo šventąją ranką visų tautų akyse . Visi žemės pakraščiai išvys mūsų Dievo išganymą .
23052011	Išeikite , išeikite ! Palikite tą vietą , nelieskite nieko nešvaraus ! Lauk iš ten ! Jūs , kurie nešate VIEŠPATIES rykus , išlikite švarūs !
23052012	Tačiau neskubėkite eidami , neišeikite kaip bėgliai , nes VIEŠPATS eina jūsų priešakyje , o jūsų užnugaris — Izraelio Dievas .
23052013	„ Iš tikrųjų mano tarnui seksis , jis bus aukštai iškeltas ir didžiai išaukštintas .
23052014	Kaip daugelis juo baisėjosi , nes jis atrodė nežmoniškai sudarkytas , ir buvo nebepanašus į žmogų ,
23052015	taip daugelis tautų bus jo nustebintos , o karaliai stovės netekę žado . Jie išvys , ko niekada nebuvo jiems apsakyta , ir suvoks , ko niekada nebuvo girdėję “ .
23053001	Kas galėtų patikėti tuo , ką mes girdėjome ? Kam buvo apreikšta VIEŠPATIES ranka ?
23053002	Jis išaugo kaip atžala jo akivaizdoje , kaip šaknis sausoje žemėje . Jis buvo nei patrauklus , nei gražus : matėme jį , bet nepamėgome .
23053003	Jis buvo paniekintas , žmogaus vardo nevertas , skausmų vyras , apsipratęs su negalia , toks , kuris prieš žmones užsidengia veidą . Jis buvo paniekintas , ir mes jį laikėme nieku .
23053004	Tačiau jis prisiėmė mūsų negalias , sau užsikrovė mūsų skausmus . O mes laikėme jį raupsuotu , Dievo nubaustu ir nuvargintu .
23053005	Bet jis buvo sužalotas dėl mūsų nusižengimų , ant jo krito kirčiai už mūsų kaltes . Bausmė ant jo krito mūsų išganymui , ir mes buvome išgydyti jo žaizdomis .
23053006	Visi mes pakrikome lyg avys , kiekvienas eidamas savo keliu , o VIEŠPATS užkrovė jam mūsų visų kaltę .
23053007	Nors buvo žiauriai kankinamas , jis pakluso ir burnos nepravėrė . Kaip tyli ėriukas , vedamas pjauti , kaip tyli avis kerpama , taip jis nepratarė nė žodžio .
23053008	Prievarta ir teismu jis buvo nušalintas , ir kas bebūtų galvojęs apie jo likimą ? Kai jis buvo atskirtas nuo gyvybės krašto ir pasmerktas mirti už mano tautos nuodėmę ,
23053009	jam buvo skirtas kapas tarp nedorėlių , laidojimo vieta su piktadariais , nors jis nebuvo padaręs nieko bloga nei ištaręs melagingo žodžio .
23053010	Bet VIEŠPATS norėjo , kad jis kentėtų negalią . Atidavęs save kaip atnašą už kaltę , jis matys palikuonis ir gyvens ilgą laiką . Per jį klestės VIEŠPATIES užmojis .
23053011	Už savo vargus jis matys šviesą dienų pilnatvėje , per savo kančią mano tarnas nuteisins daugelį , prisiėmęs bausmę už jų kaltes .
23053012	Aš duosiu jam dalią tarp didžiūnų , su galiūnais jis dalysis grobiu , nes atidavė save mirčiai ir buvo priskirtas nusidėjėliams . Jis prisiėmė daugelio nuodėmes ir užsistojo už nusidėjėlius .
23054001	„ Džiaukis , bevaike , niekada negimdžiusi ! Krykštauk ir ratuok , gimdymo skausmuose negulėjusi ! Juk pamestoji turi daugiau vaikų negu turinti vyrą “ , — sako VIEŠPATS .
23054002	Paplatink savo palapinės aikštę , ištempk savo pastogės dangas nešykštėdama , pailgink palapinės virves ir tvirtai įkalk kuolus !
23054003	Tu plėsiesi į dešinę ir į kairę , tavo palikuonys užvaldys tautas ir įsikurs apleistuose miestuose .
23054004	Nebijok , nebūsi sugėdinta ! Nerausk iš kuklumo , nepateksi į nemalonę ! Savo jaunystės gėdą pamirši ir nebeprisiminsi daugiau našlystės negarbės ,
23054005	nes tavo vyras — tavo Kūrėjas , Galybių VIEŠPATS — jo vardas . Tavo Atpirkėjas — Izraelio Šventasis , jis vardu visos žemės Dievas .
23054006	VIEŠPATS šaukia tave atgal kaip nelaimingą ir pamestą žmoną . „ Ar gali vyras atmesti jaunystėje pamiltą žmoną ! “ — sako tavo Dievas .
23054007	„ Trumpą valandėlę palikau tave , bet su didele meile vėl pasiimsiu .
23054008	Ūmai supykęs , valandėlę slėpiau nuo tavęs savo veidą , bet amžina meile tavęs pagailėjau “ , — sako VIEŠPATS , tavo Atpirkėjas .
23054009	„ Ir dabar elgiuosi kaip Nojaus dienomis : kaip tuomet prisiekiau , jog Nojaus vandenys niekada daugiau nebeužtvindys žemės , taip dabar prisiekiau ant tavęs nebepykti ir tau nepriekaištauti .
23054010	Nors kalnai imtų kilnotis ir kalvos — svirduliuoti , mano meilė niekada nuo tavęs nesitrauks , mano ramybės sandora nesusvyruos “ , — sako VIEŠPATS , kuris tavęs pagailėjo .
23054011	„ Nelaimingoji , audros nukamuotoji , netekusioji paguodos ! Štai sutvirtinsiu tavo akmenis geriausiomis kalkėmis , ir tavo pamatus apdaigstysiu safyrais .
23054012	Pastatysiu tau bokštus iš rubinų , vartus — iš ugnimi žėrinčių akmenų , o sienas — iš brangakmenių .
23054013	Visi tavo sūnūs bus VIEŠPATIES mokomi ; tavo vaikai mėgausis didžia gerove .
23054014	Tu būsi pagrįsta teisumu , toli nuo priespaudos — jos nebereikės bijoti , toli nuo pražūties — ji prie tavęs nesiartins .
23054015	Jei kas nors tave pultų , jam nepavyks , nes jis tai darys be mano valios ; kas puls tave , tas kris kovoje su tavimi .
23054016	Žiūrėk ! Aš sukūriau kalvį , kuris įpučia anglyse ugnį ir nusikala įrankį , tinkamą darbui . Aš sukūriau ir niokotoją , kuriam skirta naikinti .
23054017	Joks ginklas , nukaltas tau pulti , neatneš sėkmės ; liežuvį , kuris bylos prieš tave teisme , tu nugalėsi . Toks yra VIEŠPATIES tarnų paveldas , ir mano rankoje — jų pergalė “ , — tai VIEŠPATIES žodis .
23055001	Nagi visi , kurie trokštate , ateikite prie vandens ! Net jei neturite pinigų , ateikite , pirkite duonos ir valgykite ! Ateikite , pirkite vyno ir pieno be pinigų ir be kainos !
23055002	Kodėl mokate pinigus už tai , kas nėra duona , ir atiduodate uždarbį už tai , kas nepasotina ? Paklausykite manęs , ir valgysite tai , kas gera , gardžiuositės skanėstais .
23055003	Ateikite pas mane ir rūpestingai klausykitės , kad turėtumėte gyvenimą . Aš sudarysiu su jumis amžinąją Sandorą , remdamasis savo ištikimąja meile Dovydui .
23055004	Štai padariau jį liudytoju tautoms , vadu ir tautų valdovu .
23055005	Ir tu pašauksi tautą , kurios nepažinai , o tautos , kurios tavęs nepažino , bėgs pas tave dėl VIEŠPATIES , tavo Dievo , ir dėl Izraelio Šventojo , kuris tau suteikė tokią garbę .
23055006	Ieškokite VIEŠPATIES , kai galima jį rasti , šaukitės jo , kai jis arti .
23055007	Tepalieka nedorėlis savo kelią ir nusidėjėlis — savo kėslus ! Tegrįžta jis pas VIEŠPATĮ , kad jo pasigailėtų , pas mūsų Dievą , nes jis labai atlaidus .
23055008	„ Juk mano mintys — ne jūsų mintys , o mano keliai — ne jūsų keliai , — tai VIEŠPATIES žodis . —
23055009	Kaip aukštas dangus viršum žemės , taip mano keliai viršija jūsų kelius ir mano mintys — jūsų mintis .
23055010	Kaip lietus ir sniegas krinta iš dangaus ir negrįžta atgalios , kol nepalaisto žemės , kad joje dygtų ir želtų augalai , kad neštų sėklą sėjėjui ir duoną alkanam ,
23055011	taip ir žodis , išeinantis iš mano burnos , nesugrįš pas mane bergždžias , bet įvykdys tai , ko trokštu , ir atliks , kam buvo siųstas “ .
23055012	Taip ! Džiaugsmo kupina širdimi išeisite ir būsite saugiai vedami į namus . Kalnai ir kalvos , jus išvydę , pratrūks džiaugsmo giesme , visi medžiai laukuose ims jums ploti .
23055013	Vietoj erškėčių augs kiparisai , vietoj dilgėlių — mirtos . Ir visa tai — VIEŠPATIES šlovei , kaip amžiais nemarus ženklas .
23056001	Taip kalba VIEŠPATS : „ Laikykitės teisingumo ir būkite dori , nes greitai ateis mano išganymas , greitai ims reikštis mano dorumas .
23056002	Palaimintas žmogus , kuris tai daro , ir žmogaus sūnus , kuris to laikosi , švenčia šabą , jo neišniekindamas , ir sergstisi bet kokio pikto darbo “ .
23056003	Svetimšalis , atėjęs pas VIEŠPATĮ , tenesako : „ VIEŠPATS tikrai išskirs mane iš savo tautos “ . Eunuchas tenekalba : „ Štai aš — medis nudžiūvėlis “ .
23056004	Juk taip kalba VIEŠPATS : „ Eunuchams , švenčiantiems mano šabus , noriai darantiems tai , kas man patinka , ir besilaikantiems mano Sandoros ,
23056005	aš duosiu savo Namuose ir savo mūruose paminklą ir vardą , vertingesnį už sūnus ir dukteris , duosiu jiems amžiną ir nemarų vardą .
23056006	Ir svetimšalius , ateinančius pas VIEŠPATĮ , kad man tarnautų , kad mylėtų mano vardą ir taptų mano tarnais , visus , kurie švenčia šabą ir jo neišniekina , visus , kurie laikosi mano Sandoros ,
23056007	aš nuvesiu į savo šventąjį kalną ir pradžiuginsiu juos savo maldos Namuose . Malonios man bus jų deginamosios atnašos ir skerdžiamosios aukos ant mano aukuro , nes mano Namai bus vadinami maldos namais visoms tautoms “ .
23056008	Tai žodis Viešpaties DIEVO , kuris renka Izraelio išblaškytuosius : „ Aš surinksiu per jį ir daugiau kitų , be jūsų , kurie jau esate surinkti “ .
23056009	Jūs , visi lauko žvėrys , ateikite prisiėsti , jūs , visi miško žvėrys !
23056010	Mano sargai — akli , jie visi nieko nepastebi . Jie — kurti šunys , negalintys loti ; tik sapnuoja , tyso ir mėgsta snausti .
23056011	Jie rajūs šunys , jiems niekuomet negana , jie — piemenys be išmanymo ; visi jie eina savais keliais , kiekvienas paiso vien savo naudos .
23056012	„ Ateikite , — sako , — aš atnešiu vyno ! Paūžkime , gerdami stiprųjį gėrimą ; kaip šiandien , taip bus ir rytoj , ir net dar smagiau “ .
23057001	Teisusis žūva , bet niekas to neima į širdį . Geri žmonės paglemžiami , ir niekas nesuvokia , kad teisųjį paglemžė blogis .
23057002	Teisieji pasiekia ramybę ; tas randa poilsį ant savo gulto , kas eina teisingu keliu .
23057003	O jūs , burtininkės sūnūs , svetimautojo ir pasileidėlės palikuonys , ateikite čionai !
23057004	Iš ko jūs šaipotės ? Prieš ką laidote gerklę ir kam rodote liežuvį ? Argi jūs ne nuodėmės vaikai , melo išperos ?
23057005	Jūs degate gašla ąžuolyne ir po kiekvienu žaliu medžiu ; jūs pjaunate vaikus upių vagose ir uolų plyšiuose !
23057006	Tavo dalis — tarp slidžiųjų upės akmenų ; taip , tai tavo dalia . Tu liejai jiems liejamąsias aukas ir aukojai atnašas ! Ar dėl tų aukų aš galiu pasigailėti ?
23057007	Ant aukšto ir didingo kalno įsitaisei sau gultą , ir kopdavai ten aukos aukoti .
23057008	Už durų ir staktų pasistatei savo nešvankųjį ženklą . Atmesdama mane , pasiklojai sau gultą , lipai į jį ir jį padidinai . Mėgdama gultą , sudarei su jais sandėrį , kad jie tau dažnai būtų priegulais , ir šitaip tenkinai savo gašlumą .
23057009	Tu ėjai pas Melechą su aliejumi ir gausiai liejai kvapius tepalus . Tu toli siuntei savo pasiuntinius , vertei juos eiti į patį Šeolą .
23057010	Nuo tolimo kelio tu labai pavargai , bet niekados nepratarei : „ Liausiuosi ! “ Tu sugebėdavai patenkinti savo gašlumą , todėl niekuomet ir nesisielojai .
23057011	Ko gi taip pabūgai ? Ko pabijojai , kad tapai melagė ? Kodėl manęs neatminei , į širdį manęs neėmei ? Ar ne dėl to , kad aš tylėjau ir dėjausi neregįs , tu nebijojai manęs ?
23057012	Aš parodysiu , koks tavo teisumas ir kokie tavo darbai ; jie tau nenaudingi .
23057013	Kai šauksiesi pagalbos , tepadeda tau pulkas tavo stabų ! Visus juos išnešios vėjas , vėjelio dvelktelėjimas juos nupūs . Kas pasitiki manimi , tas valdys kraštą ir paveldės mano šventąjį kalną .
23057014	Pasigirsta balsas : „ Tieskite , tieskite vieškelį ! Parenkite kelią , pašalinkite kliūtis nuo kelio mano tautai ! “
23057015	Juk aukščiausiasis , prakilnusis , amžinasis , kurio vardas — Šventasis , sako taip : „ Šventose aukštybėse gyvenu ir su sugniuždytaisiais bei prislėgtaisiais būnu , kad pakelčiau prislėgtųjų dvasią ir atgaivinčiau sugniuždytųjų drąsą .
23057016	Aš ne amžinai kaltinsiu , ne visuomet pyksiu , nes mano akivaizdoje išblėstų dvasia ir net gyvybės alsavimas , kurį aš pats sukūriau .
23057017	Dėl jo kaltės pykau kurį laiką , plakiau jį , iš pykčio paslėpęs savo veidą , bet jis nesiliovė eiti savo maištingu keliu .
23057018	Mačiau , kuriuo keliu jis eina , bet pagydysiu jį ir nuvesiu , gausiai paguosiu . Jo raudotojams
23057019	aš , Kūrėjas , sukuriu lūpų vaisių . Ramybė , ramybė tolimiems ir artimiems ! — sako VIEŠPATS , — aš jį pagydysiu ! “
23057020	Nedorėliai — kaip jūra , pašiaušta audros ir negalinti nurimti . Jos bangos išmeta dumblą ir nešvarumus .
23057021	„ Nedorėliai neras ramybės ! “ — sako mano Dievas .
23058001	„ Visa gerkle šauk , nesitausok ! Teskardi tavo balsas kaip trimitas ! Parodyk mano tautai jos nedorybę , Jokūbo namams — jų nuodėmes .
23058002	Tiesa , jie ieško manęs diena po dienos , trokšta pažinti mano kelius , lyg būtų tauta , įvykdžiusi , kas teisu , ir nesulaužiusi savo Dievo Įsako . Jie prašo iš manęs teisumo nuosprendžių ir trokšta , kad Dievas būtų arti jų .
23058003	‘ Kodėl mes pasninkaujame , o tu nematai ? Kodėl mes darome atgailą , o tu nepastebi ? ’ Štai pasninko dieną jūs ieškote sau malonumo ir engiate visus savo darbininkus !
23058004	Jūsų pasninkas baigiasi rietenomis ir muštynėmis , jūs smogiate kumščiais iš visų jėgų . O , kad šiandien jūs taip pasninkautumėte , jog jūsų balsas būtų išgirstas aukštybėse !
23058005	Argi man prie širdies šitoks pasninkas — diena , kai žmogus nusižemina , nuleidžia galvą kaip nendrė ir guli apsivilkęs ašutine pelenuose ? Ar tai tu vadini pasninku , VIEŠPAČIUI malonia diena ?
23058006	Štai pasninkas , kokio aš noriu : nuimti neteisėtai uždėtus pančius , atrišti jungo valkčius , duoti laisvę pavergtiesiems , sulaužyti bet kokį jungą ,
23058007	dalytis su alkstančiu savo duona , priglausti pastogėn vargšą ir benamį , aprengti , ką pamačius , nuogą , neatsukti nugaros saviesiems .
23058008	Tada tartum aušra užtekės tavo šviesa , ir tavo žaizda bus greitai užgydyta . Tavo teisumas žengs pirma tavęs , o VIEŠPATIES šlovė lydės iš paskos .
23058009	Tada šauksiesi , ir VIEŠPATS atsilieps , prašysi pagalbos , ir jis tars : ‘ Aš čia ! ’ Kai tarp savųjų pašalini priespaudą , nedarai skriaudos , nekalbi ko blogo ,
23058010	duodi alkstančiam duonos ir palengvini varguolio gyvenimą , šviesa tau užtekės tamsoje , tamsa bus tau šviesi kaip dienovidis .
23058011	VIEŠPATS visuomet bus tavo vadovas , ir sausros išdegintoje šalyje tave pasotins . Jis atnaujins tavo jėgas , ir tu būsi kaip laistomas sodas , kaip niekada neišsenkantis šaltinis .
23058012	Dėl tavęs bus prikelti senieji griuvėsiai , tu atstatysi praeities amžių mūrus . ‘ Spragų taisytoju , nugriautų sodybų atstatytoju ’ tu būsi vadinamas .
23058013	Jei šabo dieną nekelsi kojos iš namų ir mano šventą dieną neužsiimsi savo reikalais , jei šabą laikysi žavesio diena , VIEŠPATIES šventą dieną — šlovinga , jei švęsi ją , neidamas savo keliais , neieškodamas , kas tau naudinga , ir neleisdamas laiko tuščioms šnekoms ,
23058014	tai džiaugsiesi VIEŠPATYJE , ir aš pakelsiu tave virš žemės aukštumų , pamaitinsiu tave tavo tėvo Jokūbo paveldu “ , — taip kalbėjo VIEŠPATIES lūpos .
23059001	VIEŠPATIES ranka nėra sutrumpėjusi , kad negalėtų gelbėti , nei jo ausis apkurtusi , kad neišgirstų .
23059002	Bet jūsų kaltės atskyrė jus nuo jūsų Dievo , jūsų nuodėmės uždengė jo veidą , ir jis nebegirdi jūsų .
23059003	Juk jūsų rankos suteptos krauju , jūsų pirštai — kalte . Jūsų lūpos kalba melagystes , jūsų liežuvis šnabžda apgaulę .
23059004	Nėra , kas keltų balsą už teisų reikalą , nėra , kas teisingai gintųsi teisme . Visi remiasi niekybėmis ir meluoja , vaikšto negandomis nėšti ir gimdo vargą .
23059005	Jie peri gyvačių kiaušinius ir audžia voratinklius . Kas valgo jų kiaušinius , tas mirs , o iš sudaužyto kiaušinio iššliauš angis .
23059006	Jų voratinkliai netinka drabužiams , savo audiniais jie neapsiklos . Jų darbai — nedori darbai ; iš jų rankų ateina smurto darbai .
23059007	Paskui blogį jie bėga tekini , greiti pralieti nekaltą kraują . Jų mintys — nedoros mintys , jų vieškeliuose — nuniokojimas ir griuvėsiai .
23059008	Ramybės kelio jie nepažino , teisingumo nėra jų takuose . Jie pasidarė sau kreivas vėžes ; kas jomis eina , tas ramybės nepažįsta .
23059009	Todėl taip toli nuo mūsų teisingumas , nepasiekia mūsų teisumas . Laukiame šviesos , bet tamsu ; laukiame aiškumo , bet vaikštome patamsyje !
23059010	Kaip akli palei sieną einame apgraibomis , kaip žmonės be akių , dvejodami dėl kelio . Pargriūvame vidudienį , lyg būtų prieblanda , gyvename tamsybėse kaip numirėliai .
23059011	Visi mes urzgiame lyg meškos , vaitojame lyg burkuojantys balandžiai ; tikimės teisingumo , bet jo čia nėra , laukiame išganymo , bet jis toli nuo mūsų .
23059012	Mūsų nusižengimai jau nebesuskaičiuojami , ir mūsų nuodėmės liudija prieš mus ; mūsų nusižengimai su mumis ir mes žinome savo kaltes :
23059013	maištas , neištikimybė VIEŠPAČIUI , atsimetimas nuo savo Dievo , kalbos apie išdavystę ir sukilimą , širdyje gimusių melagysčių skleidimas .
23059014	Teisingumas paneigtas , teisumas laikosi atokiai , nes teisybė klumpa gatvėje , o dorumui uždrausta įeiti .
23059015	Teisybės nėra : kas vengia blogai elgtis , tas apiplėšiamas . VIEŠPATS matė ir jam nepatiko , kad nebėra teisingumo .
23059016	Jis matė , kad nebuvo kam pagelbėti , baisėjosi , kad niekas nesikišo . Tada jam padėjo jo paties ranka , jį parėmė jo paties teisumas .
23059017	Teisumu jis apsivilko kaip šarvais , išganymo šalmą užsidėjo ant galvos . Rūstybės drabužiai — jo apdaras , o pykčio užsidegimu jis apsigaubė kaip skraiste .
23059018	Kiekvienam pagal darbus jis atlygins : pykčiu — varžovams , atpildu — priešams . Salas pasieks jo atpildas !
23059019	Vakaruose bus bijoma VIEŠPATIES vardo , rytuose — jo šlovės , nes jis ateis kaip upės sraunuma , genama VIEŠPATIES vėjo .
23059020	Į Sioną jis ateis kaip atpirkėjas „ pas tuos Jokūbo vaikus , kurie nusigręžė nuo nuodėmės “ , — tai VIEŠPATIES žodis .
23059021	„ Tai Sandora , kurią aš sudariau su jais , — sako VIEŠPATS . — Mano dvasia , esanti virš tavęs , nuo tavęs nepasitrauks , ir mano žodžiai , įdėti tau į lūpas , liks tavo lūpose , tavo vaikų lūpose ir tavo palikuonių lūpose , — sako VIEŠPATS , — dabar ir per amžių amžius !
23060001	Kelkis , nušvisk ! Tavo šviesa atėjo , VIEŠPATIES šlovė virš tavęs sušvito !
23060002	Nors žemę gaubia sutemos ir tautas dengia tamsybės , virš tavęs šviečia VIEŠPATS , virš tavęs apsireiškia jo šlovė .
23060003	Tautos ateis prie tavo šviesos ir karaliai prie tavo tekančio spindesio .
23060004	Pakelk akis , pažvelk aplinkui ! Visi renkasi eiti pas tave ; tavo sūnūs ateis iš toli , tavo dukterys bus atneštos ant rankų .
23060005	Tai matydama , spindėsi iš džiaugsmo , tavo širdis virpės ir džiūgaus , nes tau bus išpilti jūros lobiai , pas tave suplūs tautų turtai .
23060006	Apguls tave kupranugarių vilkstinės , Midjano ir Efos vienkupriai . Atvyks visi Šebos žmonės , auksu ir smilkalais nešini , ir skelbs VIEŠPATIES šlovingus darbus .
23060007	Visos Kedaro kaimenės bus tau surinktos , Nebajoto avinai tau tarnaus ; kaip maloni atnaša jie žengs ant mano aukuro , išpuošiu jais šlovinguosius savo Namus .
23060008	Kas gi ten atskrenda kaip debesis , kaip karveliai į savo karvelides ?
23060009	Tai laivai plaukia pas mane , Taršišo didlaiviai priekyje , pargabendami tavo sūnus iš toli drauge su jų auksu ir sidabru dėl VIEŠPATIES , tavo Dievo , ir Izraelio Šventojo , kuris tave išaukštino .
23060010	Svetimšaliai tau atstatys mūrus , jų karaliai tau tarnaus , nes pykčio valandą tave nuplakiau , tačiau malonės valandą parodysiu tau gailestį .
23060011	Tavo vartai visuomet bus atverti ; jie nebus užkelti nei dieną , nei naktį , kad galėtų įeiti nešantys tau tautų turtus ir jų karaliai per eitynes .
23060012	Tauta ir karalystė , kuri tau netarnauja , pražus ; tokios tautos tikrai bus sunaikintos .
23060013	Libano šlovė ateis pas tave drauge su kiparisais , klevais ir pušimis , kad papuoštų mano Šventyklą ir suteiktų grožį vietai , kur ilsėsis mano kojos .
23060014	Žemai lenkdamiesi , ateis pas tave tavo engėjų sūnūs ; visi , kas niekino tave , parpuls tau po kojų . Jie vadins tave ‘ VIEŠPATIES miestu ’ ir ‘ Izraelio Šventojo Sionu ’ .
23060015	Dėl to , kad kadaise buvai apleistas , nekenčiamas ir bejėgis , dabar aš tave padarysiu amžių pasididžiavimu , džiugesiu kartų kartoms .
23060016	Tu maitinsiesi tautų pienu , žįsi karališkas krūtis . Tuomet tu žinosi , kad aš , VIEŠPATS , esu tavo Išvaduotojas , tavo Atpirkėjas , Jokūbo Galingasis .
23060017	Vietoj žalvario teiksiu auksą , vietoj geležies — sidabrą , vietoj medžių — žalvarį , o vietoj akmenų — geležį . Taiką paskirsiu tavo prižiūrėtoju , o teisumą — tavo valdytoju .
23060018	Nebebus girdėti nei apie smurtą tavo šalyje , nei apie niokojimą ar griovimą tavo valdose . Savo mūrus tu vadinsi ‘ Išganymu ’ , o savo vartus — ‘ Šlove ’ .
23060019	Tau dienos šviesa nebebus saulė nei naktį nebešvies mėnulis , bet VIEŠPATS bus tau amžina šviesa , tavo Dievas — tavo spindesys .
23060020	Tavo saulė niekada nebenusileis nei tavo mėnulis nesudils , nes VIEŠPATS bus tau amžina šviesa , ir tavo gedulo dienos pasibaigs .
23060021	Tavo tauta bus vien iš teisiųjų ; jie amžinai paveldės žemę . Jie — mano daigyno pumpurai , mano rankų kūrinys , sukurtas man papuošti .
23060022	Mažiausias taps tūkstančiu , jauniausias — galinga tauta . Aš , VIEŠPATS , padarysiu tą bemat , kai ateis laikas “ .
23061001	Viešpaties DIEVO dvasia su manimi , nes VIEŠPATS patepė mane , kad neščiau gerąją naujieną vargdieniams . Jis pasiuntė mane guosti prislėgtųjų , skelbti belaisviams laisvę ir atidaryti kalėjimo duris kaliniams ,
23061002	skelbti VIEŠPATIES malonės metų , mūsų Dievo atpildo dienos , guosti visų liūdinčiųjų
23061003	ir suteikti liūdintiems Sione vainiką vietoj pelenų , džiugesio aliejaus — vietoj gedulo , šlovės skraistę — vietoj bailumo , kad galėtų vadintis teisumo ąžuolais — daigynu , VIEŠPATIES sodintu , idant apreikštų jo šlovę .
23061004	„ Jie prikels senuosius griuvėsius , atstatys seniai apleistas gyvenvietes , atnaujins nuniokotus miestus , tuščius nuo neatmenamų laikų .
23061005	Svetimieji jums tarnaus ir gins ganyklon jūsų kaimenes , svetimšaliai bus jūsų artojai ir vynuogininkai .
23061006	O jūs būsite pavadinti VIEŠPATIES kunigais , jums į akis bus sakoma : ‘ Mūsų Dievo tarnai ’ . Jūs naudositės tautų nuosavybe , mėgausitės jų turtais .
23061007	Kadangi jų gėda buvo dviguba , o užgaulės ir pajuoka buvo jų dalis , savo šalyje jie gaus dvigubą paveldą ir patirs amžiną džiaugsmą ,
23061008	nes aš , VIEŠPATS , myliu teisingumą ir nekenčiu grobimo ir nusikaltimo . Ištikimai atiduosiu jų atlygį , sudarysiu su jais amžiną Sandorą .
23061009	Jų giminė bus įžymi tarp tautų , o jų palikuonys — tarp žmonių . Kas tik juos regės , tas suvoks , jog tai giminė , kurią palaimino VIEŠPATS “ .
23061010	Visa širdimi džiaugsiuosi VIEŠPAČIU , džiūgausiu savo Dievu , nes jis mane aprengė išganymo drabužiais ir apsupo teisumo skraiste lyg jaunikį , besipuošiantį vainiku , lyg nuotaką , besidabinančią vėriniais .
23061011	Kaip žemė išaugina savo ataugas , kaip sodas suželdina savo sėklas , taip Viešpats DIEVAS suželdins teisumą ir šlovę visų tautų akivaizdoje .
23062001	Dėl Siono aš netylėsiu , dėl Jeruzalės nenurimsiu , kol jos teisumas nesušvis kaip aušra ir jos pergalė nesuliepsnos kaip deglas .
23062002	Išvys tuomet tautos tavo teisumą , o visi karaliai — tavo šlovę . Tu būsi vadinama nauju vardu , kurį tau suteiks pats VIEŠPATS .
23062003	Tu būsi puošni karūna VIEŠPATIES rankoje , karališka diadema savo Dievo dešinėje .
23062004	Tavęs daugiau nebevadins „ Paliktąja “ , tavo šalies — „ Nuniokotąja “ , bet būsi vadinama „ Ji mano žavesys “ , o tavo šalis — „ Ištekėjusia “ , nes VIEŠPATS žavisi tavimi , už jo yra ištekėjusi tavo šalis .
23062005	Kaip tuoktųsi vaikinas su mergele , taip tavo Statytojas susituoks su tavimi . Kaip nuotaka džiaugiasi jaunikis , taip tavimi džiaugsis tavo Dievas .
23062006	Ant tavo mūrų , Jeruzale , pastačiau sargybinius ; niekuomet , nei dieną , nei naktį , jie nenurims . O jūs , kurie primenate VIEŠPAČIUI , neduokite sau ramybės !
23062007	Ir jam neduokite ramybės , kol jis neatstatys Jeruzalės ir jos nepadarys žemės pasididžiavimu .
23062008	VIEŠPATS prisiekė savo dešine , savo galingąja ranka : „ Nebeduosiu tavo grūdų maitintis tavo priešams ; nebegers daugiau svetimšaliai tavo vyno , dėl kurio tu sunkiai darbavaisi .
23062009	Ne ! Kas į klėtį nešė grūdus , tas juos valgys , šlovindamas VIEŠPATĮ . Kas rinko vynuoges , tas gers vyną mano šventuose kiemuose “ .
23062010	Eikite pro vartus , eikite , parenkite kelią tautai ! Tieskite , tieskite vieškelį , nurinkite nuo jo akmenis ! Iškelkite ženklą tautoms !
23062011	Štai VIEŠPATS paskelbė iki pat žemės pakraščių : „ Sakykite Siono dukteriai : ‘ Štai tavo Gelbėtojas ateina ! ’ Štai jo atlygis drauge su juo , jo atpildas pirma jo .
23062012	Jie bus vadinami ‘ Šventąja tauta ’ , VIEŠPATIES atpirktaisiais , o tu vadinsiesi ‘ Lankoma ’ , ‘ Neužmirštuoju miestu ’ “ .
23063001	Kas ten ateina iš Edomo , raudonais drabužiais iš Bocros ? Spindinčiu apdaru , žengdamas su didinga jėga ? „ Tai aš , skelbiantis teisumą , galingasis gelbėtojas “ .
23063002	Bet kodėl tavo apdaras toks raudonas , o tavo drabužiai — lyg traiškančio vynuoges spaudykloje ?
23063003	„ Aš vienas traiškiau vynuoges spaudykloje ; iš tautų nė vienos nebuvo su manimi . Jas traiškiau pagautas įniršio , mindžiojau kupinas pykčio . Jų trykštantis kraujas aptaškė man drabužius ir sutepė mano apdarą .
23063004	Mat keršto diena buvo mano širdyje , atpirkimo metai buvo atėję .
23063005	Dairiausi aplinkui , bet nebuvo , kas man padėtų , ir sutrikau , kad nebuvo nė vieno , kas mane paremtų . Vien mano ranka atnešė pergalę , mano paties pyktis buvo atspara .
23063006	Savo įniršiu sutrypiau tautas , savo pykčiu jas sutriuškinau , kraują jų išliejau ant žemės “ .
23063007	Pasakosiu apie VIEŠPATIES maloningumą , apie šlovingus VIEŠPATIES darbus , apie visa , ką VIEŠPATS mums padarė , apie begalinį gerumą Izraelio namams , kurį jis suteikė mums iš savo gailestingumo ir didžios malonės .
23063008	Juk jis tarė : „ Jie — mano tauta , vaikai , kurie manęs neapvils “ . Taip jis tapo jų gelbėtoju
23063009	ir dėl visų jų nelaimių buvo nelaimingas . Ne koks pasiuntinys ar angelas , bet jo Artumas išgelbėjo juos , iš meilės ir pagailos atpirko juos . Jis globojo juos ir nešė nuo amžių per visas dienas .
23063010	O jie maištavo ir liūdino jo šventą dvasią . Todėl jis tapo jiems priešu , ir pats ėmė su jais kovoti .
23063011	Tada jie prisiminė praeities dienas ir Mozę , savo tarną . Kur gi tas , kuris išvedė per jūrą savo kaimenės ganytoją ? Kur gi tas , kuris jam įkvėpė savo šventą dvasią ,
23063012	padaręs , kad šlovingoji jo ranka žygiuotų su Mozės dešiniąja , perskyręs vandenis prieš juos , kad įgytų sau amžiną vardą ,
23063013	pervedęs juos per jūros gelmes ? Tartum žirgas dykumoje , jie nesuklupo .
23063014	Tartum kaimenę , besileidžiančią į slėnį , VIEŠPATIES dvasia juos vedė . Taip vedei tu savo tautą , kad suteiktum šlovę savo vardui .
23063015	Žvilgtelėk iš dangaus ir pasižiūrėk į mus iš savo švento ir šlovingo būsto ! Kur tavo liepsnojantis rūpestis ir tavo galybė , tavo pagailos antplūdis ir gailestingumas ? Nesusilaikyk ,
23063016	nes tu — mūsų Tėvas ! Nors Abraomas mūsų ir nepažintų , nors Izraelis ir nenorėtų nieko apie mus žinoti , tu , VIEŠPATIE , mūsų Tėvas , mūsų Atpirkėju amžiams esi pavadintas .
23063017	Kodėl gi , VIEŠPATIE , leidi mums nuo tavo kelių nuklysti ir užkietini mūsų širdis tavęs nebijoti ? Sugrįžk dėl savo tarnų , dėl genčių , dėl savo nuosavybės !
23063018	Kodėl nedorėliai mindžiojo tavo Šventyklą , mūsų priešai trypė tavo Šventyklą ?
23063019	Mūsų dalia tokia , lyg tu niekada nebūtum buvęs mūsų valdovu , lyg mes niekada nebūtume vadinęsi tavo vardu . O kad perplėštum dangus ir nužengtum ! Kalnai prieš tave sudrebėtų !
23064001	
23064002	Kaip ugnis uždega žabus , kaip ugnis užvirina vandenį , kad ir tu taip apreikštum savo vardą priešams , tautos prieš tave drebėtų !
23064003	Darydamas baisius darbus , kurių mes nesitikėjome , tu nužengei , ir kalnai drebėjo prieš tave .
23064004	Nuo amžių nėra niekas patyręs , ausis negirdėjo , akis neregėjo , kad be tavęs būtų kitas Dievas , darantis tokius darbus tiems , kurie juo pasitiki .
23064005	O kad sutiktumei mus , vykdančius teisumą ! O kad neužmirštume tavęs mes savo keliuose ! Štai tu pyksti , o mes — nuodėmingi .
23064006	Visi mes tapome lyg nešvarūs , mūsų teisūs darbai — lyg suteršti skudurai . Nuvytome visi tarsi lapai , ir mūsų blogi darbai mus neša tarsi vėjas .
23064007	Nėra kas šauktųsi tavo vardo , kas stengtųsi tvirtai tavęs laikytis . Tu paslėpei savo veidą nuo mūsų ir atidavei mus mūsų blogiesiems darbams į rankas .
23064008	O vis dėlto , VIEŠPATIE , tu — mūsų Tėvas . Mes — molis , o tu — mūsų puodžius ; visi mes — tavo rankų darbas .
23064009	Nepyk taip smarkiai ant mūsų , VIEŠPATIE , neminėk mūsų kaltės amžinai . Pažvelgti teikis : štai mes visi — tavo tauta .
23064010	Šventieji tavo miestai virto dykuma ; Sionas — dykuma , Jeruzalė — dykynė .
23064011	Mūsų didi ir šlovinga Šventykla , kurioje mūsų tėvai tave garbindavo , pavirto liepsnų grobiu ; visa , kas mums buvo miela , — griuvėsiai .
23064012	Ar po viso to gali susilaikyti , VIEŠPATIE ? Ar vis dar gali tylėti ir taip baisiai mus skaudinti ?
23065001	„ Aš buvau pasirengęs atsakyti tiems , kurie manęs neklausė , būti surastas tų , kurie manęs neieškojo . Tautai , kuri nesišaukė mano vardo , aš kartojau : ‘ Aš čia ! Aš čia ! ’
23065002	Nuolatos tiesiau savo rankas į maištingąją tautą , blogu keliu einančią su savo užmačiomis ,
23065003	tautą , kuri akiplėšiškai be perstojo pykdo mane . Jie aukoja kruvinas atnašas alkuose ir degina smilkalus ant plytų .
23065004	Jie sėdi kapų nišose , naktis praleidžia olose , valgo kiaulieną su dvėsenos viralu savo induose .
23065005	‘ Stovėk , kur stovi ! — šaukia jie . — Nedrįsk manęs paliesti ! Tau esu per šventas ! ’ Šitokie dalykai aitrina mano pyktį kaip be perstojo degančią ugnį .
23065006	Štai visa tai priešais mane užrašyta ; nebetylėsiu , kol neatsiskaitysiu . Atmokėsiu jiems , kaip jie nusipelnė ,
23065007	drauge už jų kaltes ir jų tėvų kaltes , — sako VIEŠPATS . — Kadangi jie degino smilkalus kalnuose ir įžeidinėjo mane ant kalvų , aš jiems tuojau atseikėsiu atlygį , kokio jie nusipelnė “ .
23065008	Taip kalba VIEŠPATS : „ Kol kekėje dar yra sulčių , žmonės sako : ‘ Neišmeskite jos , nes joje dar yra šis tas gero ’ . Taip ir aš pasielgsiu su savo tarnais , — neatmesiu jų visų .
23065009	Iš Jokūbo pagimdysiu palikuonių , iš Judo — mano kalnų paveldėtojų . Mano išrinktieji paveldės kraštą , mano tarnai ten gyvens .
23065010	Mano tautai , ieškančiai manęs , Šarono lyguma bus ganykla kaimenėms , Achoro slėnys — žardiena galvijams .
23065011	Bet jus , kurie palikote VIEŠPATĮ , užmiršdami mano šventąjį kalną , kurie padengėte stalą Laimės dievui ir atmiešėte ąsotį vyno Lemties deivei ,
23065012	jus aš lemsiu kalavijui , ir visi jūs krisite per žudynes , kadangi šaukiau , bet neatsiliepėte , kalbėjau , bet nesiklausėte , darėte , kas bloga mano akyse , ir rinkotės , kas man nepatinka “ .
23065013	Todėl taip kalba Viešpats DIEVAS : „ Štai mano tarnai valgys , o jūs kęsite alkį ; mano tarnai gers , o jūs kęsite troškulį ; mano tarnai džiaugsis , o jūs turėsite gėdytis ;
23065014	mano tarnai dainuos iš širdies džiaugsmo , o jūs verksite iš širdgėlos , aimanuosite iš sielvarto .
23065015	Jūs paliksite vardą , kuriuo mano išrinktieji keiksis : ‘ Taip Viešpats DIEVAS teužmuša tave ! ’ Bet mano tarnai gaus kitą vardą .
23065016	Kas tik norės sau laimės krašte , tas sau linkės palaimos Dievo , kurio vardas ‘ Amen ’ ; kas tik duos priesaiką krašte , tas prisieks Dievu , kurio vardas ‘ Amen ’ , nes praeities sielvartai jau užmiršti , prapuolę man iš akių .
23065017	Štai jau kuriu naują dangų ir naują žemę . O to , kas buvo , niekas neatmins , tai nė į galvą niekam nebeateis .
23065018	Džiaukitės ir linksminkitės amžinai tuo , ką aš kuriu ! Štai aš kuriu Jeruzalę kaip ‘ Džiaugsmą ’ , o jos žmones — kaip ‘ Linksmybę ’ .
23065019	Aš džiaugsiuosi Jeruzalėje ir linksminsiuosi savo tautoje . Nebebus joje girdėti graudaus verksmo nė gailių dejonių .
23065020	Nebebus joje naujagimio , kuris gyventų vos kelias dienas , ir senelio , kuris nesulauktų žilo amžiaus . Kas šimto metų mirs , tas bus laikomas jaunu , o kas šimto metų nesulauks , tas bus laikomas prakeiktu .
23065021	Jie statysis namus ir patys juose gyvens , veis vynuogynus ir patys valgys jų vaisių .
23065022	Statysis ne tam , kad kiti gyventų jų namuose , sodins ne tam , kad kiti valgytų vaisius . Kaip ilgaamžis būna medis , taip ilgaamžė bus mano tauta . Mano išrinktieji ilgai naudosis savo rankų darbo vaisiais .
23065023	Nebeis jų triūsas veltui , nebegimdys jie vaikų staigiai mirčiai , nes jie drauge su savo palikuonimis yra VIEŠPATIES palaimintųjų giminė .
23065024	Atsiliepsiu pirmiau , negu jie šauksis , išklausysiu dar jiems tebekalbant .
23065025	Ganysis vilkas drauge su ėriuku , liūtas ės šiaudus kaip jautis , o žaltys mis dulkėmis . Nebebus užgavimo nei sunaikinimo visame mano šventajame kalne “ , — sako VIEŠPATS .
23066001	Taip kalba VIEŠPATS : „ Dangus — mano sostas , o žemė — suolelis mano kojoms . Kur tie namai , kuriuos galėtumėte man pastatyti ? Kur ta mano poilsio vieta ?
23066002	Mano ranka sukūrė visa tai , visa tai mano “ , — tai VIEŠPATIES žodis . „ Aš rūpinuosi žmogumi , suvargusiu ir besisielojančiu , drebančiu nuo mano žodžio .
23066003	Aukoti jautį ar užmušti žmogų , skersti aviną ar nusukti šuniui sprandą , aukoti grūdus ar lieti kiaulės kraują , deginti smilkalus kaip priminimo auką stabui — tai keliai , labai mėgstami žmonių , kuriems malonios jų bjauriosios apeigos .
23066004	Bet aš jiems parinksiu sunkius bandymus ir užleisiu ant jų , ko jie bijo , dėl to , kad niekas neatsiliepė , kai šaukiau , nesiklausė , kai jiems kalbėjau , dėl to , kad jie darė , kas bloga mano akyse , ir rinkosi , kas priešinga mano norui , —
23066005	klausykitės VIEŠPATIES žodžio , kurie drebate nuo jo balso . — Jūsų tautiečiai , kurie jūsų neapkenčia ir atstumia dėl mano vardo , sako : ‘ Teparodo VIEŠPATS savo šlovę , kad galėtume jūsų džiaugsmu pasidžiaugti ’ . Tačiau jie bus sugėdinti “ .
23066006	Griausmas veržiasi iš miesto , balsas — iš Šventyklos . Tai balsas VIEŠPATIES , atlyginančio priešams už jų darbus .
23066007	Dar nesuremta skausmų , ji gimdo . Pirmiau negu užklumpa gimdymo skausmai , ji saugiai pagimdo sūnų .
23066008	Kas girdėjo tokį dalyką ? Kas regėjo ką nors panašaus ? Ar gali kraštas įsikurti per vieną dieną arba tauta gimti vienu akimirksniu ? Tačiau Sionas , gimdymo skausmams vos prasidėjus , pagimdė savo vaikus !
23066009	„ Argi aš atvesiu motiną ligi gimdymo skausmų ir neleisiu kūdikiui gimti ? “ — sako VIEŠPATS . „ Arba leidęs pradėti užversiu įsčias ? “ — sako tavo Dievas .
23066010	Drauge su Jeruzale džiaukitės ir būkite dėl jos linksmi visi , kurie ją mylite ! Džiūgaukite kartu su ja visi , kurie dėl jos liūdėjote !
23066011	Maitinkitės ir pasisotinkite jos krūtų paguoda , gerkite su džiaugsmu iš jos šlovingų krūtų !
23066012	Juk taip kalba VIEŠPATS : „ Užliesiu jus gerove lyg upe , tautų turtais lyg išsiliejusia srove . Kaip mažyliai būsite nešiojami ant jos rankų , sūpuojami ant jos kelių .
23066013	Kaip motina guodžia savo sūnų , taip aš paguosiu jus ; Jeruzale jūs būsite paguosti “ .
23066014	Kai tai išvysite , pradžiugs jūsų širdys , sužaliuos jūsų kaulai nelyginant žolė . Savo tarnams VIEŠPATS apreikš savo ranką , o savo priešams — savo pyktį .
23066015	Štai ateis VIEŠPATS kaip ugnis , o jo vežimai bus tarsi viesulas , kad išlietų savo pyktį deginančia kaitra , savo bausmę — ugnies liepsnomis .
23066016	Ugnimi ir kalaviju VIEŠPATS teis žmoniją ; daug bus VIEŠPATIES aukų .
23066017	„ Visi , kas pasišvenčia ir apsivalo , eidami į alkus kaip stabo sekėjai , kas valgo kiaulieną , roplius ir peles , pražus drauge su savo darbais ir užmojais “ , — tai VIEŠPATIES žodis .
23066018	„ Ateinu surinkti visų tautų ir giminių . Jos ateis ir išvys mano šlovę .
23066019	Duosiu jiems ženklą , o tuos iš jų , kurie bus išlikę , pasiųsiu pas tautas : Taršišą , Putą ir Ludą , Mešechą , Tubalą ir Javaną , į tolimąsias salas , kurios niekuomet negirdėjo apie mano garsą ir neregėjo mano šlovės . Jie paskelbs tautoms mano garbę .
23066020	Ir iš visų tautų , — sako VIEŠPATS , — jie pargabens jūsų brolius kaip atnašą VIEŠPAČIUI ant arklių ir vežimais , neštuvais , ant mulų ir kupranugarių . Atgabens juos į Jeruzalę , mano šventąjį kalną , — sako VIEŠPATS , — kaip izraelitai neša savo atnašą švariuose induose .
23066021	Kai kuriuos iš jų padarysiu kunigais ir levitais “ , — sako VIEŠPATS .
23066022	„ Kaip naujieji dangūs ir naujoji žemė , kuriuos aš kuriu , gyvuos mano akivaizdoje , — tai VIEŠPATIES žodis , — taip gyvuos tavo giminė ir tavo vardas .
23066023	Kiekvieną jaunatį ir kiekvieną šabą visa žmonija ateis manęs pagarbinti , — sako VIEŠPATS . —
23066024	Jie išeis pasižiūrėti lavonų tų , kurie maištavo prieš mane ; kirminas juose nemirs , jų ugnis niekada nebus užgesinta , jie bus bjaurastis visai žmonijai “ .
24001001	Hilkijo sūnaus Jeremijo iš kunigų šeimos Anatote , Benjamino žemėje , žodžiai .
24001002	VIEŠPATIES žodis pasiekė jį Amono sūnaus Judo karaliaus Jošijo dienomis , tryliktais jo valdymo metais .
24001003	Taip pat pasiekė Judo karaliaus Jošijo sūnaus Jehojakimo dienomis iki vienuoliktų Judo karaliaus Jošijo sūnaus Zedekijo metų pabaigos , iki Jeruzalės tremties penkto mėnesio .
24001004	Mane pasiekė VIEŠPATIES žodis :
24001005	„ Dar prieš sukurdamas įsčiose , aš tave pažinau , dar prieš tau gimstant , tave pašventinau , pranašu tautoms tave paskyriau “ .
24001006	„ Ak , Viešpatie DIEVE ! — sudejavau . — Aš juk nemoku kalbėti ! Esu tik vaikas ! “
24001007	Bet VIEŠPATS man atsakė : „ Nesakyk : ‘ Esu tik vaikas ! ’ Kur tik tave siųsiu , ten eisi , ką tik tau liepsiu , tą kalbėsi !
24001008	Nebijok nieko , nes aš su tavimi ir tave apsaugosiu “ , — tai VIEŠPATIES žodis .
24001009	Tuomet VIEŠPATS ištiesė ranką ir palytėjo mano lūpas , tardamas : „ Štai dedu savo žodžius į tavo lūpas !
24001010	Įsidėmėk ! Šią dieną paskiriu tave tautų ir karalysčių prievaizdu , kad išrautum ir nugriautum , sunaikintum ir nuverstum , atstatytum ir atsodintum “ .
24001011	Mane pasiekė VIEŠPATIES žodis : „ Ką matai , Jeremijau ? “ — „ Migdolmedžio šaką “ , — atsakiau .
24001012	Tuomet VIEŠPATS tarė man : „ Matai labai gerai ! Aš budžiu , kad įvykdyčiau savo žodį “ .
24001013	Mane vėl pasiekė VIEŠPATIES žodis : „ Ką matai ? “ — „ Matau verdantį katilą , svyrantį iš šiaurės “ , — atsakiau .
24001014	Tuomet VIEŠPATS tarė man : „ Iš šiaurės išsilies nelaimė ant visų krašto gyventojų !
24001015	Štai aš šaukiu visas šiaurės karalystes , — tai VIEŠPATIES žodis . — Jos ateis , ir kiekvienas karalius pasistatys savo sostą prie Jeruzalės vartų , priešais jos mūro sieną ir prieš visus Judo miestus .
24001016	Taip aš ištarsiu jiems savo nuosprendį už visą jų nedorumą , už tai , kad jie mane paliko , degino smilkalus kitiems dievams ir garbino savo pačių rankų dirbinius .
24001017	Ogi tu susijuosk strėnas ! Stokis ir skelbk jiems visa , ką tau liepiu ! Nepalūžk nuo jų , kad nepalaužčiau tavęs jų akyse !
24001018	O aš štai šiandien padariau tave sutvirtintu miestu , geležies stulpu ir vario siena , kad stovėtum prieš visą kraštą : prieš Judo karalystės karalius ir didžiūnus , prieš kunigus ir visą liaudį .
24001019	Su tavimi jie kovos , bet neįveiks tavęs , nes aš esu su tavimi , kad tave išgelbėčiau “ , — tai VIEŠPATIES žodis .
24002001	Mane pasiekė VIEŠPATIES žodis :
24002002	„ Eik ir paskelbk Jeruzalei , kad ji išgirstų : ‘ Taip kalba VIEŠPATS . Aš atmenu ištikimą tavo jaunystės meilę , kai tu mylėjai mane , būdama sužadėtine , sekdama paskui mane per dykumą , nesėjamą žemę .
24002003	Šventa VIEŠPATIES nuosavybė buvo Izraelis , jo pjūties pirmasis derlius . Ryjantys jį užsitraukia kaltę , nelaimė juos ištinka ’ “ , — tai VIEŠPATIES žodis .
24002004	Klausykitės VIEŠPATIES žodžio , Jokūbo namai ir visos Izraelio namų giminės !
24002005	Taip kalba VIEŠPATS : „ Kokią ydą manyje rado jūsų tėvai , kad atsitraukė taip toli nuo manęs ? Eidami paskui beverčius stabus , jie patys pasidarė beverčiai .
24002006	Jie niekuomet nepaklausė : ‘ Kurgi tas VIEŠPATS , išvedęs mus iš Egipto žemės , dykumoje mums rodęs kelią per tyrlaukius ir smėlio daubas , per sausą ir pavojingą kraštą , per kraštą , kuriuo niekas nekeliauja , kuriame negyvena joks žmogus ? ’
24002007	Kai atvedžiau jus į sodų kraštą , kad mistumėte jo gausiais vaisiais , jūs įžengėte ir suteršėte mano kraštą , mano nuosavybę padarėte pasibjaurėtiną .
24002008	Kunigai nepaklausė : ‘ Kur yra VIEŠPATS ? ’ Įstatymo aiškintojai manęs nepaisė , ganytojai maištavo prieš mane . Pranašai kalbėjo Baalo vardu ir vaikėsi bejėgius stabus .
24002009	Todėl dar kartą šauksiu jus į teismą , — tai VIEŠPATIES žodis , — net jūsų vaikų vaikus šauksiu į teismą .
24002010	Nukeliaukite į Kitimų pajūrį ir pasižvalgykite , pasiųskite ką nors į Kedarą ir atidžiai apsvarstykite , ar buvo kur kas nors panašaus į tai padaryta ?
24002011	Ar pakeitė kuri nors tauta savo dievus ? Nors iš tikrųjų jie nėra jokie dievai ! O mano tauta išmainė mano Šlovę į bejėgius stabus !
24002012	Išsigąskite dėl to , dangūs , drebėkite iš siaubo , — tai VIEŠPATIES žodis ! —
24002013	Juk mano tauta nusikalto dvigubai : mane , gyvojo vandens šaltinį , jie paliko ir išsikasė vandens talpyklas , kiauras talpyklas , nelaikančias vandens .
24002014	Ar Izraelis vergas ? Ar gimė jis vergijoje ? Jei ne , tai kodėl jis virto grobiu ?
24002015	Kodėl ant jo riaumoja ir urzgia liūtai ? Jie pavertė jo kraštą tyrais , jo miestai — dyki apanglėję griuvėsiai .
24002016	Net Nofo ir Tachpanheso žmonės skuta tavo viršugalvį .
24002017	Ar ne todėl , kad tu palikai VIEŠPATĮ , savo Dievą ?
24002018	O dabar kas tau iš to , jei bėgtum į Egiptą ir gertum Šihoro vandenį ? Kas tau iš to , jei eitum į Asiriją ir gertum Upės vandenį ?
24002019	Tavo paties nedorumas nubaus tave , tavo atsimetimas nuo manęs pasmerks tave . Taigi apsvarstyk ir praregėk , kaip baisiai kartu tau palikti VIEŠPATĮ , savo Dievą , ir neturėti mano Baimės , — tai Viešpaties , Galybių DIEVO , žodis .
24002020	Tu jau seniai sulaužei savo jungą , sutraukei savo pančius , tardama : ‘ Netarnausiu ! ’ Ant kiekvienos aukštos kalvos , po bet kokiu kupliu medžiu tu kaip kekšė tysojai .
24002021	Ogi aš buvau tave pasodinęs it geriausią vynmedį , tikrai taurios rūšies ! Kaip tu galėjai pavirsti bjauriu laukiniu vynmedžiu ?
24002022	Nors tu ir šarmu šveistumeisi , ir muilo nešykštėtum , tavo kaltės dėmė dar vis mano akyse , — tai Viešpaties DIEVO žodis . —
24002023	Kaipgi gali sakyti : ‘ Aš nesu suteršta ! Baalams iš paskos nelaksčiau ’ ? Pažvelk , kaip elgeisi Slėnyje ! Suprask , ką padarei ! Tu — ūmi , jauna kupranugarė , šuoliais lakstanti be tikslo ,
24002024	laukinė asilė , įjunkusi į dykumą , uostydama vėją savo įkarštyje ; pagautą geismo , kas gali ją sulaikyti ? Visi , kas jos geidžia , be vargo ją suras , kai jai užeis vaikymosi metas .
24002025	Tausok savo kojas , jos kone basos , o savo gerklę gelbėk nuo troškulio ! Bet tu sakai : ‘ Ne ! Nė nesivilk ! Aš myliu svetimus dievus ir paskui juos seksiu ’ .
24002026	Kaip sučiuptas vagis susigėsta , taip bus sugėdinti Izraelio žmonės : jie patys , jų karaliai ir didžiūnai , kunigai ir pranašai .
24002027	Tie , kurie sako medžio gabalui : ‘ Tu — mano tėvas ! ’ ir akmeniui : ‘ Tu mane pagimdei ! ’ , man atgręžė nugarą , o ne veidą , tačiau , bėdai užėjus , šaukia : ‘ Ateik ir gelbėk mus ! ’
24002028	Kurgi tie tavo dievai , kurių prisidirbai ? Tegu jie ateina ! Ar išgelbės jie tave , kai tu bėdoje ? Juk kiek tavo miestų , tiek tavo dievų , Judai ! Kiek gatvių Jeruzalėje , tiek aukurų pasistatėte Baalui .
24002029	Kaip galite dar maldauti manęs ? Jūs visi maištavote prieš mane , — tai VIEŠPATIES žodis . —
24002030	Veltui plakiau jūsų vaikus , jie nesileido mokomi . Jūsų pačių kalavijas surijo jūsų pranašus lyg plėšrus liūtas “ .
24002031	O jūs , ši karta , imkite į širdį VIEŠPATIES žodį : „ Argi Izraeliui aš buvau lyg dykuma , lyg tamsybių šalis ? Kodėl mano tauta sako : ‘ Esame laisvi ! Daugiau pas tave nebeateisime ’ ?
24002032	Ar gali pamiršti mergaitė savo puošmenas ir nuotaka savo kaspinus ? Tačiau mano tauta mane pamiršo jau nebesuskaitomas dienas .
24002033	Kaip lengvai tu surandi kelią , kai ieškai meilužių ! Savo nedorumu tu mokei kaip elgtis net pačias nedoriausias moteris !
24002034	Net tavo drabužių kraštai apskretę nuo nekaltų varguolių kraujo ! Jie — ne vagys , pagauti įsilaužiant ,
24002035	o tu vis dėlto sakai : ‘ Aš nekalta ! Jo pyktis tikrai manęs nepalietė ! ’ Štai ir teisiu tave dėl to , kad sakei : ‘ Nenusidėjau ’ .
24002036	Ko taip bėgioji , kaitaliodama savo kelius ? Tu būsi ir Egipto apvilta , kaip turėjai apsivilti Asirija .
24002037	Ir iš ten išeisi , susiėmusi rankomis galvą , nes VIEŠPATS atmetė tuos , kuriais tu pasitiki . Gerovės su jais nesulauksi !
24003001	Jeigu vyras paleistų savo žmoną ir jeigu ji nuo jo išėjusi ištekėtų už kito , tai ar galėtų pirmasis vyras grįžti pas ją ? Argi tas kraštas nebūtų teršte suterštas ? Juk tu svetimavai su tiek meilužių ir dar norėtum sugrįžti pas mane ! — Tai VIEŠPATIES žodis . —
24003002	Pakelk akis į aukštas , plikas kalvas ir pagalvok , ar dar yra vieta , kur vyrai nebūtų mėgavęsi su tavimi . Laukdama jų , sėdėjai pakelėse kaip arabas dykumoje . Savo nedoru svetimavimu suteršei kraštą .
24003003	Todėl buvo sulaikyti lietaus būriai , nebeužėjo vėlyvieji lietūs . Bet kadangi tavo kakta įžūli it kekšės , tu nematei reikalo rausti iš gėdos .
24003004	Net dabar argi nesišauki manęs : ‘ Tėve mano ! Tu — mano jaunystės sužadėtinis !
24003005	Nejau jis neapykantą jaus amžinai , niekuomet nesiliaus pykti ? ’ Šitaip tu kalbėjai , bet darei pikta , kiek įstengei ! “
24003006	Karaliaus Jošijo dienomis VIEŠPATS sako man : „ Ar matei , ką padarė maištingoji Izraelio karalystė ? Ji lipo ant kiekvieno aukšto kalno ir ten po bet kokiu kupliu medžiu elgėsi kaip ištvirkėlė !
24003007	Aš maniau : ‘ Po to , kai visa tai padarė , galop ji sugrįš pas mane ’ . Bet ji negrįžo . Ana neištikimoji jos sesuo , Judo karalystė , tai matė .
24003008	Dar ji matė , kad Izraelį , tą maištingąją karalystę , paleidau kaip tik dėl svetimavimo , duodamas skyrybų raštą . Tačiau tai neištikimosios Judo karalystės neišgąsdino ; ji ėjo sau ir elgėsi kaip ištvirkėlė .
24003009	Iš tikrųjų savo palinkimu ištvirkauti ji suteršė kraštą , svetimaudama su akmenimis ir medžio gabalais .
24003010	Viso to nepaisydama , ta neištikimoji sesuo , Judo karalystė , grįžo pas mane ne iš tikros širdies , o apsimetusi “ , — tai VIEŠPATIES žodis .
24003011	VIEŠPATS sako man : „ Maištingoji Izraelio karalystė ne tokia kalta , kaip neištikimoji Judo karalystė .
24003012	Eik , paskelbk šiaurei šiuos žodžius ir tark : ‘ Sugrįžk , maištingoji Izraelio tauta , — tai VIEŠPATIES žodis , — nebūsiu tau piktas , nes esu maloningas , — tai VIEŠPATIES žodis , — neapykantos amžinai aš nejaučiu .
24003013	Tik prisipažink , kad esi kalta , nes prieš VIEŠPATĮ , savo Dievą , maištavai , savo palankumą švaistei svetimiems dievams po bet kokiu kupliu medžiu ir mano balso klausyti nenorėjai ’ “ , — tai VIEŠPATIES žodis .
24003014	„ Sugrįžkite , atsimetėliai vaikai , — tai VIEŠPATIES žodis , — nes aš esu jūsų Viešpats . Paimsiu jus po vieną iš miesto , po du iš kilties ir atvesiu į Sioną .
24003015	Ten duosiu jums ganytojų pagal savo širdį ; jie ganys jus išmintingai ir protingai .
24003016	Kai tapsite gausūs ir būsite vaisingi krašte , — tai VIEŠPATIES žodis , — tomis dienomis žmonės daugiau nebesakys : ‘ VIEŠPATIES Sandoros Skrynia ! ’ Į galvą niekam ji nebeateis , niekas jos nebeminės , nepasiges ir naujos nebedarys .
24003017	Tuo metu Jeruzalė bus vadinama ‘ VIEŠPATIES sostu ’ ; visos tautos ten susirinks , kad pašlovintų VIEŠPATIES vardą Jeruzalėje . Savo nedorų širdžių potraukiams jos daugiau nebepasiduos .
24003018	Tomis dienomis Judo namai susijungs su Izraelio namais , ir abeji drauge ateis iš šiaurės šalies į kraštą , kurį jūsų tėvams daviau kaip paveldą .
24003019	Tuomet sau maniau , kaip būtų smagu įsūnyti tave kaip vaiką , duoti tau malonų kraštą , gražiausią palikimą tarp tautų ! Vadintum mane : ‘ Mano Tėve ! ’ — maniau , ir nuo manęs nenusigręžtum .
24003020	Tačiau kaip moteris dėl meilužio darosi neištikima , taip tu buvai man neištikima , Izraelio tauta “ , — tai VIEŠPATIES žodis .
24003021	Girdėti balsas nuo plikų aukštumų ! Maldaujantis Izraelio vaikų verksmas , nes jie paklydo , eidami keliais , ir pamiršo VIEŠPATĮ , savo Dievą .
24003022	„ Sugrįžkite , maištingieji vaikai , aš pagydysiu jūsų atsimetimą “ . „ Mes čia ! Dabar einame pas tave , nes tu esi VIEŠPATS , mūsų Dievas !
24003023	Išties apgaulė — kalvose , klegesys — aukštumose ! Tik VIEŠPATYJE , mūsų Dieve , tėra Izraelio išganymas .
24003024	Toji Gėda nuo mūsų jaunų dienų rijo visa , ką pelnė mūsų tėvai : avis ir galvijus , sūnus ir dukteris .
24003025	Mes gėdą pasiklojome ir nešlove apsiklojome , nes VIEŠPAČIUI , mūsų Dievui , nusidėdavome nuo pat jaunystės iki šios dienos ir mes , ir mūsų tėvai ; neklausėme VIEŠPATIES , mūsų Dievo , balso “ .
24004001	„ Jei nori sugrįžti , Izraeli , — tai VIEŠPATIES žodis , — turi sugrįžti pas mane . Jei pašalintum savo šlykštybes iš mano akivaizdos ir neišklystum iš doro kelio ,
24004002	ir prisiektum : ‘ Kaip gyvas VIEŠPATS ! ’ pagal teisybę , teisingumą ir teisumą , tautos jo vardu linkėtų sau palaimos ir pačios juo didžiuotųsi “ .
24004003	Taip kalba VIEŠPATS Judo vyrams ir Jeruzalei : „ Išarkite dirvonus , nesėkite tarp erškėčių !
24004004	Apipjaustykite savo širdis VIEŠPAČIUI , pašalinkite iš savo širdžių surambėjimą , Judo vyrai ir Jeruzalės gyventojai , idant mano pyktis neprasiveržtų kaip ugnis ir nedegtų neužgesinamas dėl jūsų nedorų darbų .
24004005	Paskelbkite Judo karalystėje , praneškite Jeruzalėje ! Sakykite : ‘ Pūskite ragą visame krašte ! ’ Šaukite ir sakykite : ‘ Rinkitės ! Žygiuokime į miestus su mūrais ! ’
24004006	Iškelkite ženklą : ‘ Į Sioną ! ’ Bėkite į saugią vietą ! Negaišuokite ! Mat nelaimę siunčiu iš šiaurės , didį nuniokojimą .
24004007	Pakilo liūtas iš tankmės , tautų naikintojas atžygiavo , atėjo iš savo namų tavo kraštą paversti dykuma . Tavo miestai bus sugriauti ir liks be gyventojų .
24004008	Todėl apsivilkite ašutine , dejuokite ir aimanuokite : ‘ Liepsnojantis VIEŠPATIES pyktis nenusigręžė nuo mūsų ’ .
24004009	Tą dieną , — tai VIEŠPATIES žodis , — apstulbs nusigandęs karalius , apmirs širdis didžiūnams , kunigai pastirs iš baimės , ir pranašai bus priblokšti .
24004010	‘ Deja ! Viešpatie DIEVE , — sakys jie , — kaip baisiai apgavai šią tautą ir Jeruzalę , sakydamas jiems : ‹ Visa išeis jums į gera ! › — tuo tarpu kalavijas mums jau prie gerklės ’ “ .
24004011	Tuo metu šiai tautai ir Jeruzalei bus sakoma : „ Nuo nuožmių aukštumų per dykumą kyla deginantis vėjas prieš dukterį , mano tautą . Ne vėtymo , ne dulkių vėjas ;
24004012	man paliepus , papučia stipresnis už juos vėjas . Dabar aš pats juos apkaltinsiu ! “
24004013	Štai jis pakyla tarsi audros debesis . Jo vežimai tarsi viesulas , greitesni už erelius jo žirgai : „ Vargas mums ! Esame žuvę ! “
24004014	Jeruzale , nuplauk nedorumą nuo savo širdies , kad dar galėtum būti išgelbėta ! Kiek ilgai tu puoselėsi savo pražūtingas užmačias ?
24004015	Klausykis ! Ateina žinia iš Dano , neganda skelbiama iš Efraimo kalnų :
24004016	„ Praneškite tautoms , garsinkite Jeruzalėje : ‘ Apgulėjai ateina iš tolimo krašto , žygiuoja prieš Judo miestus , karingai šaukdami ’ .
24004017	Kaip laukų sargai jie apsupo ją iš visų pusių , nes ji maištavo prieš mane “ , — tai VIEŠPATIES žodis .
24004018	Tavo elgesys , tavo darbai tai padarė , — tavo nedorumas kaltas , kartėlis gula tau ant širdies !
24004019	„ Mano širdie ! Mano širdie ! Raitausi iš skausmo ! Netelpa krūtinėje mano širdis ! Man plyšta širdis , negaliu tylėti , nes girdžiu rago garsus , mūšio šauksmus .
24004020	‘ Nelaimė vejasi nelaimę ’ , — pranešama . Visas kraštas niokojamas , kaip mat sunaikintos mano palapinės , akimirksniu — mano pastogės .
24004021	Kiek ilgai turėsiu regėti tą karo vėliavą , klausytis tų rago garsų ?
24004022	Deja , mano tauta paika ! Manęs jie nepažįsta ! Jie — neprotingi vaikai , be jokios nuovokos . Jie gudrūs vien pikta daryti , o gera daryti nemoka “ .
24004023	Pažiūrėjau į žemę , ir štai ji nualinta ir dyka ! Žvelgiau į dangų , ir nebuvo jame šviesos !
24004024	Pažiūrėjau į kalnus , ir štai jie drebėjo , o visos kalvos svyravo priekin ir atgal !
24004025	Žvalgiausi , ir štai nebuvo žmonių ; net padangių paukščiai buvo išskridę !
24004026	Pažiūrėjau , ir štai derlinga žemė buvo tapusi dykuma ; visi jos miestai — griuvėsiai prieš VIEŠPATĮ , sunaikinti jo aitraus pykčio .
24004027	Taip kalba VIEŠPATS : „ Tyrlaukiais pavirs visas kraštas , tačiau jo visai nesunaikinsiu .
24004028	Dėl to dejuos žemė , ir dangūs viršum jos apsigaubs juoda skraiste , nes aš pasakiau ir nesigailiu , nutariau ir neatšauksiu “ .
24004029	Raitelių ir šaulių šauksmus išgirdę , išbėgioja visų miestų gyventojai . Jie šliaužia į urvus , slepiasi miškų tankmėse , kopia ant uolų : visi miestai ištuštėję , niekas ten nebegyvena .
24004030	O tu , pasmerktoji pražūčiai , ką tu manai , rengdamasi purpuru , puošdamasi aukso puošmenomis , dažydamasi akis ? Veltui gražiniesi ! Tavo meilužiai tave paniekina , tavo gyvybė jiems rūpi !
24004031	Girdžiu tarsi dejuotų gimdyvė , tarsi šauktų pirmąkart gimdanti motina . Tai šaukia duktė Sionas . Kvapą vos atgaudama , ji tiesia rankas : „ Ak , vargas man ! Alpstu nuvargusi , sugriebta žudikų !
24005001	Paklajokite Jeruzalės gatvėmis , žvalgykitės ir stebėkite ! Ieškokite jos aikštėse ! Ar rasite žmogų , bent vieną žmogų , vykdantį teisingumą ir ieškantį teisybės , idant galėčiau jai atleisti ? — sako VIEŠPATS . —
24005002	Nors jie ir sakytų : ‘ Kaip gyvas VIEŠPATS ! ’ — jų priesaika būtų kreiva “ .
24005003	VIEŠPATIE , argi tavo akys neieško teisybės ? Tu juos plakei , bet skausmo jie nejautė , tu juos beveik sunaikinai , bet jie nesileido mokomi . Jie tapo kietesni už uolą ir sugrįžti atsisakė .
24005004	Tariau sau : „ Jie — tik varguoliai ; užtat ir elgiasi paikai , kad nežino VIEŠPATIES kelio nei savo Dievo teisingumo .
24005005	Geriau pas didžiūnus eisiu , jiems kalbėsiu , nes jie žino VIEŠPATIES kelią ir savo Dievo teisingumą “ . Tačiau ir tie visi iki vieno buvo sulaužę jungą ir nutraukę ryšius .
24005006	Todėl miškų liūtas juos plėšo , tyrų vilkas juos pjauna , ir leopardas sėlina aplink jų miestus ir visus , kurie tik iš jų išeina , sudrasko į gabalus . Gausūs buvo jų nusikaltimai , nesuskaičiuojami jų atsimetimai .
24005007	„ Kodėl turėčiau visa tai tau atleisti ? Tavo vaikai mane paliko ir prisiekinėjo stabais , nors jie ne Dievas . Pasotinau juos , bet jie svetimavo , į kekšės namus grūdosi .
24005008	Eržilai jie , nusipenėję ir gašlūs ; kiekvienas žvengia dėl savo artimo žmonos .
24005009	Kaip už tai jų nebausti ? — tai VIEŠPATIES žodis . — Kaip tokiai tautai nekeršyti ? “
24005010	Kopkite į jos vynmedžių lysves atšlaitėse ir nuniokiokite jas ! Tik nesunaikinkite visiškai ! Nugenėkite nukarusias šakas , nes jos nepriklauso VIEŠPAČIUI .
24005011	„ Ak , su manimi abeji elgėsi labai neištikimai — ir Izraelio , ir Judo namai “ , — tai VIEŠPATIES žodis .
24005012	Jie VIEŠPATIES išsigynė , sakydami : „ Jo nė būti nėra ! Neištiks mūsų jokia nelaimė , nematysime nei kalavijo , nei bado .
24005013	Pranašai tik vėjų vaikosi ; jų kalba — ne žodis iš Dievo . Teištinka jų grasinimai juos pačius ! “
24005014	Todėl taip kalba VIEŠPATS , Galybių Dievas : „ Kadangi jie tai pareiškė , štai paversiu savo žodžius tavo lūpose ugnimi . Ši tauta — malkų krūva , kurią suris ugnis !
24005015	Žiūrėkit ! Aš pakeliu prieš jus tautą iš toli , Izraelio namai ! — tai VIEŠPATIES žodis . — Tvirtą tautą , ilgaamžę tautą , tautą , kurios kalbos nemoki ir nesupranti , ką jie sako .
24005016	Jų strėlinės — kaip atviros kapų duobės , visi jie — šaunūs kovotojai .
24005017	Jie suris tavo pjūtį ir maistą , tavo sūnus ir dukteris , tavo avis ir galvijus , tavo vynmedžius ir figmedžius . Kalaviju jie sutriuškins ir įtvirtintus miestus , kuriais tu pasitiki .
24005018	Tačiau net tomis dienomis , — tai VIEŠPATIES žodis , — visiškai jūsų nesunaikinsiu .
24005019	Kai jie klaus : ‘ Kodėl gi VIEŠPATS , mūsų Dievas , taip pasielgė su mumis ? ’ — atsakysi : ‘ Kaip jūs mane palikote ir svetimiems dievams tarnavote savo krašte , taip dabar tarnaukite svetimiems dievams ne savo krašte ’ .
24005020	Jokūbo namams tai pasakyk ir Judo karalystei paskelbk :
24005021	‘ Klausykis , paika ir nenuovoki tauta ! Jūs turite akis , bet nematote , turite ausis , bet negirdite .
24005022	Argi neturėtumėte manęs garbinti , — tai VIEŠPATIES žodis , — argi neturėtumėte drebėti prieš mane ? Juk aš padariau smėlį jūros siena , amžina riba , kurios jai peržengti nevalia . Nors ji ir ūžauja , bet veltui , nors jos bangos ir riaumoja , bet ant ribos turi lūžti .
24005023	Maištingą ir neklusnią širdį turi ši tauta ; ji nusigręžė nuo kelio ir nuėjo sau .
24005024	Nepagalvojo širdimi : ‹ Garbinkime VIEŠPATĮ , savo Dievą , kuris duoda mums lietus — ankstyvuosius ir vėlyvuosius atėjus metui , kuris palaiko mūsų labui pjūties savaičių seką › .
24005025	Jūsų kaltės suardė šią seką , jūsų nuodėmės nukreipė jus nuo kelio į palaimą .
24005026	Mano tautoje yra nedorėlių , metančių tinklus . Jie spendžia spąstus lyg medžiotojai , bet gaudo žmones .
24005027	Kaip medžiotojo krepšys prikimštas paukščių , taip jų namai pilni klastų . Šitaip jie turtėja ir darosi galingi ,
24005028	tampa apkūnūs ir nutunka . Jų nedori darbai — nuodėmė ant nuodėmės ; teisingumo jie nė paisyti nepaiso , našlaičių bylų negina , vargšų skundų negirdi .
24005029	Kaip už tai jų nebausti ? — tai VIEŠPATIES žodis . — Kaip tokiai tautai nekeršyti ?
24005030	Baisus ir šlykštus dalykas atsitiko krašte :
24005031	pranašai pranašaudami meluoja , kunigai valdo , kaip pranašai liepia , o mano tauta tai mėgsta ! Bet ką darysite , kai ateis galas ? ’ “
24006001	Bėkite , Benjamino vaikai , iš Jeruzalės ! Pūskite ragą Tekojoje , Bet Kereme duokite ženklą , nes iš šiaurės grasina nelaimė ir baisi pražūtis .
24006002	Gražioji ir trapioji dukterie Sione , tu žuvusi !
24006003	Prieš ją ateina piemenys su savo kaimenėmis , statosi aplink savo palapines , kiekvienas gano , kur nori .
24006004	„ Pasirenkite mūšiui su ja ! Būkite pasirengę ! Mes pulsime vidudienį ! Deja , bėda mums ! Diena jau temsta , ilgėja vakaro šešėliai .
24006005	Būkite pasirengę ! Pulsime ją nakčia ir griuvėsiais paversime jos tvirtoves ! “
24006006	Taip kalba Galybių VIEŠPATS : „ Iškirskite jos medžius ir supilkite apgulos pylimą prieš Jeruzalę . Tai miestas , paskirtas bausmei , jos gatvėse visur tik priespauda !
24006007	Kaip iš šaltinio trykšta vandenys , taip iš jos liejasi nedorumas . Smurtas ir plėšikavimas joje siaučia , ligos ir žaizdos visuomet man prieš akis .
24006008	Leiskis pamokoma , Jeruzale , kad neatsitraukčiau nuo tavęs pasibjaurėjęs ir nepaversčiau tavęs tyrais — žeme , kurioje niekas negyvena “ .
24006009	Taip kalba Galybių VIEŠPATS : „ Surink , tarsi vynuoges surink Izraelio likutį ! Tarsi vynuogių raškytojas rankomis keliskart pereik jo šakas .
24006010	Į ką aš kreipsiuosi ? Per ką perspėsiu , kad jie mane išgirstų ? Štai jų ausys neapipjaustytos , ir jie negali girdėti . Štai VIEŠPATIES žodis pasidarė jiems pajuoka , ir polinkio jam jie neturi .
24006011	Todėl aš pilnas VIEŠPATIES pykčio , išvargintas pastangų jį suvaldyti . Išliesiu jį ant mažylių gatvėje ir ant vaikinų būrių ! Visi bus paimti į nelaisvę : vyras ir žmona , seniai ir karšinčiai .
24006012	Kitiems atiteks jų namai , taip pat laukai ir žmonos , kai aš pakelsiu ranką prieš šio krašto gyventojus , — tai VIEŠPATIES žodis . —
24006013	Nuo mažiausio iki didžiausio , visi iki vieno jie gobšūs savanaudžiai ; nuo pranašo iki kunigo , visi jie apgavikai .
24006014	Dukters , mano tautos , žaizdas jie tik apgydo , kartodami : ‘ Viskas gerai ! Viskas gerai ! ’ — nors nėra gerai .
24006015	Turėtų gėdytis dėl savo bjauraus elgesio , tačiau nesidrovi ir nežino , ką reiškia parausti iš gėdos . Todėl jie kris tarp žūvančių , jie sukniubs , kai aš juos bausiu “ , — sako VIEŠPATS .
24006016	Taip kalba VIEŠPATS : „ Stokitės ant kryžkelių ir pasižvalgykite ! Pasiklauskite senovės takų , kur yra gerasis kelias ! Eikite juo ir rasite ramybę . Bet jie atsakė : ‘ Mes neisime juo ! ’
24006017	Daviau jums ir sargybinių : ‘ Paklausykite rago garso ! ’ Bet jie atsakė : ‘ Neklausysime ! ’
24006018	Todėl išgirskite , tautos , ir žinok , bendrija , kas jų laukia !
24006019	Girdėk , žeme ! Šiai tautai štai siunčiu nelaimę , jų pačių piktų pinklių vaisių , nes jie neklausė mano žodžių , atmetė mano Įstatymą .
24006020	Kam gi man smilkalai iš Šebos ir kvapieji meldai iš tolimo krašto ? Man ne prie širdies jūsų deginamosios aukos , nemalonios man jūsų atnašos .
24006021	Todėl , — taip kalba VIEŠPATS , — padėsiu štai kliūčių ant šios tautos kelio , kad ji ant jų sukluptų . Tėvai ir vaikai , kaimynai ir bičiuliai drauge pražus “ .
24006022	Taip kalba VIEŠPATS : „ Štai atžygiuoja tauta iš šiaurės krašto , didelė tauta , pažadinta nuo žemės pakraščių .
24006023	Ginkluoti lankais ir ietimis , žiaurūs ir negailestingi ; jų ūžesys — tarsi jūros šniokštimas . Raiti ant žirgų , išsirikiavę mūšiui , prieš tave , dukterie Sione ! “
24006024	„ Išgirdome pranešimą apie juos ir nuleidome rankas , pagavo mus baimė ir kančios kaip gimdyves .
24006025	Neik iš namų į laukus , nesileisk į kelionę vieškeliu , nes priešo kalavijas — siaubas visur !
24006026	Ak , dukterie , mano tauta , vilkis ašutinę , voliokis pelenuose , gedėk kaip vienturčio sūnaus , liek gailias ašaras , nes staiga mus užklumpa žudikas .
24006027	Vertintoju savo tautoje paskyriau tave , valytoju , kad ištirtum ir vertintum jų elgesį .
24006028	Jie — varis ir geležis ; visi jie — užkietėję maištininkai , šmeižtų nešiotojai — elgiasi nedorai .
24006029	Dumplės šniokščia , šviną suryja ugnis . Veltui valytojas valė ; nedorieji nebuvo atskirti .
24006030	‘ Atmestuoju sidabru ’ jie bus vadinami , nes VIEŠPATS juos atmetė “ .
24007001	Jeremiją pasiekė VIEŠPATIES žodis :
24007002	„ Atsistok VIEŠPATIES Namų vartuose ir ten paskelbk šį žodį : ‘ Visi judėjai , kurie einate pro vartus pagarbinti VIEŠPATIES , išgirskite VIEŠPATIES žodį ! ’ “
24007003	Taip kalba Galybių VIEŠPATS , Izraelio Dievas : „ Taisykite savo kelius ir darbus , kad galėčiau būti su jumis šioje vietoje .
24007004	Nepasitikėkite nepagrįsta viltimi ,
24007005	sakydami : ‘ Tai VIEŠPATIES Šventykla ! Tai VIEŠPATIES Šventykla ! ’ Tik tuomet , jei jūs visiškai pakeisite savo kelius ir darbus , jei vykdysite teisingumą tarp žmonių ,
24007006	jei neskriausite svetimšalio , našlaičio ir našlės , jei nepraliesite nekalto kraujo šioje vietoje ir nedarysite sau žalos , sekdami paskui svetimus dievus ,
24007007	aš būsiu su jumis šioje vietoje — krašte , kurį senovėje amžinai atidaviau tavo tėvams .
24007008	Štai jūs pasitikite nepagrįsta viltimi — beverčiu melu ! Iš to turėsite tik žalos !
24007009	Kaip ? Jūs vagiate ir žudote , svetimaujate ir kreivai prisiekiate , aukojate Baalui atnašas ir sekate paskui kitus dievus , kurių net nepažįstate ,
24007010	o paskui ateinate pas mane į šiuos Namus , kurie vadinasi mano vardu , ir sakote : ‘ Mes apsaugoti ! Galime vėl daryti visus nedorus darbus ! ’
24007011	Argi tie Namai , kurie vadinasi mano vardu , netapo jūsų akyse plėšikų lindyne ? Žiūrėkite , juk ir aš matau , kas darosi ! — tai VIEŠPATIES žodis . —
24007012	Taip ! Nueikite , jei norite , į Šiloją , kurį buvau padaręs savo vardo vieta pradžioje . Pasižiūrėkite , ką aš padariau jam už nedorus darbus , kurių pridarė mano tauta Izraelis .
24007013	Ir dabar , kadangi jūs padarėte visas šias nuodėmes , — tai Galybių VIEŠPATIES žodis , — kadangi neklausėte , nors ir kalbėjau jums taip primygtinai , kadangi neatsiliepėte , nors ir šaukiau jus ,
24007014	su šiais Namais , vadinamais mano vardu , o jais jūs pasitikite , ir su vieta , kurią daviau jums ir jūsų tėvams , pasielgsiu taip , kaip su Šiloju .
24007015	Atstumsiu jus nuo savęs , kaip atstūmiau visus jūsų giminaičius , visus Efraimo palikuonis .
24007016	O tu nesimelsk už šitą tautą , neužtark jų maldavimu ! Neįtikinėk manęs , nes aš tavęs neišklausysiu .
24007017	Argi nematai , ką jie daro Judo miestuose ir Jeruzalės gatvėse ?
24007018	Vaikai rankioja malkas , tėvai kuria ugnį , o motinos minko tešlą paplotėliams Dangaus karalienei . Mane įskaudinti norėdami , jie aukoja liejamąsias atnašas svetimiems dievams .
24007019	Argi mane jie įskaudina ? — tai VIEŠPATIES žodis . — Ne ! Argi ne save pačius , savo pačių gėdai ?
24007020	Tikrai taip kalba Viešpats DIEVAS : mano liepsnojantis pyktis išsilies ant šitos vietos , ant žmonių ir ant gyvulių , ant lauko medžių ir ant dirvų derliaus . Jis degins , ir nebus kam jį užgesinti “ .
24007021	Taip kalba Galybių VIEŠPATS , Izraelio Dievas : „ Dėkite savo deginamąsias aukas ant skerstinių atnašų ir valgykite paaukotą mėsą !
24007022	Kalbėdamas jūsų tėvams tą dieną , kai išvedžiau juos iš Egipto žemės , nieko jiems neįsakiau dėl deginamųjų ar skerstinių aukų .
24007023	Bet daviau jiems vieną įsakymą : ‘ Klausykite mano balso ! Tada aš būsiu jūsų Dievas , o jūs būsite mano tauta . Eikite visur tik tuo keliu , kuriuo jums įsakau , idant jums sektųsi ’ .
24007024	Bet jie nei paklausė , nei paisė . Jie sekė paskui savo pačių užmačias , savo nedorų širdžių užsispyrimą , atsukdami man nugarą , o ne veidą .
24007025	Nuo tos dienos , kai jūsų tėvai išėjo iš Egipto žemės , ligi šiandien primygtinai vis siunčiau ir siunčiau jums savo tarnus pranašus .
24007026	Tačiau manęs jie nepaklausė ir nepaisė , darėsi dar atkaklesni kietasprandžiai ir elgėsi dar pikčiau negu jų tėvai .
24007027	Nors ir sakysi jiems visus šiuos dalykus , jie tavęs neklausys , nors juos ir šauksi , jie neatsilieps .
24007028	Todėl pasakyk jiems : ‘ Štai tauta , kuri neklausė VIEŠPATIES , savo Dievo , balso ir nesileido jo mokoma . Ištikimybė mirusi , net pats žodis dingęs nuo jų lūpų ’ .
24007029	Nusikirpk nazyro plaukus ir mesk juos šalin ! Kalvose užtrauk liūdną raudą ! Juk VIEŠPATS atmetė ir paliko kartą , sukėlusią jo pyktį .
24007030	Judėjai padarė nedorybę mano akyse , — tai VIEŠPATIES žodis . — Jie suteršė Namus , kurie vadinami mano vardu , statydami juose savo šlykščius stabus .
24007031	Ben Hinomo slėnyje jie pasistatė tofetą — aukurą deginti savo sūnums ir dukterims kaip aukai . To aš niekuomet neįsakiau , tai man niekuomet neatėjo į galvą .
24007032	Todėl , tikėkite manimi , — tai VIEŠPATIES žodis , — ateis dienos , kai bebus minimas ne tofetas ir Ben Hinomo slėnis , o Žudynių slėnis . Tofete bus kapinės , nes kitur nebebus vietos laidoti .
24007033	Tada šios tautos žuvusiųjų lavonai bus mitalas padangių paukščiams ir laukų žvėrims ; nebus kam jų nuvaikyti .
24007034	Judo miestuose ir Jeruzalės gatvėse aš nutildysiu džiaugsmo ir iškilmių garsus , jaunikio balsą ir nuotakos balsą , nes visas kraštas taps tyrlaukiais .
24008001	Tuo metu , — tai VIEŠPATIES žodis , — Judo karalių , didžiūnų , kunigų , pranašų ir Jeruzalės gyventojų kaulai bus iškasti iš kapų
24008002	ir išbarstyti ant žemės prieš saulę , mėnulį , visas dangaus Galybes , kurias jie mylėjo , tarnavo ir sekė , į kurias kreipėsi ir kurias garbino , puldami kniūbsti ant žemės . Jie nebus surinkti ir palaidoti , bet gulės kaip mėšlas dirvoms tręšti .
24008003	Visi , kurie išliko iš tos nedoros šeimos , kad ir kur juos ištremčiau , labiau norės mirti , negu gyventi , — tai Galybių VIEŠPATIES žodis .
24008004	Pasakyk jiems : ‘ Taip kalba VIEŠPATS . Kai žmonės pargriūva , argi jie nesikelia ? Kai žmonės paklysta , argi negrįžta atgal ?
24008005	Tad kodėl ši tauta — Jeruzalė — amžinai neklusni ? Kodėl jie laikosi apgaulingų stabų ir atsisako sugrįžti ?
24008006	Klausiausi atidžiai ir neišgirdau nė vieno tiesos žodžio . Niekas neapgaili savo nedorumo , nesako : ‹ Ką aš padariau ! › Visi puola į priekį savo neklusniuoju keliu tarsi ristūnai , besiveržiantys į mūšį .
24008007	Net gandras padangėse žino , kada keliauti , burkuolis , kregždė ir gervė nujaučia laiką , kada sugrįžti , bet mano tauta nežino VIEŠPATIES teisingumo !
24008008	Kaip galite sakyti : ‹ Mes išmintingi ! Mes turime VIEŠPATIES Įstatymą › ? Juk iš tikrųjų melaginga žinovo plunksna jie pavertė jį melu !
24008009	Išminčiai sugėdinti , apstulbinti , įkliuvę į spąstus . Štai jie atmetė VIEŠPATIES žodį ; iš kur gi jų išmintis ?
24008010	Todėl jų žmonas atiduosiu kitiems , o jų laukus — užkariautojams . Juk jie visi , nuo mažiausio ligi didžiausio , godžiai ieško sau naudos ; nuo pranašo ligi kunigo , visi jie veidmainiai .
24008011	Dukters , mano tautos , žaizdas jie tik apgydo , kartodami : ‹ Viskas gerai ! Viskas gerai ! › — nors nėra gerai .
24008012	Turėtų gėdytis dėl savo bjauraus elgesio , tačiau nesidrovi ir nežino , ką reiškia parausti iš gėdos . Todėl jie kris tarp žūvančių , jie sukniubs , kai aš juos bausiu ’ “ , — sako VIEŠPATS .
24008013	„ Tikrai surengsiu jų pjūtį ! — tai VIEŠPATIES žodis . — Nebus vynuogių ant vynmedžio nei figų ant figmedžio , net lapai bus nuvytę ! Visa , ką jiems buvau davęs , išnyko “ .
24008014	Ko gi dar sėdime ? Susirinkime ! Eime į įtvirtintus miestus , kad ten žūtume , nes VIEŠPATS , mūsų Dievas , lėmė mums žūti . Jis davė mums gerti nuodų , nes mes nusidėjome VIEŠPAČIUI .
24008015	Laukėme taikos , bet nėra pagerėjimo , laukėme pagalbos , bet vietoj jos ateina siaubas !
24008016	Nuo Dano girdėti , kaip prunkščia jo ristūnai ; nuo jo eržilų žvengimo dreba visas kraštas . Jie atėjo ir nusiaubė visą kraštą , miestus ir jų gyventojus .
24008017	„ Pasiųsiu prieš jus nuodingų gyvačių , angių , kurių jokie kerai neveiks . Jos gels jus mirtinai ! “ — tai VIEŠPATIES žodis .
24008018	Mano liūdesys nepagydomas , mano širdis pasiligojusi .
24008019	Štai vargšės dukters , mano tautos , šauksmas aidi skersai išilgai kraštą : „ Nejau VIEŠPATIES nėra Sione ? Argi nebėra ten jo karaliaus ? Kodėl jie skaudina mane savo stabais , savo beverčiais svetimais dievais ?
24008020	Pjūtis jau praėjo , vasara pasibaigė , bet mes tebesame neišgelbėti ! “
24008021	Dukters , mano tautos , žaizdos sukrėtė mane ; aš baisiai nusiminęs , siaubas apėmė mane .
24008022	Ar nėra balzamo Gileade , ar nėra ten gydytojo ? Kodėl neužgyja dukters , mano tautos , žaizda ?
24009001	O kad mano galva būtų vandenys , mano akys — ašarų šaltinis ! Dieną naktį raudočiau dėl dukters , mano tautos , užmuštųjų .
24009002	O kad galėčiau rasti dykumoje pakelės pastogę ! Tada palikčiau savo tautą , galėčiau atsitraukti nuo jų . Visi jie — svetimautojai , sukčių minia .
24009003	„ Liežuvis — jų ginklas , įtemptas lankas ; melas , o ne tiesa , viešpatauja krašte . Nuo vienos nuodėmės jie skuba prie kitos , bet manęs nepažįsta , — tai VIEŠPATIES žodis . —
24009004	Būkite budrūs kiekvienas su savo kaimynu , nepasitikėkite nė vienu broliu ! Kiekvienas brolis gudrauja kaip Jokūbas , kiekvienas kaimynas skleidžia šmeižtus .
24009005	Visi apgaudinėja vienas kitą ir nesako tiesos . Savo liežuviais jie įgudo meluoti , elgiasi nedorai , nebegali gailėtis .
24009006	Smurtas ant smurto , apgaulė ant apgaulės ; manęs pripažinti jie nenori “ , — tai VIEŠPATIES žodis .
24009007	„ Todėl , — taip kalba Galybių VIEŠPATS , — valysiu juos ir bandysiu ; ką kita man daryti su dukters , mano tautos , nedorumu ?
24009008	Jų liežuvis — mirtina strėlė , apgaulios jų lūpos , apgauli ir kalba . Lūpomis jie kalba su artimu draugiškai , bet širdyje rengia jam pasalas !
24009009	Kaip už tai jų nebausti ? — tai VIEŠPATIES žodis . — Kaip tokiai tautai nekeršyti ? “
24009010	Dėl kalnų aš imu verkti ir vaitoti , dėl ganyklų tyruose pradedu raudoti , nes jie nusiaubti ; niekas į juos nebekelia kojos , nebegirdėti kaimenių bliovimo . Ir padangių paukščiai , ir žvėrys pabėgo ir dingo .
24009011	„ Jeruzalę paversiu griuvėsių krūva , šakalų landyne , Judo miestus — baisiu tyrlaukiu , kur niekas negyvena “ .
24009012	Kuris yra toks išmintingas , kad visa tai suprastų ? Tegu paaiškina tas , kuriam paties VIEŠPATIES lūpos kalbėjo : „ Kodėl nuniokotas kraštas , išdegintas kaip dykuma , per kurią niekas nebekeliauja ? “
24009013	VIEŠPATS sako : „ Todėl , kad jie atmetė mano Įstatymą , kurį jiems daviau , neklausė mano balso ir nesielgė pagal jį ,
24009014	bet verčiau elgėsi pagal savo atkaklią širdį ir sekė Baalus , kaip jų tėvai buvo juos išmokę .
24009015	Todėl , — taip kalba Galybių VIEŠPATS , Izraelio Dievas , — štai maitinsiu dabar šią tautą kiečiais ir girdysiu nuodingu gėralu .
24009016	Išsklaidysiu juos tarp tautų , kurių nei jie , nei jų tėvai nežinojo , ir siųsiu jiems kalaviją , kad juos visiškai sunaikintų “ .
24009017	Taip kalba Galybių VIEŠPATS : „ Nagi ! Pašaukite raudotojas , kad ateitų . Kvieskite pačias geriausias .
24009018	Teskuba ateiti ir pradėti raudą dėl mūsų , kad mūsų akys plūstų ašaromis , nuo blakstienų sruventų kaip vanduo .
24009019	Iš Siono girdėti rauda : ‘ Kaip baisiai mes nuniokoti ! Kokia mums gėda ! Palikome kraštą , nes nugriautos mūsų sodybos ! ’
24009020	Klausykitės , moterys , VIEŠPATIES žodžio , teišgirsta jūsų ausys jo lūpų žodį ! Pamokykite savo dukteris aimanuoti , tepamoko viena kitą tos raudos .
24009021	Mirtis įlipo pro mūsų langus , įsilaužė į mūsų pilis . Ji nušluoja nuo gatvių vaikus , nuo miesto aikščių jaunuolius .
24009022	Sakyk : ‘ Tai VIEŠPATIES žodis . Užmuštųjų lavonai guli kaip mėšlas dirvoje , tarsi pėdai , kurių nėra kam surinkti paskui pjovėją ’ “ .
24009023	Taip kalba VIEŠPATS : „ Išminčius tenesididžiuoja savo išmintimi , nei stipruolis tenesigiria savo stiprumu , nei turtuolis tenesipuikauja savo turtais .
24009024	Bet jei kas didžiuotųsi , tesididžiuoja , kad turi išminties pažinti mane , pripažinti , kad aš esu VIEŠPATS , kuris myli ištikimai , vykdo teisingumą ir teisumą žemėje . Tokiais žmonėmis aš mėgaujuosi “ , — tai VIEŠPATIES žodis .
24009025	„ Žiūrėkite ! Ateis dienos , — tai VIEŠPATIES žodis , — kai aš pašauksiu atsiskaityti visus apipjaustytuosius tik kūnu :
24009026	Egiptą , Judą , Edomą ir Amoną , Moabą ir dykumos gyventojus , skutančius smilkinius . Juk visos tautos — neapipjaustytos , bet visi Izraelio namai turi neapipjaustytą širdį “ .
24010001	Klausykite žodžio , kurį VIEŠPATS pasakė apie jus , Izraelio namai !
24010002	Taip kalba VIEŠPATS : „ Nemėgdžiokite tautų elgesio , nenuogąstaukite dėl ženklų dangaus skliaute , nors dėl jų tautos ir nuogąstauja .
24010003	Ką tautos tiki , tai gryna apgaulė , nes stabas — tik rąstigalis iš miško medžio , išskobtas meistro skaptuku ,
24010004	papuoštas auksu ar sidabru , prikaltas plaktuku ir vinimis , kad nenugriūtų .
24010005	It paukščių baidyklės melionų darže , jie negali kalbėti . Juos reikia nešioti , nes patys jie nepaeina . Nebijokite jų , nes jie negali nei žalos padaryti , nei naudos atnešti “ .
24010006	Tokio kaip tu , VIEŠPATIE , kito nėra ! Didingas tu , didinga tavo vardo galybė !
24010007	Kas gali tavęs nebijoti , tautų Karaliau ? Tai pridera tau , nes tarp visų išminčių tautose , visų tautų valdose , tokio kaip tu , kito nėra !
24010008	Visi kaip vienas jie be žado ir be jausmo ; tad ką jie gali išmokti iš medinių stabų ?
24010009	Jie — iš Taršišo atvežtas , plaktuku kalstytas sidabras ir auksas iš Ufazo ! Jie — meistro išmonė ir auksakalio rankų darbas . Violetinis ir purpurinis jų apdaras . Visi ligi vieno jie — nagingų amatininkų dirbiniai .
24010010	VIEŠPATS — tikrai Dievas , jis — gyvasis Dievas , amžinasis Karalius . Nuo jo pykčio dreba žemė , jo apmaudo nepajėgia pakelti tautos .
24010011	Taip sakysite jiems : „ Dievai , kurie nei dangaus , nei žemės nesukūrė , pradings nuo žemės ir iš po dangaus skliauto ! “
24010012	Jis sukūrė žemę savo galybe , padėjo pasaulio pamatus savo išmintimi , išskleidė dangaus skliautą savo išmone .
24010013	Kai sugriaudžia jo balsas , šniokščia vandenys dangaus skliaute . Jis atpučia debesis nuo žemės pakraščių , padaro tviskančius žaibus lietui , išleidžia viesulus iš aptvarų .
24010014	Kiekvienas žmogus — kvailas , nesupratingas ; sau pačiam gėdą daro auksakalys savo stabais , nes nuliejo apgaulę , be gyvybės alsavimo .
24010015	Jie niekam tikę , vien juoko verti . Atėjus jų bausmės metui , išnyks kaip nebuvę .
24010016	Nepanaši į juos Jokūbo dalis ; jis — visa ko kūrėjas , Izraelis — jo paveldo gentis , o jo vardas — Galybių VIEŠPATS .
24010017	Susidėk ryšulį ir palik kraštą , apgultasis mieste !
24010018	Juk taip kalba VIEŠPATS : „ Štai šį kartą gyventojus tikrai išblokšiu iš krašto , taip prislėgsiu , kad jie pajus ! “
24010019	Vargas man ! Aš žuvęs ! Mano žaizda nepagydoma . O aš tariau : „ Tai tik liga ; aš galiu ją ištverti “ .
24010020	Mano palapinė nusiaubta , visos jos virvės nutrauktos . Mano vaikai paliko mane , jų nebėra ; niekas mano palapinės nebestatys , nėra , kas išskleistų mano palapinės dangas .
24010021	Ganytojai buvo kvaili , neieškojo VIEŠPATIES , todėl ir nelydėjo jų sėkmė , o visos jų kaimenės buvo išvaikytos .
24010022	Klausykis ! Girdėti ūžesys ! Artėja iš šiaurės baisus sąmyšis , kad paverstų Judo miestus tyrais , šakalų landyne .
24010023	Aš žinau , VIEŠPATIE , kad ne žmogus sau kelią lemia . Žmogus negali nei pasirinkti gyvenimo kelio , nei savo žingsnius gyvenime pakreipti .
24010024	Pataisyk mus , VIEŠPATIE , tačiau su saiku , ne su pykčiu , idant niekais mūsų nepaverstum .
24010025	Savo pyktį išliek ant tautų , kurios tavęs nepripažįsta , ir ant tų karalijų , kurios tavo vardo nesišaukia . Juk jos surijo Jokūbą , sunaikino jį , nuniokojo jo sodybas !
24011001	Jeremiją pasiekė VIEŠPATIES žodis : „ Klausykitės šios Sandoros nuostatų !
24011002	Paskelbk juos Judo žmonėms ir Jeruzalės gyventojams
24011003	sakydamas : ‘ Taip kalba VIEŠPATS , Izraelio Dievas . Prakeiktas žmogus , kuris nesilaiko šios Sandoros nuostatų ,
24011004	nuostatų , kuriais įpareigojau jūsų tėvus tą dieną , kai išvedžiau juos iš Egipto žemės , iš tos geležies lydyklos , būtent : Pakluskite man ir laikykitės jų , kaip įsakiau , kad būtumėte mano tauta , o aš būčiau jūsų Dievas ,
24011005	idant galėčiau ištesėti priesaiką , kurią daviau jūsų tėvams , jog duosiu jiems kraštą , plūstantį pienu ir medumi , tą kraštą , kurį šiandien turite ’ “ . — „ Tikrai taip , VIEŠPATIE ! “ — atsakiau .
24011006	VIEŠPATS man tarė : „ Paskelbk visus šiuos nuostatus Judo miestuose ir Jeruzalės gatvėse sakydamas : ‘ Klausykite šios Sandoros nuostatų ir vykdykite juos ’ .
24011007	Juk aš primygtinai vis įspėdavau ir įspėdavau jūsų tėvus paklusti man , kai išvedžiau juos iš Egipto žemės , ir nesilioviau tai daręs iki šios dienos .
24011008	Bet jie neklausė , nekreipė nė dėmesio . Visi kaip vienas elgėsi pagal savo nedoros širdies polinkius . Todėl užleidau ant jų visas bausmes pagal šios Sandoros nuostatus , kurių jie nesilaikė , kaip buvau jiems įsakęs “ .
24011009	VIEŠPATS tarė man : „ Judo žmonės ir Jeruzalės gyventojai surengė suokalbį .
24011010	Jie grįžo prie nusikaltimų savo protėvių , kurie atsisakė klausyti mano žodžių . Be to , jie nuėjo pas svetimus dievus jų garbinti , o Sandorą , kurią buvau sudaręs su jų tėvais , Izraelio namai ir Judo namai sulaužė “ .
24011011	Todėl taip kalba VIEŠPATS : „ Tikėk manimi , siųsiu jiems nelaimę , kurios jie nepajėgs išvengti . Nors jie manęs šauksis , aš jų negirdėsiu .
24011012	Kai Judo miestai ir Jeruzalės gyventojai šauksis dievų , kuriems jie degina aukas , kad gelbėtų , tie dievai nelaimėje jiems nieko nepadės .
24011013	Kiek tavo miestų , tiek tavo dievų , Judai ! Kiek Jeruzalėje gatvių , tiek aukurų pasistatėte Gėdai , aukurų aukoms Baalui deginti .
24011014	O tu nesimelsk už šią tautą ! Neužtark jų nei prašymu , nei malda ! Aš negirdėsiu , kai jie šauksis manęs savo nelaimės metu “ .
24011015	Kokią teisę turi mano mylimoji būti mano Namuose , kai ji daro bjaurius darbus ? Ar gali įžadai ir aukų mėsa atitolinti nuo tavęs nelaimę ? Argi per juos pabėgsi nuo pavojaus ?
24011016	„ Žaliuojantis alyvmedis , malonus akims “ — taip VIEŠPATS praminė tave . Bet dabar jis tarsi didžiu perkūno trenksmu padega jo lapus , ir liepsnoja jo šakos .
24011017	Galybių VIEŠPATS , kuris tave pasodino , nutarė siųsti tau nelaimę už nedorus Izraelio ir Judo namų darbus . Degindami aukas Baalui , jie įpykdė mane .
24011018	VIEŠPATS man tai apreiškė , aš buvau įspėtas . Tik tada tu leidai man permatyti jų užmačias !
24011019	Mat aš buvau lyg patiklus avinėlis , vedamas pjauti , ir net nenujaučiau , kad jie slapta prieš mane mezga sąmokslus : „ Sunaikinkime medį su jo vaisiais , išraukime jį iš gyvųjų žemės , kad jo nė vardas nebebūtų minimas “ .
24011020	Bet tu , Galybių VIEŠPATIE , sprendi teisingai , ištiri jausmus ir širdį ! Leisk man pamatyti , kaip jiems keršysi , nes tau patikėjau savo reikalą !
24011021	Todėl taip kalba VIEŠPATS Anatoto žmonėms , besistengiantiems mane užmušti ir sakantiems : „ Nepranašauk VIEŠPATIES vardu , jeigu nenori mirti nuo mūsų rankos “ .
24011022	Taigi taip kalba Galybių VIEŠPATS : „ Tikėk manimi , nubausiu juos ! Jų jauni vyrai kris nuo kalavijo , jų sūnūs ir dukterys mirs iš bado .
24011023	Neliks jiems jokio likučio , nes sukelsiu nelaimę prieš Anatoto žmones — jų pražūties metą “ .
24012001	Teisus tu liktum , VIEŠPATIE , jeigu įsivelčiau į ginčus su tavimi . O vis dėlto turiu nusiskųsti tavimi . Kodėl sėkmė lydi nedorėlius ? Kodėl visi sukčiai tarpsta ?
24012002	Tu juos pasodinai , ir jie suleido šaknis ; vešliai sau auga ir net vaisių neša . Tu jų lūpose , bet toli nuo jų širdies .
24012003	VIEŠPATIE , tu tikrai mane pažįsti ; permatai mane , ištiri mano širdį ir žinai , kad ji tavo rankose . Išgaudyk juos kaip avis skerdimui , atskirk juos nuo kitų žudymo dienai .
24012004	Kiek ilgai dar turės kraštas liūdėti ir žolė visur laukuose vysti ? Argi turi gaišti gyvuliai ir paukščiai dėl to , kad nedorai elgiasi jo gyventojai ? O jie sau sako : „ Dievas nemato , ką mes darome ! “
24012005	„ Jei lenktynės su pėsčiaisiais tave nuvargino , tai kaip galėsi varžytis su raiteliais ? Jei tu jautiesi saugus tik ramiame krašte , tai ką gi darysi Jordano brūzgynuose ?
24012006	Juk net tavo broliai ir namiškiai klastingai pasielgė su tavimi . Net jie pakeltu balsu rėkia tau už nugaros . Nepasitikėk jais , nors jie ir draugiškai kreiptųsi į tave .
24012007	Palikau savo Namus , atmečiau savo paveldą . Savo numylėtinę atidaviau jos priešams į rankas .
24012008	Mano paties tauta prieš mane atsigręžė kaip liūtas miške . Kadangi ji pakėlė balsą prieš mane , elgiuosi su ja kaip su priešu .
24012009	Mano tauta — lyg paukštis , iš visų pusių puolamas plėšriųjų paukščių . Eikite šen ! Rinkitės , visi laukų žvėrys ! Ateikite ir rykite !
24012010	Daug piemenų nusiaubė mano vynuogyną , nutrypė kojomis mano paveldą . Jie pavertė mano žavųjį lauką apleista dykyne ,
24012011	padarė jį niūria dykyne ; nuniokotas jis guli prieš mane . Visas kraštas nuniokotas , bet nė vienas to neima į širdį .
24012012	Ant visų dykynės kalvų įsikūrė plėšikai , nes VIEŠPATIES kalavijas ryja žemę nuo vieno krašto iki kito . Nėra ramybės žmonėms .
24012013	Jie pasėjo kviečius , o pjauna erškėčius ; nusiplūkė be jokios naudos . Jie kenčia dėl savo pjūties , dėl liepsnojančio VIEŠPATIES pykčio “ .
24012014	Taip kalba VIEŠPATS : „ Turiu šį tą pasakyti visiems savo nedoriems kaimynams , naikinantiems paveldą , kurį daviau savo tautai Izraeliui kaip nuosavybę . Štai išrausiu juos iš jų žemių , o Judo namus išrausiu iš jų tarpo .
24012015	Tačiau kai būsiu išrovęs , vėl pasigailėsiu ir parvesiu kiekvieną į jo paveldą ir į jo kraštą .
24012016	Ir tuomet , jei iš tikrųjų mokysis eiti mano tautos keliu , jie prisieks mano vardu : ‘ Kaip gyvas VIEŠPATS ! ’ Jie , pirma mokę mano tautą prisiekinėti Baalu , turės vietos mano tautoje .
24012017	Bet jeigu nepaklausys , tą tautą išrausiu ir visiškai sunaikinsiu , “ — tai VIEŠPATIES žodis .
24013001	Štai ką man sako VIEŠPATS : „ Eik ir nusipirk lininį juosmens aprišalą , nešiok jį ant strėnų . Nemerk jo į vandenį “ .
24013002	Nusipirkau juosmens aprišalą , kaip VIEŠPATS liepė , ir nešiojau ant strėnų .
24013003	Mane vėl pasiekė VIEŠPATIES žodis :
24013004	„ Pasiimk juosmens aprišalą , kurį nusipirkai ir nešioji , nueik prie Perato ir paslėpk jį uolos plyšyje “ .
24013005	Nuėjau prie Perato , kaip VIEŠPATS buvo liepęs , ir paslėpiau jį uolos plyšyje .
24013006	Praėjus daug laiko , VIEŠPATS man tarė : „ Dabar vėl eik prie Perato ir parsinešk juosmens aprišalą , kurį buvau liepęs ten paslėpti “ .
24013007	Nuėjau vėl prie Perato , susiieškojau ir pasiėmiau juosmens aprišalą iš tos vietos , kurioje buvau paslėpęs . Žinoma , juosmens aprišalas buvo sutrūnijęs ir niekam tikęs !
24013008	Tada mane pasiekė VIEŠPATIES žodis :
24013009	„ Taip kalba VIEŠPATS . Lygiai taip supūdysiu įžūlųjį Judo išdidumą ir įžūlųjį Jeruzalės išdidumą .
24013010	Nedoroji tauta , atsisakanti klausyti mano žodžių , besielgianti pagal savo širdies užsispyrimą , einanti paskui svetimus dievus , jiems tarnaujanti ir juos garbinanti , taps kaip šis juosmens aprišalas , kuris niekam nebetinka .
24013011	Kaip juosmens aprišalas priglūsta žmogui prie strėnų , taip aš buvau priglaudęs visus Izraelio namus ir visus Judo namus prie savęs , — tai VIEŠPATIES žodis , — idant jie būtų mano tauta , garsintų mano vardą , garbę ir didingumą . Tačiau jie nenorėjo klausyti . “
24013012	„ Perduok jiems ir šį žodį : ‘ Taip kalba VIEŠPATS , Izraelio Dievas . ‹ Vynui skirti ąsočiai pripildomi vyno ! › Jeigu jie tau atsakys : ‹ Argi mes patys nežinome , kad vynui skirti ąsočiai turėtų būti pripildomi vyno ? › —
24013013	pasakyk jiems : ‹ Taip kalba VIEŠPATS . Saugokitės ! Nugirdysiu iki girtumo visus šito krašto gyventojus : karalius , Dovydo soste sėdinčius , kunigus ir pranašus , visus Jeruzalės žmones .
24013014	Sudaužysiu juos vieną į kitą , senus ir jaunus drauge , — tai VIEŠPATIES žodis . — Nei gailestingumas , nei užuojauta , nei švelnumas — niekas manęs nesulaikys , kad jų nesunaikinčiau › ’ “ .
24013015	Klausykitės ir įsidėmėkite ! Nesipuikuokite , nes VIEŠPATS kalba !
24013016	„ Teikite šlovę VIEŠPAČIUI , savo Dievui , kol dar nesutemo , kol dar prieblandoje jūsų kojos neklupinėja ant kupstų , kol dar jūsų lauktoji šviesa nepavirto niūria tamsa , nepersimainė į tamsius debesis .
24013017	Bet jeigu jūs į tai nekreipsite dėmesio , išliesiu slapta daug ašarų dėl jūsų išdidumo . Be perstojo plūs mano akys ašaromis , nes VIEŠPATIES kaimenė genama į tremtį .
24013018	Sakykite karaliui ir karaliaus motinai : ‘ Lipkite žemyn nuo savo sostų , sėskitės žemai , nes nukrito nuo jūsų galvų jūsų puikiosios karūnos ’ .
24013019	Negebo miestai apgulti , nėra kam jų gelbėti . Visi Judo žmonės nušluoti į tremtį , visi ištremti .
24013020	Pakelk akis , Jeruzale ! Pasižiūrėk , kaip jie ateina iš šiaurės ! Kurgi ta kaimenė , kuri buvo tau patikėta , kaimenė , kuria taip didžiuojiesi ?
24013021	Ką tu sakysi , kai užpuls tave kaip užkariautojai tie , kuriuos tu mokei būti meilužiais ? Ar nesurems tavęs skausmai , kaip suremia gimdančią moterį ?
24013022	Kai klausi širdyje : ‘ Kodėl man taip atsitiko ? ’ — žinok , kad dėl savo didžios kaltės esi apnuoginta ir prievartaujama .
24013023	Argi gali etiopas pakeisti savo odą , o leopardas — savo dėmes ? Tad ar įgudę blogai elgtis galėtumėte daryti gera ?
24013024	Tarsi vėtomus pelus išblaškysiu juos , dykumos vėjui papūtus !
24013025	Toks bus tavo likimas , mano tau atseikėta dalia , — tai VIEŠPATIES žodis , — dėl to , kad mane pamiršai ir pasitikėjai melu .
24013026	Aš pats užversiu tavo sijoną tau ant galvos , kad pasirodytų tavo gėda .
24013027	Tavo svetimavimą , tavo gašlų žvengimą , tavo begėdišką pasileidimą , jūsų gėdingus darbus aš matau ant kalvų ir laukuose . Ak , vargas tau , Jeruzale , nes tu nenori būti švari ! Kiek ilgai ? “
24014001	VIEŠPATIES žodis Jeremijui apie sausrą .
24014002	„ Judo karalystė liūdi . Jos miestų vartai sunykę , žmonės guli ant žemės iš sielvarto , o iš Jeruzalės kyla šauksmas .
24014003	Jos didžiūnai siunčia tarnus vandens ; tie nueina prie talpyklų , bet vandens neranda ir sugrįžta tuščiais ąsočiais . Nusigandę ir sumišę , jie užsidengia galvas .
24014004	Sustojo darbas laukuose , nes krašte nebuvo lietaus . Artojai nusigandę , jie užsidengia galvas .
24014005	Net briedė laukuose pameta atsivestą jauniklį , nes nėra žolės .
24014006	O laukiniai asilai stovi ant plikų kalvų , dvėsuodami kaip šakalai ; jų akys apsiblaususios , nes trūksta pašaro “ .
24014007	Nors mūsų kaltės ir liudija prieš mus , gelbėk , VIEŠPATIE , dėl savo vardo ! Nors mūsų atsimetimai nesuskaičiuojami , nors mes nusidėjome tau ,
24014008	tu — Izraelio viltis , VIEŠPATIE , jo gelbėtojas nelaimėje ! Kodėl esi lyg svetimas šiame krašte , lyg pakeleivis , užėjęs tik pernakvoti ?
24014009	Kodėl esi lyg staigmenos pritrenktas žmogus , lyg galiūnas , negalintis išgelbėti ? Juk tu esi tarp mūsų , VIEŠPATIE , tavo vardu mes vadinami ; neapleisk mūsų !
24014010	Taip kalba VIEŠPATS šiai tautai : „ Iš tikrųjų jie taip mėgsta klaidžioti , kad net savo kojų netausoja . Todėl jie nemieli VIEŠPAČIUI . Dabar jis atmins jų kaltę ir nubaus už jų nuodėmes “ .
24014011	VIEŠPATS tarė man : „ Nesimelsk už šią tautą ir gerovės jai neprašyk !
24014012	Kai jie pasninkaus , aš negirdėsiu jų maldavimo , kai aukos deginamąsias aukas ir maisto atnašas , aš jų nepriimsiu . Kalaviju , badu ir maro rykšte padarysiu jiems galą “ .
24014013	Atsakiau : „ Ak , Viešpatie DIEVE ! Pranašai jiems žada : ‘ Jūs nematysite kalavijo , badas jūsų neužpuls , nes amžiną taiką duosiu jums šioje vietoje ’ “ . —
24014014	„ Ką pranašai skelbia mano vardu , tai melas ! — atsakė man VIEŠPATS . — Jų aš nesiunčiau , įgaliojimo jiems nedaviau , nieko jiems nekalbėjau . Prasimanytus regėjimus , tuščius būrimus , savo pačių vaizduotės apgaulę jie skelbia jums ! “
24014015	Taip kalbėjo VIEŠPATS : „ Pranašai , pranašaujantys mano vardu , nors aš jų nesiunčiau , nesiliaujantys skelbti : ‘ Kalavijas ir badas neištiks šio krašto ! ’ — patys galą gaus nuo kalavijo ir bado .
24014016	O žmonės , kuriems jie pranašauja , tysos išmesti Jeruzalės gatvėse , tapę bado ir kalavijo aukomis . Nebus kam laidoti nei jų pačių , nei žmonų , sūnų ir dukterų , nes ant jų išliesiu jų pačių nedorumo atpildą .
24014017	O tu perduosi jiems šį žodį : ‘ Tesrūva mano akys ašaromis nakčia ir dieną , be perstojo , nes baisus nuniokojimas ir nepagydoma žaizda nukankino mergelę dukterį , mano tautą .
24014018	Išeinu į laukus — štai kritę nuo kalavijo ! Ateinu į miestą — štai pasiligoję iš bado ! Net pranašas ir kunigas klajoja po kraštą , sutrikę , nežinodami ką daryti ’ “ .
24014019	Nejau tu visiškai atmetei Judą ? Ar Sionas tapo tau bjaurus ? Nejau mus taip pribloškei , kad jau nebėra mums išgydymo ? Tikėjomės taikos , bet nieko gera nematyti ; laukėme išgydymo , ir štai vien siaubas !
24014020	Išpažįstame , VIEŠPATIE , savo nedorumą ir kaltę mūsų tėvų , nes tikrai tau nusidėjome .
24014021	Savo vardo dėlei neatmesk mūsų , nepadaryk negarbės savo šlovės sostui ! Atmink savo Sandorą su mumis ir nenutrauk jos !
24014022	Ar gali kuris iš tautų stabų duoti lietaus ? Ar gali pats dangus siųsti būriais lietų ? Argi tai ne tu vienas , VIEŠPATIE ? Mūsų Dieve , mes dedame viltis į tave , nes tik tu visa tai padarei !
24015001	VIEŠPATS tarė man : „ Net jei pats Mozė ir Samuelis man juos užtartų , ir tai mano širdis prie šios tautos nelinktų . Varyk juos man iš akių , tegu jie eina sau !
24015002	Jeigu jie klaustų : ‘ Kur mes eisime ? ’ — atsakyk jiems : ‘ Taip kalba VIEŠPATS . Kas paženklintas marui , tas mirs maru ; kas paženklintas kalavijui , tas žus nuo kalavijo ; kas paženklintas badui , tas mirs nuo bado ; kas paženklintas nelaisvei , tas išeis į nelaisvę !
24015003	Keturias rykštes nutariau jiems skirti , — tai VIEŠPATIES žodis : kalaviją , kad mirtį neštų , šunis , kad kūnus tąsytų , padangių paukščius ir lauko žvėris , kad surytų ir sudraskytų .
24015004	Padarysiu juos siaubu visoms karalystėms žemėje kaip bausmę už tai , ką Judo karalius Manasas , Ezekijo sūnus , padarė Jeruzalėje ’ .
24015005	Kam tavęs bus gaila , Jeruzale , kas tave paguos ? Kas sustos tavęs paklausti , kaip gyvuoji ?
24015006	Tu pati mane atmetei , — tai VIEŠPATIES žodis , — tu pati man atgręžei nugarą . Todėl pakėliau prieš tave ranką , kad tave sunaikinčiau , nes pavargau besigailėdamas .
24015007	Išvėčiau juos vėtykle po žemės gyvenvietes . Atėmiau vaikus , sunaikinau savo tautą , nes jie atsisakė pasukti iš savo kelių .
24015008	Jų našlių buvo daugiau negu jūros smilčių . Atvedžiau jiems — motinoms ir jaunuoliams — niokotoją viduryje dienos . Leidau , kad juos staiga užkluptų sąmyšis ir siaubas .
24015009	Septynetą pagimdžiusioji alpsta , merdi , gaudydama orą . Jos saulė nusileido dienai nesibaigus ; ji sugėdinta , apimta nevilties . Jų likutį atiduosiu kalavijui , jų priešams į rankas “ , — tai VIEŠPATIES žodis .
24015010	Vargas man , motina mano , kad pagimdei mane — žmogų , kuris kaltina ir teisia visą kraštą ! Aš nei kam skolinau , nei esu kam skolingas , tačiau visi mane keikia .
24015011	Bet prisiekiu tau , VIEŠPATIE , kad dėl jų labo tau tarnavau , užtariau tau priešą , pavojaus ir nelaimės ištiktą .
24015012	„ Ar gali kas sutrupinti geležį , ypač geležį iš šiaurės , geležį , maišytą su variu ?
24015013	Tavo turtus ir iždus atiduosiu išgrobti kaip atpildą už tavo nuodėmes , padarytas visose tavo valdose .
24015014	Padarysiu tave vergu priešų krašte , kurio tu nepažįsti ; mano pyktis užkūrė ugnį , kuri jus sudegins “ .
24015015	Ak , tu žinai ! VIEŠPATIE , atmink mane ! Pasirūpink manimi ! Atkeršyk už mane mano persekiotojams ! Nepasiduok savo kantrybei ! Neleisk man pražūti ir atmink , jog dėl tavęs kenčiu užgauliojimus !
24015016	Gavęs tavo žodžius , juos ryte prarijau ; tavo žodis atnešė man džiaugsmą ir širdies linksmybę , nes aš tapau tavo , VIEŠPATIE , Galybių Dieve !
24015017	Ne man sėdėti minioje , juokauti ir linksmintis . Tavo rankos paliestas vienišas sėdėjau , nes mane pripildei apmaudo .
24015018	Kodėl mano skausmui nėra galo , o mano žaizda tokia pikta , jog nesiduoda gydoma ? Ak , iš tikrųjų tu man esi klastingas upokšnis , vandenys , kuriais negalima pasitikėti !
24015019	Taip kalba VIEŠPATS : „ Jei atsigręši , atnaujinsiu tave , ir vėl būsi mano tarnas . Jei tu skelbsi , kas brangu , o ne kas nevertinga , tu vėl būsi tarsi mano lūpos . Tegu jie gręžiasi į tave , o tu nesigręžk į juos !
24015020	Tuomet padarysiu tave šiai tautai tvirtu vario mūru . Nors jie ir puls tave , tavęs neįveiks , nes aš esu su tavimi , kad tau padėčiau ir tave gelbėčiau , — tai VIEŠPATIES žodis . —
24015021	Išgelbėsiu tave iš nedorėlių rankų , iš negailestingų nagų tave išvaduosiu “ .
24016001	Mane pasiekė VIEŠPATIES žodis :
24016002	„ Neimk sau žmonos ir neturėk nei sūnų , nei dukterų šioje vietoje ,
24016003	nes VIEŠPATS taip kalbėjo apie sūnus ir dukteris , kurie gims šioje vietoje , ir apie motinas , kurios juos pagimdys , ir apie tėvus , iš kurių jie gims šiame krašte :
24016004	jie mirs baisia mirtimi ! Neapraudoti ir nepalaidoti jie gulės kaip mėšlas dirvoms tręšti . Kalavijas ir badas juos sudoros . Jų lavonais mis padangių paukščiai ir laukų žvėrys “ .
24016005	Taip kalba VIEŠPATS : „ Neužeik į namus , kur gedima , nedalyvauk jų raudoje , nereikšk jiems užuojautos , nes aš atėmiau iš šios tautos savo ramybę , — tai VIEŠPATIES žodis , — atėmiau malonę ir pasigailėjimą .
24016006	Didžiūnai ir varguoliai mirs šiame krašte be laidotuvių ir be raudų . Niekas dėl jų nei draskysis iki kraujo , nei galvą skusis .
24016007	Nebus , kas laužytų duoną su liūdinčiu , idant liūdesyje dėl mirusio jį paguostų , nebus , kas pripiltų jam paguodos taurę , kad galėtų išgerti net tėvo ar motinos netekęs .
24016008	Nekelk kojos į namus , kur žmonės puotauja , nesėsk su jais už stalo valgyti ir gerti “ .
24016009	Taip kalba Galybių VIEŠPATS , Izraelio Dievas : „ Štai jūsų akyse ir jūsų dienomis nutildysiu šioje vietoje linksmybės ir džiaugsmo garsus , jaunikio ir nuotakos balsus .
24016010	Kai paskelbsi visa tai šiai tautai ir kai jie ims klausinėti : ‘ Kodėl VIEŠPATS nutarė mus taip baisiai bausti ? Kuo mes nusikaltome ? Kokia mūsų nuodėmė , kuria nusidėjome VIEŠPAČIUI , mūsų Dievui ? ’ —
24016011	tu jiems atsakysi : ‘ Todėl , kad jūsų tėvai mane paliko , — tai VIEŠPATIES žodis . — Jie sekė svetimus dievus , jiems tarnavo ir juos garbino , o mane paliko ir nesilaikė mano Įstatymo .
24016012	Bet jūs , savo ruožtu , elgėtės blogiau negu jūsų tėvai . Taip ! Pasižiūrėkite į save : visi kaip vienas elgiatės pagal savo nedoros širdies palinkimus , atsisakydami manęs klausyti .
24016013	Išvarysiu jus iš šito krašto į šalį , kurios nei jūs , nei jūsų tėvai nepažinojo . Ten dieną naktį tarnausite kitiems dievams , nes aš tikrai jūsų daugiau nebepasigailėsiu ’ .
24016014	Tačiau štai ateina dienos , — tai VIEŠPATIES žodis , — kai nebebus sakoma : ‘ Kaip gyvas VIEŠPATS , kuris išvedė izraelitus iš Egipto žemės ! ’ —
24016015	bet mieliau bus tariama : ‘ Kaip gyvas VIEŠPATS , kuris išvedė Izraelio vaikus iš Šiaurės krašto ir iš visų kraštų , kuriuose buvo juos išblaškęs ’ . Parvesiu juos atgal į jų žemę , kurią daviau jų tėvams .
24016016	Štai siunčiu daug žvejų , — tai VIEŠPATIES žodis , — kad juos sužvejotų . Paskui pasiųsiu daug medžiotojų , kad juos sumedžiotų visuose kalnuose bei kalvose ir visų uolų urvuose .
24016017	Visi jų keliai man prieš akis , nuo manęs jie negali pasislėpti , jų kaltė negali būti nuslėpta nuo mano akių .
24016018	Atlyginsiu už jų kaltę ir nuodėmę dvigubai , nes jie suteršė mano kraštą šlykščiais savo stabų griaučiais ir pripildė mano paveldą savo netikrų dievų “ .
24016019	VIEŠPATIE , mano stiprybe , mano tvirtove , mano priebėga pavojaus dieną ! Tautos pas tave ateis nuo žemės pakraščių ir tars : „ Mūsų tėvų palikimas — vien apgaulė , tušti stabai — niekam nenaudingi .
24016020	Argi gali žmogus pasidaryti sau dievų ? Ne ! Tai ne dievai ! “ —
24016021	„ Tad žiūrėk ! Aš juos pamokysiu , visiems laikams jiems parodysiu savo ranką ir savo galybę , kad jie žinotų , jog mano vardas yra VIEŠPATS .
24017001	Judo nuodėmė įrašyta geležine plunksna , įrėžta deimanto antgaliu jų širdies plokštėje ir jų aukurų raguose .
24017002	Tuo tarpu jų sūnūs atmena jų aukurus ir šventuosius stulpus po kiekvienu ūksmingu medžiu ir aukštumų alkuose —
24017003	kalnuose ir laukuose . Tavo turtus ir iždus atiduosiu išgrobti kaip atpildą už tavo nuodėmes , padarytas visose tavo valdose .
24017004	Dėl savo elgesio prarasi paveldą , kurį tau daviau . Padarysiu tave vergu priešų krašte , kurio tu nepažįsti , nes mano pyktis užkūrė ugnį , kuri degs amžinai “ .
24017005	Taip kalba VIEŠPATS : „ Prakeiktas žmogus , kuris pasitiki žmonėmis ir ieško stiprybės trapiame žmoguje , kai jo širdis nusigręžia nuo VIEŠPATIES .
24017006	Toks žmogus — tarsi skurdus tyrų krūmokšnis , be vilties sulaukti ko nors gero , skurstantis sausoje dykumoje , sūrioje žemėje , kur niekas negali gyventi .
24017007	Laimingas žmogus , kuris pasitiki VIEŠPAČIU , kurio viltis — tik VIEŠPATS .
24017008	Toks žmogus — tarsi medis , pasodintas prie vandens , leidžiantis savo šaknis srovės link , nebijantis kaitros , kai ji užeina ; jo lapai nuolat žaliuoja , nepabūgsta sausros metų , nenustoja duoti vaisių .
24017009	Širdis už viską vylingesnė ir nepataisomai pasiligojusi . Kas gali ją perprasti ?
24017010	Tik aš , VIEŠPATS , tiriu širdį , išbandau jausmus , kad kiekvienam atlyginčiau pagal jo elgesį , pagal jo darbų vaisius “ .
24017011	Žmogus , neteisėtai kraunantis sau turtus , yra kaip kurapka , perinti ne savo dėtus kiaušinius . Turtai paliks jį gyvenimo pusiaukelėje , ir amžiaus pabaigoje jis bus laikomas mulkiu .
24017012	Šlovės sostas , išaukštintas nuo pat pradžios , — tokia yra mūsų Šventyklos vieta !
24017013	O Izraelio viltie , VIEŠPATIE ! Visi , kurie tave palieka , bus sugėdinti ; visi , kurie šiame krašte maištauja prieš tave , bus pažeminti , nes jie paliko VIEŠPATĮ , gyvojo vandens šaltinį .
24017014	Gydyk mane , VIEŠPATIE , kad tikrai būčiau išgydytas ; gelbėk mane , kad būčiau išgelbėtas , nes tu — mano gyrius .
24017015	Girdi , ką jie man sako : „ Kurgi tas VIEŠPATIES žodis ? Teišsipildo ! “
24017016	Bet aš nevengiau būti ganytoju tavo tarnyboje ; nelaimės dienos aš netroškau . Tu pats gerai žinai , kas buvo mano lūpose ; — tau aišku , ką aš sakiau .
24017017	Nebūk man siaubas , tu — priebėga nelaimės dieną !
24017018	Tebūna sugėdinti mano persekiotojai , o ne aš ! Tenustoja drąsos jie , o ne aš ! Siųsk jiems nelaimės dieną , triuškink juos ir triuškink !
24017019	Taip kalba VIEŠPATS : „ Nueik , pastovėk Tautos vartuose , pro kuriuos įeina ir išeina Judo karaliai , ir kituose Jeruzalės vartuose
24017020	ir sakyk : ‘ Klausykitės VIEŠPATIES žodžio , Judo karaliai , ir jūs , visa Judo šalis ir Jeruzalės gyventojai , einantys pro šiuos vartus ! ’ “
24017021	Taip kalba VIEŠPATS : „ Dėl savęs pačių žiūrėkite , kad neneštumėte nešulių šabo dieną ir nevilktumėte jų pro Jeruzalės vartus .
24017022	Neneškite jokio nešulio iš savo namų šabo dieną ir nesiimkite jokio darbo , bet švęskite šabo dieną , kaip jūsų tėvams įsakiau ,
24017023	nors jie neklausė ir nekreipė dėmesio , bet sąmoningai užsispyrę atsisakė klausyti ar būti pamokomi .
24017024	O dabar , jeigu manęs nuoširdžiai paklausysite , — tai VIEŠPATIES žodis , — ir šabo dieną nešulio pro šio miesto vartus nenešite , švęsite šabą ir susilaikysite nuo bet kokio darbo ,
24017025	tai pro šio miesto vartus ir toliau žygiuos karaliai , sėdintys Dovydo soste , karietose ar ant arklių , drauge su savo didžiūnais , Judo žmonėmis ir Jeruzalės gyventojais . Šis miestas amžiais bus gyvenamas .
24017026	Čionai ateis žmonės iš Judo miestų ir Jeruzalės apylinkių , iš Benjamino krašto , iš Šefelos , iš kalnų ir iš Negebo su deginamosiomis ir skerdžiamosiomis aukomis , su javų atnašomis , smilkalais ir bendravimo aukomis VIEŠPATIES Namams .
24017027	Bet jeigu jūs neklausote manęs , liepusio švęsti šabą , jeigu velkate nešulius ir einate pro Jeruzalės vartus šabo dieną , aš padegsiu jos vartus ugnimi , kuri sunaikins Jeruzalės rūmus ir niekada neužges “ .
24018001	Jeremiją pasiekė VIEŠPATIES žodis :
24018002	„ Kelkis ir eik į puodžiaus dirbtuvę . Ten perduosiu tau , ką noriu pasakyti “ .
24018003	Tad aš ir nuėjau į puodžiaus dirbtuvę . Jis kaip tik triūsė prie žiestuvo .
24018004	Jei žiedžiamasis puodas išeidavo nevykęs , kai molis būdavo puodžiaus rankose , jis perdirbdavo molį į kitą puodą , koks jam labiausiai patikdavo .
24018005	Tuomet mane pasiekė VIEŠPATIES žodis :
24018006	„ Argi negaliu ir aš su jumis , Izraelio namai , pasielgti kaip šis puodžius ? — tai VIEŠPATIES žodis . — Iš tikrųjų kaip molis puodžiaus rankose , taip mano rankoje esate jūs , Izraelio namai .
24018007	Kartais pagrasinu kuriai nors tautai ar karalystei , kad išrausiu ją iš šaknų , suardysiu ir sunaikinsiu ,
24018008	bet jei ta tauta , kuriai grasinau , nusigręžia nuo savo nedorumo , aš pakeičiu savo mintį apie bausmę , kuria maniau ją nubausti .
24018009	O kartais pažadu kuriai nors tautai ar karalystei , kad ją stiprinsiu ir duosiu žemės ,
24018010	bet jeigu ši tauta elgiasi nedorai mano akyse , neklausydama mano balso , aš pakeičiu savo mintį apie gera , kuriuo žadėjau ją laiminti .
24018011	Taigi dabar pasakyk Judo žmonėms ir Jeruzalės gyventojams : ‘ Taip kalba VIEŠPATS . Būkite budrūs ! Aš rengiu jums nelaimę ir puoselėju užmojį . Grįžkite kiekvienas iš savo nedoro kelio , taisykite savo kelius ir darbus ’ .
24018012	Tačiau jie atsakys : ‘ Tuščios pastangos ! Laikysimės savo užmačių ; kiekvienas mūsų elgsis pagal savo nedoros širdies užsispyrimą ’ “ .
24018013	Todėl taip kalba VIEŠPATS : „ Klauskite tautų , ar kuri yra ką panašaus girdėjusi ? Tikrai pasibaisėtinai pasielgė mergelė , Izraelio tauta !
24018014	Ar akmenys pasitraukia iš dirvų , Libano sniegynai iš uolėtų aukštumų ? Ar išsenka trykštančios versmės , šalto vandens kalnų upės ?
24018015	Tačiau mano tauta mane pamiršo : ji degina smilkalus niekingiems stabams ! Jie išklysta iš savo kelio , iš seniai pramintų takų , ir nori eiti šunkeliais , o ne vieškeliu .
24018016	Jie pavertė savo kraštą siaubo vieta , amžina pajuoka ; kas tik keliaus per jį , tas pasibaisės ir linguos galvą .
24018017	Kaip vėjas iš rytų išblaškysiu juos priešų akivaizdoje . Nugarą , o ne veidą aš jiems atgręšiu jų nelaimės dieną “ .
24018018	„ Eikite šen ! — sakė jie . — Surenkime sąmokslą prieš Jeremiją , nes ir be jo niekada nestigs nei kunigų mokymo , nei išminčių patarimo , nei pranašų žodžio . Eikite šen ! Sunaikinkime jį jo paties liežuviu ; dėmėkimės visa , ką jis sako “ .
24018019	Atkreipk dėmesį į mane , VIEŠPATIE ! Klausykis , ką sako mano priešai !
24018020	Ar galima už gera atlyginti piktu ? Jie man duobę iškasė , norėdami nužudyti . Atmink , kaip aš stovėjau prieš tave , kalbėdamas dėl jų gero , nukreipdamas nuo jų tavo pyktį !
24018021	Todėl atiduok jų vaikus badui , sunaikink juos pačius kalaviju . Tebūna jų žmonos bevaikės ir našlės ! Teišguldo jų vyrus maras , o jų jaunuolius — kalavijas kare .
24018022	Teaidi šauksmai iš jų trobų , kai tu staiga atvesi niokotojų gaują , nes jie iškasė duobę man pagauti , jie paspendė spąstus mano kojoms .
24018023	Bet tu , VIEŠPATIE , gerai žinai visus jų kėslus mane nužudyti . Atgailos už jų nusikaltimą nepriimk , neištrink jų nuodėmės iš savo akių ! Parblokšk juos savo akivaizdoje , įpykęs elkis su jais negailestingai !
24019001	Taip kalba VIEŠPATS : „ Eik , nusipirk iš puodžiaus molio ąsotį ir pasiėmęs keletą tautos seniūnų bei keletą vyresnių kunigų
24019002	nueik į Ben Hinomo slėnį prie pat Šukių vartų . Ten paskelbk žodžius , kuriuos tau sakau .
24019003	Sakyk : ‘ Klausykitės VIEŠPATIES žodžio , Judo karaliai ir Jeruzalės gyventojai ! Taip kalba Galybių VIEŠPATS , Izraelio Dievas . Štai pasiųsiu šiai vietai tokią nelaimę , jog kiekvienam , kas apie ją išgirs , ims spengti ausyse .
24019004	Tai įvyks dėl to , kad jie mane paliko , šią vietą padarė man svetimą , degindami joje smilkalus kitiems dievams , kurių nei jie , nei jų tėvai nepažinojo . O Judo karaliai šią vietą pripildė nekaltųjų kraujo .
24019005	Jie pastatė Baalui aukurus , kad galėtų deginti savo sūnus ugnyje kaip deginamąsias aukas Baalui . Tokios aukos aš niekuomet neįsakiau , niekuomet apie ją nekalbėjau , niekuomet jos nė mintyje neturėjau .
24019006	Todėl ateis dienos , — tai VIEŠPATIES žodis , — kai ši vieta nebebus vadinama Tofetu ar Ben Hinomo slėniu , bet Žudynių slėniu .
24019007	Šioje vietoje sutrupinsiu Judo ir Jeruzalės užmačias , padarysiu , kad jie kris nuo kalavijo , kovodami su savo priešais , kris nuo rankos žmonių , norinčių jų gyvybės . Jų lavonus atiduosiu kaip mitalą padangių paukščiams ir laukų žvėrims .
24019008	Šį miestą padarysiu siaubo ir paniekos vieta ; kiekvienas praeivis baisėsis ir švilps , regėdamas jį ištikusias nelaimes .
24019009	Priversiu juos maitintis jų sūnų ir dukterų kūnais . Taip ! Jie maitinsis ir vieni kitų kūnais , verčiami nuožmios apgulos , kuria uždarys juos mieste priešai ir visi kiti , norintys juos sunaikinti ’ .
24019010	Tuomet sudaužyk ąsotį akivaizdoje vyrų , atėjusių su tavimi ,
24019011	ir sakyk jiems : ‘ Taip kalba Galybių VIEŠPATS . Šią tautą ir šį miestą aš sutrupinsiu , kaip puodžius sutrupina indą , jog nebeįmanoma vėl jo sulipdyti . Mirusieji bus laidojami Tofete , nes kitur vietos kapams nebebus .
24019012	Taip pasielgsiu su šita vieta ir su jos gyventojais ; padarysiu šį miestą kaip Tofetą , — tai VIEŠPATIES žodis . —
24019013	Namai Jeruzalėje ir Judo karalių rūmai , visi namai , ant kurių stogų žmonės degino smilkalus visoms dangaus skliauto Galybėms ir aukojo liejamąsias atnašas kitiems dievams , bus suteršti kaip Tofeto vieta ’ “ .
24019014	Sugrįžęs iš Tofeto , kur VIEŠPATS buvo jį pasiuntęs pranašauti , Jeremijas nuėjo ir atsistojo Dievo Namų kieme ir kreipėsi į visą tautą :
24019015	„ Taip kalba Galybių VIEŠPATS , Izraelio Dievas : ‘ Tikrai atsiųsiu šiam miestui visas nelaimes , kuriomis jam grasinau , nes jis atstatė savo kietą sprandą ir nenorėjo manęs klausyti ’ “ .
24020001	Jeremiją , pranašaujantį šiuos dalykus , išgirdo kunigas Pašhūras , Imero sūnus ir VIEŠPATIES Namų vyriausiasis prievaizdas .
24020002	Pašhūras nuplakdino Jeremiją ir įrakino į trinką , stovėjusią prie Aukštutinių Benjamino vartų VIEŠPATIES Namuose .
24020003	Kitą rytą Pašhūras paleido Jeremiją iš trinkos . Jeremijas tarė jam : „ VIEŠPATS vadina tave ne Pašhūru , o Magor Misabibu ! “
24020004	Taip kalba VIEŠPATS : „ Tikėk manimi , atiduosiu tave siaubui , tave ir visus tavo artimuosius . Savo akimis matysi juos krintant nuo jų priešų kalavijo . O visą Judo kraštą atiduosiu Babilono karaliui į rankas ; jis ištrems juos į Babiloną arba išžudys kalaviju .
24020005	Ir visus šio miesto turtus , visa , ką savo triūsu jis įgijo ir brangina , visus Judo karalių iždus atiduosiu jų priešams , kad išplėštų , pasigrobtų ir neštųsi į Babiloną .
24020006	Pašhūrai , tu ir visi tavo namiškiai eisite į tremtį ! Keliausi į Babiloną , ten ir mirsi , ten būsi palaidotas tu ir visi tavo artimieji , nes pranašavai jiems melagingai “ .
24020007	Tu mane suviliojai , VIEŠPATIE , ir aš leidausi suviliojamas . Tu buvai stipresnis už mane ir nugalėjai . Aš nuolat traukiamas per dantį , kiekvienas šaiposi iš manęs .
24020008	Kalbėdamas , turiu rėkti , turiu šaukti : „ Smurtas ir skriauda ! “ VIEŠPATIES žodis man atnešė nuolatinę užgaulę ir pajuoką .
24020009	Bet kai sakau : „ Užmiršiu jį ! Jo vardu daugiau nebekalbėsiu ! “ — Jis būna kaip ugnis , įsiliepsnojusi mano širdyje , užsklęsta mano kūne . Visomis jėgomis stengiuosi jį nuslopinti , bet nepajėgiu .
24020010	Girdžiu minioje šnabždant : „ Siaubas visur ! Įskųskite jį ! Įskųskime jį ! “ Juk visi mano bičiuliai laukia , kad žengčiau klaidingą žingsnį : „ Galbūt jis įsipainios į pinkles ; tada jis bus mūsų rankose ir galėsime jam atsikeršyti ! “
24020011	Bet VIEŠPATS su manimi tarsi galingas gynėjas , todėl mano persekiotojai suklups ir nenugalės . Baisi gėda juos lydės , nes jiems negali pasisekti ! Vien amžiną , neužmirštamą negarbę jie užsitraukė .
24020012	Galybių VIEŠPATIE , tu ištiri teisųjį , tu permatai jausmus ir širdį ; leisk man matyti , kaip jiems keršysi , nes tau patikėjau savo reikalą .
24020013	Giedokite VIEŠPAČIUI , šlovinkite VIEŠPATĮ , nes jis išgelbėjo vargšo gyvybę iš nedorėlių rankų !
24020014	Tebūna prakeikta diena , kurią aš gimiau ! Diena , kurią motina mane pagimdė , tenebūna palaiminta !
24020015	Tebūna prakeiktas žmogus , kuris pranešė mano tėvui žinią : „ Berniukas tau gimė ! Tu turi sūnų ! “ — jį didžiai pradžiugindamas .
24020016	Tebūna tas žmogus kaip miestai , kuriuos išgriovė VIEŠPATS be pasigailėjimo ! Tegirdi jis karo šauksmus rytą ir mūšio balsus vidudienį
24020017	dėl to , kad nenužudė manęs įsčiose . Mano motina būtų buvusi mano kapas , jos įsčios būtų likusios amžinai nėščios .
24020018	Kam gi išėjau iš įsčių ? Pamatyti vien vargą ir skausmą , baigti savo dienas gėdingai ?
24021001	Jeremiją pasiekė VIEŠPATIES žodis , kai karalius Zedekijas atsiuntė pas jį Malkijos sūnų Pašhūrą ir Maasėjos sūnų Sofoniją paprašyti :
24021002	„ Prašom pasiteirauti VIEŠPATĮ dėl mūsų , nes Babilono karalius Nebukadnecaras mus puola . Gal VIEŠPATS pasielgs su mumis , kaip elgėsi darydamas visus savo nuostabiuosius darbus , ir Nebukadnecaras nuo mūsų pasitrauks “ .
24021003	Jeremijas jiems atsakė : „ Perduokite atsakymą Zedekijui :
24021004	‘ Taip kalba VIEŠPATS , Izraelio Dievas . Atgręšiu prieš jus jūsų pačių ginklus , kuriais priešinatės Babilono karaliui ir chaldėjams , apgulusiems jūsų mūrus . Atvesiu juos į patį miestą .
24021005	Aš pats kovosiu prieš jus sugniaužtu kumščiu ir galinga ranka , degdamas iš pykčio ir apimtas didžio įniršio !
24021006	Parblokšiu šio miesto gyventojus , žmones ir gyvulius , ir visi išmirs nuo nuožmaus maro .
24021007	Paskui , — tai VIEŠPATIES žodis , — atiduosiu Judo karalių Zedekiją , jo dvariškius ir žmones , išlikusius šiame mieste po maro , kalavijo ir bado , Babilono karaliui Nebukadnecarui į rankas , į rankas jų priešams , kurie nori juos sunaikinti . Išžudys jie juos kalaviju be gailesčio , be pasigailėjimo , be užuojautos ’ .
24021008	O šiai tautai sakysi : ‘ Taip kalba VIEŠPATS . Žiūrėkite ! Duodu jums pasirinkti arba gyvenimo kelią , arba mirties kelią .
24021009	Kas tik pasiliks šiame mieste , tas mirs nuo kardo , bado ir maro . Bet kas išeis pasiduoti chaldėjams , kurie jus supa , tas išliks gyvas ir išgelbės bent savo gyvybę . ’
24021010	Atsigręžiau į tą miestą jo nelaimei , o ne gerovei , — tai VIEŠPATIES žodis . — Jis bus atiduotas į rankas Babilono karaliui , kuris sunaikins jį ugnimi “ .
24021011	Judo karaliaus namams :
24021012	„ Klausykitės VIEŠPATIES žodžio , Dovydo namai ! Taip kalba VIEŠPATS : ‘ Vykdykite kasdien teisingumą , gelbėkite nuskriaustąjį iš skriaudiko nagų , antraip mano pyktis suliepsnos tarsi ugnis , jis liepsnos , ir niekas jo neužgesins dėl jūsų nedorų darbų .
24021013	Aš prieš tave , Slėnio gyvenviete , prieš tave , Uola lomoje ! — tai VIEŠPATIES žodis . — Aš prieš jus , kurie sakote : ‹ Kas gali mus užpulti ? Kas gali įsiveržti į mūsų olas ? ›
24021014	Aš nubausiu jus pagal jūsų darbus ! — tai VIEŠPATIES žodis . — Jo miške užkursiu ugnį , kuri suris viską , kas tik yra aplinkui ’ “ .
24022001	Taip kalba VIEŠPATS : „ Nueik į Judo karaliaus rūmus ir ten perduok šį žodį .
24022002	Sakyk : ‘ Judo karaliau , sėdintis Dovydo soste , klausykis VIEŠPATIES žodžio tu pats , tavo dvariškiai ir valdiniai , įeinantys pro šiuos vartus !
24022003	Taip kalba VIEŠPATS : ‹ Darykite , kas teisinga ir teisu ! Gelbėkite iš skriaudiko nagų nuskriaustąjį ! Nesielkite neteisingai ir neskriauskite svetimšalio , našlaičio ir našlės , nepraliekite nekalto kraujo šioje vietoje .
24022004	Jei tikrai jūs vykdysite šį įsakymą , tai pro šiuos rūmų vartus visuomet žygiuos karaliai , sėdintys Dovydo soste . Važiuoti karietose , raiti ant žirgų jie patys , jų dvariškiai ir valdiniai .
24022005	Bet jei šių žodžių neklausysite , — prisiekiu pats savimi ! — tai VIEŠPATIES žodis , — šie rūmai pavirs griuvėsių krūva › ’ “ .
24022006	Taip kalba VIEŠPATS apie Judo karaliaus rūmus : „ Nors tu esi man kaip Gileadas , kaip Libano kalnų viršūnė , paversiu tave dykuma , negyvenamu miestu .
24022007	Prieš tave pasiųsiu naikintojus , ginkluotus savo įnagiais ; jie iškirs tavo geriausius kedrus ir sumes juos į liepsnas .
24022008	Kai daug pagonių pro šitą miestą eidami klausinės vieni kitus : ‘ Kodėl gi taip padarė VIEŠPATS tokiam puikiam miestui ? ’ —
24022009	jiems bus atsakyta : ‘ Todėl , kad jie atsimetė nuo Sandoros su VIEŠPAČIU , savo Dievu , garbino kitus dievus ir jiems tarnavo ’ “ .
24022010	Neverkite mirusiojo , neraudokite jo ! Geriau verkite to , kuris išeina , nes jis niekuomet nebegrįš nei savo gimtojo krašto nebematys .
24022011	Taip kalba VIEŠPATS apie Jošijo sūnų Judo karalių Šalumą , kuris buvo savo tėvo Jošijo sosto įpėdinis : „ Jis išėjo iš tos vietos ir niekada nebegrįš .
24022012	Toje vietovėje , į kurią buvo ištremtas , jis mirs . Šio krašto jis niekada nebematys .
24022013	Vargas tam , kuris statosi namus neteisumu , menes — neteisingumu , kuris verčia savo bičiulį jam dirbti be atlygio ir neatiduoda jam jo algos ,
24022014	kuris sako : ‘ Pasistatysiu erdvius rūmus su vėsiomis menėmis ’ , — platina jų langus , apmuša jų sienas kedro lentomis ir nudažo juos skaisčiai raudonai .
24022015	Argi esi karališkesnis , kai kedru varžaisi su karaliais ? O tavo tėvas argi nevalgė ir negėrė ? Tačiau jis vykdė ir tai , kas teisu ir teisinga , todėl ir lydėjo jį sėkmė .
24022016	Jis gynė vargšų ir skurdžių teises , todėl jam ir sekėsi . Ar tai nebuvo tikras manęs pažinimas ? — tai VIEŠPATIES žodis . —
24022017	O tavo akims ir širdžiai rūpi vien ieškoti naudos , tiktai lieti nekaltųjų kraują , prievartauti ir smurtauti “ .
24022018	Todėl taip kalba Galybių VIEŠPATS apie Jošijo sūnų , Judo karalių Jehojakimą : „ Vargas šiam vyrui ! Jo niekas neraudos : ‘ Ak , mano broli ! Ak , seserie ! ’ Jo niekas neapverks : ‘ Ak , valdove ! Ak , didenybe ! ’
24022019	Jo laidotuvės bus kaip asilo ; jis bus išvilktas ir išmestas už Jeruzalės vartų .
24022020	Užlipk ant Libano kalnų ir klyk , tebūna girdėti tavo balsas Bašane ! Klyk nuo Abarimų , nes visi tavo meilužiai sunaikinti !
24022021	Kai klestėjai , kreipiausi į tave , tačiau tu atsakei : ‘ Neklausysiu ! ’ Toks buvo tavo kelias nuo pat tavo jaunystės ; mano balso tu neklausei !
24022022	Visus tavo ganytojus vėjas ganys , o tavo meilužiai eis į tremtį . Tada tikrai būsi sugėdinta ir pažeminta už visus savo nedorus darbus .
24022023	Tupėdama Libane , kedruose lizdą susisukusi , tu vaitosi , kai užpuls tave kančios , kai surems tave skausmai , kaip suremia gimdyvę !
24022024	Kaip aš gyvas , — tai VIEŠPATIES žodis , — net jeigu Jehojakimo sūnus Konijas , Judo karalius , būtų antspaudo žiedas ant mano dešinės , net nuo ten jį nuplėščiau .
24022025	Atiduosiu tave į rankas tiems , kurie ieško tavo gyvybės , į rankas tiems , kurie tau kelia siaubą , į rankas Babilono karaliui Nebukadnecarui ir chaldėjams .
24022026	Nublokšiu tave drauge su tavo motina , kuri tave pagimdė , į kitą kraštą , kuriame negimėte , ir ten jūs mirsite .
24022027	Į kraštą , į kurį trokš grįžti , jie nebesugrįš .
24022028	Ar šis žmogus , Konijas , nėra puodas , šlamštas , skirtas sudaužyti , indas , kurio niekas nenori ? Tai kodėl jis ir jo palikuoniai išbloškiami ? Kodėl nubloškiami į kraštą , kurio jie nepažįsta ?
24022029	O šalie , šalie , šalie ! Išgirski VIEŠPATIES žodį ! “
24022030	Taip kalba VIEŠPATS : „ Įrašykite šį žmogų kaip bevaikį , nevykėlį per visą gyvenimą ! Nė vienam iš jo palikuonių nebepavyks vėl atsisėsti į Dovydo sostą ir valdyti Judo karalystę .
24023001	Vargas ganytojams , kurie klaidina ir išblaško mano ganyklos avis ! “ — tai VIEŠPATIES žodis .
24023002	Todėl taip kalba VIEŠPATS , Izraelio Dievas , ganytojams , ganantiems jo tautą : „ Jūs išblaškėte mano kaimenę ir ja nesirūpinote ! Tikėkite manimi , aš bausiu jus už jūsų nedorus darbus , — tai VIEŠPATIES žodis . —
24023003	Aš pats surinksiu savo kaimenės likutį iš visų kraštų , į kuriuos buvau išbloškęs , ir sugrąžinsiu į jų ganyklą . Čia jie bus vaisingi ir dauginsis .
24023004	Paskirsiu jiems ganytojus , kurie juos ganys . Nebereikės jiems daugiau bijoti ir nuogąstauti ; nė vienas jų nepradings “ , — tai VIEŠPATIES žodis .
24023005	„ Tikėkite manimi , — tai VIEŠPATIES žodis , — ateina metas , kai išauginsiu Dovydui teisią Atžalą . Kaip karalius jis viešpataus ir sumaniai vykdys krašte , kas teisinga ir teisu .
24023006	Jo dienomis Judas bus išgelbėtas , ir Izraelis saugiai gyvens . Jis bus vadinamas šitokiu vardu : ‘ VIEŠPATS — mūsų teisumas ’ .
24023007	Todėl žiūrėkite , — tai VIEŠPATIES žodis , — ateina metas , kai nebebus sakoma : ‘ Kaip gyvas VIEŠPATS , kuris išvedė izraelitus iš Egipto ! ’ —
24023008	Bet mieliau bus tariama : ‘ Kaip gyvas VIEŠPATS , kuris parvedė Izraelio namų palikuonis iš šiaurės krašto ir iš visų kraštų , kuriuose buvau juos išblaškęs , kad jie vėl gyventų savo pačių žemėje ’ . “
24023009	Apie pranašus . Plyšta man širdis krūtinėje , dreba visi mano kaulai . Esu kaip girtas , kaip žmogus , įveiktas vyno , dėl VIEŠPATIES ir dėl jo šventų žodžių .
24023010	Kraštas pilnas svetimautojų ; dėl jų suskirdo žemė , išdžiūvo tyrlaukių ganyklos . Jie eiklūs daryti , kas nedora , ir savo narsa piktnaudžiauja .
24023011	„ Net kunigai ir pranašai — bedieviai ! Net savo Namuose atradau jų nedorybes , — tai VIEŠPATIES žodis . —
24023012	Todėl jų kelias pavirs jiems slidžiu šunkeliu . Tamsoje jie slidinės ir pargrius , nes aš siųsiu jiems nelaimę , kai ateis jų atpildo metas , — tai VIEŠPATIES žodis . —
24023013	Tarp Samarijos pranašų mačiau šlykštų dalyką : jie pranašavo Baalo vardu ir vedė iš kelio mano tautą Izraelį .
24023014	Bet ką matau tarp Jeruzalės pranašų , tai tikrai baisu : jie svetimauja , veidmainiauja , drąsina nedorėlius , daro visa , kad niekas nesigręžtų nuo savo nedorumo . Man jie visi kaip Sodoma , jos gyventojai kaip Gomora “ .
24023015	Todėl taip kalba Galybių VIEŠPATS apie pranašus : „ Štai maitinsiu juos metėlėmis ir girdysiu juos vandeniu su nuodais , nes iš Jeruzalės pranašų bedievybė pasklido po visą kraštą “ .
24023016	Taip kalba Galybių VIEŠPATS : „ Neklausykite , ką tie pranašai jums pranašauja ! Jie jus apgaudinėja ! Savo pačių vaizduotės regėjimus jie skelbia , o ne žodžius iš VIEŠPATIES lūpų .
24023017	Be perstojo kartoja mane niekinantiems : ‘ VIEŠPATS kalbėjo : Taika garantuota ! ’ — visiems , sekantiems savavalę širdį , teigia : ‘ Neištiks jūsų jokia nelaimė ! ’ “
24023018	Bet kas dalyvavo VIEŠPATIES taryboje , kad jį regėtų ir jo žodžio klausytųsi ? Kas rūpestingai klausėsi jo žodžio , kad jį paskelbtų ?
24023019	Žiūrėkite ! Atūžia VIEŠPATIES audra ! Jo įniršis prasiveržia baisiu viesulo siautuliu , kad išsilietų ant nedorėlių galvų .
24023020	VIEŠPATIES įnirtis nesulėtės , kol savo užmojų jis neįvykdys ir neužbaigs . Kai ta diena praeis , jūs aiškiai tai suvoksite .
24023021	„ Šių pranašų aš nesiunčiau , tačiau jie atskubėjo ! Aš nieko jiems nekalbėjau , tačiau jie pranašavo !
24023022	Jei jie būtų dalyvavę mano taryboje , tai būtų galėję skelbti mano tautai mano žodžius , būtų grąžinę juos iš nedoro kelio , nuo jų nedorų darbų .
24023023	Nejau aš Dievas tik tada , kai esu ranka pasiekiamas ? — tai VIEŠPATIES žodis , — ir ne Dievas , kai toli ?
24023024	Ar gali pasislėpti žmogus pakampyje , kad aš jo nematyčiau ? — tai VIEŠPATIES žodis . — Argi aš ne tas , kurio pilnas ir dangus , ir žemė ? “ — tai VIEŠPATIES žodis .
24023025	„ Girdėjau , ką sako pranašai , pranašaują melus mano vardu . ‘ Aš sapnavau ! — šaukia jie . — Aš sapnavau ! ’
24023026	Kiek ilgai tai tęsis ? Ar turi mano vardą širdyje pranašai , pranašaujantys melus ir savo pačių apgaulingas užgaidas ?
24023027	Savo sapnais , kuriuos pasakoja vienas kitam , jie nori priversti mano tautą užmiršti mano vardą , kaip jų tėvai užmiršo mano vardą dėl Baalo .
24023028	Pranašas , kuris sapnavo sapną , tepasakoja savo sapną ! O tas , kuris turi mano žodį , ištikimai jį teskelbia ! Ką bendra turi kviečio grūdas su pelais ? — Tai VIEŠPATIES žodis . —
24023029	Ar mano žodis nėra kaip ugnis ? — tai VIEŠPATIES žodis . — Kaip trupinantis uolą kūjis ?
24023030	Todėl aš prieš tuos pranašus , — tai VIEŠPATIES žodis , — kurie vagia mano žodžius vienas iš kito .
24023031	Taip , aš prieš tuos pranašus , — tai VIEŠPATIES žodis , — kurie mala liežuviais , kartodami : ‘ Taip kalba Viešpats ’ .
24023032	Taip , aš prieš pranašus , kurie skelbia apgaulingus sapnus , — tai VIEŠPATIES žodis , — ir suvedžioja mano tautą , kartodami savo melus ir tuščiai girdamiesi . Nei aš juos siunčiau , nei įgaliojau ! Jie neduoda šiai tautai jokios naudos “ , — tai VIEŠPATIES žodis .
24023033	„ O jei šie žmonės , — ar pranašas , ar kunigas — imtų klausinėti tave : ‘ Kas ta VIEŠPATIES našta ? ’ — atsakyk jiems : ‘ Jūs esate ta našta , ir aš jus numesiu ! ’ — tai VIEŠPATIES žodis .
24023034	Jei pranašas ar kunigas , ar kas nors kitas kalbėtų apie ‘ VIEŠPATIES naštą ’ , tą žmogų ir jo šeimą aš nubausiu .
24023035	Kalbėdami tarpusavyje , jūs šitaip klauskite : ‘ Kokį atsakymą davė VIEŠPATS ? ’ — arba : ‘ Ką VIEŠPATS kalbėjo ? ’
24023036	Bet posakio ‘ VIEŠPATIES našta ’ daugiau nebeminėkite , nes jis skirtas žmogui , kuriam Viešpats patiki savo žodį . Jei jį minite , iškraipote gyvojo Dievo , Galybių VIEŠPATIES , mūsų Dievo žodžius .
24023037	Šitaip tu klausi pranašą : ‘ Ką tau VIEŠPATS atsakė ? ’ — arba : ‘ Ką kalbėjo VIEŠPATS ? ’ “
24023038	Bet jeigu klausiate apie „ VIEŠPATIES naštą “ , tai VIEŠPATS šitaip atsako : „ Kadangi jūs vartojate posakį ‘ VIEŠPATIES našta ’ , nors jums liepiau jo nevartoti ,
24023039	aš pats nešiu jus kaip naštą ir atstumsiu nuo savęs jus ir miestą , kurį daviau jums ir jūsų tėvams .
24023040	Paženklinsiu jus amžina gėda , amžina nešlove , kuri niekada nebus užmiršta “ .
24024001	VIEŠPATS man parodė dvi figų pintines , padėtas priešais VIEŠPATIES Šventyklą . Tai buvo po to , kai Babilono karalius Nebukadnecaras ištrėmė iš Jeruzalės ir nugabeno į Babiloną Jehojakimo sūnų Judo karalių Jechoniją ir Judo didžiūnus , amatininkus bei meistrus .
24024002	Vienoje pintinėje figos buvo labai geros — ankstyvosios , o kitoje pintinėje — labai prastos , tokios prastos , kad jau nebevalgomos .
24024003	Tada VIEŠPATS man tarė : „ Ką tu matai , Jeremijau ? “ — „ Figas , — atsakiau . — Gerosios figos — labai geros , bet prastosios — labai blogos , tokios blogos , jog jau nebevalgomos “ .
24024004	Tuomet išgirdau VIEŠPATIES žodį :
24024005	„ Taip kalba VIEŠPATS , Izraelio Dievas . Judo tremtinius , kuriuos išsiunčiau iš šitos vietos į chaldėjų kraštą , aš laikau tokiais gerais kaip šios gerosios figos .
24024006	Aš rūpinsiuosi jų gerove ir grąžinsiu juos į šį kraštą . Aš atstatysiu juos , o ne griausiu , atsodinsiu juos , o ne rausiu .
24024007	Aš duosiu jiems širdį , kad pripažintų , jog aš esu VIEŠPATS . Jie bus mano tauta , o aš būsiu jų Dievas , nes jie visa širdimi sugrįš pas mane .
24024008	O Judo karalių Zedekiją , jo didžiūnus , Jeruzalės likutį , išlikusį krašte ir apsigyvenusį Egipte , aš laikysiu prastosiomis figomis , tokiomis prastomis , jog jau nebevalgomos , — taip kalba VIEŠPATS . —
24024009	Aš padarysiu juos siaubo reginiu visoms žemės karalystėms , gėda , patarle , pajuoka , keiksmu visose vietovėse , į kurias juos išblokšiu .
24024010	Siųsiu jiems kalaviją , badą ir marą , kol jie visiškai pradings iš krašto , kurį daviau jiems ir jų tėvams “ .
24025001	Žodis apie visus Judo gyventojus pasiekė Jeremiją ketvirtais Judo karaliaus Jošijo sūnaus Jehojakimo metais . Tai buvo pirmi Babilono karaliaus Nebukadnecaro metai .
24025002	Tuo žodžiu pranašas Jeremijas kreipėsi į visus Judo žmones ir Jeruzalės gyventojus :
24025003	„ Nuo tryliktų Judo karaliaus Amono sūnaus Jošijo metų iki šios dienos , taigi dvidešimt trejus metus , mane pasiekė VIEŠPATIES žodis . Nesiliaudamas jį skelbiau jums , bet jūs neklausėte .
24025004	Nors jūs atsisakėte klausyti ir nenorėjote girdėti , VIEŠPATS nuolat ir be perstojo siuntė pas jus savo tarnus pranašus su šiuo žodžiu :
24025005	‘ Prašom gręžtis , visi kaip vienas , nuo savo nedoro kelio ir nuo savo piktų darbų , kad galėtumėte per amžius gyventi žemėje , kurią VIEŠPATS seniai davė jums ir jūsų tėvams .
24025006	Nesekiokite paskui kitus dievus , netarnaukite jiems ir negarbinkite jų ! Neveskite manęs iš kantrybės savo rankų darbais , kad jūsų neužgaučiau .
24025007	Bet manęs jūs neklausėte , — tai VIEŠPATIES žodis , — ir vedėte mane iš kantrybės savo darbais savo pačių skriaudai .
24025008	Todėl , — taip kalba Galybių VIEŠPATS , — kadangi mano žodžių neklausėte ,
24025009	štai aš pasikviesiu visas šiaurės gentis , — tai VIEŠPATIES žodis , — pasikviesiu Babilono karalių Nebukadnecarą , savo tarną . Aš atvesiu jas prieš šį kraštą , prieš jo gyventojus ir prieš visas kaimynines tautas . Sunaikindamas jas , paversiu jas klaiko ir pajuokos reginiu , užtrauksiu joms amžiną gėdą .
24025010	Nutildysiu visus jų džiaugsmo ir linksmybės garsus , jaunikio ir nuotakos balsus , girnų ūžesį , užgesinsiu visus žibintus .
24025011	Visas kraštas bus nusiaubtas , ir liks šiurpi dykynė . Visos tos tautos vergaus Babilono karaliui septyniasdešimt metų .
24025012	O kai bus praėję septyniasdešimt metų , aš nubausiu Babilono karalių ir tautą , chaldėjų kraštą , už jų kaltę , — tai VIEŠPATIES žodis . — Paversiu jų kraštą amžinais tyrlaukiais .
24025013	Įvykdysiu tame krašte visa , kuo esu grūmojęs , visa , kas užrašyta šioje knygoje , ką pranašavo Jeremijas toms tautoms .
24025014	Ir taps jie daugelio tautų ir galingų karalių aukos . Taip atlyginsiu jiems pagal jų darbus ir pagal jų pačių elgesį ’ “ .
24025015	Štai ką man sako VIEŠPATS , Izraelio Dievas : „ Imk šią pykčio vyno kupiną taurę iš mano rankos ir priversk gerti iš jos visas tautas , pas kurias tave siųsiu .
24025016	Jos gers , svirduliuos ir eis iš proto dėl kalavijo , kurį joms siųsiu “ .
24025017	Aš paėmiau taurę iš VIEŠPATIES rankos ir pagirdžiau iš jos visas tautas , pas kurias mane siuntė VIEŠPATS :
24025018	Jeruzalę ir Judo karalystės miestus drauge su jos karaliais ir didžiūnais , kad paversčiau juos griuvėsiais , siaubo ir pajuokos reginiu , keiksmažodžiu , kaip šiandien jie yra tapę ;
24025019	faraoną , Egipto karalių , jo dvariškius , didžiūnus ir visą tautą
24025020	— vietinius ir svetimtaučius ; visus Uco krašto karalius ; visus filistinų krašto karalius , Aškelono , Gazos , Ekrono ir Ašdodo likutį ;
24025021	Edomą , Moabą ir Amoną ;
24025022	visus Tyro karalius , visus Sidono karalius , taip pat salų anapus jūros karalius ;
24025023	Dedaną , Temą ir Būzą , visus dykumos gyventojus , kurie skutasi smilkinius ,
24025024	visus arabų karalius , visus maišytų tautų karalius , kurie gyvena dykumoje ;
24025025	visus Zimrio karalius , visus Elamo karalius , visus medų karalius ;
24025026	visus šiaurės karalius , artimus ir tolimus , vieną po kito ; visas karalystes žemėje . O Šešacho karalius gers paskutinis .
24025027	„ Tada sakyk jiems , — taip kalba Galybių VIEŠPATS , Izraelio Dievas : — ‘ Gerkite ! Pasigerkite ir vemkite , kol pargriūsite ir daugiau nebeatsikelsite nuo kalavijo , kurį jums siųsiu ! ’
24025028	O jeigu jie atsisakytų imti iš tavo rankos taurę ir gerti , sakyk jiems : ‘ Taip kalba Galybių VIEŠPATS . Jūs turite gerti !
24025029	Pagalvokite ! Jei miestui , kuris vadinamas mano vardu , siunčiu bausmę , tai ar jūs galite manyti , kad liksite nenubausti ? Ne ! Jūs neliksite nenubausti ! Pašauksiu kalaviją visiems žemės gyventojams ’ , — tai Galybių VIEŠPATIES žodis .
24025030	O tu , kaip pranašas , visus šiuos žodžius paskelbk jiems ir pasakyk : ‘ Sugriaudžia VIEŠPATS iš aukštybių , iš savo šventojo būsto jis griaudžia . Garsiai aidi jo griausmas savo kaimenei , tarsi vynuoges traiškančiųjų šauksmas .
24025031	Visus žemės gyventojus ligi pačių jos pakraščių apima sąmyšis , nes VIEŠPATS kaltina tautas , teisia visą žmoniją ; nedorėliai bus atiduoti kalavijui ’ “ , — tai VIEŠPATIES žodis .
24025032	Taip kalba Galybių VIEŠPATS : „ Žiūrėkite ! Nelaimė sėlina iš tautos į tautą , galinga audra kyla nuo žemės pakraščių “ .
24025033	Tą dieną tie , kuriuos VIEŠPATS nužudė , gulės išmėtyti po visą pasaulį , nuo vieno krašto iki kito . Niekas jų neraudos , niekas nerinks nuo žemės ir nelaidos . Gulės jie kaip mėšlas dirvoje .
24025034	Vaitokite , ganytojai , ir aimanuokite ! Dulkėse raitykitės , kaimenės vadai , nes atėjo jūsų skerdynių metas , ir jūs krisite kaip rinktiniai avinai .
24025035	Jokios užuovėjos nebus ganytojams nei kur gelbėtis kaimenės vadams .
24025036	Klausykite ! Ganytojai aimanuoja , kaimenės vadai vaitoja , nes VIEŠPATS niokoja jų ganyklą ,
24025037	nuščiuvo jų ramios ganyklos nuo VIEŠPATIES įniršio .
24025038	Tarsi liūtas jis paliko savo guolį , ir jų kraštas tapo siaubo reginiu nuo nuožmaus kalavijo , nuo VIEŠPATIES pykčio liepsnų .
24026001	Judo karaliaus Jošijo sūnaus Jehojakimo valdymo pradžioje Jeremiją pasiekė VIEŠPATIES žodis :
24026002	„ Taip kalba VIEŠPATS . Stovėk VIEŠPATIES Namų kieme . Skelbk visiems Judo miestų žmonėms , ateinantiems melstis į VIEŠPATIES Namus , visa , ką tau įsakau paskelbti . Nieko nepraleisk !
24026003	Galbūt jie paklausys ir sugrįš iš savo nedoro kelio . Tuomet apgailėsiu ir aš savo mintį apie nelaimę , kuria ketinu juos bausti už nedorus darbus .
24026004	Sakyk jiems : ‘ Taip kalba VIEŠPATS . Jei neklausysite manęs , nesielgsite pagal mokymą , kurį jums daviau ,
24026005	neklausysite žodžių mano tarnų pranašų , kuriuos siunčiu primygtinai ir be perstojo , nors niekada jų ir neklausėte ,
24026006	tai pasielgsiu su šiais Namais kaip su Šiloju , o šį miestą padarysiu keiksmažodžiu visoms žemės tautoms ’ “ .
24026007	Kunigai , pranašai ir visi žmonės klausėsi Jeremijo , skelbiančio visus žodžius VIEŠPATIES Namuose .
24026008	Jeremijui baigus skelbti visa , ką VIEŠPATS jam buvo įsakęs paskelbti visai tautai , kunigai ir pranašai drauge su žmonėmis pastvėrė jį šaukdami : „ Tu vertas mirties !
24026009	Kaip drįsti pranašauti VIEŠPATIES vardu : ‘ Šiems Namams bus kaip Šilojui ! ’ — ir : ‘ Tas miestas bus sunaikintas , liks be gyventojų ’ ! “ Žmonių minia spietėsi apie Jeremiją VIEŠPATIES Namuose .
24026010	Išgirdę apie visa tai , Judo didžiūnai palypėjo iš karaliaus rūmų į VIEŠPATIES Namus ir susėdo savo krėsluose teisti VIEŠPATIES Namų Naujuosiuose vartuose .
24026011	Kunigai ir pranašai pareiškė didžiūnams ir visai miniai : „ Tas žmogus turi būti nubaustas mirtimi , nes , kaip patys savo ausimis girdėjote , pranašavo prieš šį miestą ! “
24026012	Jeremijas atsakė didžiūnams ir visiems žmonėms : „ Pats VIEŠPATS pasiuntė mane pranašauti šiems Namams ir šiam miestui visa , ką jūs girdėjote .
24026013	O dabar taisykite savo kelius ir darbus , klausykite VIEŠPATIES , savo Dievo , balso , kad VIEŠPATS apgailėtų savo mintį apie nelaimę , kuria jums grasina .
24026014	Žinoma , aš jūsų rankose . Darykite su manimi , kas atrodo gera ir teisinga jūsų akyse .
24026015	Tačiau gerai pagalvokite : nužudydami mane , užsitraukiate nekaltą kraują patys sau , miestui ir jo gyventojams , nes VIEŠPATS iš tikrųjų siuntė mane pas jus , kad išgirstumėte visus šiuos žodžius “ .
24026016	Tada didžiūnai ir minia pareiškė kunigams ir pranašams : „ Tas žmogus neturi būti baudžiamas mirties bausme ! VIEŠPATIES , mūsų Dievo , vardu jis mums kalbėjo ! “
24026017	Dabar pakilo keletas krašto seniūnų ir kreipėsi į visą susirinkusią minią , sakydami :
24026018	„ Kadaise , Judo karaliaus Ezekijo dienomis , Michėjas iš Morešeto pranašavo ir skelbė visai Judo tautai : ‘ Taip kalba Galybių VIEŠPATS . Sionas bus nuartas kaip dirva , Jeruzalė taps griuvėsių krūvomis , o Šventyklos kalnas — gūbriu miške ’ .
24026019	Argi Judo karalius Ezekijas ir kas nors Judo karalystėje pasmerkė jį mirčiai ? Juk jie verčiau pabijojo VIEŠPATIES ir stengėsi rasti jo malonę , idant VIEŠPATS pergalvotų savo mintį apie nelaimę , kuria buvo jiems grasinęs ! O mes patys sau darome mirtiną skriaudą ! “
24026020	Tuomet buvo ir kitas žmogus , pranašaujantis Dievo vardu , Šemajo sūnus Ūrijas iš Kirjat Jearimų . Jis pranašavo visai tą pat , ką Jeremijas tam miestui ir tam kraštui .
24026021	Karalius Jehojakimas , drauge su visais savo pareigūnais ir didžiūnais išgirdęs jo žodžius , norėjo jį nubausti mirtimi . Bet Ūrijas , tai išgirdęs , iš baimės pabėgo į Egiptą .
24026022	O karalius Jehojakimas pasiuntė Egiptan Achboro sūnų Elnataną su būriu vyrų .
24026023	Jie paėmė Ūriją iš Egipto ir parvedė pas karalių Jehojakimą , o šis įsakė nužudyti jį kalaviju ir kūną išmesti į prastuomenės kapines .
24026024	Ir tik dėl to , kad Šafano sūnus Ahikamas parėmė Jeremiją , jis nebuvo atiduotas miniai į rankas užmušti .
24027001	Judo karaliaus Jošijo sūnaus Zedekijo valdymo pradžioje Jeremiją pasiekė VIEŠPATIES žodis :
24027002	„ Taip kalba VIEŠPATS . Pasidaryk pavalkus ir jungą ir užsidėk ant sprando .
24027003	Paskui pasiųsk juos Edomo , Moabo , Amono , Tyro ir Sidono karaliams per pasiuntinius , atvykusius pas Judo karalių Zedekiją .
24027004	Įpareigok juos savo valdovams pranešti : ‘ Taip kalba Galybių VIEŠPATS , Izraelio Dievas , taip ir jūs kalbėsite savo valdovams .
24027005	Aš tas , kuris didžia jėga ir rankos galybe sukūrė žemę drauge su žmonija ir gyvūnija joje , ir duodu ją , kam noriu .
24027006	O dabar aš šiuos visus kraštus atidaviau savo tarnui Babilono karaliui Nebukadnecarui į rankas . Atidaviau net lauko žvėris , kad jam tarnautų .
24027007	Visos tautos bus pavaldžios jam , jo sūnui ir vaikaičiui , kol ateis ir jo kraštui laikas , kai jį patį daug tautų ir galingi karaliai pavergs .
24027008	Tuo tarpu jei kuri tauta ar karalystė nenorės būti pavaldi Babilono karaliui Nebukadnecarui ir savo sprando po Babilono karaliaus jungu nenulenks , tą tautą lankysiu , — tai VIEŠPATIES žodis , — kalaviju , badu ir maru , kol juos sunaikinsiu jo ranka .
24027009	O jūs neklausykite savo pranašų , žynių ir svajotojų , burtininkų ir raganių , kurie nesiliauja jums sakę : ‹ Nebūkite pavaldūs Babilono karaliui ! ›
24027010	Jie pranašauja jums melagystę , idant atstumtų jus nuo savo žemės , nes aš išblokšiu jus , ir jūs žūsite .
24027011	O tautą , kuri palenks savo sprandą po Babilono karaliaus jungu ir bus jam pavaldi , paliksiu jos žemėje , — tai VIEŠPATIES žodis , — dirbti ir gyventi ’ .
24027012	Ir Judo karaliui Zedekijui kalbu visai tais pačiais žodžiais : ‘ Palenkite savo sprandus po Babilono karaliaus jungu , būkite pavaldūs jam ir jo tautai , kad išliktumėte gyvi .
24027013	Kodėl gi tu ir tavo tauta turėtumėte žūti nuo kalavijo , bado ir maro , kaip VIEŠPATS grasė tautai , kuri nepasiduoda Babilono karaliui ?
24027014	Neklausykite žodžių tų pranašų , kurie nesiliauja sakę : ‹ Nebūkite pavaldūs Babilono karaliui ! › — nes jie jums pranašauja melagystę .
24027015	Ne , aš jų nesiunčiau ! — tai VIEŠPATIES žodis . — Pranašaudami mano vardu , jie meluoja , tad turėsiu jus ištremti . Pražūsite jūs ir pranašai , kurie jums pranašauja ’ .
24027016	Kunigams ir visai tautai taip sakau : ‘ Taip kalba VIEŠPATS . Neklausykite žodžių savo pranašų , kurie jums pranašauja : ‹ VIEŠPATIES Namų indai jau netrukus bus sugrąžinti iš Babilono › , — nes ką jie pranašauja — melas .
24027017	Neklausykite jų ! Būkite pavaldūs Babilono karaliui , kad išliktumėte gyvi . Kam tas miestas turi virsti griuvėsiais ?
24027018	Jeigu jie būtų pranašai ir jeigu VIEŠPATIES žodis būtų tikrai su jais , jie užtartų pas Galybių VIEŠPATĮ , kad VIEŠPATIES Namuose , Judo karaliaus rūmuose ir bet kur Jeruzalėje likę indai irgi nepatektų į Babiloną ’ “ .
24027019	Galybių VIEŠPATS taip kalba apie stulpus , jūrą , pastovus ir šiame mieste užsilikusius rykus ,
24027020	kurių Babilono karalius Nebukadnecaras nepaėmė , ištremdamas Judo karalių Jehojakimo sūnų Jechoniją drauge su Judo ir Jeruzalės diduomene į Babiloną .
24027021	Tikrai taip sako Galybių VIEŠPATS , Izraelio Dievas , apie užsilikusius indus VIEŠPATIES Namuose , Judo karaliaus rūmuose ir Jeruzalėje :
24027022	„ Į Babiloną jie bus išgabenti . Ten ir pasiliks iki tos dienos , kai jais pasirūpinsiu , — tai VIEŠPATIES žodis . Tada juos pargabensiu atgal ir sugrąžinsiu į šią vietą “ .
24028001	Tais pačiais metais , Judo karaliaus Zedekijo valdymo pradžioje , ketvirtų metų penktą mėnesį , pranašas Hananija , Azūro iš Gibeono sūnus , VIEŠPATIES Namuose kunigų ir visų žmonių akivaizdoje kalbėjo Jeremijui :
24028002	„ Taip kalba Galybių VIEŠPATS , Izraelio Dievas : ‘ Sulaužiau Babilono karaliaus jungą !
24028003	Dar dveji metai , ir sugrąžinsiu į šią vietą visus VIEŠPATIES Namų rykus , kuriuos Babilono karalius Nebukadnecaras paėmė iš šios vietos ir išgabeno į Babiloną .
24028004	Jehojakimo sūnų Jechoniją , Judo karalių , ir visus Judo tremtinius , išvarytus į Babiloną , parvesiu į šią vietą , — tai VIEŠPATIES žodis , — nes Babilono karaliaus jungą sulaužysiu ’ “ .
24028005	Pranašas Jeremijas , atsakydamas Hananijai kunigų ir visų žmonių akivaizdoje ,
24028006	tarė : „ Amen ! Tepadaro tai VIEŠPATS ! Teįvykdo tavo pranašystės žodžius , sugrąžindamas VIEŠPATIES Namų rykus ir visus tremtinius iš Babilono į šią vietą !
24028007	Bet dabar atidžiai klausykis , ką pasakysiu tau ir visiems žmonėms .
24028008	Nuo senų senovės pranašai , gyvenę prieš mane ir tave , pranašavo daugeliui kraštų ir galingoms karalystėms karą , nelaimę ir marą .
24028009	Taigi pranašas , pranašaujantis taiką , gali būti pripažintas tikrai VIEŠPATIES siųstu pranašu tiktai tada , kai jo pranašystė išsipildo “ .
24028010	Tuosyk pranašas Hananija nuėmė jungą ir pavalkus nuo pranašo Jeremijo kaklo , sulaužė
24028011	ir visų žmonių akivaizdoje pareiškė : „ Taip kalba VIEŠPATS : ‘ Taip sulaužysiu slegiantį visų tautų sprandus Babilono karaliaus Nebukadnecaro jungą per dvejus metus ’ “ . Pranašas Jeremijas nuėjo savo keliu .
24028012	Praėjus kuriam laikui po to , kai pranašas Hananija sulaužė nuo pranašo Jeremijo kaklo nuimtą jungą , Jeremiją pasiekė VIEŠPATIES žodis :
24028013	„ Eik ir pasakyk Hananijai : ‘ Taip kalba VIEŠPATS . Laužydamas medinį jungą , kali jungą iš geležies ! ’ “
24028014	Mat taip kalba Galybių VIEŠPATS , Izraelio Dievas : „ Geležinį jungą ant sprando uždėsiu visoms tautoms , kad būtų pavaldžios Babilono karaliui Nebukadnecarui . Jos bus jam pavaldžios . Atidaviau jam net laukinius žvėris “ .
24028015	Pranašui Hananijai pranašas Jeremijas tarė : „ Klausyk , Hananija ! VIEŠPATS tavęs nesiuntė ! Tad per tave ši tauta pasitiki melu .
24028016	‘ Tikėk manimi , — taip kalba VIEŠPATS , — išsiųsiu tave nuo žemės paviršiaus ! Kadangi skelbei maištą prieš VIEŠPATĮ , dar šiais metais mirsi ’ “ .
24028017	Tų pačių metų septintą mėnesį pranašas Hananija mirė .
24029001	Štai žodžiai laiško , kurį pranašas Jeremijas pasiuntė iš Jeruzalės seniūnams , išlikusiems tarp tremtinių , kunigams , pranašams ir visiems žmonėms , kuriuos Nebukadnecaras buvo ištrėmęs iš Jeruzalės į Babiloną .
24029002	Tai įvyko po to , kai karalius Jechonijas ir karalienė motina , dvariškiai , Judo ir Jeruzalės didžiūnai drauge su amatininkais ir kalviais buvo išvesti iš Jeruzalės .
24029003	Laišką jis pasiuntė per Šafano sūnų Eleasą ir Hilkijos sūnų Gemariją , kuriuos Judo karalius Zedekijas siuntė į Babiloną pas Babilono karalių Nebukadnecarą . Laiške buvo rašoma :
24029004	„ Taip kalba Galybių VIEŠPATS , Izraelio Dievas , visiems tremtiniams , ištremtiems iš Jeruzalės į Babiloną :
24029005	‘ Statykitės namus , įsikurkite . Veiskite sodus , valgykite jų vaisius .
24029006	Veskite žmonas , gimdykite sūnus ir dukteris , ieškokite žmonų savo sūnums ir leiskite dukteris už vyrų , kad ir jiems gimtų sūnūs ir dukterys . Jūsų privalo tenai daugėti , o ne mažėti .
24029007	Rūpinkitės gerove miesto , į kurį jus ištrėmiau , ir melskitės už jį VIEŠPAČIUI , nes jo gerovė — jūsų gerovė ’ .
24029008	Taip kalba Galybių VIEŠPATS , Izraelio Dievas : ‘ Nesiduokite suvedžiojami pranašų , esančių su jumis , nei savo žynių . Nekreipkite dėmesio į sapnus , kuriuos jie nuolat sapnuoja .
24029009	Ką jie pranašauja jums mano vardu , tai melas ! Aš jų nesiunčiau ! ’ — tai VIEŠPATIES žodis .
24029010	Taip kalba VIEŠPATS : ‘ Tik pasibaigus septyniasdešimt Babilono metų , aplankysiu jus ir įvykdysiu savo malonės pažadą sugrąžinti jus į šią vietą .
24029011	Laiduoju tikrai žinąs , ką užsimojau dėl jūsų , — tai VIEŠPATIES žodis , — dėl jūsų gerovės , o ne dėl žalos ! Noriu jums suteikti vilties sklidiną ateitį .
24029012	Kai jūs šauksitės manęs , kai ateisite ir kreipsitės į mane malda , aš jus išklausysiu .
24029013	Kai manęs ieškosite , rasite mane . Taip , jeigu visa širdimi manęs ieškosite ,
24029014	rasite mane čia pat , su jumis , ir aš jus sugrąžinsiu į jūsų kraštą , — tai VIEŠPATIES žodis . — Aš surinksiu jus iš visų tautų ir visų vietų , kur tik jus išblaškiau , ir sugrąžinsiu į tą vietą , iš kurios ištrėmiau ’ , — tai VIEŠPATIES žodis .
24029015	Bet kadangi sakėte : ‘ VIEŠPATS davė mums pranašų Babilone ’ , —
24029016	taip kalba VIEŠPATS apie karalių , sėdintį Dovydo soste , ir apie visus žmones , gyvenančius šiame mieste , jūsų tautiečius , neišėjusius drauge su jumis į tremtį :
24029017	‘ Taip kalba Galybių VIEŠPATS . Siunčiu jiems kalaviją , badą ir marą . Padarysiu juos panašius į supuvusias figas , nebetinkamas valgyti .
24029018	Gainiosiu juos kalaviju , badu ir maru , padarysiu juos siaubo reginiu visoms žemės karalystėms , prakeiksmu , apstulbimu , pajuoka ir patyčiomis tautų , į kurias juos išblaškysiu .
24029019	Kaip jie nesiklausė mano žodžių , — tai VIEŠPATIES žodis , — kai be perstojo siunčiau pas juos savo tarnus pranašus , taip ir jūs nenorėjote klausytis , — tai VIEŠPATIES žodis ’ .
24029020	O dabar klausykitės VIEŠPATIES žodžio jūs , visi tremtiniai , kuriuos išsiunčiau iš Jeruzalės į Babiloną .
24029021	Štai ką sako Galybių VIEŠPATS , Izraelio Dievas , apie Kolajos sūnų Ahabą ir Maasėjos sūnų Zedekiją — pranašus , kurie pranašauja jums melą mano vardu . ‘ Štai atiduosiu juos į rankas Babilono karaliui Nebukadnecarui . Jis nužudys juos jūsų akyse .
24029022	Per juos tarp visų Judo tremtinių Babilone kils prakeiksmas : ‹ Tepadaro VIEŠPATS tau , kaip Zedekijui ir Ahabui , kuriuos Babilono karalius iškepino ugnyje ! ›
24029023	Mat jie Izraelyje elgėsi begėdiškai , svetimaudami su savo artimo žmonomis ir skelbdami mano vardu melo žodžius , kurių jiems nebuvau liepęs skelbti . Aš tas , kuris žino ir liudija ’ , — tai VIEŠPATIES žodis .
24029024	Šemajui Nehelamiečiui pasakysi : ‘ Taip kalba Galybių VIEŠPATS , Izraelio Dievas .
24029025	‹ Tu pasiuntei savo paties vardu laiškus visiems Jeruzalės žmonėms , visiems kunigams ir Maasėjos sūnui kunigui Sofonijai , sakydamas :
24029026	VIEŠPATS tave paskyrė kunigu vietoj kunigo Jehojados , būti prižiūrėtoju VIEŠPATIES Namuose , idant įrakintum bet kokį pakvaišėlį , laikantį save pranašu , į trinką ir antkaklį .
24029027	Kodėl gi dabar nesudraudi Jeremijo iš Anatoto , besireiškiančio tarp jūsų pranašu ?
24029028	Jis net mums į Babiloną atsiuntė žinią : Jūsų tremtis bus ilga ! Statykitės namus , įsikurkite ! Veiskite sodus , valgykite jų vaisius › . . ’ “ .
24029029	Kai kunigas Sofonija perskaitė šį laišką pranašui Jeremijui ,
24029030	Jeremiją pasiekė VIEŠPATIES žodis :
24029031	„ Pasiųsk žinią visiems tremtiniams . Taip kalba VIEŠPATS apie Šemają Nehelamietį : ‘ Kadangi Šemajas pranašavo jums , nors aš nebuvau jo siuntęs , ir viliojo jus pasitikėti melu ,
24029032	nubausiu Šemają Nehelamietį ir jo palikuonis ! Nė vienas jų neišgyvens tarp šių žmonių ir nepamatys gerumo , kurį parodysiu savo tautai , — tai VIEŠPATIES žodis , — nes jis skelbė maištą prieš VIEŠPATĮ ’ “ .
24030001	Jeremiją pasiekė VIEŠPATIES žodis :
24030002	„ Taip kalba Galybių VIEŠPATS , Izraelio Dievas . Surašyk visa , ką tau kalbėjau , į knygą .
24030003	Štai ateina dienos , — tai VIEŠPATIES žodis , — kai aš sugrąžinsiu savo tautą Izraelį ir Judą , — sako VIEŠPATS , — sugrąžinsiu juos į kraštą , kurį daviau jų tėvams . Jie paveldės jį “ .
24030004	Štai žodžiai , kuriuos VIEŠPATS pasakė apie Izraelį ir Judą .
24030005	Taip kalba VIEŠPATS : „ Siaubo šauksmą girdėjome , baimė viešpatauja , ramybės nėra .
24030006	Prašom klausytis ir pagalvoti : argi gali vyras gimdyti ? Tad kodėl gi matau visus vyrus tarsi gimdyves su rankomis ant šlaunų ? Kodėl jų visų veidai mirtinai išbalę ?
24030007	Nelaimė ! Toji diena tokia didinga , kad jokia kita jai neprilygs ! Ji — nelaimės metas Jokūbui , tačiau nuo jos bus jis išgelbėtas .
24030008	Tą dieną , — tai Galybių VIEŠPATIES žodis , — sulaužysiu jų kaklo jungą ir sutraukysiu jų pančius . Svetimieji daugiau jų nebepavergs .
24030009	O jie tarnaus VIEŠPAČIUI , savo Dievui , ir savo karaliui Dovydui , kurį jiems išauginsiu .
24030010	Taigi , mano tarne Jokūbai , nebijok , — tai VIEŠPATIES žodis , — nenuogąstauk , Izraeli ! Tik pasižiūrėk ! Aš išgelbėsiu tave iš tolimosios vietos ir tavo palikuonis iš tremties krašto . Tada Jokūbas sugrįš ir ras ramybę , gyvens saugiai , ir nebus kam jo gąsdinti ,
24030011	nes aš esu su tavimi ir tave apsaugosiu , — tai VIEŠPATIES žodis . — Padarysiu galą visoms tautoms , kuriose tave išblaškiau , bet tau galo nepadarysiu . Tačiau ir nebausto tavęs nepaliksiu , nuplaksiu tave pagal teisingą saiką “ .
24030012	Taip kalba VIEŠPATS : „ Tavo sužalojimas mirtinas , tavo žaizda nebepagydoma !
24030013	Nėra kam tave gydyti , nėra vaisto tavo ligai , nėra tau išgijimo .
24030014	Tave užmiršo visi tavo meilužiai , neberūpi jiems , kaip tau sekasi . Taip , smogiau tau , kaip smogtų priešas , pamokiau nuožmia bausme už tavo didelę kaltę ir nuodėmių gausybę .
24030015	Ko gi aimanuoji dėl savo sužalojimo , dėl savo nepagydomo skausmo ? Dėl tavo didelės kaltės ir nuodėmių gausybės visa tai padariau .
24030016	Tačiau visi ryjantys tave bus suryti , o tavo priešai visi eis į tremtį . Visi niokojantys tave bus nuniokoti , o visus apgrobiančius tave atiduosiu grobimui .
24030017	Grąžinsiu tau sveikatą , tavo žaizdas užgydysiu , — tai VIEŠPATIES žodis , — nors jie ir vadino tave ‘ Atmestąja ’ , ‘ Sionu , kuris niekam nerūpi ’ “ .
24030018	Taip kalba VIEŠPATS : „ Žiūrėk ! Atstatysiu Jokūbo palapines , pasigailėsiu jo trobų . Miestas bus atstatytas ant savo kalvos , ir rūmai stovės ant savo pamatų .
24030019	Iš ten skambės padėkos giesmės ir džiaugsmo balsai . Padidinsiu jų skaičių , ir bus jų nemažai , padarysiu juos garbingus , ir nebebus jie menki .
24030020	Jo vaikai bus kaip buvę senovėje , o jo bendruomenė tvirtai gyvuos mano malone . Bausme lankysiu visus jų engėjus .
24030021	Jų vadas bus vienas iš jų pačių , jų valdovas kils iš jų tarpo . Jam leisiu artintis prie manęs laisvai , nes kas kitas būtų toks drąsus , kad išdrįstų artintis prie manęs ? — tai VIEŠPATIES žodis . —
24030022	Taip jūs būsite mano tauta , o aš būsiu jūsų Dievas “ .
24030023	Žiūrėk ! VIEŠPATIES audra ! Jo įniršis veržiasi viesulu , šėlstančiu viršum nedorėlių galvos .
24030024	Deginąs VIEŠPATIES pyktis nesiliaus , kol neužbaigs ir neįvykdys jo širdies užmojų . Kai ateis dienų pabaiga , aiškiai suprasite .
24031001	„ Tuo metu , — tai VIEŠPATIES žodis , — aš būsiu visų Izraelio šeimų Dievas , ir jos bus mano tauta “ .
24031002	Taip kalba VIEŠPATS : „ Tauta , išlikusi nuo kalavijo , rado malonę dykumoje “ . Kai Izraelis ieškojo ramybės ,
24031003	iš tolo man pasirodė VIEŠPATS : „ Amžina meile aš pamilau tave , todėl nesiliauju tau reikštis ištikimąja meile .
24031004	Vėl tave atstatysiu ; mergele , Izraelio tauta , tu būsi atstatyta ! Vėl išsipuošusi , būgneliais nešina , žengsi ir šoksi linksmuolių ratelyje .
24031005	Vėl veisi vynuogynus Samarijos kalnuose ; sodintojai gardžiuosis jų vaisiais .
24031006	Taip ! Diena ateis , kai sargai ant Efraimo aukštumų šauks : ‘ Kelkitės ! Eikime į Sioną , pas VIEŠPATĮ , savo Dievą ’ “ .
24031007	Taip kalba VIEŠPATS : „ Džiaugdamiesi giedokite Jokūbui , valiuokite pirmajai tarp tautų ! Skelbkite , garbindami ir sakydami : ‘ Savo tautą , Izraelio likutį , išgelbėjo VIEŠPATS ! ’
24031008	Štai parvesiu juos iš šiaurės krašto , surinksiu iš žemės pakraščių . Tarp jų — akli ir raiši , moterys su vaikais ir gimdyvės ; visi drauge sugrįš kaip didi bendrija !
24031009	Verkdami jie eis namo , bet aš vesiu juos guosdamas . Vesiu juos prie tekančių upokšnių lygiu keliu , kad niekas neklupinėtų , nes aš esu Izraelio tėvas , o Efraimas — mano pirmagimis .
24031010	Klausykitės , tautos , VIEŠPATIES žodžio ! Skelbkite jį tolimuose pajūriuose ! Sakykite : ‘ Tas , kuris išblaškė Izraelį , surinks ir ganys jį kaip kerdžius savo kaimenę .
24031011	Taip , nes VIEŠPATS išpirko Izraelį , atpirko jį iš galingesnės už jį rankos .
24031012	Jie ateis ir džiūgaus ant Siono aukštumų , suplauks prie VIEŠPATIES dovanų : grūdų , jauno vyno ir šviežio aliejaus , avių ir jaučių prieauglio . Patys jie bus kaip gerai laistomas sodas ir turės visko , ko jiems reikia .
24031013	Merginos tuomet linksmai šoks drauge su jaunais ir senais , nes jų gedulą pakeisiu džiaugsmu , guosiu juos ir džiuginsiu kenčiančius .
24031014	Kunigus valgydinsiu rinktine atnašų dalimi , o mano tauta sotinsis mano dovanomis ’ “ , — tai VIEŠPATIES žodis .
24031015	Taip kalba VIEŠPATS : „ Pasigirdo aimanos šauksmas Ramoje , raudojimas ir graudus verksmas ! Rachelė rauda savo vaikų ; ji nesileidžia paguodžiama , nes jų nebėra “ .
24031016	Taip kalba VIEŠPATS : „ Nustok aimanavusi , nusišluostyk ašaras , nes už tavo vargą bus atlyginta , — tai VIEŠPATIES žodis , — jie sugrįš iš priešų krašto !
24031017	Viltinga tavo ateitis , — tai VIEŠPATIES žodis , — tavo vaikai sugrįš į savo tėvynę !
24031018	Tikrai girdėjau Efraimą raudant : ‘ Tu mane plakei , ir aš priėmiau plakimą . Aš buvau kaip neprijaukintas veršis . Sugrąžink mane , leisk man sugrįžti , nes tu esi VIEŠPATS , mano Dievas .
24031019	Nors ir nutrūkau nuo saito , bet gailėjausi ; atėjęs į protą , sudaviau į šlaunį . Esu sugėdintas ir raustu , priekaištauju sau už savo jaunystės nuodėmes ’ .
24031020	Argi Efraimas man vis dar brangus sūnus , mano numylėtas vaikas ? Juk kada tik nuo jo nusigręžiu , vis menu jį su ilgesiu . Mano širdis dėl jo plaka , aš tikrai jo pasigailėsiu , — tai VIEŠPATIES žodis .
24031021	Pasistatyk ant kelio rodykles , nužymėk pati sau kelią ženklais , įsidėmėk vieškelį — kelią , kuriuo atėjai . Sugrįžk , mergele , Izraelio tauta , sugrįžk atgal į šiuos savo miestus .
24031022	Kiek ilgai dar svyruosi , maištingoji dukterie ? Juk VIEŠPATS sukūrė naują dalyką žemėje : moteris apkabins vyrą “ .
24031023	Taip kalba Galybių VIEŠPATS , Izraelio Dievas : „ Kai sugrąžinsiu tremtinius , Judo krašte ir miestuose vėl bus kartojamas pasveikinimas : ‘ Telaimina tave VIEŠPATS , teisumo buveine , šventasis kalne ! ’
24031024	Judo krašte ir miestuose drauge gyvens žemdirbiai ir klajokliai su kaimenėmis ,
24031025	nes aš atgaivinsiu pavargusius ir pasotinsiu bejėgius “ .
24031026	Tada aš pabudau ir žvalgiausi , nes mano miegas buvo malonus .
24031027	„ Tikėk manimi , ateina dienos , — tai VIEŠPATIES žodis , — kai Izraelio namuose ir Judo namuose pasėsiu žmonių pasėlį ir gyvulių pasėlį .
24031028	Kaip anuomet budėjau juos išraudamas , griaudamas , naikindamas , žlugdydamas ir siųsdamas pražūtin , taip budėsiu jų labui , kad atstatyčiau ir iš naujo pasodinčiau , — tai VIEŠPATIES žodis . —
24031029	Tomis dienomis žmonės nebesakys : ‘ Tėvai valgė rūgščias vynuoges , bet dantys atšipo vaikams ! ’
24031030	Ne ! Kiekvienas mirs už savo paties kaltę : dantys atšips tam , kuris valgo rūgščias vynuoges .
24031031	Tikėkite manimi , ateina dienos , — tai VIEŠPATIES žodis , — kai sudarysiu naują sandorą su Izraelio namais ir Judo namais .
24031032	Ne tokią sandorą , kokią buvau sudaręs su jų tėvais tą dieną , kai paėmęs už rankos išvedžiau juos iš Egipto žemės . Nors aš buvau jų Valdovas , jie sulaužė mano Sandorą , — tai VIEŠPATIES žodis . —
24031033	Štai kokią Sandorą sudarysiu su Izraelio namais , atėjus toms dienoms , — tai VIEŠPATIES žodis . — Įdiegsiu jiems savo Įstatymą , įrašysiu jį jiems į širdį . Tada aš būsiu jų Dievas , o jie bus mano tauta .
24031034	Tada nebereikės bičiuliui raginti savo bičiulį ar broliui savo brolį : ‘ Pažinkite VIEŠPATĮ ! ’ Visi , maži ir dideli , pažins mane , — tai VIEŠPATIES žodis , — nes jų kaltę atleisiu ir jų nuodėmės daugiau nebeatminsiu “ .
24031035	Taip kalba VIEŠPATS , kuris duoda saulę , kad šviestų dieną , įpareigoja mėnulį ir žvaigždes , kad šviestų nakčia , kuris pažadina jūros bangų šniokštimą , kurio vardas yra Galybių VIEŠPATS :
24031036	„ Tik jei tie įstatai pranyktų be mano valios , — tai VIEŠPATIES žodis , — Izraelio palikuonys amžinai liautųsi buvę tauta mano akyse “ .
24031037	Taip kalba VIEŠPATS : „ Tik jei aukštybėse dangūs bus išmatuoti ar gelmėse žemės pamatai ištirti , aš atmesiu visus Izraelio palikuonis dėl visa , ką jie yra padarę , — tai VIEŠPATIES žodis .
24031038	Tikėk manimi , ateina dienos , — tai VIEŠPATIES žodis , — kai VIEŠPATIES miestas bus atstatytas nuo Hananelio bokšto ligi Kampo vartų .
24031039	Matavimo virvė sieks dar toliau : tiesiai iki Garebo kalvos , o paskui pasuks Gojos link .
24031040	O visas lavonų ir pelenų slėnis , visi šlaitai viršum Kidrono slėnio , iki pat Arklių vartų kampo rytų pusėje , bus pašvęsti VIEŠPAČIUI . Miestas niekuomet nebebus nuniokotas ar sunaikintas “ .
24032001	Jeremiją pasiekė VIEŠPATIES žodis dešimtais Judo karaliaus Zedekijo metais , kurie buvo aštuoniolikti Nebukadnecaro metai .
24032002	Tuo metu Babilono karaliaus kariuomenė buvo apgulusi Jeruzalę , o pranašas Jeremijas įkalintas Judo karaliaus rūmų sargybos būste ;
24032003	jį ten buvo įkalinęs Judo karalius Zedekijas . Karalius sakė : „ Kaip tu drįsti pranašauti : ‘ Štai ką sako VIEŠPATS . Tikėk manimi , šį miestą atiduosiu Babilono karaliui ; jis užims jį .
24032004	Nė Judo karalius Zedekijas neištrūks iš chaldėjų nagų , nes jis bus tikrai atiduotas Babilono karaliui į rankas . Veidas į veidą su juo susitiks , akis į akį su juo matysis .
24032005	Zedekijas bus išvarytas į Babiloną . Ten jis liks , kol aš juo pasirūpinsiu , — tai VIEŠPATIES žodis . — Kovodami su chaldėjais , jūs negalite laimėti ’ ! “
24032006	Jeremijas atsakė : „ Mane pasiekė VIEŠPATIES žodis :
24032007	‘ Žiūrėk ! Tavo dėdės Šalumo sūnus Hanamelis ateis pas tave su prašymu : ‹ Nusipirk mano lauką Anatote , nes turi giminaičio teisę jį atpirkti › ’ .
24032008	Ir kaip VIEŠPATS buvo sakęs , mano pusbrolis Hanamelis atėjo pas mane į sargybos būstą ir tarė man : ‘ Prašom pirkti mano lauką Anatote , Benjamino žemėje , nes būdamas artimiausias giminaitis , tu turi paveldėjimo ir atpirkimo teisę . Nusipirk jį ’ . Tuomet aš supratau , kad tai buvo tikrai VIEŠPATIES žodis .
24032009	Taigi aš ir nusipirkau lauką Anatote iš savo pusbrolio Hanamelio , atsverdamas jam pinigus — septyniolika sidabro šekelių .
24032010	Sudarius pirkimo sutartį ir uždėjus antspaudą , pasišaukiau liudytojus ir atsvėriau sidabrą svarstyklėmis .
24032011	Tada paėmiau pirkimo sutartį — užantspauduotąją , apimančią sutartį bei sąlygas , bei atvirąją —
24032012	ir matant mano pusbroliui Hanameliui , visiems pirkimo sutartį pasirašiusiems liudytojams ir visiems judėjams , kuriems tuo metu pasitaikė būti sargybos būste , įdaviau ją Machsėjos sūnaus Nerijos sūnui Baruchui .
24032013	Jų akivaizdoje daviau Baruchui šį įpareigojimą :
24032014	‘ Taip kalba Galybių VIEŠPATS , Izraelio Dievas . Paimk šias sutartis — tai yra užantspauduotąją pirkimo sutartį ir atvirąją — ir įdėk jas į molinį indą , kad ilgai išliktų ,
24032015	nes taip kalba Galybių VIEŠPATS , Izraelio Dievas : ‹ Namai , dirvos ir vynuogynai bus vėl perkami šitame krašte ! › ’
24032016	Pirkimo sutartį įdavęs Nerijos sūnui Baruchui , meldžiausi VIEŠPAČIUI :
24032017	‘ Ak , Viešpatie DIEVE ! Žiūrėk ! Tu padarei dangus ir žemę didžia savo galybe , savo pakelta ranka . Nėra tau negalimo dalyko !
24032018	Tu lydi ištikima meile iki tūkstantosios kartos ir atmoki už tėvų kaltę pilnu saiku jų vaikams . Tu didis ir galingas Dievas , kurio vardas — Galybių VIEŠPATS ,
24032019	didis užmoju ir galingas darbais , kurio akys atviros visam , ką mirtingieji žmonės daro , kad atlygintum kiekvienam žmogui pagal jo elgesį ir jo darbų vaisius !
24032020	Tu parodei ženklų bei stebuklų Egipto žemėje ir dabar tebedarai Izraelyje bei žmonijoje . Laimėjai sau vardą , kurį dabar turi !
24032021	Tu išvedei savo tautą Izraelį iš Egipto ženklais ir stebuklais , galinga ranka , nenugalima galybe ir didžiu klaiku .
24032022	Atidavei jiems šį kraštą , kaip buvai priesaika pažadėjęs jų tėvams , kraštą , plūstantį pienu ir medumi .
24032023	Jie atėjo ir paveldėjo jį , bet tavo balso neklausė ir tavo Įstatymo nesilaikė . Ką buvai jiems įsakęs daryti , to jie nedarė . Todėl tu siuntei jiems visą šitą nelaimę .
24032024	Žiūrėk ! Apgulos pylimai jau parengti miestui paimti . Dabar per kalaviją , badą ir marą miestas jau yra jį puolančių chaldėjų rankose . Kuo grasinai , tai ir įvyko . Tikrai tu tai matai !
24032025	Tačiau man sakei : ‹ Nusipirk lauką , užmokėk už jį , pasikviesk liudytojus ! › — nors miestas jau chaldėjų rankose ! ’ “
24032026	Tada Jeremiją pasiekė VIEŠPATIES žodis :
24032027	„ Štai aš — VIEŠPATS , visos žmonijos Dievas ! Argi yra man kas neįmanoma ? “
24032028	Todėl taip kalba VIEŠPATS : „ Tikėk manimi , atiduosiu tą miestą į rankas chaldėjams ir Babilono karaliui Nebukadnecarui , kad jisai jį paimtų .
24032029	Kariaujantys su šiuo miestu chaldėjai įsiverš , padegs miestą , pavers pelenais jį drauge su namais , ant kurių stogų buvo deginami smilkalai Baalui ir aukojamos liejamosios atnašos svetimiems dievams , kad mane supykdytų .
24032030	Juk ir izraelitai , ir judėjai nuo jaunystės tedarė vien tai , kas pikta mano akyse . Tikrai izraelitai tik pykdė mane savo rankų darbais , — tai VIEŠPATIES žodis . —
24032031	Šis miestas nuo įkūrimo ligi šios dienos kėlė man pyktį ir įniršį , todėl turiu jį pašalinti iš savo akių
24032032	už visas blogybes , kurias padarė , kad pykdytų mane , izraelitai ir judėjai — jie , jų karaliai , didžiūnai , kunigai , pranašai , Judo ir Jeruzalės gyventojai .
24032033	Nugarą jie man atsuko , o ne veidą ! Nors mokiau juos be perstojo ir primygtinai , jie nei klausė pamokymo , nei jį priėmė .
24032034	Anaiptol , jie suteršė Namus , kurie vadinami mano vardu , pasistatydami juose savo bjaurius stabus .
24032035	Jie pastatė Baalo kauburių aukurus Ben Hinomo slėnyje , kad turėtų kur aukoti savo sūnus ir dukteris Molechui ir užtrauktų Judui nuodėmę , nors aš to jiems niekada neįsakiau . Man nė į galvą neatėjo , kad jie darytų tokias baisybes ! “
24032036	Todėl dabar taip kalba VIEŠPATS , Izraelio Dievas , apie šį miestą , kuris , kaip jūs sakote , kalaviju , badu ir maru atiduodamas Babilono karaliui į rankas :
24032037	„ Štai surinksiu juos iš visų kraštų , į kuriuos buvau išblaškęs savo pykčiu , įniršiu ir didžiu užsidegimu . Parvesiu juos į šią vietą ir čia saugiai apgyvendinsiu .
24032038	Jie bus mano tauta , o aš būsiu jų Dievas .
24032039	Vieną širdį ir vieną kelią duosiu jiems , kad jie mane visuomet garbintų savo pačių labui , o po jų — savo vaikų gerovei .
24032040	Sudarysiu su jais amžiną Sandorą , niekuomet nuo jų nenusigręšiu ir nesiliausiu daryti jiems gera . Į širdį jiems įdiegsiu pagarbą man , kad jie nuo manęs nesigręžtų .
24032041	Džiaugsiuosi jais , man bus džiugu daryti jiems gera ; visa savo širdimi ir siela atsodinsiu juos tvirtai šitame krašte “ .
24032042	Juk taip kalba VIEŠPATS : „ Kaip siunčiau visą šią baisią nelaimę tai tautai , taip siųsiu jiems visa gera , kurį jiems pažadu .
24032043	Vėl bus perkami laukai šitame krašte , apie kurį sakote : ‘ Tai apleisti tyrai , be žmonių ir gyvulių , atiduoti chaldėjams į rankas ’ .
24032044	Kai sugrąžinsiu jų tremtinius , laukai bus perkami už pinigus , pirkimo sutartys sudaromos ir užantspauduojamos , kviečiami liudytojai Benjamino žemėje , Jeruzalės priemiesčiuose , Judo miestuose , kalnynų , Šefelos ir Negebo miestuose “ , — tai VIEŠPATIES žodis .
24033001	Antrąkart Jeremiją pasiekė VIEŠPATIES žodis , kai jis vis dar buvo įkalintas sargybos būste :
24033002	„ Taip kalba VIEŠPATS , kuris padarė žemę , duodamas jai pavidalą ir padėdamas jai pamatus , kurio vardas yra VIEŠPATS .
24033003	Šaukis manęs , ir aš atsiliepsiu ! Pasakysiu tau nuostabių dalykų , paslapčių , kurių nežinojai “ .
24033004	Taip kalba VIEŠPATS , Izraelio Dievas , apie šio miesto namus ir Judo karalių rūmus , kurie buvo nugriauti palengvinti gynybai nuo apgulos pylimų bei kalavijo ,
24033005	ir apie tuos , kurie dabar kovoja su chaldėjais vien tam , kad užverstų miestą lavonais tų , kuriuos aš užmušu pykdamas ir niršdamas : „ Už visus jų nedorus darbus aš paslėpiau savo veidą nuo šio miesto .
24033006	Štai atnešiu jai vaistą ir išgijimą , išgydysiu juos ir apreikšiu jiems tikros gerovės perteklių .
24033007	Aš sugrąžinsiu Judo tremtinius ir Izraelio tremtinius , atstatysiu , kaip buvo pradžioje .
24033008	Aš apvalysiu juos nuo visų nuodėmių , kuriomis jie nusikalto man , atleisiu jiems visas jų kaltes , kuriomis jie nusidėjo man ir maištavo prieš mane .
24033009	Ir šis miestas bus man džiaugsmo vardas , šlovė ir pasididžiavimas prieš visas žemės tautas , kai jos išgirs apie visa gera , ką jiems darau . Apims jas baimė , ir drebės jos dėl visokeriopo pertekliaus ir gerovės , kuria juos aprūpinsiu “ .
24033010	Taip kalba VIEŠPATS : „ Šioje vietoje , apie kurią jūs sakote : ‘ Tai apleisti tyrai , nes nėra žmonių nei gyvulių ! ’ — Judo miestuose ir tuščiose Jeruzalės gatvėse , kur dabar nėra nei žmonių , nei gyventojų , nei gyvulių , vėl bus girdėti
24033011	linksmybės ir džiaugsmo garsai , jaunikio ir nuotakos balsai , balsai tų , kurie nešdami bendravimo aukas į VIEŠPATIES Namus gieda : ‘ Dėkokite Galybių VIEŠPAČIUI , nes VIEŠPATS geras , ir jo ištikimoji meilė amžina ! ’ Aš atkursiu tą kraštą , koks jis buvo pradžioje “ , — sako VIEŠPATS .
24033012	Taip kalba Galybių VIEŠPATS : „ Šioje vietoje , dabar tuščioje , be žmonių ir gyvulių , ir visuose miestuose vėl bus piemenims žardų savo kaimenėms suleisti .
24033013	Aukštumų miestuose , Šefelos miestuose ir Negebo miestuose , Benjamino šalyje , Jeruzalės apylinkėse ir visuose Judo miestuose kaimenės vėl praeis pro rankas to , kuris jas skaičiuoja “ , — sako VIEŠPATS .
24033014	„ Štai ateina dienos , — tai VIEŠPATIES žodis , — kai aš įvykdysiu pažadą , duotą Izraelio namams ir Judo namams .
24033015	Tomis dienomis , atėjus laikui , atželdinsiu Dovydui teisumo atžalą . Jis įvykdys krašte teisingumą ir teisumą .
24033016	Tomis dienomis Judas bus išgelbėtas ir Jeruzalė gyvens saugiai . Štai vardas , kuriuo ji bus vadinama : ‘ VIEŠPATS yra mūsų teisumas ’ “ .
24033017	Taip kalba VIEŠPATS : „ Dovydui niekada nepritrūks įpėdinio Izraelio namų soste ,
24033018	ir kunigams iš levitų niekada nepritrūks mano tarnyboje įpėdinių , idant aukotų deginamąsias aukas , degintų javų atnašas ir kasdien skerdžiamąsias aukas “ .
24033019	Jeremiją pasiekė VIEŠPATIES žodis :
24033020	„ Taip kalba VIEŠPATS . Jei kas iš jūsų galėtų sulaužyti mano sandorą su diena ir mano sandorą su naktimi taip , kad diena ir naktis nebeateitų joms skirtu laiku ,
24033021	tai ir mano sandora su Dovydu galėtų būti sulaužyta , kad jis neturėtų sūnaus , valdančio jo soste , ir sandora su mano tarnais , levitų kunigais .
24033022	Kaip nesuskaičiuojamos dangaus skliauto Galybės ir nepaseikėjamas pajūrio smėlis , taip aš padauginsiu savo tarno Dovydo palikuonis ir man tarnaujančius levitus “ .
24033023	Jeremiją pasiekė VIEŠPATIES žodis :
24033024	„ Taip kalba VIEŠPATS . Argi nepastebėjai , ką šie žmonės sako : ‘ Abidvi šeimos , kurias VIEŠPATS išsirinko , dabar jo atmestos ’ , — ir kaip jie niekina mano tautą , tarsi jų akyse ji nebebūtų tauta ? “
24033025	Taip kalba VIEŠPATS : „ Tik jei neturėčiau sandoros su diena ir naktimi , tik jei nebūčiau davęs įstatų dangui ir žemei ,
24033026	Jokūbo palikuonis ir savo tarną Dovydą atmesčiau ir iš jo palikuonių neimčiau valdovų Abraomo , Izaoko ir Jokūbo palikuonims . Sugrąžinsiu jų tremtinius ir būsiu jiems gailestingas “ .
24034001	Jeremiją pasiekė VIEŠPATIES žodis , kai Babilono karalius Nebukadnecaras , visa jo kariuomenė , jam pavaldžios žemės karalystės bei kitos tautos kariavo su Jeruzale ir visais jos miestais .
24034002	„ Taip kalba VIEŠPATS , Izraelio Dievas . Eik ir kalbėk su Judo karaliumi Zedekiju . Pasakyk jam : ‘ Taip kalba VIEŠPATS . Tikėk manimi , aš atiduodu šį miestą Babilono karaliui į rankas , jis sunaikins jį ugnimi .
24034003	Ir tu pats neišvengsi jo rankos . Tikrai būsi pagautas ir atiduotas į jo nagus . Akis į akį su juo susitiksi , veidas į veidą su juo kalbėsiesi . Paskui būsi išvestas į Babiloną .
24034004	Tik paklausyk VIEŠPATIES žodžio , Judo karaliau Zedekijau ! Taip kalba VIEŠPATS apie tave . Nuo kalavijo tu nemirsi .
24034005	Tu mirsi ramybėje . Žmonės apraudos tave , šaukdami : ‹ Vargas , valdove ! › — ir degins smilkalus tavo laidotuvėse , kaip darė tavo tėvams , karaliams , buvusiems prieš tave . Aš tas , kuris tai pažada , — tai VIEŠPATIES žodis ’ “ .
24034006	Pranašas Jeremijas pakartojo visus šiuos žodžius Judo karaliui Zedekijui Jeruzalėje ,
24034007	Babilono karaliaus kariuomenei kariaujant su Jeruzale ir dar išlikusiais Judo miestais Lachišu ir Azeka , nes iš įtvirtintų miestų buvo likę tik tie miestai .
24034008	Jeremiją pasiekė VIEŠPATIES žodis po to , kai karalius Zedekijas sudarė sandorą su visais Jeruzalės gyventojais , paskelbdamas jiems išlaisvinimo įsaką .
24034009	Taigi kiekvienas privalėjo duoti laisvę savo vergams hebrajams , vyrui ir moteriai . Niekas neturėjo laikyti savo tautiečio judėjo vergijoje .
24034010	Visi didžiūnai ir žmonės , sudariusieji sandorą , sutiko duoti laisvę savo vergams , vyrams ir moterims , ir nebelaikyti jų daugiau vergais . Tačiau nors sutiko ir išlaisvino ,
24034011	ilgainiui pakeitė savo mintį ir pradėjo imti atgal savo išlaisvintuosius vergus ir verges , versdami juos vėl vergauti .
24034012	Jeremiją pasiekė VIEŠPATIES žodis :
24034013	„ Taip kalba VIEŠPATS , Izraelio Dievas . Ir aš sudariau Sandorą su jūsų tėvais , kai išvedžiau juos iš Egipto žemės , iš vergijos namų , įsakydamas :
24034014	‘ Kas septintus metus kiekvienas jūsų duos laisvę savo tautiečiui hebrajui , tau save pardavusiam . Šešerius metus jis bus tavo vergas , o po to tu duosi jam laisvę ’ . Tačiau jūsų tėvai neklausė ir į mane nekreipė dėmesio .
24034015	O jūs neseniai atsivertėte ir darėte tai , kas mano akyse teisinga , paskelbėte išlaisvinimą vienas kitam ir mano akivaizdoje sudarėte sandorą Namuose , kurie vadinami mano vardu .
24034016	Dabar apsigalvojote ir išniekinote mano vardą , kiekvienas imdamas atgal savo vergus ir verges , kuriems buvote davę laisvę . Jūs privertėte juos vėl vergauti .
24034017	Todėl , — taip kalba VIEŠPATS , — jūs man nepaklusote , nedavėte laisvės kiekvienas savo broliui ir kaimynui . Tikėkite manimi ! Dabar aš skelbiu jus laisvus , — tai VIEŠPATIES žodis , — laisvus kalavijui , marui ir badui ! Padarysiu jus siaubo reginiu visoms žemės karalystėms .
24034018	Su vyrais , sulaužiusiais mano Sandorą ir nesilaikiusiais mano akivaizdoje sudarytos sutarties įpareigojimų , pasielgsiu kaip su veršiu , kurį jie perskrodė pusiau ir praėjo tarp abiejų pusių .
24034019	Judo ir Jeruzalės didžiūnus , dvariškius , kunigus ir paprastus žmones , praėjusius tarp abiejų veršio pusių ,
24034020	aš atiduosiu visus iki vieno į rankas jų priešams ir tiems , kurie tyko jų gyvybės . Jų lavonais mis padangių paukščiai ir lauko žvėrys .
24034021	Ir Judo karalių Zedekiją drauge su jo didžiūnais atiduosiu jų priešams ir tiems , kurie tyko jų gyvybės , — Babilono karaliaus kariuomenei , kuri dabar yra nuo jūsų pasitraukusi .
24034022	Tikėk manimi , aš duosiu įsakymą , — tai VIEŠPATIES žodis , — ir sugrąžinsiu juos prie šio miesto . Jie puls ir užims jį , ugnimi sunaikins . Judo miestus paversiu tyrais , kur negyvena joks žmogus “ .
24035001	Jeremiją pasiekė VIEŠPATIES žodis Judo karaliaus Jošijo sūnaus Jehojakimo dienomis :
24035002	„ Kreipkis į rechabus , kalbėkis su jais . Nuvesk juos į VIEŠPATIES Namus , į vieną jų kambarių , ir pasiūlyk jiems vyno “ .
24035003	Taigi pasiėmiau Habacinijos sūnaus Jeremijo sūnų Jaazaniją drauge su jo broliais ir visais jo sūnumis , visą rechabų kiltį ,
24035004	ir nusivedžiau į VIEŠPATIES Namus , į Dievo vyro Igdalijo sūnaus Hanano sūnų kambarį greta didžiūnų kambario , viršum durininko Šalumo sūnaus Maasėjo kambario .
24035005	Tada padėjau šiems rechabų vyrams pilnus ąsočius vyno bei taures ir tariau : „ Išgerkite vyno ! “ —
24035006	„ Mes vyno negeriame , — atsakė jie , — nes mūsų tėvas Rechabo sūnus Jehonadabas mums įsakė : ‘ Vyno niekada negersite nei jūs , nei jūsų vaikai .
24035007	Be to , nei statysitės namus , nei sėsite pasėlių , nei veisite ar turėsite vynuogynų . Jūs turite išgyventi visą savo amžių palapinėse , idant galėtumėte ilgai tarpti žemėje , kurioje gyvenate kaip praeiviai ’ .
24035008	Mes visai paklusome mūsų tėvo Rechabo sūnaus Jehonadabo įsakymui , negėrėme vyno visą savo gyvenimą nei mes , nei mūsų žmonos , nei mūsų sūnūs ir dukterys ,
24035009	nesistatėme namų gyventi . Neturime nei vynuogynų , nei dirvų , nei pasėlių .
24035010	Mes gyvename palapinėse . Mes paklusome ir darėme visa , ką mūsų protėvis Jehonadabas mums įsakė .
24035011	Ir tiktai kai Babilono karalius Nebukadnecaras įsiveržė į šitą kraštą , sakėme : ‘ Pakilkime ! Eikime į Jeruzalę , kad nebūtume chaldėjų ir aramėjų kariuomenei ant kelio ’ . Todėl dabar ir gyvename Jeruzalėje “ .
24035012	Tada Jeremiją pasiekė VIEŠPATIES žodis :
24035013	„ Taip kalba Galybių VIEŠPATS , Izraelio Dievas . Eik ir sakyk Judo vyrams ir Jeruzalės gyventojams : ‘ Nejau nepasimokysite ir nepaklausysite mano žodžių ? ’ — tai VIEŠPATIES žodis .
24035014	Žodžių , kuriais Rechabo sūnus Jehonadabas uždraudė savo vaikams gerti vyną , buvo laikomasi . Iki šios dienos jie negėrė vyno , nes klausė savo protėvio įsakymo . Nors aš ir kalbėjau jums primygtinai be perstojo , jūs manęs neklausėte .
24035015	Be perstojo siunčiau pas jus savo tarnus pranašus , kad sakytų jums : ‘ Grįžkite visi iš savo nedoro kelio , taisykite savo elgesį , neikite svetimų dievų garbinti , kad išliktumėte krašte , kurį daviau jums ir jūsų tėvams ’ . Bet jūs nei kreipėte dėmesį , nei manęs paklausėte .
24035016	Taip , Rechabo sūnaus Jehonadabo vaikai laikėsi įsakymo , kurį jiems davė jų protėvis , bet ši tauta manęs nepaklausė !
24035017	Todėl , — taip kalba VIEŠPATS , Galybių VIEŠPATS , Izraelio Dievas , — tikėk manimi , užtrauksiu Judui ir visiems Jeruzalės gyventojams visą nelaimę , kuria jiems grasinau , dėl to , kad jie nepaklausė manęs , kai jiems kalbėjau , nei atsiliepė , kai juos šaukiau “ .
24035018	O rechabams Jeremijas pasakė : „ Taip kalba Galybių VIEŠPATS , Izraelio Dievas . Kadangi jūs paklausėte savo tėvo Jehonadabo įsakymo , likdami ištikimi visiems jo pamokymams , ir darėte visa , kaip jis buvo jums įsakęs ,
24035019	taip kalba Galybių VIEŠPATS , Izraelio Dievas : ‘ Rechabo sūnus Jehonadabas niekad nepritrūks palikuonio , kuris man tarnautų ! ’ “
24036001	Ketvirtais Judo karaliaus Jošijo sūnaus Jehojakimo metais Jeremiją pasiekė VIEŠPATIES žodis :
24036002	„ Paimk ritinį ir surašyk jame visus žodžius , kuriuos tau kalbėjau apie Izraelį ir apie Judą , ir apie visas tautas nuo to laiko , kai pirmąkart tau kalbėjau Jošijo dienomis , iki šiandien .
24036003	Gal Judo namai , išgirdę apie visas nelaimes , kurias manau jiems padaryti , gręšis visi iki vieno iš savo nedoro kelio , idant galėčiau atleisti jų nedorumą ir nuodėmę “ .
24036004	Jeremijas pasišaukė Nerijos sūnų Baruchą . Baruchas surašė į ritinį iš Jeremijo lūpų visus žodžius , kuriuos VIEŠPATS jam buvo kalbėjęs .
24036005	Po to Jeremijas pasakė Baruchui : „ Aš negaliu eiti į VIEŠPATIES Namus , man tai neįmanoma .
24036006	Taigi eiti turi tu ir pasninko dieną žmonėms girdint VIEŠPATIES Namuose perskaityti iš šio ritinio VIEŠPATIES žodžius , kuriuos užrašei iš mano lūpų . Perskaityk juos taip pat girdint visiems judėjams , ateinantiems iš savo miestų .
24036007	Gal jų maldavimas pasieks VIEŠPATĮ , ir jie visi iki vieno gręšis iš savo nedoro kelio , nes didis yra pykčio įniršis , su kuriuo VIEŠPATS kreipėsi į šią tautą “ .
24036008	Nerijos sūnus Baruchas padarė visa , kaip jam buvo liepęs pranašas Jeremijas apie VIEŠPATIES žodžių skaitymą VIEŠPATIES Namuose .
24036009	Atsitiko taip , kad penktų Judo karaliaus Jošijo sūnaus Jehojakimo metų devintą mėnesį buvo paskelbtas pasninkas visiems Jeruzalės gyventojams ir visiems žmonėms , atėjusiems į Jeruzalę iš Judėjos miestų .
24036010	Tada raštininko Šafano sūnaus Gemarijo kambaryje , VIEŠPATIES Namų aukštutiniame kieme , prie VIEŠPATIES Namų Naujųjų vartų Baruchas visiems žmonėms girdint perskaitė iš knygos VIEŠPATIES žodžius .
24036011	Šafano sūnaus Gemarijo sūnus Mikajas girdėjo visus VIEŠPATIES žodžius , kai jie buvo skaitomi iš knygos .
24036012	Jis nuėjo į raštininko kambarį karaliaus rūmuose , kur kaip tik tuo metu tarėsi visi didžiūnai : raštininkas Elišama , Šemajo sūnus Delajas , Achboro sūnus Elnatanas , Šafano sūnus Gemarijas , Hananijo sūnus Zedekijas ir visi kiti pareigūnai .
24036013	Mikajas jiems pranešė visa , ką buvo išgirdęs , kai Baruchas skaitė žmonėms iš knygos .
24036014	Tuomet didžiūnai nusiuntė pas Baruchą Kušio sūnaus Šelemijo sūnaus Netanijo sūnų Jehudį su įsakymu : „ Pasiimk ritinį , kurį skaitei žmonėms girdint , ir ateik ! “ Nerijos sūnus Baruchas atėjo pas juos su ritiniu rankoje .
24036015	„ Prašom sėstis , — jie tarė jam , — ir perskaityti “ . Ir Baruchas jiems perskaitė .
24036016	Išgirdę visus žodžius , jie ėmė nuogąstauti ir sakyti vienas kitam : „ Mes tikrai privalome visa tai pranešti karaliui “ .
24036017	Po to jie Baruchą klausinėjo : „ Prašom pasakyti mums , kaip užrašei visus šiuos žodžius ? Ar iš jo lūpų ? “
24036018	Baruchas atsakė : „ Pats Jeremijas sakė visus šiuos žodžius , ir aš į knygą užrašiau juos rašalu “ .
24036019	Tuomet didžiūnai tarė Baruchui : „ Eik ir pasislėpk , tu ir Jeremijas ! Tenežino niekas , kur judu esate ! “
24036020	Padėję ritinį į saugią vietą raštininko Elišamos kambaryje , jie nuėjo į rūmus pas karalių ir pranešė jam visą reikalą .
24036021	Karalius pasiuntė Jehudį atnešti ritinį . Jehudis atnešė jį iš raštininko Elišamos kambario ir perskaitė klausant karaliui bei visiems aplink karalių stovintiems didžiūnams .
24036022	Tuo metu karalius sėdėjo žiemos rūmuose priešais kaitrią ugnį žarijų puode , nes buvo devintas mėnuo .
24036023	Kai tik Jehudis perskaitydavo tris ar keturias skiltis , karalius raštininko peiliu nupjaudavo tą gabalą ir nusviesdavo į ugnį žarijų puode , kolei visas ritinys sudegė žarijų puodo ugnyje .
24036024	Karalius ir visi jo dvariškiai , klausydamiesi visų tų žodžių , nei baiminosi , nei persiplėšė drabužius .
24036025	Nors Elnatanas , Delajas ir Gemarijas puolė maldauti karalių nedeginti ritinio , jis jų nepaklausė .
24036026	Be to , karalius įsakė karaliaus sūnui Jerachmeeliui , Azrielio sūnui Serajui ir Abdeelio sūnui Šelemijui suimti raštininką Baruchą ir pranašą Jeremiją . Bet VIEŠPATS juos paslėpė .
24036027	Karaliui sudeginus ritinį su žodžiais , kuriuos Baruchas buvo užrašęs iš Jeremijo lūpų , Jeremiją pasiekė VIEŠPATIES žodis :
24036028	„ Paimk kitą ritinį ir užrašyk jame žodžius , buvusius pirmajame ritinyje , kurį sudegino Judo karalius Jehojakimas .
24036029	O apie Judo karalių Jehojakimą pasakysi : ‘ Taip kalba VIEŠPATS . Tu drįsai sudeginti ritinį sakydamas : ‹ Kodėl jame parašei : Babilono karalius tikrai ateis ir šį kraštą nuniokos , nepalikdamas jame nei žmogaus , nei gyvulio ? ›
24036030	Todėl taip kalba VIEŠPATS apie Judo karalių Jehojakimą : ‹ Nebus jam palikuonio , sėdinčio Dovydo soste ! Jo paties lavonas bus išmestas į kaitrą per dieną ir šaltį per naktį .
24036031	Nubausiu jį , jo palikuonis ir dvariškius už jų nedorumą , užtrauksiu jiems , visiems Jeruzalės gyventojams ir Judo žmonėms visas nelaimes , kuriomis jiems grasinau , nes jie nenorėjo klausyti ! › ’ “
24036032	Jeremijas paėmė kitą ritinį ir padavė jį savo raštininkui Nerijos sūnui Baruchui . Tasai užrašė į jį iš Jeremijo lūpų visus žodžius knygos , kurią Judo karalius Jehojakimas sudegino ugnyje . Prie jų buvo pridurta daug panašių žodžių .
24037001	Dabar karaliavo Jošijo sūnus Zedekijas . Karaliumi Judo krašte vietoj Jehojakimo sūnaus Konijo jį padarė Babilono karalius Nebukadnecaras .
24037002	Tačiau nei jis pats , nei jo dvariškiai , nei krašto žmonės neklausė žodžių , kuriuos kalbėjo VIEŠPATS per pranašą Jeremiją .
24037003	Vis dėlto karalius Zedekijas pasiuntė pas Jeremiją Šelemijos sūnų Jehuchalą ir kunigo Maasėjos sūnų Sofoniją su šiuo prašymu : „ Prašom pasimelsti VIEŠPAČIUI , mūsų Dievui , už mus “ .
24037004	Tuo metu Jeremijas dar nebuvo įmestas į kalėjimą ir tebevaikščiojo laisvas tarp žmonių .
24037005	Be to , faraono kariuomenė buvo išžygiavusi iš Egipto , ir Jeruzalę supę chaldėjai , apie tai išgirdę , nuo miesto buvo pasitraukę .
24037006	Tada Jeremiją pasiekė VIEŠPATIES žodis :
24037007	„ Taip kalba VIEŠPATS , Izraelio Dievas . Taip atsakykite Judo karaliui , atsiuntusiam manęs pasiteirauti : ‘ Štai faraono kariuomenė , žygiavusi jums į pagalbą , sugrįš į savo kraštą — į Egiptą .
24037008	O chaldėjai sugrįš ir kovos su šiuo miestu , paims jį ir sunaikins ugnimi ’ .
24037009	Taip kalba VIEŠPATS : ‘ Neapsigaukite , manydami : ‹ Chaldėjai visiškai atsitrauks nuo mūsų › , — nes jie nepasitrauks !
24037010	Net jeigu nugalėtumėte visą su jumis kovojančią chaldėjų kariuomenę ir būtų išlikę tik sunkiai sužeistieji savo palapinėse , net tie atsikėlę galėtų sunaikinti šį miestą ugnimi ’ “ .
24037011	Chaldėjų kariuomenei , išsigandusiai faraono kariuomenės , pasitraukus nuo Jeruzalės ,
24037012	Jeremijas , norėdamas dalyvauti savo šeimos paveldo dalybose , leidosi iš Jeruzalės į Benjamino žemę .
24037013	Kai pasiekė Benjamino vartus , tenai buvęs sargybinis Hananijos sūnaus Šelemijos sūnus , vardu Irija , nutvėrė pranašą , rėkdamas : „ Pas chaldėjus nori perbėgti ! “
24037014	Jeremijas atsakė : „ Tai netiesa ! Pas chaldėjus aš nebėgu ! “ Bet Irija nenorėjo jo girdėti , suėmė Jeremiją ir nuvedė pas didžiūnus .
24037015	Didžiūnai , įtūžę ant Jeremijo , įsakė jį nuplakti ir įkalinti raštininko Jehonatano namuose , kuriuos buvo pavertę kalėjimu .
24037016	Taip Jeremijas pateko į vandens talpyklą , į vienutę , ir ten išbuvo daug dienų .
24037017	Kartą karalius Zedekijas slaptai atsivedė jį į savo rūmus ir paklausė : „ Gal turi žodį iš VIEŠPATIES ? “ Jeremijas atsakė : „ Taip ! Tu būsi atiduotas Babilono karaliui į rankas “ .
24037018	Paskui Jeremijas paklausė karalių : „ Kuo nusidėjau tau , tavo dvariškiams ir šitiems žmonėms , kad įmetėte mane į kalėjimą ?
24037019	Kur dabar jūsų pranašai ,
24037020	pranašavusieji , kad Babilono karalius neužpuls nei jūsų , nei šito krašto ? O dabar maldauju , mano valdove karaliau , išklausyti mano prašymą : negrąžink manęs į raštininko Jehonatano namus numirti “ .
24037021	Karalius Zedekijas davė įsakymą Jeremiją uždaryti sargybos kiemo būste ir kasdien iš Kepėjų gatvės jam duoti kepalą duonos , kol duona mieste visiškai išsibaigs . Jeremijas taip ir liko sargybos kiemo būste .
24038001	Matano sūnus Šefatija , Pašhūro sūnus Gedalijas , Šelemijo sūnus Jehuchalas ir Malkijos sūnus Pašhūras klausėsi žodžių , kuriuos Jeremijas kalbėjo visiems žmonėms :
24038002	„ Taip kalba VIEŠPATS : ‘ Kas pasiliks šiame mieste , tas mirs nuo kalavijo , bado ir maro . O kas išeis pas chaldėjus , tas išliks gyvas ; bent jo gyvybė bus išgelbėta kaip karo belaisvio , ir jis išliks gyvas ’ .
24038003	Taip kalba VIEŠPATS : ‘ Šis miestas tikrai bus atiduotas Babilono karaliaus kariuomenei į rankas ir paimtas ’ “ .
24038004	Didžiūnai kreipėsi į karalių , sakydami : „ Prašom nubausti šį vyrą mirties bausme , nes jis , kalbėdamas tokius dalykus , silpnina rankas karių ir visų žmonių , pasilikusių šitame mieste . Iš tikrųjų jis nesirūpina mūsų žmonių gerove , bet daro jiems žalą “ .
24038005	Karalius Zedekijas atsakė : „ Gerai ! Jis jūsų rankose ! Karalius prieš jus bejėgis ! “
24038006	Jie paėmė Jeremiją ir įmetė į karaliaus sūnaus Malkijo vandens talpyklą , buvusią sargybos kieme , nuleisdami virvėmis į dugną . Talpykloje vandens nebuvo , tik dumblas . Jeremijas įklimpo į dumblą .
24038007	Bet kušitas Ebed Melechas , karaliaus rūmų dvariškis , išgirdo , kad jie įmetė Jeremiją į talpyklą . Pasitaikė , kad karalius kaip tik tuo metu sėdėjo Benjamino vartuose .
24038008	Ebed Melechas nuėjo ten iš rūmų ir kreipėsi į jį :
24038009	„ Mano valdove , karaliau ! Šie vyrai kalti dėl visko , ką padarė pranašui Jeremijui . Jie įmetė jį į vandens talpyklą mirti badu , nes duonos mieste nebėra “ .
24038010	Tuojau karalius kušitui Ebed Melechui įsakė : „ Pasiimk su savimi iš čia trejetą vyrų ir iškelk pranašą Jeremiją iš talpyklos , kad nenumirtų “ .
24038011	Ebed Melechas pasiėmė su savimi vyrus , nuėjo pirma į drabužių podėlį karaliaus rūmuose ir paėmė iš čia senų skudurų bei sudėvėtų drabužių , kuriuos nuleido virvėmis Jeremijui į talpyklą .
24038012	Kušitas Ebed Melechas šūktelėjo Jeremijui : „ Užkišk senus skudurus ir sudėvėtus drabužius tarp savo pažastų ir virvių “ . Jeremijui tai padarius ,
24038013	jie ėmė traukti jį aukštyn virvėmis ir iškėlė iš talpyklos . Jeremijas liko sargybos kiemo būste .
24038014	Tada karalius Zedekijas liepė atvesti Jeremiją pas jį prie trečiojo įėjimo į VIEŠPATIES Namus . Zedekijas kreipėsi į Jeremiją : „ Noriu tavęs šio to paklausti . Neslėpk nieko nuo manęs ! “
24038015	Jeremijas Zedekijui atsakė : „ Jei tau pasakyčiau , įsakytum nubausti mane mirtimi , ar ne ? Jei tau duočiau patarimą , vis vien manęs neklausytum ? “
24038016	Tada karalius Zedekijas slapta prisiekė Jeremijui : „ Kaip gyvas VIEŠPATS , kuris davė mums šią gyvybę , mirtimi tavęs nebausiu ir neatiduosiu į rankas žmonėms , ieškantiems tavo gyvybės “ .
24038017	Dabar Jeremijas atsakė Zedekijui : „ Taip kalba VIEŠPATS , Galybių Dievas , Izraelio Dievas . Jei pasiduosi Babilono karaliaus pareigūnams , išgelbėsi savo gyvybę ; šis miestas nebus sunaikintas ugnimi , o tu pats ir tavo šeima išliks .
24038018	Bet jei nepasiduosi Babilono karaliaus pareigūnams , miestas bus atiduotas chaldėjams į rankas ; jie sunaikins jį ugnimi , o tu pats neištrūksi jiems iš nagų “ .
24038019	Karalius Zedekijas tarė Jeremijui : „ Baiminuosi dėl perbėgusių pas chaldėjus judėjų , nes galiu būti jiems išduotas , ir jie su manimi blogai pasielgs “ .
24038020	Bet Jeremijas atsakė : „ Jie neišduos ! Tik paklusk VIEŠPATIES balsui ir daryk , ką sakau , kad tau būtų gerai ir tavo gyvybė būtų išgelbėta .
24038021	Bet jeigu atsisakai išeiti ir pasiduoti , štai ką VIEŠPATS parodė man .
24038022	Žiūrėk ! Visos moterys , likusios Judo karaliaus rūmuose , bus varomos pas Babilono karaliaus didžiūnus . Eidamos jos kalbės : ‘ Suvedžiojo tave , įveikė tave tavo ištikimieji bičiuliai ! Dabar , kai tavo kojos įklimpo į liūną , jie sėlina šalin ’ .
24038023	Ir visos tavo žmonos , ir visi tavo vaikai bus išvaryti pas chaldėjus . Nė tu pats neištrūksi iš jų rankų ir būsi Babilono karaliaus sugautas . O šis miestas bus sunaikintas ugnimi “ .
24038024	Tada Zedekijas tarė Jeremijui : „ Neprasitark niekam apie šį pokalbį , jeigu nenori mirti !
24038025	O jei didžiūnai išgirstų , kad aš kalbėjausi su tavimi , ateitų ir klaustų : ‘ Prašom pasakyti , ką tu kalbėjai karaliui . Neslėpk nuo mūsų , antraip užmušime tave ! ’ — arba : ‘ Ką tau pasakė karalius ? ’ —
24038026	atsakyk jiems : ‘ Maldavau karalių , kad nebesiųstų manęs atgal į Jehonatano namus numirti ’ “ .
24038027	Iš tikrųjų pas Jeremiją atėjo visi didžiūnai , tardė jį , o jis atsakė jiems taip , kaip karalius buvo įsakęs . Jie liovėsi jį tardę , nes pokalbio niekas nebuvo nugirdęs .
24038028	O Jeremijas pasiliko sargybos kiemo būste ligi tos dienos , kai Jeruzalė buvo paimta . O štai kaip Jeruzalė buvo paimta .
24039001	Devintų Judo karaliaus Zedekijo metų dešimtą mėnesį Babilono karalius Nebukadnecaras su visa savo kariuomene atžygiavo prie Jeruzalės ir ją apgulė .
24039002	O vienuoliktų Zedekijo metų ketvirto mėnesio devintą dieną buvo pralaužtos miesto sienos .
24039003	[ Kai Jeruzalė buvo paimta , ] visi Babilono karaliaus pareigūnai atėjo ir susėdo Viduriniuose vartuose : Nergal Sareceras Samgaras , rab saris Nebusarsechimas , rab magas Nergal Sareceras ir visi kiti Babilono karaliaus pareigūnai .
24039004	Judo karalius Zedekijas ir visi jo kariai pamatę juos pabėgo , palikdami miestą nakčia karaliaus sodo keliu pro vartus tarp dviejų sienų . Jie spruko keliu link Arabos .
24039005	Bet chaldėjų būrys juos vijosi ir tyrlaukiuose prie Jericho pasivijo Zedekiją . Paėmę į nelaisvę , nuvedė jį į Riblą Hamato krašte , pas Babilono karalių Nebukadnecarą , kuris padarė nuosprendį .
24039006	Ribloje Babilono karaliaus įsakymu Zedekijo sūnūs buvo nužudyti jo paties akyse . Babilono karalius įsakė nubausti mirtimi taip pat visus Judo didikus .
24039007	Po to , išlupdinęs Zedekijui akis ir apkaldinęs grandine , įsakė išvesti į Babiloną .
24039008	Tuo tarpu chaldėjai sudegino karaliaus rūmus bei gyventojų namus ir nugriovė Jeruzalės sienas .
24039009	Galų gale karaliaus asmens sargybos vadas Nebuzaradanas išvarė į Babilono tremtį gyventojus , išlikusius mieste , drauge su perbėgusiais pas jį ir įgudusių amatininkų likučiais .
24039010	Bet kai ką iš vargšų , neturinčių jokios nuosavybės , karaliaus asmens sargybos vadas Nebuzaradanas paliko Judo krašte ir dar paskyrė jiems vynuogynų ir laukų .
24039011	O dėl Jeremijo Babilono karalius Nebukadnecaras buvo davęs karaliaus asmens sargybos vadui Nebuzaradanui tokį įsakymą :
24039012	„ Surask ir gerai jį prižiūrėk . Nedaryk jam nieko pikta , bet elkis su juo , kaip jis pageidaus “ .
24039013	Taigi karaliaus asmens sargybos vadas Nebuzaradanas drauge su rab sariu Nebušazbanu , rab magu Nergal Sareceru ir visais Babilono karaliaus didikais pasiuntė žmonių ,
24039014	įsakydami paimti Jeremiją iš sargybos kiemo būsto . O šie patikėjo Šafano sūnaus Ahikamo sūnui Gedalijui grąžinti jį namo . Taip jis liko tarp savo tautiečių .
24039015	Tuo metu , kai Jeremijas kalėjo sargybos kiemo būste , jį pasiekė VIEŠPATIES žodis :
24039016	„ Eik ir pasakyk kušitui Ebed Melechui : ‘ Taip kalba Galybių VIEŠPATS , Izraelio Dievas . Tikėk manimi ! Aš tuojau įvykdysiu žodžius , kuriuos kalbėjau tam miestui jo nelaimei , o ne palaimai . Tą dieną viskas įvyks tavo paties akivaizdoje .
24039017	Bet tave tą dieną išgelbėsiu , — tai VIEŠPATIES žodis , — tu nebūsi atiduotas į rankas žmonėms , kurių bijai .
24039018	Būk tikras , kad tave išgelbėsiu ; nuo kalavijo tu nežūsi ! Tavo gyvybė bus išgelbėta kaip karo laimikis , nes tu manimi pasitikėjai , — tai VIEŠPATIES žodis ’ “ .
24040001	Jeremiją pasiekė VIEŠPATIES žodis po to , kai karaliaus asmens sargybos vadas Nebuzaradanas grąžino jam laisvę Ramoje . Kai Nebuzaradanas surado jį , Jeremijas buvo sukaustytas grandinėmis kalinys tarp Jeruzalės ir Judo belaisvių , varomų į Babiloną .
24040002	Karaliaus asmens sargybos vadas , išlaisvinęs Jeremiją tarė jam : „ VIEŠPATS , tavo Dievas , grasino šiai vietai tokia nelaime .
24040003	Dabar tai įvykdė ; VIEŠPATS padarė , kaip kalbėjo . Ši nelaimė ištiko jus dėl to , kad nusidėjote VIEŠPAČIUI neklausydami jo balso .
24040004	O dabar žiūrėk ! Šiandien išlaisvinau tavo rankas iš grandinių . Jei nori eiti su manimi į Babiloną , gali eiti ; globosiu tave rūpestingai . Bet jei nenori eiti su manimi į Babiloną , tau nėra reikalo eiti . Štai priešais tave visas kraštas ; eik ten , kur manai geriausia ir tinkamiausia eiti “ .
24040005	Jeremijui nespėjus nueiti jis pridūrė : „ Arba eik atgal pas Šafano sūnaus Ahikamo sūnų Gedaliją , kurį Babilono karalius paskyrė Judo miestų valdytoju . Gyvenk pas jį tarp tautiečių arba eik , kur tik tau tinkamiausia eiti “ . Karaliaus asmens sargybos vadas davė jam maisto bei dovaną ir paleido .
24040006	Jeremijas nuėjo pas Ahikamo sūnų Gedaliją į Micpą ir gyveno tarp krašte paliktų žmonių .
24040007	Krašte išblaškytų karių vadai , jie patys ir jų vyrai , išgirdę , kad Babilono karalius paskyrė Ahikamo sūnų Gedaliją krašto valdytoju ir pavedė jo valdžiai vyrus , moteris , vaikus ir tuos krašto beturčius , kurie nebuvo išvaryti į Babilono tremtį ,
24040008	atėjo su savo vyrais pas Gedaliją į Micpą . Tarp jų buvo Netanijo sūnus Izmaelis , Kareacho sūnūs Johananas ir Jehonatanas , Tanhumeto sūnus Seraja , Efajo iš Netofos sūnūs , Maako sūnus Jezanijas .
24040009	Šafano sūnaus Ahikamo sūnus Gedalijas laidavo jiems bei jų vyrams sakydamas : „ Nebijokite tarnauti chaldėjams . Pasilikite krašte , tarnaukite Babilono karaliui ir bus jums gerai .
24040010	Štai aš pats pasiliksiu Micpoje rūpintis chaldėjais , kurie pas mus ateis . O jūs nuimkite vyno , vasaros vaisių bei aliejaus derlių , pripilkite sandėlių indus ir gyvenkite miestuose , kuriuos esate užėmę “ .
24040011	Taip pat visi judėjai Moabe bei gyvenę Amone , Edome ir kituose kraštuose išgirdo , kad Babilono karalius paliko likutį Judo krašte ir paskyrė Šafano sūnaus Ahikamo sūnų Gedaliją jų valdytoju .
24040012	Ir visi tie žydai grįžo iš visų vietų , kur buvo išblaškyti , ėjo į Judo kraštą pas Gedaliją Micpoje ir nuėmė gausų vynuogių ir vasaros vaisių derlių .
24040013	Paskui Kareacho sūnus Johananas ir visi krašte išblaškytų karių vadai atėjo pas Gedaliją į Micpą .
24040014	Jie paklausė jį : „ Argi tu nežinai , kad Amono karalius Baalis pasiuntė Netanijos sūnų Izmaelį tavęs nužudyti ? “
24040015	Bet Ahikamo sūnus Gedalijas nenorėjo jais patikėti . Tuomet Kareacho sūnus Johananas Gedalijui Micpoje slapčiomis pasakė : „ Leisk man eiti ir nudobti Netanijos sūnų Izmaelį . Nė šuo apie tai nesulos ! Kodėl jis turi tave nužudyti ? Visi judėjai , kurie dabar spiečiasi apie tave , turės vėl pakrikti , ir Judo likutis turės žūti “ .
24040016	Bet Ahikamo sūnus Gedalijas Kareacho sūnui Johananui atsakė : „ Nedaryk nieko panašaus , nes tu apmeluoji Izmaelį ! “
24041001	Atsitiko taip , kad septintą mėnesį Elišamos sūnaus Netanijos sūnus Izmaelis , karališkos kilmės vyras ir vienas iš svarbių karaliaus pareigūnų , atėjo su dešimties vyrų palyda į Micpą pas Ahikamo sūnų Gedaliją . Ir Micpoje , jiems ten esant drauge prie stalo ,
24041002	Netanijos sūnus Izmaelis ir drauge buvusieji dešimt vyrų pakilo nuo vaišių stalo , puolė kalavijais Šafano sūnaus Ahikamo sūnų Gedaliją ir nužudė jį už tai , kad Babilono karalius buvo paskyręs jį krašto valdytoju .
24041003	Be to , Izmaelis išžudė visus judėjus , buvusius su Gedaliju Micpoje , ir chaldėjų karius , kuriems pasitaikė ten būti .
24041004	Kitą dieną po Gedalijo nužudymo , kai niekas apie tai dar nebuvo sužinojęs ,
24041005	atkeliavo aštuoniasdešimt vyrų iš Sichemo , Šilojo ir Samarijos nuskustomis barzdomis , perplėštais drabužiais ir pilni įsipjautų , gilių žaizdų , nešini javų atnašomis ir smilkalais VIEŠPATIES Namams .
24041006	Jų pasitikti iš Micpos išėjo be perstojo raudodamas Netanijos sūnus Izmaelis . Pasitikdamas juos kvietė : „ Ateikite pas Ahikamo sūnų Gedaliją ! “
24041007	Bet kai jie atėjo į miesto vidurį , Netanijos sūnus Izmaelis ir jo vyrai išžudė juos ir sumetė jų lavonus į vandens talpyklą .
24041008	Tarp jų buvo dešimt vyrų , kurie maldavo Izmaelį : „ Nežudyk mūsų , nes mes turime paslėptas laukuose kviečių ir miežių , aliejaus ir medaus atsargas ! “ Tuos jis paliko , nenužudė jų su kitais bičiuliais .
24041009	O talpykla , į kurią Izmaelis sumetė visus nužudytųjų vyrų lavonus , buvo erdvi ; ta pati didžioji vandens talpykla , kurią karalius Asa buvo įtaisęs , gindamasis nuo Izraelio karaliaus Bašos . Netanijos sūnus Izmaelis ją pripildė nužudytųjų lavonais .
24041010	Tuomet Izmaelis paėmė į nelaisvę visus žmones , buvusius Micpoje , karaliaus dukteris ir visus žmones , paliktus Micpoje , karaliaus asmens sargybos vado Nebuzaradano patikėtus Ahikamo sūnui Gedalijui . Netanijos sūnus Izmaelis paėmė juos į nelaisvę ir išžygiavo , norėdamas pereiti į Amono pusę .
24041011	Tačiau sužinoję apie Netanijos sūnaus Izmaelio padarytą niekšybę , Kareacho sūnus Johananas ir kiti su juo buvę karių vadai
24041012	subūrė visus savo vyrus ir išžygiavo į mūšį su Netanijos sūnumi Izmaeliu . Jie pasivijo jį prie Didžiųjų vandenų Gibeone .
24041013	Izmaelio į nelaisvę paimtieji žmonės , pamatę Kareacho sūnų Johananą ir kitus karių vadus , apsidžiaugė .
24041014	Visi žmonės , kuriuos Izmaelis buvo paėmęs į nelaisvę Micpoje , perėjo pas Kareacho sūnų Johananą .
24041015	Tačiau Netanijos sūnus Izmaelis drauge su aštuonetu savo vyrų paspruko nuo Johanano ir pabėgo į Amoną .
24041016	Tuomet Kareacho sūnus ir kiti su juo buvę karių vadai subūrė visą likutį žmonių , kuriuos Netanijos sūnus Izmaelis buvo paėmęs į nelaisvę iš Micpos po to , kai nužudė Ahikamo sūnų Gedaliją , — ir karius , ir moteris , ir vaikus , ir eunuchus , kuriuos Johananas atsiėmė Gibeone .
24041017	Jie pasitraukė ir apsistojo Gerut Kimhame prie Betliejaus , norėdami pasprukti į Egiptą
24041018	nuo chaldėjų . Žinoma , jie bijojo chaldėjų , nes Netanijos sūnus Izmaelis nužudė Ahikamo sūnų Gedaliją , kurį Babilono karalius buvo paskyręs krašto valdytoju .
24042001	Tuomet visi karių vadai , Kareacho sūnus Johananas ir Hošajos sūnus Azarija drauge su visais žmonėmis , nuo mažo iki didelio , kreipėsi
24042002	į pranašą Jeremiją ir sakė : „ Prašom išgirsti mūsų maldavimą ! Melsk už mus VIEŠPATĮ , savo Dievą , už visą šį likutį , nes likome tik keletas , o kadaise , kaip pats savo akimis matei , buvo daug !
24042003	Teparodo mums VIEŠPATS , tavo Dievas , kuriuo keliu turėtume eiti , ką turėtume daryti ! “
24042004	Pranašas Jeremijas atsakė : „ Labai gerai ! Melsiu VIEŠPATĮ , jūsų Dievą , kaip jūs prašote . Kad ir koks būtų VIEŠPATIES atsakymas , pasakysiu jums , nuo jūsų nenuslėpdamas nė žodžio “ .
24042005	Tuomet jie laidavo Jeremijui : „ Tebūna mums VIEŠPATS tikras ir ištikimas liudytojas ! Prisiekiame , kad tiksliai vykdysime kiekvieną žodį , kurį VIEŠPATS , tavo Dievas , atsiųs per tave .
24042006	Malonus ar nemalonus jis bus , mes paklusime balsui VIEŠPATIES , mūsų Dievo , pas kurį tave siunčiame , idant mums gerai sektųsi . Taip ! Mes paklusime VIEŠPATIES , mūsų Dievo , balsui “ .
24042007	Dešimt dienų praslinkus , Jeremiją pasiekė VIEŠPATIES žodis .
24042008	Tuomet jis susikvietė Kareacho sūnų Johananą , visus su juo esančius karių vadus bei visus žmones , nuo mažo iki didelio ,
24042009	ir pasakė jiems : „ Taip kalba VIEŠPATS , Izraelio Dievas , kurio maldauti mane siuntėte .
24042010	Jeigu tik ramiai pasiliksite šiame krašte , jus statysiu , o ne griausiu , sodinsiu , o ne rausiu , nes gailiuosi , kad jums siunčiau nelaimę .
24042011	Nebijokite Babilono karaliaus , dėl kurio dabar drebate ! Nebebijokite jo , — tai VIEŠPATIES žodis , — nes aš esu su jumis , kad jus išgelbėčiau ir išvaduočiau iš jo nagų .
24042012	Kadangi aš jums gailestingas , jis elgsis su jumis gailestingai ir leis jums grįžti į jūsų gimtąją žemę .
24042013	Bet jeigu nepaklusite VIEŠPATIES , jūsų Dievo , balsui ir nutarsite nepasilikti šiame krašte ,
24042014	sakydami : ‘ Ne ! Mes eisime į Egiptą , kur nebematysime karo , nebegirdėsime rago gausmo , nebealksime duonos . Ten mes gyvensime ! ’ —
24042015	tai klausykis VIEŠPATIES žodžio , Judo likuti ! Taip kalba Galybių VIEŠPATS , Izraelio Dievas : ‘ Jeigu tikrai esate apsisprendę eiti į Egiptą ir tenai įsikurti ,
24042016	kalavijas , kurio bijotės , pasivys jus Egipto žemėje , o badas , dėl kurio baiminatės , seks jums įkandin į Egiptą . Ten jūs mirsite !
24042017	Visi žmonės , kurie apsisprendė eiti į Egiptą ir ten kurtis gyventi , mirs nuo kalavijo , bado ir maro . Nė vienas neišliks , nė vienas nepabėgs nuo nelaimės , kurią jiems siųsiu ’ .
24042018	Taip kalba Galybių VIEŠPATS , Izraelio Dievas : ‘ Kaip buvo išlietas mano įniršis ir pyktis ant Jeruzalės gyventojų , taip bus išlietas mano pyktis ant jūsų , kai ateisite į Egiptą . Būsite prakeiksmo ir siaubo reginiu , keiksmažodžiu ir pajuoka ! Šios vietos niekada nebematysite ! ’
24042019	Judo likuti , VIEŠPATS jums sakė : ‘ Neikite į Egiptą ! ’ Įsidėmėkite gerai , nes šiandien jus įspėjau .
24042020	Jūs nebuvote nuoširdūs , kai mane siuntėte pas VIEŠPATĮ , savo Dievą , sakydami : ‘ Užtark už mus VIEŠPAČIUI , savo Dievui ! Ką tik VIEŠPATS , mūsų Dievas , tau sakys , pasakyk mums , ir mes vykdysime ’ .
24042021	Šiandien pasakiau jums , bet jūs neklausote VIEŠPATIES , jūsų Dievo , ir visiškai nepaisote , ką jis man pavedė jums pasakyti .
24042022	O dabar galite būti tikri , kad mirsite nuo kalavijo , bado ir maro toje vietoje , kur trokštate eiti ir kurtis gyventi “ .
24043001	Atsitiko taip , kad Jeremijui pakartojus žmonėms visus šiuos VIEŠPATIES , jų Dievo , žodžius , su kuriais VIEŠPATS buvo jį atsiuntęs pas juos ,
24043002	Hošajos sūnus Azarija , Kareacho sūnus Johananas ir visi kiti įžūlūs vyrai šaukė Jeremijui : „ Tu meluoji ! Ne VIEŠPATS , mūsų Dievas , atsiuntė tave pasakyti mums : ‘ Neikite į Egiptą , kad tenai įsikurtumėte gyventi ’ .
24043003	Ne ! Nerijos sūnus Baruchas sukurstė tave prieš mus , kad išduotum mus chaldėjams į nagus , idant būtume išžudyti ar ištremti į Babiloną “ .
24043004	Nei Kareacho sūnus Johananas , nei kas kitas iš karių vadų , nei kas kitas iš žmonių nepakluso VIEŠPATIES raginimui likti Judo krašte .
24043005	Užuot pasilikę , Kareacho sūnus Johananas ir visi karių vadai išsivedė visą Judo likutį , visus sugrįžusius iš įvairių tautų , tarp kurių buvo išblaškyti , ir apsigyvenusius Judo krašte —
24043006	vyrus , moteris ir vaikus , karaliaus dukteris ir visus žmones , kuriuos karaliaus asmens sargybos vadas Nebuzaradanas buvo palikęs Šafano sūnaus Ahikamo sūnui Gedalijui , drauge ir pranašą Jeremiją bei Nerijos sūnų Baruchą .
24043007	Neklausydami VIEŠPATIES balso , jie ėjo į Egiptą ir atkeliavo prie Tachpanheso .
24043008	Tachpanhese Jeremiją pasiekė VIEŠPATIES žodis :
24043009	„ Pasiimk keletą didelių akmenų ir Judo vyrams regint paslėpk juos po kalkėmis verandoje prie įėjimo į faraono rūmus Tachpanhese .
24043010	Paskui jiems paaiškink : ‘ Taip kalba Galybių VIEŠPATS , Izraelio Dievas . Tikėkite manimi , pasiųsiu ir atvesiu čionai savo tarną Babilono karalių Nebukadnecarą . Ant akmenų , kuriuos paslėpiau , pastatysiu jo sostą , o viršum jų jis pasistatys savo karališkąją palapinę .
24043011	Jis ateis ir nuniokos Egipto kraštą : mirtimi — skirtus mirčiai , tremtimi — skirtus tremčiai , kalaviju — skirtus kalavijui .
24043012	Padegsiu Egipto dievų namus , jis sudegins juos ir nelaisvėn paims dievus . Egipto žeme jis apsisiaus , kaip piemuo apsisiaučia savo apdaru , ir saugiai iš čia išžygiuos .
24043013	Jis sutrupins obeliskus Bet Šemešo šventykloje , kuri yra Egipte , ir ugnimi sunaikins egiptiečių dievų šventyklas ’ “ .
24044001	Jeremiją pasiekė žodis , skirtas visiems judėjams , gyvenantiems Egipto žemėje — Migdole , Tachpanhese , Nofe ir Patroso krašte :
24044002	„ Taip kalba Galybių VIEŠPATS , Izraelio Dievas . Jūs patys matėte , kokią nelaimę siunčiau Jeruzalei ir kitiems Judo miestams . Šiandien jie tapę griuvėsiais , kuriuose niekas negyvena
24044003	dėl savo nedorų darbų , kuriais erzino mane eidami aukoti smilkalų ir tarnauti svetimiems dievams , kurių nei jie patys , nei jūs , nei jūsų tėvai nepažinojo .
24044004	Nors aš primygtinai ir be perstojo siunčiau visus savo tarnus pranašus , prašydamas jūsų : ‘ Ak , nedarykite to bjauraus dalyko , kurio aš nekenčiu ! ’ , —
24044005	jie nei klausė , nei paisė , kad gręžtųsi nuo savojo nedorumo ir liautųsi aukoję smilkalus svetimiems dievams .
24044006	Mano pyktis ir įniršis išsiliejo liepsnomis Judo miestuose ir Jeruzalės gatvėse , paversdamas juos griuvėsiais ir dykyne , kaip šiandien ir yra .
24044007	Dabar taip kalba VIEŠPATS , Galybių Dievas , Izraelio Dievas : ‘ Kodėl darote sau patiems mirtiną žalą , išraudami iš Judo save , vyrus ir žmonas , vaikus ir kūdikius , nepalikdami nė likučio ?
24044008	Kodėl erzinate mane savo rankų darbais , aukodami svetimiems dievams Egipto žemėje , kur atėjote įsikurti ? Nejau jūs norite būti išrauti ir tapti keiksmažodžiu bei pajuoka tarp žemės tautų ?
24044009	Nejaugi pamiršote savo protėvių , Judo karalių ir jų žmonų nusikaltimus , jūsų pačių ir jūsų žmonų nusikaltimus , padarytus Judo krašte ir Jeruzalės gatvėse ?
24044010	Iki šios dienos jie nedarė atgailos ; nei jie bijo , nei laikosi mano mokymo ir įsakymų , kuriuos daviau jums ir jūsų tėvams .
24044011	Todėl , — taip kalba Galybių VIEŠPATS , Izraelio Dievas , — tikėkite manimi , atgręžiau jums savo veidą nelaimei ir išrausiu visą Judą !
24044012	Pagriebsiu Judo likutį , tuos , kurie žūtbūt veržėsi eiti į Egipto žemę ir ten įsikurti , ir jie visi pražus . Egipto žemėje jie kris nuo kalavijo arba bus badu sunaikinti . Nuo mažo iki didelio jie mirs nuo kalavijo ir bado , taps neapykantos ir siaubo reginiu , keiksmažodžiu ir pajuoka .
24044013	Gyvenančius Egipto žemėje bausiu taip , kaip nubaudžiau Jeruzalę : kalaviju , badu ir maru .
24044014	Iš Judo likučio , atėjusio kurtis Egipto žemėje , nė vienas neištrūks , neišliks ir negrįš į Judo kraštą . Nors jie ir trokštų grįžti ir ten gyventi , negrįš . Tik tie , kurie pabėgs , sugrįš ’ “ .
24044015	Tuomet vyrai , kurie žinojo , kad jų žmonos aukoja smilkalus svetimiems dievams , drauge su ten stovėjusiomis moterimis , didžiule minia , ir visi žmonės , gyvenę Patrose Egipto žemėje , Jeremijui atsakė :
24044016	„ Mes nesame linkę klausyti žodžio , kurį mums pasakei VIEŠPATIES vardu .
24044017	Verčiau mes kruopščiai vykdysime žodį , kuris išėjo iš mūsų burnos : mes ir toliau deginsime smilkalus Dangaus karalienei ir aukosime liejamąsias atnašas , kaip darėme mes ir mūsų tėvai , mūsų karaliai ir didžiūnai Judo miestuose ir Jeruzalės gatvėse . Tuomet turėjome maisto iki soties ir puikiai gyvenome , nelaimės nematėme .
24044018	Bet nuo to laiko , kai liovėmės deginti smilkalus Dangaus karalienei ir aukoti jai liejamąsias atnašas , mums visko trūksta ir žūvame nuo kalavijo ir bado “ .
24044019	O moterys pridūrė : „ Taip ! Mes ir toliau smilkalus deginsime Dangaus karalienei , aukosime jai liejamąsias atnašas ! Argi mes be savo vyrų žinios kepėme papločius su jos atvaizdu ir atnašavome jai liejamąsias aukas ? “
24044020	Visiems žmonėms , vyrams ir moterims , visiems , davusiems šį atsakymą , Jeremijas tarė :
24044021	„ Argi neatminė VIEŠPATS tos smilkalų aukos , kurią aukojote jūs ir jūsų protėviai , jūsų karaliai ir didžiūnai , žmonės Judo miestuose ir Jeruzalės gatvėse ? Argi jis nepaėmė jos į širdį ?
24044022	Kai VIEŠPATS nebegalėjo daugiau pakelti jūsų nedorų įpročių ir pasibjaurėtinų darbų , kuriuos darėte , jūsų kraštas tapo griuvėsiais , tyrais ir prakeiksmu , negyvenamas kaip šiandien .
24044023	Dėl to , kad deginote smilkalus ir nusidėjote VIEŠPAČIUI , neklausydami VIEŠPATIES balso ir nepaklusdami jo mokymui , įstatams bei potvarkiams , ištiko jus dabartinė nelaimė “ .
24044024	Jeremijas dar kreipėsi į visus žmones , ypač į visas moteris : „ Klausykitės VIEŠPATIES žodžio , visi Judo žmonės , gyvenantys Egipto žemėje .
24044025	Taip kalba Galybių VIEŠPATS , Izraelio Dievas . ‘ Jūs ir jūsų žmonos padarėte rankomis , ką pažadėjote lūpomis , būtent : ‹ Mes tikrai tesėsime savo įžadus deginti smilkalus Dangaus karalienei ir aukosime jai liejamąsias atnašas › . Trūks plyš laikykitės savo įžadų ir vykdykite savo sprendimus !
24044026	Bet tada klausykitės VIEŠPATIES žodžio , visi Judo žmonės , gyvenantys Egipto žemėje . Štai prisiekiu savo didinguoju vardu , — sako VIEŠPATS , — kad niekas iš Judo žmonių visoje Egipto žemėje niekuomet nebesišauks mano vardo , sakydamas : ‹ Kaip gyvas Viešpats DIEVAS ! ›
24044027	Štai budžiu aš prie jų nelaimei , o ne palaimai . Visi Judo vyrai Egipto žemėje žus nuo kalavijo ar bado ir bus išnaikinti .
24044028	Tik mažas skaičius pabėgėlių nuo kalavijo sugrįš iš Egipto žemės į Judo kraštą . Visas Judo likutis , atėjusieji įsikurti Egipto žemėje , sužinos , kieno žodis įvyks — mano ar jų !
24044029	Štai jums ženklas , — tai VIEŠPATIES žodis , — kad bausiu jus šioje vietoje , idant suvoktumėte , jog tikrai įvyks mano žodžiai jūsų pražūčiai .
24044030	Taip kalba VIEŠPATS : Žiūrėkite ! Atiduosiu Egipto valdovą faraoną Hofrą jo gyvybės tykantiems priešams į rankas taip pat , kaip atidaviau Judo karalių Zedekiją į rankas jo mirtinam priešui Babilono karaliui Nebukadnecarui ’ “ .
24045001	Pranašo Jeremijo žodis Nerijos sūnui Baruchui , kai jis užrašinėjo į knygą pranašavimus iš Jeremijo lūpų ketvirtais Judo karaliaus Jošijo sūnaus Jehojakimo metais :
24045002	„ Taip kalba VIEŠPATS , Izraelio Dievas , tau , Baruchai .
24045003	Kadangi tu sakei : ‘ Vargas man ! Mano kančią VIEŠPATS širdgėla pasunkino . Pavargau dejuodamas , atilsio sau rasti negaliu ’ , —
24045004	pasakysi jam , — taip kalba VIEŠPATS : ‘ Žiūrėk ! Griaunu , ką pastačiau , išraunu , ką pasodinau ! Net visą kraštą !
24045005	O tu , tu lauki sau didelių dalykų ? Nelauk jų ! Žiūrėk , aš sukelsiu nelaimę viskam , kas mirtinga , bet tau paliksiu tavo gyvybę kaip karo laimikį , kad ir kur tu eitum ’ “ .
24046001	VIEŠPATIES žodis Jeremijui apie tautas .
24046002	Egiptui apie Egipto valdovo faraono Nekojo kariuomenę , kuri stovėjo ties Karkemišu prie Eufrato ir kurią sumušė Babilono karalius Nebukadnecaras ketvirtais Judo karaliaus Jošijo sūnaus Jehojakimo metais .
24046003	Parenkite skydus ir priedangas ! Pirmyn į mūšį !
24046004	Žabokite žirgus ! Raiteliai , sėskite į balnus ! Šalmuoti rikiuokitės į gretas , šveiskite ietis , vilkitės šarvus !
24046005	Kodėl matau juos klaiko apimtus ? Jie traukiasi atgal ! Sutriuškintos galiūnų gretos , jie bėga kiek įkabindami , atgal nesidairydami . Siaubas visur , — tai VIEŠPATIES žodis ! —
24046006	Greituolis neįstengia pabėgti , galiūnas neįstengia pasprukti ; šiaurėje , prie Eufrato upės , jie svirduliuoja ir krinta .
24046007	Kas ten tvinsta tarsi Nilas , kieno vandenys tarsi patvinusios upės ?
24046008	Egiptas tvinsta tarsi Nilas , jo vandenys tarsi patvinusios upės . Jis sako : „ Pakilsiu ir apsemsiu žemę , sunaikinsiu miestus ir jų gyventojus “ .
24046009	Pirmyn , žirgai ! Riedėkite su įniršiu , vežimai ! Žygiuokite , galiūnai ! Kuše ir Pute , skydais nešini , Ludo vyrai įtemptais lankais !
24046010	Tačiau ši diena — Viešpaties , Galybių DIEVO , atpildo diena , kai jis atmokės savo priešams . Kalavijas ris , bus pasotintas ir girtas nuo jų kraujo , nes Viešpats , Galybių DIEVAS , švenčia auką šiaurės krašte , prie Eufrato upės .
24046011	Pasikelk į Gileadą ir pasiimk balzamo , Egipte , mergele dukterie ! Veltui daugini vaistus ; išgijimo tau nėra !
24046012	Tautos girdėjo apie tavo sugėdijimą , tavo dejonės pripildė žemę , nes galiūnas klupo prieš galiūną , ir abu žuvo drauge .
24046013	VIEŠPATIES žodis pranašui Jeremijui apie tai , kad Babilono karalius puola Egipto kraštą .
24046014	Praneškite Egipte , paskelbkite Migdole , paskelbkite Nofe ir Tachpanhese ! Sakykite : „ Stok į gretas ! Būk pasirengęs gintis ! “ Kalavijas jau ryja visus aplink tave .
24046015	Kodėl pabėgo Apis ? Kodėl jūsų galingasis nesigynė ? Dėl to , kad VIEŠPATS jį parbloškė .
24046016	Jūsų daugybė svirduliavo ir krito , sakydami vienas kitam : „ Stokimės ! Grįžkime pas savuosius , į savo gimtąjį kraštą , šalin nuo nuožmaus kalavijo “ .
24046017	Vadinkite Egipto valdovą faraoną pravarde — „ Pagyrūnu , prasnaudusiu progą “ .
24046018	„ Kaip aš gyvas , — sako Karalius , kurio vardas Galybių VIEŠPATS , — kaip tikrai Taboras yra tarp kalnų ir kaip Karmelis — prie jūros , taip tikrai tai įvyks .
24046019	Pasidaryk ryšulius tremčiai , dukterie Egipte ! Nofas virs dykuma , apleistas , be gyventojų .
24046020	Egiptas — puiki telyčia ; sparva iš šiaurės nutupia ant jos .
24046021	Net samdiniai jo gretose — kaip garde penėti veršiai . Ir jie atsuko nugarą , savo gretų negindami , drauge pabėgo , nes jiems atėjo pavojaus diena , užklupo bausmės laikas .
24046022	Jis šnypščia kaip šalin šliaužianti gyvatė , nes galingai atžygiuoja jo priešai , ateina prieš jį su kirviais kaip medžių kirtėjai .
24046023	Jie iškirs jo mišką , — tai VIEŠPATIES žodis , — nors jis ir būtų neįžengiamas , nes jų daugiau negu skėrių , jie nesuskaičiuojami .
24046024	Sugėdinta bus duktė Egiptas , atiduota į nagus tautai iš šiaurės “ .
24046025	Galybių VIEŠPATS , Izraelio Dievas , sako : „ Ak ! Aš nubausiu Nojo Amoną , Egiptą , jo dievus ir karalius , faraoną ir visus , kurie juo pasitiki .
24046026	Aš atiduosiu juos į rankas tiems , kurie ieško jų gyvybės , į rankas Babilono karaliui Nebukadnecarui ir jo pareigūnams . Po to Egiptas bus vėl gyvenamas kaip senovėje “ , — tai VIEŠPATIES žodis .
24046027	„ O tu , mano tarne Jokūbai , nebijok , nenuogąstauk , Izraeli nes , tikėk manimi , aš išgelbėsiu tave iš tolimosios vietos , tavo palikuonis iš tremties krašto ! Tada Jokūbas sugrįš ir ras ramybę , gyvens saugiai , ir nebus kam jo gąsdinti .
24046028	Taigi tu , mano tarne Jokūbai , nebijok , — tai VIEŠPATIES žodis , — nes aš su tavimi ! Padarysiu galą visoms tautoms , kuriose tave išblaškiau , bet tau galo nepadarysiu . Tačiau ir nebausto tavęs nepaliksiu , nuplaksiu tave pagal teisingą saiką “ .
24047001	VIEŠPATIES žodis Jeremijui apie filistinus , faraonui dar neužpuolus Gazos .
24047002	Taip kalba VIEŠPATS : „ Žiūrėk ! Vandenys atplūsta iš šiaurės , jie taps šėlstančiu srautu , apsems kraštą ir visa , kas jame , miestą ir jo gyventojus . Žmonės šauks , visi krašto gyventojai klyks .
24047003	Jie girdi ristūnų kanopų dundesį , vežimų bildesį ir ratų dardėjimą . Tėvai nebesidairo , kur vaikai , jie kaip be rankų
24047004	nuo dienos , kuri atėjo , kad būtų sunaikinti visi filistinai , kad būtų atkirstas nuo Tyro ir Sidono jų paskutinis sąjungininkas . Taip ! VIEŠPATS sunaikina filistinus , likutį iš Kaftoro pajūrio .
24047005	Gaza nupliko , Aškelonas neteko žado . O , jų galybės likučiai ! Kiek ilgai žalosite save ? “
24047006	„ Ak , VIEŠPATIES kalavijau ! Kiek ilgai nenurimsi ? Grįžk į savo makštis , liaukis ir nurimk ! “
24047007	Kaip gali jis nurimti , jei VIEŠPATS davė jam įsakymą ? Prieš Aškeloną ir prieš pajūrį jis pasiuntė jį .
24048001	Taip kalba Galybių VIEŠPATS , Izraelio Dievas , apie Moabą : „ Vargas Nebojui , nes jis nuniokotas ! Kirjataimai sugėdinti ir paimti , jų tvirtovė sugėdinta ir sunaikinta ,
24048002	žuvo Moabo gyrius ! Hešbone jie susimokė prieš jį : ‘ Ateikite ! Padarykime jam galą , kad nebebūtų tauta ! ’ Ir tu , Madmene , ir tu būsi nutildytas ; kalavijas sėlins tau iš paskos .
24048003	Klausykitės ! Klyksmas iš Horonaimų : ‘ Niokojimas ir baisus sunaikinimas ! ’ —
24048004	‘ Moabas sunaikintas ! ’ — klykia jo mažieji .
24048005	Jie kopia į Luhito kalvą , be perstojo graudžiai verkdami , nes girdėjo sunaikinimo klyksmą nuo Horonaimų atšlaičių :
24048006	‘ Bėkite ! Gelbėkite savo gyvybę ! Dykumoje būkite kaip laukinis asilas ! ’
24048007	Kadangi pasitikėjai savo laimėjimais ir turtais , tikrai ir tu būsi užimtas . Kemošas išeis į nelaisvę drauge su savo kunigais ir didžiūnais .
24048008	Niokotojas užpuls kiekvieną miestą . Nė vienas miestas neišsigelbės . Slėnis bus sunaikintas , Lyguma nuniokota taip , kaip sakė VIEŠPATS .
24048009	Parūpinkite druskos Moabui , nes jis tikrai kris . Jo miestai taps griuvėsiais , nebebus juose gyventojų “ .
24048010	Tebūna prakeiktas , kas nerangiai vykdo VIEŠPATIES darbą ! Tebūna prakeiktas , kas sulaiko savo kalaviją nuo kraujo !
24048011	Nuo jaunystės Moabas buvo saugus , įsikūręs savo užuovėjoje . Niekada nebuvo perpiltas iš indo į indą , niekada nėjo į tremtį . Todėl išlaikė savo skonį , ir jo kvapas nepakito .
24048012	„ Todėl , tikėkite manimi , ateina dienos , — tai VIEŠPATIES žodis , — kai atsiųsiu pas jį pilstytojus , kad jį perpiltų , ištuštintų jo indus ir sudaužytų jo ąsočius .
24048013	Tuomet Moabas gėdysis Kemošo , kaip Izraelio namai gėdijosi Betelio , kuriuo pasitikėjo .
24048014	Kaip galite sakyti : ‘ Mes esame galiūnai , narsuoliai mūšyje ’ ?
24048015	Moabas nuniokotas , jo miestai paimti , jo rinktiniai jauni vyrai krito žudynėse , — tai žodis Karaliaus , kurio vardas — Galybių VIEŠPATS ! —
24048016	Moabo nelaimė jau čia pat , jo pražūtis atskuba risčia .
24048017	Apraudokite jį , visi jo kaimynai , visi , kurie žinote jo vardą ! Sakykite : ‘ Oi , kaip sulaužytas galingasis skeptras , garbingoji lazda ! ’ “
24048018	„ Lipk žemyn iš garbės sosto , dukterie Dibone , ir sėskis asloje ! Moabo niokotojas atžygiavo prieš tave , sunaikino tavo tvirtoves .
24048019	Stokis prie kelio ir stebėk , Aroero dukterie ! Klausk bėglį vyrą ir ištrūkusią moterį , sakydama : ‘ Kas atsitiko ? ’
24048020	Moabas pažemintas , netgi sutriuškintas . Klyk ir šauk ! Praneškite Arnonui , kad Moabas nuniokotas ! “
24048021	Teismas atėjo į Lygumos kraštą — į Holoną , Jahacą , Mefaatą ,
24048022	Diboną , Nebą ir Bet Diblataimus ,
24048023	Kirjataimus , Bet Gamulą ir Bet Meoną ,
24048024	Kerijotus ir Bocrą , į visus Moabo miestus , tolimus ir artimus .
24048025	„ Moabo ragas nulaužtas , jo ranka sutriuškinta “ , — tai VIEŠPATIES žodis .
24048026	Nugirdykite jį , nes jis didžiavosi prieš VIEŠPATĮ ! Tesivolioja Moabas savo vėmaluose , tetampa ir jis pajuokos daiktu !
24048027	Izraelis buvo tau pajuokos daiktas , nors ir nebuvo pagautas su vagimis ; kada tik kalbėjai apie jį , purtei savo galvą !
24048028	Palikite miestus , apsigyvenkite tarp uolų , Moabo gyventojai ! Būkite kaip balandžiai , kraunantys lizdą ant gilaus tarpeklio sienų .
24048029	Girdėjome apie Moabo išdidumą — jis labai išdidus , — girdėjome apie jo puikybę , įžūlų išdidumą , širdies pasipūtimą .
24048030	„ Aš pats pažįstu , — tai VIEŠPATIES žodis , — jo įžūlumą : meluoja jis pagyromis , meluoja ir darbais .
24048031	Todėl raudu Moabo , dėl Moabo aimanuoju , Kir Hereso vyrų liūdžiu .
24048032	Verkiu tavęs , Sibmos vynuogyne , daugiau negu Jazero ! Tavo atžalos nusidriekė anapus jūros , nusiraizgė iki pat Jazero . Tavo vasaros pjūtį ir vynuogių rinkimą užpuolė niokotojas .
24048033	Džiaugsmas ir džiūgavimas pradingo iš Moabo krašto vaisingų sodų . Sustabdžiau vyną iš vyno spaustuvų , nėra kam linksmai dainuojant traiškyti vynuogių , nutilo vynuogių rinkimo džiaugsmas “ .
24048034	Nuo Hešbono ir Elealės iki pat Jahaco sklinda riksmai . Klyksmai aidi nuo Coaro iki Horonaimų ir Eglat Šelišijos . Net Nimrimų vandenys virsta tyrais .
24048035	„ Padarysiu Moabe galą , — tai VIEŠPATIES žodis , — tiems , kurie atnašauja aukas aukštumų alkuose ar degina smilkalus savo dievams “ .
24048036	Todėl mano širdis kaip fleita rauda Moabo , mano širdis kaip fleita rauda Kir Hereso žmonių , nes dingo jų susikrautieji turtai .
24048037	Taip ! Kiekviena galva nuskusta ir kiekviena barzda nukirpta ; ant kiekvienos rankos įsipjautos žaizdos , ant kiekvieno juosmens ašutinė .
24048038	„ Ant kiekvieno stogo Moabe ir visose jo aikštėse vien aimanos . Sudaužiau Moabą kaip indą , kurio niekas nebenori “ , — tai VIEŠPATIES žodis .
24048039	O , kaip jis sutriuškintas ! Kaip jie aimanuoja ! Kaip Moabas iš gėdos palenkė sprandą ! Moabas tapo pajuoka ir siaubo reginiu visiems savo kaimynams !
24048040	Taip ! Juk taip kalba VIEŠPATS : „ Žiūrėk ! Jis puls žemyn kaip erelis , išskleidęs sparnus prieš Moabą .
24048041	Miestai bus paimti , tvirtovės nugalėtos . Tą dieną Moabo galiūnų drąsa bus kaip drąsa moters gimdymo skausmuose .
24048042	Moabas bus sunaikintas ; neišliks tauta , nes ji didžiavosi prieš VIEŠPATĮ .
24048043	Siaubas , duobė ir spąstai užklupo jus , Moabo gyventojai ! — tai VIEŠPATIES žodis . —
24048044	Kas paspruks nuo klaiko , tas įpuls duobėn , kas išlips iš duobės , tas pateks į spąstus . Taip ! Visa tai padarysiu Moabui jų bausmės metais “ , — tai VIEŠPATIES žodis .
24048045	Hešbono paunksnėje nuilsę bėgliai trumpai stabtelėjo . Ugnis veržėsi iš Hebrono , liepsna — iš Sihono namų . Ji surijo Moabo kaktą , triukšmadarių galvą .
24048046	Vargas tau , Moabe ! Pražuvai , Kemošo tauta ! Tavo sūnūs išvedami tremtin , tavo dukterys — į nelaisvę .
24048047	„ Tačiau dienų pabaigoje aš sugrąžinsiu Moabo tremtinius “ , — tai VIEŠPATIES žodis . Kol kas toks teismas Moabui .
24049001	Apie Amoną . Taip kalba VIEŠPATS : „ Argi neturi sūnų Izraelis ? Nejau jam nėra įpėdinio ? Kodėl gi Milkomas atėmė paveldą iš Gado , ir jo tauta apsigyveno Gado miestuose ?
24049002	Todėl , tikėk manimi , ateina dienos , — tai VIEŠPATIES žodis , — kai aš paskelbsiu karo šūkį prieš Amono Rabatą . Ji taps griuvėsių krūva , jos kaimai bus naikinami ugnimi . Izraelis paveldės tuos , kurie buvo atėmę iš jo paveldą , — sako VIEŠPATS . —
24049003	Klyk , Hešbone , nes Ajas buvo sunaikintas ! Šaukite , Rabatos dukterys , apsijuoskite ašutine , raudokite , čaižykite save rimbais , nes Milkomas išeina į tremtį drauge su savo kunigais ir didžiūnais !
24049004	Kam didžiuojiesi savo galybe ? Gęsta tavo galybė , maištingoji dukterie ! Tu pasitikėjai savo turtais , sakydama : ‘ Kas išdrįs žygiuoti prieš mane ? ’
24049005	Tikėk manimi , atvesiu prieš tave siaubą iš visų pusių , — tai Viešpaties , Galybių DIEVO , žodis , — būsite išblaškyti , kiekvienas sau , ir nebus kam suburti pabėgėlių .
24049006	Bet vėliau aš sugrąžinsiu Amono tremtinius “ , — tai VIEŠPATIES žodis .
24049007	Apie Edomą . Taip kalba Galybių VIEŠPATS : „ Argi nebėra išminties Temane , nejau protingieji nebeturi ką patarti , nejau išseko jų išmintis ?
24049008	Bėkite , traukitės atgal , slėpkitės giliai olose , Dedano gyventojai ! Atsiųsiu jam Ezavo pražūtį , kai ateisiu jo nubausti .
24049009	Jei vynuogių rinkėjai ateitų pas tave , tai argi nepaliktų jie išrankų ? Jei vagys ateitų nakčia , tai net ir jie vogtų tik tiek , kiek norėtų !
24049010	Bet aš , aš pats apnuoginau Ezavą , atidengiau jo slaptuosius guolius ; nebėra kur jam slėptis . Išnaikinti ir jo palikuonys , ir giminės , ir kaimynai ; jo nebėra !
24049011	Palik savo našlaičius , aš juos išlaikysiu ; tavo našlės tepasitiki manimi “ .
24049012	Taip kalba VIEŠPATS : „ Net tie , kurie nenusipelnė gerti taurę , turės ją išgerti ! Nejau tu liksi nenubaustas ? Nenubaustas tu neliksi , turi ją gerti !
24049013	Dargi pats savimi prisiekiau , — tai VIEŠPATIES žodis , — Bocra taps siaubo reginiu ir pajuokos daiktu , tyrais , keiksmažodžiu , o visi jos miestai — amžinais griuvėsiais “ .
24049014	Gavau žinią iš VIEŠPATIES , pasiuntinys buvo pasiųstas tautoms : „ Rinkitės ! Žygiuokite prieš šią tautą ! Stokite į mūšį !
24049015	Ak , tikėk manimi , padarysiu tave mažiausią tarp tautų , paniekintą tarp žmonių !
24049016	Siaubas , kurį sukėlei , ir tavo įžūli širdis apgavo tave , tave , gyvenančią Uolos plyšiuose , įsikibusią į kalno viršūnę . Nors kaip erelis aukštai sau lizdą krauni , nulaipinsiu tave žemyn “ , — tai VIEŠPATIES žodis .
24049017	Edomas taps siaubo reginiu . Kiekvienas praeivis , matydamas visas jo žaizdas , baisėsis ir neteks žado .
24049018	„ Kaip po Sodomos ir Gomoros bei jų kaimyninių miestų sunaikinimo , — sako VIEŠPATS , — nebebus ten jokio gyventojo . Joks žmogus nebesikurs ten gyventi !
24049019	Žiūrėk ! Kaip liūtas , kuris ateina iš tankmės palei Jordaną į saugią ganyklą , aš staiga juos iš ten išvaikysiu ir pavesiu ją savo išrinktajam ! Juk kas man prilygs ? Kas patrauks mane į teismą ? Koks ganytojas galėtų prieš mane atsilaikyti ? “
24049020	Todėl klausykitės apie VIEŠPATIES užmojį , kaip jis užsimojo prieš Edomą , ką nusprendė dėl Temano gyventojų : „ Ak , tikrai jie išvarys net kaimenės mažylius , net jų pačių avidė apstulbs dėl jų likimo ! “
24049021	Nuo jų kritimo trenksmo drebės žemė , ir jų klyksmo aidas bus girdėti prie Nendrių jūros .
24049022	Tikėk manimi ! Kaip erelis jis pakils ir šaus žemyn , išskleidęs sparnus virš Bocros . Tą dieną Edomo galiūnų drąsa bus kaip drąsa moters gimdymo skausmuose . Apie Damaską .
24049023	Hamatas ir Arpadas priblokšti , nes juos pasiekė bloga žinia . Jie blaškosi , tirpdami iš baimės , kaip negalinti nurimti jūra .
24049024	Damaskas nusilpo , apsigręžė bėgti , jį apėmė siaubas . Jį pagavo nerimas ir skausmai kaip gimdančią moterį .
24049025	Koks apleistas tas mano šlovės miestas , ta mano linksmybės tvirtovė !
24049026	„ Tikrai jo jauni vyrai kris jo aikštėse , ir visi jo kariai bus nutildyti tą dieną , — tai Galybių VIEŠPATIES žodis . —
24049027	Ant Damasko sienų užkursiu ugnį , ji praris Ben Hadado tvirtoves “ .
24049028	Apie Kedarą ir Hacoro karalystes , kurias nugalėjo Babilono karalius Nebukadnecaras , taip kalba VIEŠPATS : „ Pakilkite , žygiuokite prieš Kedarą , sunaikinkite rytiečius !
24049029	Pasigrobkite jų palapines ir kaimenes , palapinių dangas ir reikmenis . Išsiveskite jų kupranugarius ir šaukite : ‘ Siaubas visur ! ’
24049030	Bėkite ! Sprukite toli , slėpkitės giliai olose , Hacoro gyventojai , — tai VIEŠPATIES žodis , — nes Babilono karalius Nebukadnecaras užsimojo prieš jus , apsisprendė prieš jus !
24049031	Pakilkite ! Žygiuokite prieš tautą , gyvenančią jaukiai ir saugiai , — tai VIEŠPATIES žodis , — ji neturi nei vartų , nei velkių , ji gyvena viena nuošaliai .
24049032	Jų kupranugariai taps grobiu , jų gausios galvijų bandos — karo laimikiu . Atiduosiu vėjams tuos vyrus skustais smilkiniais , siųsiu jiems pražūtį iš visų pusių ! — tai VIEŠPATIES žodis . —
24049033	Hacoras taps šakalų lindyne , amžina dykyne . Niekas ten nebegyvens , joks žmogus nebesikurs ten gyventi “ .
24049034	VIEŠPATIES žodis pranašui Jeremijui apie Elamą Judo karaliaus Zedekijo valdymo pradžioje .
24049035	Taip kalba Galybių VIEŠPATS : „ Tikėk manimi ! Sulaužysiu Elamo lanką , jų galybės pagrindą .
24049036	Atvesiu Elamui keturis vėjus iš keturių dangaus skliauto kraštų . Vėtysiu juos visais šiais vėjais , kol nebeliks tautos , neturinčios Elamo benamių .
24049037	Padarysiu , kad elamitai drebės nuo savo priešų , nuo ieškančių jų gyvybės . Užtrauksiu jiems nelaimę , savo degantį įniršį , — tai VIEŠPATIES žodis . — Siųsiu jiems iš paskos kalaviją , kol visiškai juos sunaikinsiu .
24049038	Elame pasistatysiu sostą , sunaikinsiu jų karalių ir didžiūnus , — tai VIEŠPATIES žodis . —
24049039	Bet dienų pabaigoje aš sugrąžinsiu Elamo tremtinius “ , — tai VIEŠPATIES žodis .
24050001	VIEŠPATIES žodis Babilonui , chaldėjų kraštui , per pranašą Jeremiją .
24050002	„ Praneškite ir paskelbkite tautoms , iškelkite ženklą , paskelbkite ! Neslėpkite , bet sakykite : ‘ Babilonas paimtas , Belis sugėdintas , Merodachas sudaužytas , Babilono dievų statulos sugėdintos , sudaužyti jo stabai ’ .
24050003	Mat iš šiaurės prieš jį atžygiavo tauta , kuri pavers jo kraštą tyrais . Niekas jame nebegyvens , žmonės ir gyvuliai išlakstys .
24050004	Tomis dienomis ir tuo metu , — tai VIEŠPATIES žodis , — Izraelio tauta drauge su Judo tauta ateis ir verkdami eis ieškoti VIEŠPATIES , savo Dievo .
24050005	Jie klaus kelio į Sioną , gręš savo veidus ten link . Jie ateis ir glausis prie VIEŠPATIES amžinąja Sandora , kuri niekada nebus užmiršta .
24050006	Mano tauta buvo paklydusios avys ; jų piemenys juos paklaidino , išgindami į kalnus klajoti . Klajodami nuo kalno prie kalvos jie užmiršo savo avidę .
24050007	Rijo juos visi , kas tik sutiko , o jų priešai sakė : ‘ Mes nenusikalstame ; jie nusidėjo VIEŠPAČIUI , teisumo buveinei , VIEŠPAČIUI , savo tėvų vilčiai ’ .
24050008	Bėkite iš Babilono , traukitės iš chaldėjų krašto , būkite kaip ožiai kaimenės priekyje !
24050009	Štai sukelsiu ir atvesiu prieš Babiloną būrį galingų tautų iš šiaurės krašto . Jos išsirikiuos mūšiui , ir jis bus paimtas . Jų strėlės kaip įgudusio galiūno , kuris niekada negrįžta tuščiomis rankomis .
24050010	Chaldėja virs grobiu , ir visi jos grobėjai bus sotūs , — tai VIEŠPATIES žodis . —
24050011	Nors jūs džiaugiatės , nors jūs džiūgaujate , mano paveldo grobikai , nors jūs laigote kaip veršiai pievoje ir žvengiate kaip eržilai ,
24050012	jūsų motina bus labai sugėdinta , jus pagimdžiusioji raudonuos iš gėdos . Tikėk manimi ! Ji bus paskutinė tarp tautų , išdžiūvusi ir nevaisinga dykuma !
24050013	Dėl VIEŠPATIES pykčio Babilonas taps negyvenamas ir visas virs tyrais . Kas tik eis pro Babiloną , tas baisėsis , neteks žado , pamatęs jo žaizdas .
24050014	Rikiuokitės aplink Babiloną mūšiui , lankininkai , leiskite į jį strėles , netaupykite , nes jis nusidėjo VIEŠPAČIUI .
24050015	Iš visų pusių rėkite kovos šūkius ! Jis pasidavė , krito jo pylimai , nugriauti jo sienų mūrai ! Juk tai VIEŠPATIES kerštas : keršykite jam , darykite , kaip jis jums darė !
24050016	Atimkite iš Babilono sėjėją ir laikantį pjautuvą pjūties metu ! Bijodami niokojančio kalavijo visi grįš pas savo tautas , ir kiekvienas bėgs į savo kraštą .
24050017	Izraelis — išblaškyta kaimenė , vaikoma liūtų . Pirma jį rijo Asirijos karalius , galop Babilono karalius Nebukadnecaras graužė jo kaulus .
24050018	Todėl , — taip kalba Galybių VIEŠPATS , Izraelio Dievas , — tikėk manimi ! Nubausiu Babilono karalių ir jo kraštą , kaip nubaudžiau Asirijos karalių .
24050019	Bet Izraelį sugrąžinsiu į jo ganyklą ; jis ganysis ant Karmelio ir Bašane , numalšins savo alkį Efraimo kalvose ir Gileade .
24050020	Tomis dienomis ir tuo metu , — tai VIEŠPATIES žodis , — bus ieškoma Izraelio kaltės , tačiau jos nebebus , ir Judo nuodėmių , tačiau jų nebeatsiras , nes atleisiu tam likučiui , kurį išgelbėjau .
24050021	Žygiuok į Merataimų kraštą , žygiuok į jį , pulk Pekodo gyventojus ! Žudyk ir paskirk sunaikinti , — tai VIEŠPATIES žodis , — padaryk visa , ką tau įsakiau !
24050022	Krašte mūšio sąmyšis , baisus sunaikinimas !
24050023	Koks sumažintas ir sutrupintas visos žemės kūjis ! Kokiu siaubo reginiu tapo Babilonas tautoms !
24050024	Tu sau pačiam pasistatei spąstus ir buvai pagautas , Babilone , bet to nesuvokei . Tu buvai pastebėtas ir pagautas , nes drįsai mesti iššūkį VIEŠPAČIUI .
24050025	VIEŠPATS atidarė savo ginklų sandėlį ir pasiėmė savo rūsčio ginklus , nes Viešpats , Galybių DIEVAS , turi darbo chaldėjų krašte .
24050026	Žygiuokite į jį iš visų pusių , atidarykite jo svirnus ! Supilkite jį tarsi grūdus į krūvas ir visiškai sunaikinkite ! Nepalikite jam nė likučio !
24050027	Išpjaukite visus jo jaučius , tebūna jie visi paskersti ! Vargas jiems , nes atėjo jų diena , jų bausmės metas !
24050028	Klausykitės ! Bėgliai ir pabėgėliai iš Babilono krašto atskuba skelbti VIEŠPATIES , mūsų Dievo , keršto , keršto už jo Šventyklą .
24050029	Sušaukite lankininkus į Babiloną , visus pajėgiančius įtempti lanką . Apsupkite jį iš visų pusių , niekam neleiskite ištrūkti . Atlyginkite jam pagal jo darbus , elkitės su juo , kaip jis elgėsi su kitais , nes jis įžeidė VIEŠPATĮ , Izraelio Šventąjį .
24050030	Taip jo aikštėse kris jo jauni vyrai , ir tą dieną bus sunaikinti visi jo kariai , — tai VIEŠPATIES žodis .
24050031	Žiūrėk ! Aš priešingas tau , įžūlusis žmogau , — tai Viešpaties , Galybių DIEVO , žodis , — nes atėjo tavo diena , tavo bausmės metas .
24050032	Įžūlusis žmogus svirduliuos ir parkris , niekas jo nepakels . Užkursiu ugnį jo miestuose , ir ji suris visa aplink jį “ .
24050033	Taip kalba Galybių VIEŠPATS : „ Izraelio žmonės engiami , drauge su jais ir Judo žmonės . Visi , išvariusieji į nelaisvę , tvirtai juos laikė , atsisakė paleisti “ .
24050034	Galingas jų Atpirkėjas , jo vardas — Galybių VIEŠPATS ! Jis tikrai juos gins , kad duotų ramybę žemei ir sąmyšį Babilono gyventojams .
24050035	„ Kalavijas chaldėjams , — tai VIEŠPATIES žodis , — Babilono gyventojams , didžiūnams ir išminčiams !
24050036	Kalavijas jo žiniuoniams ; tesukvailėja ! Kalavijas jo galiūnams ; teapima juos siaubas !
24050037	Kalavijas jo žirgams ir vežimams , samdiniams jo gretose ; tebūna jie kaip moterys ! Kalavijas jo turtams ; tebūna jie išgrobstyti !
24050038	Kalavijas jo vandenims ; teišdžiūva ! Tas kraštas pilnas stabų , dėl pamėklių jie sukvailėjo .
24050039	Tad gyvens ten laukiniai žvėrys su hienomis , ten kursis ir stručiai . Niekada jame nebegyvens žmonės , niekas nebesikurs jame per amžius .
24050040	Kaip Dievas sugriovė Sodomą ir Gomorą bei jų kaimynus , — tai VIEŠPATIES žodis , — taip ir ten nebegyvens nei žmogus , nei apsistos jame marusis .
24050041	Žiūrėk ! Ateina tauta iš šiaurės , galinga tauta , ir daug karalių pašaukiama iš žemės pakraščių .
24050042	Ginkluoti lankais ir ietimis , jie žiaurūs ir kietaširdžiai . Jų ūžesys kaip jūros šniokštimas ; jie joja ant ristūnų , išsirikiavę mūšio gretomis prieš tave , dukterie Babilone !
24050043	Babilono karalius išgirdo žinią apie juos ir nuleido rankas ; jį pagavo išgąstis ir skausmai tarsi gimdančią moterį .
24050044	Žiūrėk ! Kaip liūtas , kuris ateina iš tankmės palei Jordaną į saugią ganyklą , aš staiga juos iš ten išvaikysiu ir pavesiu ją savo išrinktajam . Juk kas man prilygs ? Kas patrauks mane į teismą ? Kur tas ganytojas , kuris galėtų prieš mane atsilaikyti ?
24050045	Todėl klausykitės apie VIEŠPATIES užmojį , kaip jis užsimojo prieš Babiloną , ką nusprendė dėl chaldėjų krašto : ‘ Ak , tikrai jie išvarys net kaimenės mažylius , net jų pačių avidė apstulbs dėl jų likimo ! ’
24050046	Nuo riksmo : ‘ Babilonas paimtas ! ’ drebės žemė , šauksmas nuaidės tarp tautų “ .
24051001	Taip kalba VIEŠPATS : „ Žiūrėk ! Pakelsiu nuožmų vėją Babilonui ir Leb Kamajo gyventojams .
24051002	Pasiųsiu vėtytojus į Babiloną , kad jį išvėtytų ir nuniokotų kraštą . Ak , puls jie nelaimės dieną jį iš visų pusių !
24051003	Tenetempia lankininkas savo lanko ir tenesigiria savo krūtinės šarvais ! Nesigailėkite jo jaunų vyrų , sunaikinkite visą jo kariuomenę ! “
24051004	Nukauti jie gulės chaldėjų krašte , sužeisti — jo gatvėse .
24051005	Izraelio ir Judo karalystės nepaliktos jų Dievo , Galybių VIEŠPATIES , našlėmis , nors jų kraštas buvo pilnas nusikaltimų Izraelio Šventajam .
24051006	Bėkite iš Babilono , tegelbsti kiekvienas savo gyvybę ! Nežūkite dėl jo kaltės , nes dabar — VIEŠPATIES keršto metas ; jis gaus , ko nusipelnęs .
24051007	Babilonas buvo aukso taurė VIEŠPATIES rankoje , nugirdanti visą žemę . Tautos gėrė iš jos vyną , todėl išėjo iš proto .
24051008	Staiga krito Babilonas ir buvo sutriuškintas ; apraudok jį ! Atneškite balzamo jo žaizdai , galbūt ji dar užgydoma .
24051009	„ Bandėme Babiloną gydyti , bet jis nepagydomas . Palikite jį ! Eikime kiekvienas į savo kraštą ! “ Taip , jo teismas pasiekė dangų , pakilo iki pat debesų .
24051010	VIEŠPATS parodė mūsų teisumą ; ateikite , paskelbkime Sione , ką padarė VIEŠPATS , mūsų Dievas .
24051011	Aštrinkite strėles , pripildykite strėlines ! VIEŠPATS pažadino medų karalių dvasią , nes nutarė sunaikinti Babiloną . Ak , tai VIEŠPATIES kerštas , kerštas už jo Šventyklą !
24051012	Iškelkite mūšio vėliavą prie Babilono sienų ! Padidinkite sargybą , pastatykite sargybinius , renkite pasalas , nes VIEŠPATS nutarė ir įvykdė , ką buvo kalbėjęs apie Babilono gyventojus .
24051013	Tau , kuri gyveni prie galingų vandenų ir esi paskendusi turtuose , atėjo galas , tavo gyvenimo siūlas nutrauktas .
24051014	Galybių VIEŠPATS prisiekė pats savimi : „ Ak , pripildysiu tave karių kaip skėrių ; jie šauks pergalės šauksmą “ .
24051015	Savo galybe jis padarė žemę , savo išmintimi sukūrė pasaulį ir savo išmanymu išskleidė dangų .
24051016	Jam sugriaudus , kyla vandenų sąmyšis danguje , jis pakelia garus nuo žemės pakraščių , lietų pripildo žaibų , vėją paleidžia iš savo svirnų .
24051017	Kiekvienas žmogus yra kvailas ir neišmanėlis ; visus auksakalius gėdina jų stabai , nes ką jie nulieja , tai melas ; jie neturi gyvybės .
24051018	Jie nieko neverti , juoko darbas ; jų bausmės metu jie žus .
24051019	Ne tokia Jokūbo dalia , nes jis yra tas , kuris visa padarė , Izraelis — jo paveldo gentis , Galybių VIEŠPATS — jo vardas .
24051020	„ Tu — mano vėzdas , mano kovos ginklas ; tavimi daužau tautas , tavimi naikinu karalystes .
24051021	Tavimi daužau žirgą ir raitelį , tavimi daužau kovos vežimą ir vežiką .
24051022	Tavimi daužau vyrą ir žmoną , tavimi daužau senį ir vaiką , tavimi daužau jaunuolį ir merginą .
24051023	Tavimi daužau piemenį ir jo kaimenę , tavimi daužau artoją ir jo jaučių jungą , tavimi daužau valdytoją ir jo įgaliotinius .
24051024	Aš atsilyginsiu jūsų akyse Babilonui ir visiems Chaldėjos gyventojams už visas blogybes , kurias jie padarė Sione , — tai VIEŠPATIES žodis .
24051025	Tikėk manimi ! Aš prieš tave , niokotojų kalne , visos žemės niokotojau ! — tai VIEŠPATIES žodis . — Aš ištiesiu savo ranką į tave , nuritinsiu tave nuo uolų ir paversiu tave perdegusiu kalnu .
24051026	Iš tavo griuvėsių nebus imama nei kertinio akmens , nei akmens pamatams . Tu liksi amžina dykynė , — tai VIEŠPATIES žodis .
24051027	Duokite ženklą kraštui , pūskite ragą tautoms ! Pašventinkite tautas karui su juo , pašaukite prieš jį visas karalystes : Araratą , Minį ir Aškenazą ! Paskirkite jo priešams vadą , rikiuokite žirgus kaip skėrių knibždynę .
24051028	Pašventinkite tautas karui su juo — medų karalių drauge su jo valdytojais bei visais įgaliotiniais ir kiekvieną jam pavaldų kraštą .
24051029	Žemė dreba ir raitosi , nes vykdomas VIEŠPATIES užmojis prieš Babiloną — paversti Babilono kraštą tyrais , kur nėra jokio gyventojo .
24051030	Babilono galiūnai liovėsi kovoję ir lindi savo tvirtovėse . Išseko jų drąsa , jie elgiasi kaip moterys . Dega pastatai , sulaužytos vartų velkės .
24051031	Pasiuntinys bėga įkandin pasiuntinio , šauklys įkandin šauklio pranešti karaliui , kad visas miestas paimtas ,
24051032	brastos užimtos , pelkės padegtos ir kariai siaubo apimti “ .
24051033	Taip kalba Galybių VIEŠPATS , Izraelio Dievas : „ Duktė Babilonas — kaip klojimas per kūlimą ; dar truputis , ir ateis jos pjūties metas “ .
24051034	„ Babilono karalius Nebukadnecaras surijo mane , sugriovė mane , padarė iš manęs tartum tuščią indą . Kaip slibinas prarijo mane , pripildė savo pilvą mano skanėstų ir išvarė mane .
24051035	Tebūna atkeršyta Babilonui už mano žaizdas ! “ — sakys Siono miestas . „ Tebūna atkeršyta Chaldėjos žmonėms už mano kraują ! “ — sakys Jeruzalė .
24051036	O dabar taip kalba VIEŠPATS : „ Tikėk manimi ! Aš ginsiu tave , atkeršysiu už tave . Nusausinsiu jo jūrą , išsekinsiu jo šaltinį ;
24051037	Babilonas virs griuvėsių krūva , šakalų landyne , siaubo reginiu ir pajuoka , be gyvo žmogaus .
24051038	Kaip liūtai jie drauge riaumos , kaip liūtukai jie urgs .
24051039	Jiems nerimstant aš sutaisysiu gėrimą ir girdysiu juos , kol pralinksmės . Tuomet jie užmigs amžinu miegu ir niekada neatsibus , — tai VIEŠPATIES žodis . —
24051040	Nuvesiu juos į skerdynių vietą kaip ėriukus , kaip avinus ir ožius .
24051041	Taip buvo užimtas Šešachas , į nelaisvę paimtas visos žemės gyrius ! Kokiu pasibaisėjimu tautoms tapo Babilonas !
24051042	Jūra apsėmė Babiloną , šniokščiančios bangos jį užliejo .
24051043	Jo miestai tapo siaubo reginiu , sausros šalimi ir tyrais , kur niekas negyvena , joks žmogus nekelia kojos .
24051044	Aš nubausiu Babilone Belį ir ištrauksiu iš jo nasrų , ką buvo prarijęs . Ateityje tautos pas jį daugiau nebeplūs , sugriuvo Babilono siena !
24051045	Išeik iš jo , mano tauta ! Gelbėkite kiekvienas savo gyvybę nuo VIEŠPATIES degančio pykčio !
24051046	Nuo šiol nenustokite drąsos ir nenuogąstaukite dėl gandų , kurie sklinda krašte , nes vienoks gandas ateina vienais metais , kitoks kitais , gandai apie smurtą krašte ir apie valdovą , kuris kovoja su valdovu .
24051047	Tikėk manimi ! Ateina dienos , kai aš nubausiu Babilono stabus . Jo visas kraštas bus sugėdintas , ir visi jo užmuštieji gulės jame .
24051048	Tuomet dangus ir žemė , jie ir visa , kas juose , džiūgaus dėl Babilono žuvimo , kai iš šiaurės ateis jo niokotojai “ , — tai VIEŠPATIES žodis . —
24051049	Taip , Babilonas turi žūti dėl Izraelio užmuštųjų , kaip visos žemės užmuštieji žuvo per Babiloną .
24051050	Jūs , pabėgėliai nuo kalavijo , skubėkite , negaiškite ! Prisiminkite VIEŠPATĮ iš tolo , Jeruzalė teateina jums į širdį !
24051051	Mes sugėdinti , nes patyrėme pajuoką . Veidai mums kaista iš gėdos , nes svetimieji įėjo į mūsų VIEŠPATIES Namų Šventyklą .
24051052	„ Todėl , tikėk manimi , ateina dienos , — tai VIEŠPATIES žodis , — kai aš nubausiu jo stabus , ir visame jo krašte dejuos sužeistieji .
24051053	Nors Babilonas ir pakiltų į dangų , nors įsitvirtintų galingoje aukštybėje , mano niokotojai jį pasieks “ , — tai VIEŠPATIES žodis .
24051054	Klausykitės ! Ataidi riksmas iš Babilono , baisus bildesys iš Chaldėjos krašto !
24051055	Ak , niokoja VIEŠPATS Babiloną , tildo jo siaubingą ūžesį ! Šniokščia jo bangos kaip galingi vandenys , aidi jų siautėjantis ūžesys ,
24051056	nes niokotojas atėjo į jį , į Babiloną . Jo galiūnai paimti nelaisvėn , jų lankai sulaužyti , nes VIEŠPATS yra atlyginimo Dievas , ir jis tikrai atlygins .
24051057	„ Taip nugirdysiu jo didžiūnus ir išminčius , jo valdytojus , įgaliotinius ir galiūnus , kad jie užmigs amžinu miegu ir niekada nepabus “ , — tai žodis Karaliaus , kurio vardas — Galybių VIEŠPATS .
24051058	Taip kalba Galybių VIEŠPATS : „ Plačioji Babilono siena bus sulyginta su žeme , aukštieji vartai sudeginti ugnimi . Taigi tautos tuščiai triūsia ir gentys dėl liepsnų varginasi “ .
24051059	Štai kokį reikalą pranašas Jeremijas patikėjo Machsėjos sūnaus Nerijos sūnui Serajai , kai tas ėjo į Babiloną drauge su Judo karaliumi Zedekiju ketvirtais jo valdymo metais . Seraja buvo stovyklų tvarkytojas .
24051060	Jeremijas atskiroje knygoje buvo aprašęs visas nelaimes , kurios turėjo ištikti Babiloną , ir visus anuos žodžius , kurie buvo rašyti Babilonui .
24051061	Jeremijas tarė Serajai : „ Kai pasieksi Babiloną , žiūrėk , kad perskaitytum garsiai visus šituos žodžius .
24051062	Paskui tarsi : ‘ VIEŠPATIE , tu pats grasinai sunaikinti tą vietą taip , kad nei žmonės , nei gyvuliai joje nebegyvens , kad ji amžinai liks tyrais ’ .
24051063	Baigęs skaityti knygą , pririšk prie jos akmenį , įmesk į Eufratą
24051064	ir tark : ‘ Taip Babilonas nuskęs ! Nebepakils iš nelaimės , kurią jam atsiųsiu ’ “ . Žodžiu „ varginasi “ baigiasi Jeremijo žodžiai .
24052001	Zedekijas buvo dvidešimt vienerių metų , kai tapo karaliumi , ir valdė Jeruzalę vienuolika metų . Jo motina , Jeremijo iš Libnos duktė , buvo vardu Hamutalė .
24052002	Jis darė , kas pikta VIEŠPATIES akyse , kaip buvo daręs Jehojakimas .
24052003	Iš tikrųjų tai , kas buvo daroma Jeruzalėje ir Jude , taip pykdė VIEŠPATĮ , kad jis atstūmė juos nuo savęs . Zedekijas pakėlė maištą prieš Babilono karalių .
24052004	Devintų jo valdymo metų dešimto mėnesio dešimtą dieną atsitiko taip , kad Babilono karalius Nebukadnecaras su visa savo kariuomene atžygiavo į Jeruzalę , apsupo ją ir pastatė aplinkui apgulos įtvirtinimus .
24052005	Miesto apgula tęsėsi iki vienuoliktų karaliaus Zedekijo metų .
24052006	O tų metų ketvirto mėnesio devintą dieną , kai badas buvo prispaudęs miestą ir žmonės nebeturėjo duonos ,
24052007	buvo pralaužta miesto siena . Visi kariai pabėgo iš miesto nakčia pro vartus tarp dviejų sienų prie karaliaus sodo , nors chaldėjai ir buvo visur aplink miestą . Jie pasuko Arabos link .
24052008	Bet chaldėjų kariuomenė vijosi karalių ir sugavo Zedekiją lygumose prie Jericho , kai visa jo kariuomenė pakriko ir jį paliko .
24052009	Sugavę karalių , jie nuvedė jį į Riblą Hamato krašte pas Babilono karalių ir šis surengė jam teismą .
24052010	Babilono karalius mirtimi nubaudė Zedekijo sūnus jo akyse . Taip pat Ribloje jis išžudė visus Judo didžiūnus .
24052011	Po to Babilono karalius įsakė išlupti Zedekijui akis , uždėti grandines , išvaryti į Babiloną ir laikyti jį kalėjime ligi mirties .
24052012	Devynioliktų Babilono karaliaus Nebukadnecaro metų penkto mėnesio dešimtą dieną karaliaus asmens sargybos vadas ir Babilono karaliaus palydos narys Nebuzaradanas atvyko į Jeruzalę .
24052013	Jis sudegino VIEŠPATIES Namus , karaliaus rūmus ir visus Jeruzalės pastatus , kiekvieno svarbesnio asmens namus .
24052014	Be to , chaldėjų kariuomenė , buvusi su karaliaus asmens sargybos vadu , išgriovė visas sienas aplink Jeruzalę .
24052015	Po to karaliaus asmens sargybos vadas Nebuzaradanas išvarė į tremtį kai ką iš beturčių , likutį gyventojų , išlikusių mieste ir perbėgusių pas Babilono karalių , drauge su amatininkų likučiu .
24052016	Tik kai ką iš kaimo žmonių karaliaus asmens sargybos vadas Nebuzaradanas paliko kaip vynuogynų darbininkus ir žemdirbius .
24052017	Žalvario stulpus , stovėjusius prie VIEŠPATIES Namų , pastovus su ratais ir žalvario jūrą , buvusią VIEŠPATIES Namuose , chaldėjai sulaužė į gabalus ir visą žalvarį išgabeno į Babiloną .
24052018	Jie paėmė ir ąsočius , bertuves , žnyples , dubenis , semtuvus bei visus žalvario rykus , naudotus Šventyklos apeigoms .
24052019	Be to , karaliaus asmens sargybos vadas paėmė taures , smilkytuvus , dubenis , ąsočius , žvakides , semtuvus ir dubenis liejamosioms aukoms , padarytus iš aukso ir sidabro .
24052020	Abiejų stulpų , žalvario jūros bei dvylikos žalvario jaučių , ant kurių ji stovėjo , ir pastovų su ratais , kuriuos Saliamonas buvo padaręs VIEŠPATIES Namams , visų šitų rykų žalvario nė pasverti nebūtų buvę galima .
24052021	Kiekvienas stulpas buvo aštuoniolikos mastų aukščio ir dvylikos mastų apimties . Sienos buvo keturių pirštų storio , o vidus tuščias .
24052022	Stulpo viršuje buvo penkių mastų aukščio žalvario antgalis , kurį supo pinučiai ir granatai , ir visa tai iš žalvario . Ir kitas stulpas buvo lygiai toks pat , su granatais .
24052023	Granato obuolių ant visų šonų buvo devyniasdešimt šeši . Iš viso aplink pinučius buvo šimtinė granato obuolių .
24052024	Be to , karaliaus asmens sargybos vadas suėmė vyriausiąjį kunigą Serają , kunigą padėjėją Sofoniją ir tris slenksčio sargus .
24052025	Iš miesto jis suėmė vieną karaliaus rūmų dvariškį , vadovavusį kariams , septynis asmeninės karaliaus tarybos vyrus , kurie buvo rasti mieste , kariuomenės vado raštininką , telkusį gyventojus į karinę tarnybą , ir šešiasdešimt paprastų vyrų , kuriems pasitaikė būti mieste .
24052026	Tuomet karaliaus asmens sargybos vadas Nebuzaradanas paėmė juos ir nuvarė į Riblą pas Babilono karalių .
24052027	Ribloje , Hamato krašte , Babilono karalius juos sumušė ir nužudė . Taip Judas buvo ištremtas iš savo žemės .
24052028	Štai skaičius žmonių , kuriuos Nebukadnecaras išvarė į tremtį : septintais savo valdymo metais — tris tūkstančius ir dvidešimt tris judėjus ,
24052029	aštuonioliktais Nebukadnecaro metais — aštuonis šimtus trisdešimt du asmenis iš Jeruzalės ,
24052030	dvidešimt trečiais Nebukadnecaro metais karaliaus asmens sargybos vadas Nebuzaradanas ištrėmė septynis šimtus ir keturiasdešimt penkis judėjus ; iš viso keturis tūkstančius šešis šimtus asmenų .
24052031	Atsitiko taip , kad trisdešimt septintų Judo karaliaus Jehojachino tremties metų dvylikto mėnesio dvidešimt penktą dieną Babilono karalius Evil Merodachas pirmais savo valdymo metais atkreipė dėmesį į Judo karalių Jehojachiną ir paleido jį iš kalėjimo .
24052032	Jis kalbėjosi su juo taikingai ir paskyrė jam sostą , šaunesnį už sostus kitų karalių , buvusių pas jį Babilone .
24052033	Jehojachinas nusivilko kalėjimo drabužius ir visą likusį savo gyvenimą valgė prie karaliaus stalo .
24052034	Jo išlaikymui Babilono karalius skyrė nuolatinį aprūpinimą diena po dienos , kol tik jis buvo gyvas , ligi pat jo mirties dienos .
25001001	O kokia vieniša dabar sostinė , kurioje kadaise knibždėte knibždėjo žmonių ! Kadaise didinga tarp tautų , dabar ji lyg našlė ! Kadaise šalių valdovė , dabar ji tapo verge !
25001002	Karčiai ji verkia nakčia , ašaros vilgo jos skruostus . Tarp visų jos meilužių nėra kas ją paguostų . Visi jos bičiuliai klastingai pasielgė su ja ir tapo jos priešais .
25001003	Judo tauta išėjo į tremtį vargti ir sunkiai vergauti . Gyvendama išblaškyta tautose ji poilsiui vietos neranda . Visi jos persekiotojai ją nusivijo kenčiančią .
25001004	Keliai į Sioną liūdi , nes nėra kam eiti į šventes . Visi jos vartai išgriauti , jos kunigai dejuoja . Visos jos mergaitės sielvartauja , karti jos dalia .
25001005	Jos engėjai dabar šeimininkauja , jos priešai puikiai gyvena , nes VIEŠPATS užliejo ją skausmu už jos nusikaltimų daugybę . Jos mažutėliai išėjo į nelaisvę engėjų varomi .
25001006	Išėjo iš Siono dukters visa jos didybė . Jos didžiūnai tarsi elniai , nerandantys sau ganyklos , vos galėjo paeiti persekiotojų priekyje .
25001007	Jeruzalė atsimena visus brangumynus , priklausiusius jai senovėje , jos skausmo ir klajonių dienomis . Kai jos žmonės pateko į engėjo rankas , nesant nė vieno , kas jai pagelbėtų , engėjai piktdžiūgavo , tyčiodamiesi iš jos kritimo .
25001008	Jeruzalė sunkiai nusidėjo , todėl virto pajuoka . Visi , kas ja gėrėjosi , ją niekina , nes pamatė jos gėdą . Net ji pati vaitoja , negali į save pažiūrėti .
25001009	Jos nešvarumai lipo jai prie sijono , apie savo ateitį ji nepagalvojo . Jos kritimas buvo baisus , ir nebuvo , kas ją paguostų . „ VIEŠPATIE , pažvelk į mano skausmą , nes priešas puikuojasi ! “
25001010	Engėjas ištiesė ranką į visa , kas jai brangu . Ji net matė į jos Šventyklą įeinant pagonis , kuriems tu uždraudei įeiti į savo bendriją .
25001011	Visi jos žmonės dejuoja ieškodami duonos . Jie maino savo brangumynus į valgį gyvybei palaikyti . „ Pažvelk , VIEŠPATIE , ir pamatyk , kaip aš suniekinta !
25001012	Jums taip niekada tenebūna ! Visi , kurie einate šiuo keliu , pažvelkite ir pamatykite , ar yra toks skausmas , kaip tas skausmas , kuris ištiko mane , kai VIEŠPATS man kirto savo degančio pykčio dieną ?
25001013	Jis iš aukštybių pasiuntė ugnį giliai į mano kaulus . Mano kojoms paspendė pinkles , parvertė mane . Paliko mane apstulbusią , kenčiančią visą laiką .
25001014	Mano nusikaltimai į jungą buvo surišti , jo rankos supinti . Uždėtas man ant kaklo jis sekina mano jėgas . Viešpats atidavė mane į rankas , kurioms nepajėgiu priešintis .
25001015	Visus galiūnus , kuriuos turėjau , VIEŠPATS atmetė . Jis pašaukė prieš mane kariuomenę mano jaunų vyrų sunaikinti . Viešpats traiškė mergelę , Judo dukterį , vynuogę vynuogių spaudykloje .
25001016	Dėl šių dalykų aš verkiu , mano akys plūsta ašaromis . Toli nuo manęs , kas galėtų paguosti ir atgaivinti mano dvasią . Mano vaikai bejėgiai , nes priešas nugalėjo “ .
25001017	Sionas grąžo rankas , bet jį paguosti nėra kam . VIEŠPATS pašaukė Jokūbo kaimynus tapti jam priešais . Tarp jų Jeruzalė virto nešvariu skuduru .
25001018	„ VIEŠPATS teisus , nes aš maištavau prieš jo žodį . Betgi klausykitės , visos tautos ! Pasižiūrėkite į mano skausmą ! Mano jaunuolės ir jaunuoliai išėjo į nelaisvę .
25001019	Šaukiausi savo meilužių , bet jie mane apvylė . Mano kunigai ir seniūnai žuvo mieste ieškodami valgyti , norėdami išlikti gyvi .
25001020	Pasižiūrėk , VIEŠPATIE , kaip man skaudu ! Aš visa sukrėsta , širdis blaškosi krūtinėje , nes labai maištavau . Lauke mirtį neša kalavijas , viduje — maras .
25001021	Kai jie girdėjo mane dejuojančią , nebuvo kam manęs paguosti . Visi mano priešai girdėjo apie mano nelaimę ir džiaugiasi , nes tu tai padarei . Siųsk tą dieną , kurią kadaise paskelbei ; tebūna jiems kaip man .
25001022	Teiškyla tavo akivaizdon visas jų nedorumas ! Pasielk su jais , kaip pasielgei su manimi dėl visų mano nusikaltimų , nes aš dejuodama gyvenu , serga mano širdis “ .
25002001	O , kaip pažemino Viešpats Siono dukterį , būdamas įniršęs ! Jis nubloškė iš dangaus žemėn Izraelio didybę , neatminė savo įniršio dieną savo pakojo .
25002002	Viešpats negailestingai sunaikino visas Jokūbo buveines . Įniršęs sulygino su žeme Judo dukters tvirtoves . Parbloškė žemėn sugėdintą karalystę ir jos didžiūnus .
25002003	Degdamas pykčiu , jis nulaužė Izraelio ragus . Atitraukė nuo jų savo dešinę priešų akivaizdoje . Niokojo Jokūbą tarsi ugnies liepsna , visa visur suryjanti .
25002004	Savo lanką įtempė lyg priešas , savo dešinę pakėlė lyg engėjas . Išžudė visus , kuriais mes didžiavomės Siono dukters palapinėje . Tarsi ugnį išliejo savo pyktį .
25002005	Viešpats elgėsi kaip priešas ir sunaikino Izraelį . Sunaikino visus jo rūmus , griuvėsiais pavertė jo tvirtoves , sustiprino Judo dukters verksmą ir raudą .
25002006	Jis išgriovė savo buveinę kaip sodo pašiūrę , sunaikino savo Padangtę . VIEŠPATS panaikino Sione iškilmę ir šabą . Savo pykčio įniršyje atmetė karalių ir kunigą .
25002007	Viešpats paniekino savo aukurą , išsižadėjo savo Šventyklos . Atidavė į priešų rankas jos rūmų sienas . Jie šūkavo VIEŠPATIES Namuose kaip iškilmių dieną .
25002008	VIEŠPATS nutarė paversti griuvėsiais Siono dukters sieną . Ištiesė matavimo virvę ir nesulaikė rankos nuo naikinimo . Sieną ir pylimą privertė raudoti , ir guli abiejų griuvėsiai .
25002009	Žemėn įgrimzdo jos vartai , jis nuėmė ir sulaužė velkes . Ištremtas tautose jos karalius su didžiūnais , dingo kunigų mokymas . Ir jos pranašai nebegauna regėjimo iš VIEŠPATIES .
25002010	Siono dukters seniūnai tylėdami sėdi ant žemės . Jie dulkėmis pasibarstė galvas ir apsijuosė ašutine . Jeruzalės mergaitės nuleido galvas ligi žemės .
25002011	Nuo ašarų aptemo man akys , aš visas sukrėstas . Man širdis plyšta dėl dukters , mano tautos , sunaikinimo . Vaikai ir kūdikiai alpsta miesto aikštėse .
25002012	Savo motinų jie nesiliauja klausinėti : „ Kur grūdai ir vynas ? “ — alpdami kaip sužeistieji miesto gatvėse , iškvėpdami gyvastį ant savo motinų rankų .
25002013	Ką galiu tau pasakyti ? Su kuo tave palyginti , dukterie Jeruzale ? Su kuo galiu tave lyginti , kad galėčiau tave paguosti , mergele , Siono dukterie ? Platūs kaip jūra tavo griuvėsiai ; kas gali tave išgydyti ?
25002014	Tavo pranašų tau skelbti regėjimai buvo tušti ir apgaulingi . Jie neatidengė tavo kaltės , idant sugrąžintų tau palaimą . Jie regėjo ištarmes tau , tuščias ir klaidinančias .
25002015	Kas tik praeina tavo keliu , tas matydamas tave ploja rankomis . Jie švilpia ir kraipo galvas , žvelgdami į dukterį Jeruzalę . „ Nejau tai miestas , laikytas gražiausiu , visos žemės džiugesiu ? “
25002016	Visi tavo priešai žiojasi prieš tave . Jie švilpia , griežia dantimis ir šaukia : „ Mes ją prarijome ! Tai tikrai mūsų lauktoji diena ! Sulaukėme ir pamatėme ! “
25002017	VIEŠPATS padarė , ką buvo užsimojęs , įvykdė savo žodį , ištartą labai seniai . Jis sunaikino negailestingai , leido tavo priešui džiaugtis pergale , išaukštino tavo engėjų galybę .
25002018	Šaukis širdimi Viešpaties , dejuok , Siono dukterie ! Liek ašaras upeliais dieną naktį . Neleisk sau atsikvėpti nei akims ilsėtis !
25002019	Atsikelk ir šaukis naktį kiekvienos sargybos pradžioje ! Išliek savo širdį kaip vandenį Viešpaties akivaizdoje ! Kelk į jį rankas dėl gyvasties savo vaikų , mirštančių iš bado kiekvienos gatvės kampe .
25002020	Pažvelk , VIEŠPATIE , ir pasižiūrėk : su kuo esi taip pasielgęs ? Nejaugi moterys turi valgyti savo vaisių , savo naujagimius kūdikius ? Nejaugi kunigas ir pranašas turi būti užmušti Viešpaties Šventykloje ?
25002021	Jauni ir seni guli gatvėse sukritę . Mano merginos ir vaikinai krito nuo kalavijo . Savo įniršio dieną juos užmušei , negailestingai išžudei .
25002022	Sukvietei mano priešus iš visų pusių tarsi iškilmių dieną . Ir VIEŠPATIES įniršio dieną nė vienas nepabėgo ir neišliko . Mano priešas sunaikino tuos , kuriuos pagimdžiau ir išauginau .
25003001	Aš esu žmogus , matęs skausmą nuo Dievo pykčio lazdos .
25003002	Jis varė mane vis giliau ir giliau į tamsybes be jokios šviesos .
25003003	Tik prieš mane jis vis kelia ir kelia ranką visą dieną .
25003004	Jis sunešiojo mano kūną ir odą , sutrupino man kaulus .
25003005	Jis apgulė ir apsupo mane kartėliu ir vargais .
25003006	Jis apgyvendino mane tamsybėse kaip tuos , kurie seniai numirė .
25003007	Jis aptvėrė mane siena , kad neištrūkčiau , prislėgė mane sunkiomis grandinėmis .
25003008	Nors aš šaukiuosi ir maldauju , jis užgožia mano maldą .
25003009	Jis aptvėrė mano kelius tašytais akmenimis , iškraipė mano takus .
25003010	Man jis — tykojanti meška , sėlinantis liūtas .
25003011	Jis nutempė mane nuo mano kelio ir sudraskė , paliko mane priblokštą .
25003012	Jis įtempė savo lanką ir pavertė mane savo strėlių taikiniu .
25003013	Jis paleido strėles iš savo lanko , ir jos giliai susmigo į mano kūną .
25003014	Pajuoka tapau visai savo tautai , jie visą dieną dainomis tyčiojasi iš manęs .
25003015	Jis pripildė mane kartybių , pasotino metėlėmis .
25003016	Jis nubrūžino man dantis žvyru , privertė mane gūžtis pelenuose .
25003017	Mano gyvenimas neteko ramybės , aš užmiršau , kas yra laimė .
25003018	Tariau sau : „ Praėjo mano garbė ir visa , ko tikėjausi iš VIEŠPATIES “ .
25003019	Atminti savo skausmą ir klajones man — metėlė ir tulžis !
25003020	Aš apie tai nuolat galvoju , ir prislėgta mano dvasia .
25003021	Bet viltis sugrįžta atsiminus ,
25003022	kad ištikimoji VIEŠPATIES meilė niekada neišsenka , gailestingumo jam niekada nepristinga .
25003023	Kas rytą jie nauji ; didelė tavo ištikimybė !
25003024	„ VIEŠPATS yra mano dalia , — sakau sau , — todėl į jį dėsiu viltis “ .
25003025	Geras yra VIEŠPATS tiems , kurie jo laukia , žmogui , kuris jo ieško .
25003026	Gera laukti kantriai , kol išgelbėjimas ateis iš VIEŠPATIES .
25003027	Gera žmogui jaunystėje nešti jungą .
25003028	Tesėdi jis vienas tyloje , kai jungas jam sunkus .
25003029	Teliečia dulkes lūpomis ; rasi dar yra vilties .
25003030	Teatsuka žandą mušančiam , tesisotina užgaule .
25003031	Juk Viešpats neatmeta amžinai .
25003032	Juk jei jis ir plaka , tai ir vėl pasigaili dėl savo ištikimosios meilės gausybės . Juk tyčia žmogaus
25003033	jis nei plaka , nei liūdina .
25003034	Kai visi krašto belaisviai trypiami kojomis ,
25003035	kai žmogaus teisės paminamos Aukščiausiojo akivaizdoje ,
25003036	kai sprendžiant bylą skriaudžiamas žmogus , — nejau to Viešpats nemato ?
25003037	Kieno įsakas buvo kada nors įvykdytas , jei Viešpats nebuvo to norėjęs ?
25003038	Argi ne iš Aukščiausiojo lūpų ateina tai , ką atneša nelaimės ir laimė ?
25003039	Tad kodėl žmogus , kol gyvas , skundžiasi dėl bausmės už savo nuodėmes ?
25003040	Ištirkime ir patikrinkime savo kelius , grįžkime pas VIEŠPATĮ !
25003041	Pakelkime savo rankas ir širdis į Dievą danguje !
25003042	Mes nusikaltome ir maištavome , ir tu neatleidai .
25003043	Tu apsidengei įniršiu ir persekiojai mus , žudei ir nepasigailėjai .
25003044	Tu prisidengei debesimi , kad jokia malda neprasiskverbtų .
25003045	Tu padarei mus atmatomis ir šiukšlėmis tarp tautų .
25003046	Visi mūsų priešai žiojasi prieš mus .
25003047	Siaubas ir duobė — mūsų dalia , nuniokojimas ir sunaikinimas .
25003048	Mano akys plūsta ašarų upėmis dėl savo tautos pražūties .
25003049	Mano akys plūs ašaromis be perstojo , be paguodos ,
25003050	kolei VIEŠPATS nepažvelgs iš dangaus ir nepamatys .
25003051	Mano akys kankina mane dėl likimo visų dukterų mano mieste .
25003052	Mano priešai be jokios priežasties sugavo mane kilpa kaip paukštį .
25003053	Jie įstūmė mane gyvą į duobę , užvertė ant manęs akmenis .
25003054	Vandenys tvino man virš galvos , ir aš tariau : „ Man galas ! “
25003055	Šaukiausi tavo vardo , VIEŠPATIE , iš duobės gelmių .
25003056	Tu girdėjai mano šauksmą : „ Tenebūna kurčia tavo ausis mano pagalbos šauksmui ! “
25003057	Tu atėjai man pagalbon , kai aš tavęs šaukiausi , ir tarei : „ Nebijok ! “
25003058	Tu gynei mano reikalą , Viešpatie , išpirkai mano gyvastį .
25003059	Tu , VIEŠPATIE , matei padarytą neteisybę , tad apgink mano teises !
25003060	Tu matai visą jų kerštingumą , visus jų kėslus prieš mane .
25003061	Tu , VIEŠPATIE , girdėjai jų užgaules , visus jų kėslus prieš mane ,
25003062	mano priešų kalbas ir užmačias visą dieną prieš mane .
25003063	Pasižiūrėk ! Ar jie sėdi , ar stovi , aš esu jų patyčių daina .
25003064	VIEŠPATIE , atmokėk jiems , paisydamas jų rankų darbų !
25003065	Tejaučia jie širdgėlą , tebūna jiems tavo prakeikimas !
25003066	Su įniršiu persekiok juos ir išnaikink po VIEŠPATIES dangumi !
25004001	Kaip nublanko auksas , kaip pakito aukso grynuolis ! Kaip išmėtyti guli šventieji akmenys kiekviename gatvės kampe !
25004002	Brangieji Siono vaikai , kadaise vertingi kaip grynas auksas , dabar laikomi moliniais indais , puodžiaus rankų darbu !
25004003	Net šakalai duoda spenį žįsti savo jaunikliams , bet duktė , mano tauta , tapo žiauri , panaši į dykumos stručius .
25004004	Kūdikiui liežuvis limpa prie gomurio nuo troškulio ; maži vaikai prašo duonos , bet niekas nė kąsnelio jiems neduoda .
25004005	Valgiusieji skanėstus guli išbadėję gatvėse ; išaugintieji purpuro drabužiuose laikosi prie šiukšlyno .
25004006	Kaltė dukters , mano tautos , buvo didesnė už Sodomos nuodėmę . O ji buvo sugriauta vienu akimirksniu , nepakėlus prieš ją rankos .
25004007	Jos nazyrai buvo tyresni už sniegą , baltesni už pieną ; jų kūnai rausvesni už koralą , safyro spalvos .
25004008	Dabar jų veidai juodesni už suodžius , gatvėse jie nebepažįstami . Jų oda susiraukšlėjusi ant kaulų , išdžiūvusi kaip medis .
25004009	Geriau žūti nuo kalavijo negu nuo bado . Išsenka jų gyvastis tarsi sužeistųjų , stokojant laukų derliaus .
25004010	Geraširdės moterys pačios išvirė savo vaikus ; jie tapo joms maistu , kai duktė , mano tauta , buvo sunaikinta .
25004011	VIEŠPATS išsėmė visą savo pyktį , išliejo visą degantį įniršį ir Sione užkūrė ugnį , surijusią jo pamatus .
25004012	Niekada netikėjo nei žemės karaliai , nei kas nors iš pasaulio gyventojų , kad engėjas ar priešas įsiveržtų pro Jeruzalės vartus .
25004013	Tai dėl jos pranašų nuodėmių ir dėl jos kunigų nusižengimų , praliejusių joje teisiųjų kraują .
25004014	Aklai jie klajojo gatvėmis taip susitepę krauju , kad žmonės negalėjo paliesti nė jų drabužių .
25004015	„ Eikite šalin ! Nešvarieji ! — šaukė jiems žmonės . — Šalin ! Šalin ! Nelieskite ! “ Todėl jie tapo bėgliais ir klajokliais , nes tautose buvo sakoma : „ Čia jie daugiau nebegyvens ! “
25004016	Pats VIEŠPATS juos išblaškė ir į juos daugiau neatsižvelgs . Jie nerodė pagarbos kunigams nei malonės seniūnams .
25004017	Akis pražiūrėjome vis laukdami pagalbos , bet veltui . Laukte laukėme tautos , kuri negalėjo mūsų išgelbėti .
25004018	Mūsų žingsniai buvo sekami , nebegalėjome net savo gatvėmis vaikščioti . Artinosi mūsų galas . Mūsų dienos buvo suskaitytos , tikrai mums buvo atėjęs galas .
25004019	Mus persekiojantieji buvo greitesni už padangių erelius . Jie vijosi mus per kalnus , dykumoje mūsų tykojo .
25004020	Mūsų gyvasties alsavimas , VIEŠPATIES pateptasis , buvo pagautas jų spąstais , o mes apie jį sakėme : „ Jo paunksmėje gyvensime tarp tautų “ .
25004021	Džiūgauk ir linksminkis , Edomo dukterie , gyvenanti Uco šalyje ! Bet ir tau ateis taurė , tu pasigersi ir apsinuoginsi .
25004022	Tavo kaltė , Siono dukterie , išpirkta , tavęs tremtyje jis daugiau nebelaikys . Bet už tavo kaltę , Edomo dukterie , jis nubaus tave , parodys tavo nuodėmes .
25005001	Atmink , VIEŠPATIE , kas mums atsitiko , pažvelk ir pamatyk mūsų gėdą !
25005002	Mūsų paveldas buvo perduotas svetimiems , mūsų namai — ateiviams .
25005003	Mes tapome našlaičiais , esame betėviai , mūsų motinos tarsi našlės .
25005004	Vandenį , kurį geriame , turime pirkti , už savo malkas turime mokėti .
25005005	Ant mūsų sprando — varovų jungas ; jis vargina , neduoda mums pailsėti .
25005006	Mes tiesiame ranką Egiptui ir Asirijai , kad gautume pavalgyti duonos .
25005007	Mūsų tėvų , kurie nusidėjo , nebėra , bet mes turime nešti jų kaltes .
25005008	Vergai mus valdo , nėra kam išvaduoti mus iš jų rankų .
25005009	Duonos parsinešame , užsitraukdami pavojų gyvybei nuo dykumos kalavijo .
25005010	Mūsų oda įdegusi kaip krosnis nuo deginančio bado karščio .
25005011	Sione jie išprievartauja moteris , Judo miestuose — mergaites .
25005012	Didžiūnai pakariami jų rankomis , nėra pagarbos seniūnams .
25005013	Jaunuoliai priversti sukti girnas , berniukai kniumba po malkų našta .
25005014	Seniūnai pasitraukė iš miesto vartų , jaunuoliai — nuo savo muzikos .
25005015	Dingo mūsų širdies džiaugsmas , gedulu virto mūsų šokiai .
25005016	Vainikas nukrito mums nuo galvos ; vargas mums , nes mes nusidėjome !
25005017	Mūsų širdys dėl to serga , mūsų akys nuo šių dalykų aptemo ,
25005018	Siono kalnas guli nuniokotas , šakalai ant jo bastosi .
25005019	O tu , VIEŠPATIE , viešpatauji amžinai , tavo sostas tveria per visas kartas .
25005020	Kodėl mus visiškai užmiršai ? Kodėl mus palikai taip ilgai ?
25005021	Susigrąžink mus , VIEŠPATIE , kad galėtume sugrįžti ! Atnaujink mūsų dienas kaip anksčiau !
25005022	Nebent tu būtumei mus visiškai atmetęs , ant mūsų įpykęs be saiko ? !
26001001	Trisdešimtų metų ketvirto mėnesio penktąją dieną , man esant tarp tremtinių prie Kebaro upės , atsivėrė dangus , ir aš mačiau regėjimus iš Dievo .
26001002	Penktą dieną , — tai buvo penkti karaliaus Jehojachino tremties metai —
26001003	VIEŠPATIES žodis pasiekė Būzio sūnų kunigą Ezechielį prie Kebaro upės chaldėjų krašte . Ten pasiekė jį VIEŠPATIES ranka .
26001004	Pakėliau akis , ir štai iš šiaurės , pašvaistės apsuptas , su žaibuojančia ugnimi artėjo viesulas , didžiulis debesis , kurio viduryje ugnies šerdyje spindėjo lyg gintaras .
26001005	Jos viduryje rodėsi esą keturi gyvūnai . Jie buvo panašūs į žmones ,
26001006	bet kiekvienas turėjo keturis veidus ir keturis sparnus .
26001007	Jų kojos buvo tiesios , o kojų pėdos tarsi veršio nagos ; jos žibėjo , kaip žiba šveistas žalvaris .
26001008	Po jų sparnais į keturias puses kyšojo žmogaus rankos . Visi keturi gyvūnai turėjo veidus ir sparnus .
26001009	Jų sparnai lietė vienas kitą . Eidami jie nesigręžiojo , kiekvienas gyvūnas ėjo tiesiai į priekį .
26001010	Jų veidų išvaizda buvo tokia : visi keturi turėjo žmogaus veidą , liūto veidą dešinėje , jaučio veidą kairėje ir erelio veidą .
26001011	Tokie buvo jų veidai . Kiekvienas gyvūnas turėjo du sparnus , taip išskleistus aukštyn , kad jie lietė kaimyno sparnus , o kiti du sparnai dengė jų kūnus .
26001012	Kiekvienas ėjo tiesiai į priekį , jie ėjo , kur tik dvasia norėjo , ir eidami nesigręžiojo .
26001013	Taigi tokia buvo gyvūnų išvaizda . Tarp gyvūnų buvo kažkas , kas atrodė kaip ugnyje degančios anglys , kaip deglai , švysčiojantys pirmyn ir atgal tarp gyvūnų . Ugnis spindėjo žėrėdama , iš ugnies plyksėjo žaibai .
26001014	Gyvūnai švytravo priekin ir atgal kaip žaibai .
26001015	Įsistebėjęs į gyvūnus pamačiau po ratą , liečiantį žemę prie kiekvieno keturveidžio gyvūno .
26001016	Ratai žėrėjo tarsi būtų padaryti iš chrizolito . Visi keturi buvo to pat pavidalo : iš išvaizdos ir sąrangos atrodė , tartum ratas būtų buvęs rato viduje .
26001017	Ėmę riedėti , jie riedėdavo bet kuria iš keturių krypčių ir riedėdami nesigręžiodavo .
26001018	Jų skrytys buvo aukštos ir kėlė baimę , nes visų keturių skrytys aplink buvo pilnos akių .
26001019	Gyvūnams pajudėjus į priekį ratai riedėdavo greta jų ; gyvūnams pakilus nuo žemės ratai pakildavo drauge su jais .
26001020	Kur tik dvasia eidavo , ten eidavo ir jie , ir ratai riedėdavo drauge su jais , nes ratuose buvo gyvūnų dvasia .
26001021	Gyvūnams einant riedėdavo ir ratai , gyvūnams sustojus sustodavo ir ratai . Kai gyvūnai pakildavo nuo žemės , drauge su jais pakildavo ir ratai , nes ratuose buvo gyvūnų dvasia .
26001022	Viršum gyvūnų galvų buvo lyg dangaus skliautas , lyg baimę kelianti krištolo pašvaistė , išskleista viršum galvų .
26001023	Jų sparnai buvo ištiesti po skliautu sparnas į sparną . Kiekvienas jų dengė savo kūną dviem sparnais .
26001024	Jiems judant girdėjau jų sparnų plazdenimą kaip galingų vandenų ošimą , kaip Galingojo balsą , kaip ūžesį karo stovykloje . Sustoję jie nuleisdavo savo sparnus .
26001025	Ir nuo viršaus dangaus skliauto , buvusio virš jų galvų , pasigirdo balsas . Ramiai stovėdami jie nuleisdavo savo sparnus .
26001026	Viršum dangaus skliauto , kuris buvo virš jų galvų , buvo matyti lyg sosto pavidalas , panašus į safyrą . Aukštai viršum sosto pavidalo sėdėjo į žmogų panaši būtybė .
26001027	Aukščiau to , kas atrodė kaip jo juosmuo , regėjau spindesį kaip gintaro , kaip žėrinčios ugnies . O žemiau to , kas atrodė kaip jo juosmuo , regėjau tartum ugnį su blizgančia pašvaiste aplink .
26001028	Kaip vaivorykštė , pasirodanti lietaus dieną debesyse , buvo jį gaubianti pašvaistė . Tai buvo VIEŠPATIES šlovės panašumo reginys . Pamatęs parpuoliau veidu žemėn ir išgirdau kalbant .
26002001	Ir jis man tarė : „ Žmogau , stokis ant kojų , ir aš kalbėsiu su tavimi ! “
26002002	Jam kalbant , dvasia įėjo į mane ir pastatė ant kojų . Aš klausiausi to , kuris man kalbėjo .
26002003	Jis sakė man : „ Žmogau , siunčiu tave pas Izraelio vaikus , pas maištaujančias tautas , kurios sukilo prieš mane . Jie ir jų tėvai maištavo prieš mane iki pat šios dienos .
26002004	Palikuonys , pas kuriuos tave siunčiu , yra įžūlūs ir kietaširdžiai . Bet tu jiems sakysi : ‘ Taip kalba Viešpats DIEVAS ’ .
26002005	Klausys jie ar atsisakys klausyti , nes tai maištingi namai , tegu sužino , kad tarp jų buvo pranašas .
26002006	O tu , žmogau , nebijok jų , nebijok nė jų žodžių , nors tave suptų dilgėlės ir erškėčiai ir sėdėtum ant skorpionų . Dėl jų žodžių neturėk baimės , dėl jų veidų nenustok drąsos , nes tai maištingi namai .
26002007	Tu turi perduoti jiems mano žodžius , ar jie klauso , ar atsisako klausyti , nes tai maištingi namai .
26002008	O tu , žmogau , klausykis , ką aš tau kalbu , ir nebūk maištingas kaip maištingieji namai . Atverk savo burną ir suvalgyk , ką duodu “ .
26002009	Aš pažvelgiau : priešais mane ištiesta ranka laikė prirašytą ritinį .
26002010	Jis išvyniojo jį prieš mane : ritinys buvo prirašytas iš abiejų pusių . Jame buvo surašytos raudos , aimanos ir dejonės .
26003001	Jis tarė man : „ Žmogau , ką tik ten randi , tą valgyk ! Suvalgyk šį ritinį , eik ir kalbėk Izraelio namams ! “
26003002	Atvėriau savo burną , o jis man davė šį ritinį suvalgyti
26003003	sakydamas : „ Maitinkis šiuo ritiniu , kurį tau duodu , ir pripildyk juo savo skrandį “ . Aš valgiau , ir mano burnoje jis tapo saldus tartum medus .
26003004	Tuomet jis tarė : „ Žmogau , eik į Izraelio namus ir kalbėk jiems mano žodžiais .
26003005	Juk tu siunčiamas ne pas tautą , kurios šneka nežinoma ir kalba svetima , bet į Izraelio namus .
26003006	Ne pas vieną iš daugybės tautų , kurių šneka nežinoma ir kalba svetima , kurių žodžių tu nepajėgi suprasti . Tikriausiai , jei tave pas jas siųsčiau , jos tavęs klausytųsi !
26003007	Bet Izraelio namai atsisakys tavęs klausytis , nes jie atsisako klausytis manęs ; visi Izraelio namai yra kietakakčiai ir užsispyrusios širdies .
26003008	Tikėk manimi ! Sutvirtinau tavo veidą prieš jų veidus ir sukietinau tavo kaktą prieš jų kaktas ;
26003009	kaip deimantą , kietesnę už titnagą padariau tavo kaktą . Nebijok jų , dėl jų nenustok drąsos , nes tai maištingi namai “ .
26003010	Jis tarė man : „ Žmogau , imk į širdį ir išgirsk ausimis visus mano žodžius , kuriuos tau kalbu .
26003011	Ir vyk pas tremtinius , pas savo tautiečius , kalbėk jiems ir sakyk : ‘ Taip kalba Viešpats DIEVAS ’ , — nepaisydamas , ar jie klausysis , ar atsisakys klausytis “ .
26003012	Dvasia pakėlė mane , ir išgirdau už savęs didelį drebinantį dundesį , kai VIEŠPATIES šlovė pakilo iš savo vietos :
26003013	plazdenimą gyvūnų sparnų , liečiančių vienas kitą , ir bildesį ratų šalia gyvūnų , didelį drebinantį dundesį .
26003014	Dvasia pakėlė mane ir nešė . Aš keliavau VIEŠPATIES rankos paveiktas , apkartęs ir prislėgtas .
26003015	Atkeliavau pas tremtinius prie Tel Abibo , pas tuos , kurie gyveno prie Kebaro upės , ir ten tarp jų prasėdėjau priblokštas septynias dienas .
26003016	Praslinkus septynioms dienoms , mane pasiekė VIEŠPATIES žodis :
26003017	„ Žmogau , paskyriau tave Izraelio namų sargybiniu . Kai tik išgirsi iš mano lūpų žodį , mano vardu juos perspėsi .
26003018	Jei sakysiu nedorėliui : ‘ Tu tikrai mirsi ! ’ — bet tu jo neperspėsi , nekalbėsi , idant įspėtum nedorėlį gręžtis nuo savo nedoro kelio , kad liktų gyvas , tai jis , nedorėlis , mirs dėl savo kaltės , ir tavo ranka bus atsakinga už jo kraują .
26003019	Bet jei perspėsi nedorėlį , o jis negrįš iš savo nedorumo ir savo nedoro kelio , tai jis mirs dėl savo paties kaltės , o tu būsi išgelbėjęs savo gyvastį .
26003020	Arba jei teisusis nusigręš nuo teisumo ir elgsis nedorai , kai aš suteiksiu jam progą nusidėti , tai jis mirs . Kadangi tu jo neįspėjai , jis mirs dėl savo paties kaltės , teisumo darbai , kuriuos jis padarė , nebus atsimenami , ir tavo ranka bus atsakinga už jo kraują .
26003021	Bet jei tu perspėji jį , teisųjį , kad teisusis nenusidėtų , ir jis nenusideda , tai jis tikrai gyvens , nes priėmė perspėjimą , o tu būsi išgelbėjęs savo gyvastį “ .
26003022	Tuomet ten VIEŠPATIES ranka palietė mane , ir jis tarė man : „ Kelkis ir eik į slėnį . Tenai kalbėsiuosi su tavimi “ .
26003023	Atsikėliau , nuėjau į slėnį ir pamačiau ten VIEŠPATIES šlovę kaip šlovę , kurią buvau regėjęs prie Kebaro upės . Aš parpuoliau kniūbsčias .
26003024	Tuomet dvasia įėjo į mane ir pakėlė ant kojų . Jis kalbėjosi su manimi ir sakė : „ Eik ir užsidaryk savo troboje .
26003025	Klausyk , žmogau ! Tu būsi rišamas virvėmis ir taip surištas , kad nebegalėsi išeiti pas žmones .
26003026	Padarysiu , kad tavo liežuvis taip priliptų prie gomurio , kad būsi nebylys , bejėgis juos perspėti , nes tai maištingi namai .
26003027	Bet kai aš kalbėsiuosi su tavimi ir atversiu tau lūpas , tu jiems sakysi : ‘ Taip kalba Viešpats DIEVAS . Kas pasirengęs klausytis , tas tesiklauso , o kas atsisako klausytis , tas teatsisako , nes tai maištingi namai ’ .
26004001	Žmogau , imk plytą ir pasidėk ją priešais save . Nusibraižyk ant jos miestą — Jeruzalę .
26004002	Surenk prieš ją apgulą : pastatyk apgulos bokštus , supilk pylimą , įrenk karių būstus ir pastatyk mūrdaužius iš visų pusių .
26004003	Tuomet pasiimk geležies skardą ir pastatyk ją kaip geležies sieną tarp savęs ir miesto . Atsigręžk veidu į jį , ir tebūna jis apgultas . Ryžtingai tęsk jo apgulą . Tai ženklas Izraelio namams .
26004004	Paskum gulkis ant kairiojo šono ir užsikrauk Izraelio namų bausmę , nes tiek dienų , kiek ant jo gulėsi , būsi užsikrovęs jų bausmę .
26004005	Jų bausmės metus skaičiuoju tau dienomis — trim šimtais devyniasdešimt . Taip tu kęsi bausmę už Izraelio namus .
26004006	Kai būsi baigęs , gulkis antrąkart , bet ant dešiniojo šono , ir kęsk bausmę už Judo namus . Skiriu tau keturiasdešimt dienų — po vieną dieną už kiekvienerius metus .
26004007	Atsigręžk veidu į apgultą Jeruzalę ir pakėlęs nuogą ranką pranašauk prieš ją .
26004008	Žiūrėk ! Pririšu tave virvėmis , kad negalėtum apsiversti nuo vieno šono ant kito , kol nebūsi baigęs apgulos dienų .
26004009	Pasiimk kviečių , miežių , pupų , lęšių , sorų ir speltų , supilk juos į vieną indą ir išsikepk duonos . Ją turėsi valgyti tiek dienų , kiek gulėsi ant šono , — tris šimtus devyniasdešimt dienų .
26004010	Maisto , kurį valgysi , bus atsverta po dvidešimt šekelių dienai . Valgysi jį nustatytu laiku .
26004011	Vandens , kurį gersi , bus atseikėta šeštadalis hino . Gersi jį nustatytu laiku .
26004012	Valgysi kaip miežių plokštainį , visų akivaizdoje išsikepęs ant žmogaus išmatų ugnies “ .
26004013	VIEŠPATS sako : „ Šitaip valgys Izraelio žmonės savo suteptą duoną tautose , kuriose juos išblaškysiu “ .
26004014	Aš priešinausi : „ Ak , ak , ak , Viešpatie DIEVE ! Aš niekada nesusitepiau ; nuo pat mažumės iki šiol nesu valgęs nei dvėsenos , nei žvėrių sudraskyto gyvulio ; jokia sutepta mėsa nepateko man į burną “ .
26004015	O jis man atsakė : „ Gerai , leidžiu tau naudoti galvijų mėšlą vietoj žmogaus išmatų . Ant jo ugnies kepkis duoną “ .
26004016	Paskui jis kalbėjo : „ Žmogau , tikėk manimi ! Nulaušiu Jeruzalės duonos ramstį . Atsvėrę ir susirūpinę jie valgys duoną ; atseikėję ir išsigandę jie gers vandenį .
26004017	Stokodami duonos ir vandens , prislėgti už savo kaltę , jie žvelgs vienas į kitą su siaubu .
26005001	Žmogau , pasiimk aštrų kalaviją ir panaudodamas jį kaip kirpėjo skustuvą pabrauk per savo galvą ir barzdą . Paskui paimk svarstykles ir padalyk plaukus .
26005002	Vieną trečdalį sudeginsi ugnyje , kai mieste pasibaigs apgulos dienos . Kitą trečdalį neši aplink miestą ir kaposi kalaviju . Likusį trečdalį mesi į vėją , ir aš išsitrauksiu kalaviją jiems įkandin .
26005003	Paskui paimsi iš jų žiupsnelį ir prisiriši prie savo apdaro krašto .
26005004	Iš šitų vėl šiek tiek paėmęs , mesk į ugnį ir sudegink juos . Nuo jų ugnis persimes į visus Izraelio namus “ .
26005005	Taip kalba Viešpats DIEVAS : „ Tai Jeruzalė ! Buvau davęs jai vietą tautų šerdyje su aplinkinėmis šalimis .
26005006	Bet ji maištavo prieš mano įsakus ir nuostatus , tapdama nedoresnė negu tautos ir šalys aplink ją , atmetė mano įsakus ir negyveno pagal mano nuostatus “ .
26005007	Todėl taip kalba Viešpats DIEVAS : „ Tikėk manimi ! Esate maištingesni negu tautos aplink jus , negyvenote pagal mano nuostatus ir nesilaikėte mano įsakų , net nesielgėte pagal įsakus tautų , gyvenančių aplink jus ! “
26005008	Todėl taip kalba Viešpats DIEVAS : „ Žiūrėk ! Aš , aš pats ateinu prieš tave ! Aš nuteisiu tave tautų akyse .
26005009	Dėl visų tavo bjaurių nusikaltimų padarysiu tau , ko dar niekada nesu daręs ir į ką panašaus niekada daugiau nedarysiu .
26005010	Tikrai tavo tėvai valgys vaikus , o vaikai savo tėvus . Nuteisiu tave , išvėtysiu tavo likutį po visus vėjus .
26005011	Todėl , kaip aš gyvas , — tai Viešpaties DIEVO žodis , — prisiekiu : kadangi tu savo stabais ir bjauriais nusikaltimais suteršei mano Šventyklą , griebsiuosi skustuvo . Mano akis nepagailės , ir aš neparodysiu užuojautos .
26005012	Vienas tavo trečdalis mirs maru ir žus nuo bado , kitas trečdalis kris aplink tave nuo kalavijo , o dar vieną trečdalį išvėtysiu po visus vėjus ir išsitrauksiu kalaviją jiems įkandin .
26005013	Taip atslūgs mano pyktis ; liesiu ant jų savo įniršį , kol sušvelnėsiu . Jie žinos , kad aš , VIEŠPATS , kalbėjau uoliai , liedamas ant jų savo įniršį !
26005014	Be to , paversiu tave griuvėsiais , pajuokos reginiu aplinkinėms tautoms ir kiekvieno praeivio akims .
26005015	Būsi pajuoka ir pasityčiojimas , įspėjimas ir siaubo reginys aplinkinėms tautoms , kai teisiu tave pykčiu ir įniršiu , bausiu įniršio bausmėmis , — aš , VIEŠPATS , pasakiau ! —
26005016	kai paleisiu į tave savo mirtinas bado strėles , kurios jus sunaikins , nes paleisiu jas , kad jus sunaikinčiau , ir kai didinsiu jūsų badą sulaužydamas jūsų duonos ramstį .
26005017	Siųsiu jums badą ir laukinius žvėris , ir jie sunaikins tavo vaikus , o maras ir kraujo praliejimas persmelks tave . Kalaviją atvesiu prieš tave , — aš , VIEŠPATS , pasakiau ! “
26006001	Mane pasiekė VIEŠPATIES žodis :
26006002	„ Žmogau , atgręžk savo veidą į Izraelio kalnų pusę ir pranašauk jiems .
26006003	Sakyk : ‘ Izraelio kalnai , klausykitės Viešpaties DIEVO žodžio ! ’ Taip kalba Viešpats DIEVAS kalnams ir kalvoms , dauboms ir slėniams : ‘ Žiūrėkite ! Aš atvesiu prieš jus kalaviją ir sunaikinsiu jūsų alkus .
26006004	Jūsų aukurai bus apleisti ir smilkyklės sudaužytos . Suguldysiu jūsų užmuštuosius jūsų stabams po kojų ,
26006005	suguldysiu Izraelio žmonių lavonus priešais jų stabus , išmėtysiu jūsų kaulus aplink jūsų aukurus .
26006006	Visur , kur gyvenate , jūsų miestai bus sugriauti ir aukštumų alkai sunaikinti taip , kad jūsų aukurai bus nugriauti ir sunaikinti , stabai sulaužyti ir sutrupinti , smilkyklės sudaužytos ir jūsų rankų darbai nušluoti .
26006007	Užmuštieji gulės kritę tarp jūsų ; tada jūs žinosite , kad aš esu VIEŠPATS .
26006008	Tačiau paliksiu jums tarp tautų pasprukusius nuo kalavijo , kai būsite išblaškyti svetimose šalyse .
26006009	Tuomet jūsų pabėgėliai atmins mane tautose , kur bus ištremti , kaip aš sielvartavau dėl jų ištvirkusios širdies , nusigręžusios nuo manęs , ir dėl jų ištvirkusių akių , atsigręžusių į savo stabus . Tuomet jie bodėsis savimi dėl padarytų bjaurasčių , dėl savo bjaurių nusikaltimų .
26006010	Ir jie žinos , kad aš esu VIEŠPATS . Ne tuščiai grasinau , kad užtrauksiu jiems šią nelaimę ’ “ .
26006011	Taip kalba Viešpats DIEVAS : „ Plok delnais , trypk kojomis ir šauk : ‘ Ak ! ’ — dėl visų bjaurių Izraelio namų nusikaltimų ! Jie žus nuo kalavijo , bado ir maro !
26006012	Kas toli , tas maru numirs , kas arti , tas nuo kalavijo kris , kas išliko ir yra apgultas , tas mirs nuo bado . Taip išliesiu ant jūsų savo įniršį .
26006013	Tuomet jūs žinosite , kad aš esu VIEŠPATS , kai jūsų užmuštieji gulės tarp savo stabų aplink aukurus kiekviename aukštumų alke , ant kiekvienos kalno viršūnės , po kiekvienu žaliu medžiu ir po kiekvienu lapuotu ąžuolu , kur tik jie aukojo malonaus kvapo atnašas visiems savo stabams .
26006014	Ištiesiu prieš juos savo ranką ir padarysiu kraštą , kur jie gyvena , apleistą ir tuščią nuo dykumos iki Diblos . Tada jie žinos , kad aš esu VIEŠPATS “ .
26007001	Mane pasiekė VIEŠPATIES žodis :
26007002	„ Žmogau , taip kalba Viešpats DIEVAS Izraelio žemei . Galas ! Ateina galas keturiems krašto kampams !
26007003	Dabar ateina tau galas ! Liesiu ant tavęs savo pyktį , nuteisiu tave pagal tavo kelius ir bausiu tave už visas tavo bjaurastis .
26007004	Mano akis nepagailės , ir aš neparodysiu užuojautos , bet bausiu tave pagal tavo kelius . Kai tavo bjaurieji nusikaltimai pūliuos tavyje , žinosite , kad aš esu VIEŠPATS “ .
26007005	Taip kalba Viešpats DIEVAS : „ Nelaimė po nelaimės ! Žiūrėk , ji ateina !
26007006	Atėjo galas ! Atėjo tikras galas ! Jis pakilo prieš tave . Žiūrėk , jis ateina !
26007007	Atėjo tau pražūtis , šalies gyventojau ! Atėjo metas , jau arti diena sąmyšio , o ne ūžavimo kalnuose .
26007008	Jau greit išgiešiu ant tavęs savo įniršį ir išliesiu ant tavęs savo pyktį . Nuteisiu tave pagal tavo kelius , nubausiu tave už visus tavo bjauriuosius nusikaltimus .
26007009	Mano akis nepagailės , ir aš neparodysiu užuojautos , bet bausiu tave pagal tavo kelius . Kai tavo bjaurieji nusikaltimai pūliuos tavyje , žinosite , kad aš , VIEŠPATS , nuplakiau “ .
26007010	Žiūrėk , toji diena jau čia pat ! Žiūrėk , ji ateina ! Pražūtis atėjo , lazda pražydo , įžūlumas sukrovė pumpurus ,
26007011	smurtas išaugo į nedorumo lazdą . Nė vienas jų neišliks ; neliks nieko nei iš jų pertekliaus , nei iš turtų . Jie neturės jokio pranašumo .
26007012	Atėjo tas metas , toji diena išaušo ! Kas perka , tas tegu nesidžiaugia , kas parduoda , tas tegu neliūdi , nes visus užklups degantis pyktis .
26007013	Parduodantis nebeatgaus to , kas parduota , nors jis ir pirkėjas tebebūtų gyvi , nes pyktis apima visus , ir jis nebus atšauktas . Kadangi visi jie kalti , nė vienas negali išlikti gyvas .
26007014	Jie papūtė ragą , ir viskas parengta , bet nėra kam eiti į mūšį , nes mano degantis pyktis apima juos visus .
26007015	Kalavijas lauke už vartų , maras ir badas viduje . Kas laukuose , tas žus nuo kalavijo , kas mieste , tą praris badas ir maras .
26007016	Bėgliai , jei kam ir pavyktų išsigelbėti , slėpsis kalnuose tarsi slėnių balandžiai , visi iki vieno dejuodami dėl savo kaltės .
26007017	Rankos nusvirusios , visų blauzdos praskydusios .
26007018	Apsijuos jie ašutine , ir juos apsiaus šiurpas . Visų veiduose gėda ir visų galvos nuskustos .
26007019	Savo sidabrą jie išmes į gatves , o jų auksas bus laikomas netyru daiktu . „ VIEŠPATIES pykčio dieną jų auksas ir sidabras negalės jų išgelbėti . Jais nepasisotins nei savo pilvų neprisikimš . Auksas ir sidabras jiems teikė progą nusidėti .
26007020	Iš savo puikaus puošmens , kuriuo didžiavosi , jie pasidarė bjaurių stabų paveikslų . Todėl paversiu jį jiems nešvariu daiktu .
26007021	Atiduosiu jį kaip grobį į svetimųjų rankas , kaip pelną žemės nedorėliams , ir jie išniekins jį .
26007022	Nugręšiu nuo jų savo veidą , ir jie išniekins mano brangiąją vietą ; niekšai įžengs į ją ir išniekins .
26007023	Nukalk grandinę , nes kraštas pilnas kruvinų nusikaltimų , o miestas kupinas smurto .
26007024	Atvesiu nuožmiausias iš tautų , ir jos užims jų namus . Galiūnų įžūlumui padarysiu galą , ir jų šventyklos bus išniekintos .
26007025	Siaubas ateina ! Jie ieškos ramybės , bet jos nebus .
26007026	Nelaimė lydės nelaimę , bloga žinia vysis blogą žinią . Veltui jie ieškos pranašo regėjimo , kunigas nebepajėgs mokyti , seniūnai nebemokės patarti .
26007027	Karalius raudos , didžiūnas bus pagautas nevilties , paprastų žmonių rankos drebės . Pasielgsiu su jais pagal jų pačių kelią , teisiu juos , kaip jie teisė , ir jie žinos , kad aš esu VIEŠPATS “ .
26008001	Atsitiko taip , kad šeštų metų šešto mėnesio penktą dieną , man esant namie ir Judo seniūnams sėdint priešais mane , Viešpaties DIEVO ranka nusileido ant manęs .
26008002	Pažvelgiau , ir štai į ugnį panašus pavidalas : žemiau to , kas atrodė kaip juosmuo , buvo ugnis , o aukščiau jo juosmens — lyg gintaro spindesys .
26008003	Jis ištiesė lyg ranką ir paėmė mane už galvos garbanos . Dvasia pakėlė mane tarp žemės ir dangaus ir Dievo regėjimais nunešė į Jeruzalę , prie vidinio kiemo šiaurinių vartų ; ten buvo pastatytas pavyduliavimo stabas , kuris žadina pavyduliavimą .
26008004	Ten buvo ir Izraelio Dievo šlovė kaip tas regėjimas , kurį buvau matęs slėnyje .
26008005	Tuomet jis tarė man : „ Žmogau , dabar pakelk akis į šiaurės pusę ! “ Aš pakėliau akis į šiaurės pusę , ir ten , į šiaurę nuo aukuro vartų , pačioje angoje , buvo tas pavyduliavimo stabas .
26008006	Jis kalbėjo : „ Žmogau , ar matai , ką jie daro ? Tuos bjaurius nusikaltimus , kuriuos Izraelio namai čia daro , kad mane atitolintų nuo mano Šventyklos ? Net dar bjauresnių nusikaltimų pamatysi “ .
26008007	Jis nuvedė mane prie įėjimo į kiemą , ir ten apsižvalgęs pamačiau skylę sienoje .
26008008	Jis tarė man : „ Žmogau , braukis pro sieną ! “ Ėmiau veržtis pro sieną , ir štai įėjimas .
26008009	Jis kreipėsi į mane : „ Eik į vidų ir išvysk tuos nedorus nusikaltimus , kuriuos jie ten daro “ .
26008010	Įėjęs vidun pamačiau , kad ten visur ant sienų pavaizduoti visokiausi ropliai , šlykštūs gyvuliai ir visi Izraelio namų stabai .
26008011	Priešais juos stovėjo septyniasdešimt Izraelio namų seniūnų drauge su Šafano sūnumi Jaazaniju . Kiekvienas laikė rankoje smilkytuvą , ir kvapus smilkalų dūmų debesis kilo aukštyn .
26008012	Tuomet jis tarė man : „ Žmogau , ar matai , ką Izraelio namų seniūnai daro patamsiais , kiekvienas savo stabų kambaryje , sakydami : ‘ VIEŠPATS mūsų nemato ! VIEŠPATS paliko kraštą ! ’
26008013	Pamatysi net dar bjauresnių nusikaltimų , kuriuos jie daro “ .
26008014	Po to jis atvedė mane prie VIEŠPATIES Namų šiaurinių vartų . Ten sėdėjo moterys , raudančios Tamūzo .
26008015	Jis tarė man : „ Žmogau , ar matei ? Pamatysi dar net bjauresnių nusikaltimų negu šie “ .
26008016	Tuomet jis įvedė mane į VIEŠPATIES Namų vidinį kiemą , ir štai prie angos į VIEŠPATIES šventyklą , tarp prieangio ir aukuro , stovėjo maždaug dvidešimt penki vyrai nugaromis į VIEŠPATIES šventyklą ir veidu atsigręžę į rytų pusę , parpuolę kniūbsti ant žemės prieš rytų pusėje tekančią saulę .
26008017	Ir jis tarė man : „ Žmogau , ar matei ? Nejaugi bjaurieji nusikaltimai , kuriuos Judo namai daro čia , tai tik mažmožis ? Argi jie turi pripildyti smurto ir kraštą , vis erzinti ir erzinti mane ? Žiūrėk , jie laiko šakas prie savo nosių !
26008018	Tad elgsiuosi pykčio perimtas , mano akis nepagailės , ir aš neparodysiu užuojautos . Jie rėks man į ausis , bet aš jų negirdėsiu “ .
26009001	Tuomet jis man girdint ėmė šaukti visu balsu : „ Prisiartinkite , miesto budeliai , kiekvienas su savo naikinimo įrankiu rankoje ! “
26009002	Ir štai šeši vyrai atėjo keliu nuo aukštesniųjų vartų , kurie yra šiauriniame pakraštyje , kiekvienas nešinas savo žudymo ginklu . Tarp jų buvo vyras , vilkintis drobiniais , su raštininko reikmenimis prie juosmens . Atėję jie sustojo prie žalvario aukuro .
26009003	O Izraelio DIEVO šlovė buvo pasitraukusi nuo kerubo , ant kurio laikydavosi , prie Namų slenksčio . VIEŠPATS pasišaukė drobiniais vilkintį vyrą su raštvedžio reikmenimis prie juosmens
26009004	ir tarė jam : „ Pereik per miestą , per Jeruzalę , ir pažymėk tavo ženklu kaktas dūsaujančių ir dejuojančių dėl visų bjauriųjų nusikaltimų , kurie jame daromi “ .
26009005	O kitiems man girdint pasakė : „ Eikite jam iš paskos per miestą ir žudykite . Tenebūna gailestinga jūsų akis , gailesčio neparodykite .
26009006	Žudykite ir naikinkite senius , vaikinus ir merginas , mažylius ir moteris , bet nelieskite nė vieno , kuris turi tavo ženklą ; — pradėkite nuo mano Šventyklos ! “ Ir jie pradėjo nuo seniūnų , kurie buvo priešais Namus .
26009007	Tuomet jis dar tarė jiems : „ Užterškite Namus , pripildykite jų kiemus lavonų . Eikite ! “ Jie išėjo ir žudė mieste .
26009008	Jiems žudant aš buvau paliktas vienas . Parpuolęs kniūbsčias aš šaukiau : „ Ak , Viešpatie DIEVE ! Nejaugi išliedamas savo pyktį ant Jeruzalės tu sunaikinsi visą Izraelio likutį ? “
26009009	Jis atsakė man : „ Izraelio ir Judo namų kaltė be galo didelė . Kraštas pilnas kraujo , o miestas — ištvirkimo , nes kalbama : ‘ VIEŠPATS paliko kraštą ! VIEŠPATS nemato ! ’
26009010	Taigi ir mano akis nepagailės , ir aš užuojautos neparodysiu , bet suversiu jų darbus jiems ant galvų “ .
26009011	Ir štai vyras , vilkintis drobiniais , su raštvedžio reikmenimis prie juosmens pasirodė ir pranešė : „ Padariau , kaip įsakei ! “
26010001	Tuomet pažvelgiau , ir štai viršuje skliauto , kuris buvo viršum kerubų galvų , pasirodė lyg safyro akmuo , lyg į sostą panašus pavidalas .
26010002	Jis kreipėsi į drobiniais vilkintį vyrą , tardamas : „ Eik tarp ratų po kerubais , paimk rieškučias žarijų , esančių tarp kerubų , ir išžarstyk jas ant miesto “ . Jis įėjo man matant .
26010003	Vyrui įeinant , kerubai stovėjo ties dešiniuoju Namų pakraščiu , ir debesis pripildė vidinį kiemą .
26010004	VIEŠPATIES šlovė persikėlė nuo kerubų prie Namų slenksčio , Namai buvo pripildyti debesies , ir kiemas buvo pilnas VIEŠPATIES šlovės pašvaistės .
26010005	Kerubų sparnų ūžesys buvo girdėti iki pat išorinio kiemo tartum Galingojo balsas , kai jis kalba .
26010006	Kai jis įsakė drobiniais vilkinčiam vyrui tardamas : „ Paimk ugnies tarp ratų , esančių po kerubais “ , vyras įėjo ir atsistojo šalia rato .
26010007	Vienas kerubas ištiesė ranką į ugnį tarp kerubų , šiek tiek paėmė jos ir įdėjo į drobiniais vilkinčio saują . Priėmęs ugnį šis išėjo .
26010008	Po kerubų sparnais buvo matyti ranka kaip žmogaus .
26010009	Mačiau , kaip rieda keturi ratai prie kerubų , po vieną ratą prie kiekvieno kerubo ; ratai atrodė kaip chrizolito akmens .
26010010	Visi keturi buvo tokio pat pavidalo , tartum ratas būtų buvęs rato viduje .
26010011	Ėmę riedėti , jie galėjo riedėti keturiomis kryptimis ir riedėdami nesigręžiodavo . Visi riedėdavo į tą pusę , į kurią buvo atsukta galva , ir riedėdami nesigręžiodavo .
26010012	Ir visas kerubų kūnas , nugaros , rankos , sparnai ir ratai buvo pilni akių . Visų keturių ratai buvo pilni akių .
26010013	Man girdint ratai buvo pavadinti sūkuriais .
26010014	Kiekvienas turėjo keturis veidus : pirmasis buvo kerubo , antrasis — žmogaus , trečiasis — liūto ir ketvirtasis — erelio .
26010015	Kerubai pakilo . Tai buvo gyvūnai , kuriuos buvau matęs prie Kebaro upės !
26010016	Kerubams pajudėjus į priekį , ratai riedėdavo greta jų ; kai kerubai išskleisdavo sparnus , norėdami pakilti nuo žemės , ratai greta jų nepakeisdavo krypties .
26010017	Aniems sustojus , sustodavo ir jie , aniems pakilus , pakildavo ir jie , nes juose buvo gyvūnų dvasia .
26010018	VIEŠPATIES šlovė pasitraukė nuo Namų slenksčio ir sustojo viršum kerubų .
26010019	Kerubai išskleidė sparnus ir pakilo nuo žemės mano akyse , išeidami kartu su ratais . Jie sustojo prie VIEŠPATIES Namų rytinių vartų angos ; viršum jų buvo Izraelio Dievo šlovė .
26010020	Jie buvo tie patys gyvūnai , kuriuos buvau matęs po Izraelio Dievu prie Kebaro upės , ir supratau , kad tai kerubai .
26010021	Kiekvienas turėjo keturis veidus , kiekvienas turėjo keturis sparnus , o po jų sparnais buvo rankos kaip žmogaus .
26010022	Ir jų veidų išvaizda buvo tokia pat , kaip anų veidų , kuriuos buvau matęs prie Kebaro upės . Kiekvienas ėjo tiesiai į priekį .
26011001	Tuomet dvasia pakėlė mane ir atvedė prie VIEŠPATIES Namų rytinių vartų , vartų į saulėtekio pusę . Ten prie vartų buvo dvidešimt penki vyrai . Tarp jų pamačiau tautos didžiūnus , Azūro sūnų Jaazaniją ir Benajos sūnų Pelatiją .
26011002	Jis tarė man : „ Žmogau , štai vyrai , kurie rezga pinkles ir slapta sąmokslauja mieste
26011003	sakydami : ‘ Nėra reikalo dabar statyti namus . Šis miestas — katilas , o mes — mėsa ! ’
26011004	Todėl pranašauk prieš juos , pranašauk , žmogau ! “
26011005	VIEŠPATIES dvasia nusileido ant manęs , ir jis tarė man : „ Sakyk : ‘ Taip kalba VIEŠPATS . Štai ką sau manote , Izraelio namai ! Aš žinau , kas atėjo jums į galvą !
26011006	Užvertėte šį miestą lavonais ir gatves pripildėte užmuštųjų ’ “ .
26011007	Todėl taip kalba Viešpats DIEVAS : „ Jūsų užmuštieji , kuriais užvertėte jį , yra mėsa , o šis miestas — katilas , bet jūs būsite iš jo išvaryti .
26011008	Jūs bijojote kalavijo , tad aš atvesiu jums kalaviją , — tai Viešpaties DIEVO žodis . —
26011009	Išvarysiu jus iš miesto , atiduosiu svetimiesiems į rankas ir įvykdysiu jums teismo nuosprendžius .
26011010	Jūs krisite nuo kalavijo . Aš bausiu jus Izraelio paribyje , ir jūs žinosite , kad aš esu VIEŠPATS .
26011011	Miestas nebus jums katilas , o jūs nebūsite mėsa jame ; Izraelio paribyje jus bausiu .
26011012	Tuomet jūs žinosite , kad aš esu VIEŠPATS , kurio įstatų nesilaikėte ir kurio įsakų nevykdėte , bet elgėtės pagal papročius tautų , gyvenančių aplink jus ! “
26011013	Atsitiko taip , kad man pranašaujant Benajos sūnus Pelatijas numirė . Tuomet parpuoliau veidu žemyn ir visu balsu šaukiau , sakydamas : „ Ak , Viešpatie DIEVE ! Nejau tu nori padaryti galą Izraelio likučiui ? ! “
26011014	Mane pasiekė VIEŠPATIES žodis :
26011015	„ Žmogau ! Apie tavo brolius , tavo gimines , tavo tautiečius tremtinius ir visus Izraelio namus Jeruzalės gyventojai sako : ‘ Jie pasitraukė toli nuo VIEŠPATIES . Šis kraštas atiduotas mums kaip nuosavybė ! ’
26011016	Todėl sakyk : ‘ Taip kalba Viešpats DIEVAS . Nors perkėliau juos toli tarp tautų , nors išblaškiau juos po įvairius kraštus , kurį laiką buvau jiems šventykla kraštuose , į kuriuos jie pateko ’ .
26011017	Todėl sakyk : ‘ Taip kalba Viešpats DIEVAS . Surinksiu jus iš visų tautų , paimsiu jus iš kraštų , kur buvote išblaškyti , ir duosiu jums Izraelio žemę .
26011018	Atvykę ten jie pašalins iš jos visus stabus ir visus bjauriuosius nusikaltimus .
26011019	Duosiu jiems kitą širdį ir įliesiu jiems naują dvasią , išimsiu iš jų kūno akmens širdį ir duosiu jiems jautrią ,
26011020	kad gyventų pagal mano įstatus , laikytųsi mano įsakų ir juos vykdytų . Tada jie bus mano tauta , ir aš būsiu jų Dievas .
26011021	O tiems , kurių širdis seka paskui jų stabus ir bjaurastis , suversiu jų darbus jiems patiems ant galvų ’ “ , — tai Viešpaties DIEVO žodis .
26011022	Tuomet kerubai su šalia buvusiais ratais pakėlė sparnus . Izraelio Dievo šlovė tvyrojo virš jų .
26011023	VIEŠPATIES šlovė pakilo viršum miesto ir sustojo ant kalno į rytus nuo miesto .
26011024	Dvasia pakėlė mane ir atvedė Dievo dvasios regėjimu į Chaldėją pas tremtinius . Regėjimas , kurį mačiau , pranyko .
26011025	Aš papasakojau tremtiniams visus dalykus , kuriuos man buvo parodęs VIEŠPATS .
26012001	Mane pasiekė VIEŠPATIES žodis :
26012002	„ Žmogau , tu gyveni maištinguose namuose . Jie turi akis , kad galėtų matyti , bet nemato , turi ausis , kad galėtų girdėti , bet negirdi , nes tai maištingi namai .
26012003	Todėl , žmogau , susirišk tremtinio ryšulį ir išeik į tremtį dienos metu , jų akyse . Išeik tarsi tremtinys iš savo vietos ir jiems matant nueik į kitą vietą . Galbūt jie suvoks , kad yra maištingi .
26012004	Išsineši savo tremtinio ryšulį dienos metu jiems matant , tarsi ryšulį tremčiai , o pats išeisi vakare jiems matant , kaip varomieji į tremtį .
26012005	Jiems matant pralaužk sienoje skylę ir išsinešk pro ją savo ryšulį .
26012006	Jiems matant tu užsikelsi ryšulį ant peties ir išsineši jį sutemus . Veidą užsidengsi , kad nematytumei krašto , nes aš padariau tave ženklu Izraelio namams “ .
26012007	Padariau taip , kaip man buvo įsakyta . Išsinešiau savo ryšulį tarsi ryšulį tremčiai ir vakare savo ranka pralaužiau sienoje skylę . Išsinešiau jį sutemus , nešdamasis ant peties jiems matant .
26012008	Kitą rytą mane pasiekė VIEŠPATIES žodis :
26012009	„ Žmogau , ar nesakė tau Izraelio namai , tie maištingieji namai : ‘ Ką tu išdarinėji ? ’
26012010	Pasakyk jiems : ‘ Taip kalba Viešpats DIEVAS . Štai pranašavimas apie Jeruzalės vadą ir visus Izraelio namus ’ .
26012011	Sakyk : ‘ Aš esu ženklas jums ! Kaip padariau , taip ir jiems bus padaryta : jie eis į tremtį , į nelaisvę .
26012012	O vadas , kuris yra tarp jų , sutemus užsikels savo ryšulį ant peties ir išeis . Jie pralauš sienoje skylę jam išvesti ; jis užsidengs veidą taip , kad krašto nematytų savo akimis .
26012013	Užmesiu ant jo savo tinklą , ir jis pateks į mano spąstus ; atvesiu jį į Babiloną , chaldėjų kraštą , tačiau to krašto jis nematys ir ten mirs .
26012014	O visą jo palydą , padėjėjus ir visus kariuomenės būrius išnešiosiu po visus vėjus ir išsitrauksiu kalaviją jiems įkandin .
26012015	Kai išsklaidysiu juos tarp tautų ir išbarstysiu įvairiuose kraštuose , jie žinos , kad aš esu VIEŠPATS .
26012016	Bet nedaugeliui leisiu išlikti gyviems nuo kalavijo , bado ir maro , kad papasakotų apie visus savo bjauriuosius nusikaltimus tautoms , pas kurias nueis . Tada jie žinos , kad aš esu VIEŠPATS ’ “ .
26012017	Mane pasiekė VIEŠPATIES žodis :
26012018	„ Žmogau ! Drebėdamas valgyk duoną , iš baimės pašiurpęs gerk vandenį .
26012019	Sakyk krašto žmonėms : ‘ Taip kalba Viešpats DIEVAS apie Jeruzalės gyventojus Izraelio žemėje . Jie valgys duoną apimti baimės ir gers vandenį pagauti siaubo , nes jų kraštas bus netekęs įprasto apsto per jo gyventojų nežabotą smurtą .
26012020	Miestai , kur dabar pilna žmonių , bus sunaikinti , kraštas nuniokotas , ir jūs žinosite , kad aš esu VIEŠPATS ’ “ .
26012021	Mane pasiekė VIEŠPATIES žodis :
26012022	„ Žmogau , ką reiškia Izraelio žemėje jūsų patarlė : ‘ Dienos prabėga , ir regėjimai nueina niekais ’ ?
26012023	Todėl sakyk jiems . ‘ Taip kalba Viešpats DIEVAS . Aš padarysiu galą šiai patarlei . Ji nebebus daugiau vartojama Izraelyje kaip patarlė ! ’ Bet sakyk jiems : ‘ Dienos atėjo , ir regėjimų išsipildymas arti ,
26012024	nes nebebus daugiau Izraelio namuose nei tuščių regėjimų , nei raminančių spėjimų .
26012025	Aš , VIEŠPATS , pasakiau , ir tai bus įvykdyta be atidėliojimo , nes jūsų dienomis , maištingieji namai , aš ištarsiu savo žodį ir jį įvykdysiu ’ “ , — tai Viešpaties DIEVO žodis .
26012026	Mane pasiekė VIEŠPATIES žodis :
26012027	„ Žmogau , Izraelio namai sako : ‘ Regėjimas , kurį jis mato , yra už daugelio metų , jis pranašauja tolimą ateitį ’ .
26012028	Todėl sakyk jiems : ‘ Taip kalba Viešpats DIEVAS . Nė vienas iš mano žodžių nebebus daugiau atidėtas , bet kiekvienas žodis , kurį ištarsiu , bus įvykdytas ’ “ , — tai Viešpaties DIEVO žodis .
26013001	Mane pasiekė VIEŠPATIES žodis :
26013002	„ Žmogau , pranašauk Izraelio pranašams , pranašauk ! Sakyk tiems , kurie pranašauja savo pačių vaizduotės užgaidas : ‘ Klausykitės VIEŠPATIES žodžio ! ’ “ Taip kalba Viešpats DIEVAS .
26013003	„ Vargas kvailiesiems pranašams , kurie remiasi savo pačių dvasios užgaidomis , neturėję regėjimo !
26013004	Izraeli , tavo pranašai — tarsi šakalai tarp griuvėsių !
26013005	Jūs nei lipote į spragas , nei taisėte sienas aplink Izraelio namus , kad VIEŠPATIES dieną jie tvirtai laikytųsi kovoje .
26013006	Tušti regėjimai ir melagingi spėjimai tų , kurie sako : ‘ Tai VIEŠPATIES žodis ’ , kai VIEŠPATS jų nesiuntė . Jie netgi laukia , kad išsipildytų jų žodis !
26013007	Argi ne tuščią regėjimą matėte ir argi ne melagingą žyniavimą skelbėte sakydami : ‘ Tai VIEŠPATIES žodis ’ , nors aš nekalbėjau ? “
26013008	Todėl taip kalba Viešpats DIEVAS : „ Kadangi skelbėte niekus ir regėjote melą , aš prieš jus , — tai Viešpaties DIEVO žodis . —
26013009	Mano ranka bus pakelta prieš pranašus , kurie patiria tuščius regėjimus ir skelbia melagingus spėjimus . Jų nebus mano tautos taryboje , jie nebus įrašyti į Izraelio namų sąrašą ir nesugrįš į Izraelio žemę . Taip jūs žinosite , kad aš esu Viešpats DIEVAS .
26013010	Juk jie suklaidino mano tautą sakydami : ‘ Taika ’ , kai nėra taikos . Žmonės atstato sieną ir tinkuoja ją moliu be šiaudų !
26013011	Sakyk tiems , kurie tinkuoja moliu be šiaudų , kad ji sugrius . Liūtis sukels potvynį , kris nuožmi kruša , šėls audros vėjas !
26013012	Žiūrėkite ! Kai siena sugrius , argi nebus jums sakoma : ‘ Kur tas tinkas , kuriuo tinkavote ? ’ “
26013013	Todėl taip kalba Viešpats DIEVAS : „ Savo įniršyje paleisiu audros vėją , nuo mano pykčio kils liūties potvynis ir su įniršiu viską naikinanti nuožmi kruša .
26013014	Nugriausiu sieną , kurią tinkavote moliu be šiaudų , sulyginsiu ją su žeme taip , kad bus atidengti pamatai . Kai ji grius , žūsite po ja . Tada žinosite , kad aš esu VIEŠPATS .
26013015	Taip išliesiu savo įniršį ant sienos ir tų , kurie tinkuoja ją moliu be šiaudų ; sakysiu jums : ‘ Nebėra sienos , nebėra nė tų , kurie ją tinkavo moliu be šiaudų ;
26013016	nebėra Izraelio pranašų , kurie pranašavo apie Jeruzalę ir regėjo taiką , kai taikos nebuvo ’ “ , — tai Viešpaties DIEVO žodis .
26013017	„ Žmogau , atsuk veidą ir į savo tautos dukteris , pranašaujančias savo vaizduotės norus , pranašauk joms ir
26013018	sakyk : ‘ Taip kalba Viešpats DIEVAS . Vargas moterims , kurios apsiuva juosta kiekvieną riešą ir daro gobtuvus bet kokio dydžio žmonių galvoms , norėdamos juos prigauti . Nejau jūs , mano tautos žmones prigaudamos , save gyvas išlaikote ?
26013019	Išniekinote mane mano tautoje dėl miežių saujos ir duonos trupinių . Savo melais mano tautai , mėgstančiai klausytis melų , pražudote žmones , kurie neturėtų mirti , ir palaikote gyvus tuos , kurie neturėtų išlikti gyvi ! ’ “
26013020	Todėl taip kalba Viešpats DIEVAS : „ Aš prieš jūsų juostas , kuriomis gaudote žmones kaip paukščius . Aš nuplėšiu jas nuo jūsų rankų ir išlaisvinsiu žmones , kuriuos jūs gaudote kaip paukščius .
26013021	Aš nuplėšiu jūsų gobtuvus ir išgelbėsiu savo žmones iš jūsų nagų . Jie daugiau nebebus jūsų naguose , ir jūs žinosite , kad aš esu VIEŠPATS !
26013022	Kadangi jūs melu prislėgėte teisiųjų širdis , nors aš nebuvau jų prislėgęs , ir pakurstėte nedorėlius nesigręžti nuo jų nedoro kelio , idant išgelbėtų savo gyvybę ,
26013023	tuščių regėjimų daugiau nebematysite ir neužsiimsite žyniavimu . Aš išgelbėsiu savo tautą iš jūsų nagų , ir jūs žinosite , kad aš esu VIEŠPATS ! “
26014001	Keletas vyrų iš Izraelio seniūnų atėjo pas mane ir atsisėdo priešais .
26014002	Ir mane pasiekė VIEŠPATIES žodis :
26014003	„ Žmogau , šie vyrai puoselėjo stabus širdyje ir savo nuodėmės priežastį statėsi tiesiog sau prieš akis . Argi aš privalau atsakyti į jų klausimus ?
26014004	Todėl kalbėk jiems ir sakyk : ‘ Taip kalba Viešpats DIEVAS . Kiekvienam žmogui iš Izraelio namų , kuris puoselėja stabus širdyje ir statosi savo nuodėmės priežastį tiesiog sau prieš akis , tačiau ateina pas pranašą , aš , VIEŠPATS , duosiu atsakymą ,
26014005	idant apčiuopčiau Izraelio namus jų širdyje . Dėl visų savo stabų jie visi atsiskyrė nuo manęs ! ’
26014006	Todėl sakyk Izraelio namams : ‘ Taip kalba Viešpats DIEVAS . Grįžkite ir gręžkitės nuo savo stabų ir nugręžkite savo veidus nuo visų savo bjauriųjų nusikaltimų .
26014007	Kiekvienam žmogui iš Izraelio namų ar iš svetimšalių , gyvenančių Izraelyje , kuris atsiskiria nuo manęs , puoselėdamas stabus širdyje ir statydamasis savo nuodėmės priežastį tiesiog sau prieš akis , tačiau ateina pas pranašą per jį manęs paklausti , aš , VIEŠPATS , pats atsakysiu .
26014008	Tam žmogui aš atgręšiu savo veidą , padarysiu jį ženklu ir priežodžiu , atkirsiu jį nuo savo tautos . Ir jūs žinosite , kad aš esu VIEŠPATS .
26014009	Jeigu pranašas leisis taip suklaidinamas , kad pranašautų , tai aš , VIEŠPATS , būsiu suklaidinęs tą pranašą ; pakelsiu prieš jį savo ranką ir atkirsiu jį nuo savo tautos Izraelio .
26014010	Abu turės atsakyti už kaltę ; tokia pat bausmė ir tam , kuris klausia , ir pranašui ,
26014011	kad Izraelio namai daugiau nebenuklystų nuo manęs ir nebesiterštų visokiais maištavimais . Tuomet jie bus mano tauta , ir aš būsiu jų Dievas ’ “ , — tai Viešpaties DIEVO žodis .
26014012	Mane pasiekė VIEŠPATIES žodis :
26014013	„ Žmogau , kai kuris nors kraštas nusideda man neištikimybe , aš pakeliu ranką prieš jį , sulaužau jo duonos ramstį ir siunčiu jam badą , išnaikindamas jo žmones ir gyvulius ;
26014014	net jeigu trys vyrai — Nojus , Danielius ir Jobas — būtų jame , tik jie teišsigelbėtų savo teisumu , — tai Viešpaties DIEVO žodis . —
26014015	Jei aš paleisčiau laukinius žvėris per tą kraštą jo nuniokoti taip , kad jis taptų dykyne ir niekas nebeitų per jį bijodamas žvėrių ,
26014016	net jeigu tie trys vyrai būtų jame , — kaip aš gyvas , tai Viešpaties DIEVO žodis , — jie neišgelbėtų nei sūnų , nei dukterų , bet būtų išgelbėti vien jie , o kraštas pavirstų dykyne .
26014017	Arba jei atvesčiau prieš tą kraštą kalaviją tardamas : ‘ Tepereina per kraštą kalavijas ! ’ ir nukirsdinčiau jo žmones ir gyvulius ,
26014018	net jeigu tie trys vyrai būtų jame , — kaip aš gyvas , tai Viešpaties DIEVO žodis , — jie neišgelbėtų nei sūnų , nei dukterų , bet būtų išgelbėti vien jie .
26014019	Arba jei marą pasiųsčiau į tą kraštą ir išliečiau ant jo savo įniršį , norėdamas krauju sunaikinti jo žmones ir gyvulius ,
26014020	net jei Nojus , Danielius ir Jobas būtų jame , — kaip aš gyvas , tai Viešpaties DIEVO žodis , — jie neišgelbėtų nei sūnų , nei dukterų . Tik patys teišsigelbėtų savo teisumu “ .
26014021	Taip kalba Viešpats DIEVAS : „ Siunčiu Jeruzalei savo keturis mirtinus teismus — kalaviją , badą , laukinius žvėris ir marą — žmonėms ir gyvuliams išnaikinti ,
26014022	tačiau išliks joje bėglių likutis , sūnūs ir dukterys , kurie bus išvesti . Kai jie ateis pas jus , ir jūs pamatysite jų kelius ir darbus , būsite paguosti dėl nelaimės , kurią atvedžiau Jeruzalei , dėl viso , ką atsiunčiau jai .
26014023	Jie bus jums paguoda . Matydami jų kelius ir darbus , žinosite , kad ne veltui dariau visa , ką joje padariau “ , — tai Viešpaties DIEVO žodis .
26015001	Mane pasiekė VIEŠPATIES žodis :
26015002	„ Žmogau , kuo vynmedžio mediena lenkia visą kitokią medieną , toji vynmedžio šaka , kuri auga tarp miško medžių ?
26015003	Ar jo mediena naudojama padaryti ką nors naudinga ? Ar kas pasidaro iš jo bent vagį , kad pakabintų ant jo kokį nors padargą ?
26015004	Anaiptol ! Jis metamas į ugnį kaip pliauska ! Ugniai surijus abu galus ir viduriui suanglėjus , ar jis dar kam nors tinkamas ?
26015005	Anaiptol ! Būdamas sveikas , jokiam dirbiniui jis nebuvo naudojamas , o ugniai surijus ir jam suanglėjus , ar begali jis būti panaudotas kokiam dirbiniui ? “
26015006	Todėl taip kalba Viešpats DIEVAS : „ Kaip tarp miško medžių vynmedžio medieną atidaviau it malkas ugniai , taip atiduosiu ir Jeruzalės gyventojus .
26015007	Atgręšiu į juos savo veidą ; nors jie išvengė ugnies , vis tiek ugnis juos suris . Jūs žinosite , kad aš esu VIEŠPATS , kai atgręšiu į juos savo veidą .
26015008	Paversiu jų kraštą dykyne dėl to , kad jie nebuvo ištikimi “ , — tai Viešpaties DIEVO žodis .
26016001	Mane pasiekė VIEŠPATIES žodis :
26016002	„ Žmogau , parodyk Jeruzalei jos bjauriuosius nusikaltimus
26016003	ir sakyk : ‘ Taip kalba Viešpats DIEVAS Jeruzalei . Tu kilusi ir gimusi iš kanaaniečių krašto ; tavo tėvas buvo amoritas , o motina — hetitė .
26016004	Tau gimus , tą dieną , kai gimei , tavo bambagyslė nebuvo nupjauta , tu nebuvai nei apiplauta vandeniu , kad būtumei švari , nei ištrinta druska , nei suvystyta vystyklais .
26016005	Jokia akis neparodė tau gailesčio , kad padarytų ką nors iš šitų dalykų iš užuojautos tau , ir tu buvai išmesta laukan po atviru dangumi , nes tavimi pasibjaurėta tą dieną , kai gimei .
26016006	Ėjau pro šalį ir mačiau tave spurdančią savo kraujuose . Tau gulint savo kraujyje aš tariau : ‹ Gyvenk !
26016007	Auk kaip laukų augalas ! › Tu užaugai , tapai didelė , subrendai tikra moterimi , jau buvo iškilusios tavo krūtys , suvešėję plaukai , tačiau vis dar buvai visiškai nuoga .
26016008	Ėjau vėl pro šalį ir vėl mačiau tave ; tu buvai pasiekusi meilės amžių . Išskleidžiau virš tavęs savo skverną ir pridengiau tavo nuogumą . Daviau tau priesaiką , suėjau į sandorą su tavimi , — tai Viešpaties DIEVO žodis , — ir tu tapai mano .
26016009	Išmaudžiau tave vandenyje , nuploviau nuo tavęs kraują ir patepiau aliejumi .
26016010	Aprengiau tave išsiuvinėtais drabužiais , daviau tau brangios odos sandalus , sujuosiau tave lino juosta ir apgaubiau šilko skraiste .
26016011	Papuošiau tave brangiomis puošmenomis , užmoviau tau ant rankų apyrankes , o ant kaklo — karolius ,
26016012	įvėriau tau žiedą į nosį ir auskarus į ausis , uždėjau ant tavo galvos gražų vainiką .
26016013	Tu buvai papuošta auksu ir sidabru , tavo drabužiai buvo iš puikaus lino , prabangaus šilko ir išsiuvinėto audeklo . Geriausi miltai , medus ir aliejus buvo tavo maistas . Tu tapai nepaprastai graži , tinkama būti karaliene .
26016014	Tavo vardas išgarsėjo tarp tautų dėl tavo grožio , nes jis buvo tobulas mano spindesiu , kurį tau suteikiau , — tai Viešpaties DIEVO žodis .
26016015	Bet tu , pasitikėdama savo grožiu , elgeisi su savo vardu kaip kekšė ir nešykštėjai kekšystės paslaugų kiekvienam praeiviui , kekšystės paslaugas jam teikei !
26016016	Tu pasiėmei kai ką iš savo drabužių , pasidarei spalvingų aukštumų alkų ir elgeisi juose kaip kekšė ; taip niekada nebuvo ir nebebus !
26016017	Tu pasiėmei ir gražiąsias mano aukso bei sidabro puošmenas , kurias buvau tau davęs , pasidarei vyriškų atvaizdų ir kekšavai su jais .
26016018	Tu pasiėmei savo išsiuvinėtų drabužių jiems apdengti ir dėjai priešais juos mano aliejų ir smilkalus .
26016019	Ir maistą , kurio tau daviau , geriausius miltus , medų ir aliejų , kuriais tave maitinau , tu dėjai priešais juos kaip malonaus kvapo atnašas . Štai ką tu darei ! — Tai Viešpaties DIEVO žodis ! —
26016020	Tu pasiėmei savo sūnus ir dukteris , kuriuos man pagimdei , ir paaukojai jiems suryti . Lyg tavo kekšystės paslaugų nebūtų buvę gana ,
26016021	tu skerdei mano vaikus ir atidavei jiems kaip auką !
26016022	Darydama visus savo bjauriuosius nusikaltimus ir kekšaudama neatminei savo jaunystės dienų , kai buvai visiškai nuoga , spurdanti savo kraujuose .
26016023	Po visų savo nedorų darbų , — vargas , vargas tau ! — tai Viešpaties DIEVO žodis , —
26016024	tu stateisi pakylas ir įsitaisei aukštumų alkus kiekvienoje aikštėje .
26016025	Ant kiekvienos kryžkelės stateisi savo aukštumų alkus ir kekšavimu niekinai savo grožį , išsižergdama kiekvienam praeiviui . Gausindama savo kekšystę
26016026	tu kekšavai su egiptiečiais , savo gašliais kaimynais , ir gausinai savo kekšystę , kad mane įpykdytum .
26016027	Todėl pakėliau ranką prieš tave ir sumažinau tau davinius , palikau tave priešų valiai — Filistijos dukterims , kurios gėdijosi tavo palaido kelio .
26016028	Tu elgeisi kaip kekšė su asirais , nes buvai nepasotinama ; elgeisi kaip kekšė su jais , bet likai nepasotinta .
26016029	Gausinai savo kekšystę su Chaldėja , pirklių kraštu , bet ir tuo nepasisotinai .
26016030	Kokia ligota tavo širdis ! — tai Viešpaties DIEVO žodis . — Darei visus šiuos dalykus kaip įžūli kekšė ,
26016031	statydamasi pakylas ir įsirengdama aukštumų alkus kiekvienoje aikštėje ! Tačiau nebuvai kaip kitos kekšės , nes niekinai užmokestį .
26016032	O svetimaujanti žmona ! Ištekėjusi už vyro , tu atsiduodi svetimiesiems !
26016033	Visoms kekšėms duodama dovanų , bet tu pati davei dovanų visiems savo meilužiams , kad papirktum juos ateiti iš visur pas tave kekšauti .
26016034	Tu kekšavai kitaip negu kekšauja kitos moterys ; niekas nelakstė tau iš paskos , kad būtum kekše . Kadangi pati mokėjai kekšės užmokestį , užuot jį gavusi , kaip tu skyreisi nuo jų ! ’ “
26016035	O dabar , kekše , klausykis VIEŠPATIES žodžio !
26016036	Taip kalba Viešpats DIEVAS . „ Dėl tavo aistros , kurią išliejai , ir tavo gėdos , kurią atidengei , kekšaudama su meilužiais , dėl visų tavo bjauriųjų stabų ir dėl tavo vaikų kraujo , kurį jiems aukojai , —
26016037	dėl to , tikėk manimi , surinksiu visus tavo meilužius , kuriuos norėjai patenkinti , visus , kuriuos mylėjai , taip pat visus , kurių nekentei , surinksiu juos iš visur aplink prieš tave ir atidengsiu jiems tavo gėdą taip , kad jie pamatytų visą tavo kekšystę .
26016038	Teisiu tave kaip teisiamos svetimavusios ir kraują praliejusios moterys , išliesiu ant tavęs kruviną įniršį ir pavyduliavimą .
26016039	Atiduosiu tave jiems į rankas . Jie išardys tavo pakylą ir nugriaus tavo aukštumų alkus , nuvilks nuo tavęs drabužius , atims tavo gražiąsias puošmenas ir paliks tave visiškai nuogą .
26016040	Paskui jie atves minią , kad muštų tave akmenimis ir kapotų kalavijais .
26016041	Jie degins tavo namus ugnimi ir įvykdys tau teismą žiūrint daugeliui moterų . Taip padarysiu galą tavo kekšavimui , ir tu nebemokėsi daugiau kekšės užmokesčio .
26016042	Taip išliesiu savo įniršį , ir nusigręš nuo tavęs mano pavyduliavimas ; tada aš nurimsiu ir daugiau nebepyksiu .
26016043	Kadangi tu neatminei savo jaunystės dienų ir įerzinai mane visais šitais dalykais , aš ir sukroviau tavo darbus tau ant galvos , — tai Viešpaties DIEVO žodis . — Argi tu nesielgei ištvirkusiai , darydama visus savo bjauriuosius nusikaltimus ?
26016044	Tikėk manimi , patarlių mėgėjai kandžiai sakys apie tave : ‘ Kokia motina , tokia ir duktė ’ .
26016045	Tu tikra savo motinos duktė , pametusi vyrą ir vaikus , tu — sesuo savo seserų , palikusių vyrus ir vaikus . Jūsų motina buvo hetitė , o tėvas amoritas !
26016046	Tavo vyresnioji sesuo yra Samarija , gyvenusi su savo dukterimis į šiaurę nuo tavęs , o tavo jaunesnioji sesuo , gyvenusi į pietus nuo tavęs , yra Sodoma ir jos dukterys .
26016047	Tu ne tik ėjai jų keliais ir elgeisi pagal jų bjauriuosius nusikaltimus , bet ir bemat tapai labiau ištvirkusi negu jos visuose savo keliuose .
26016048	Kaip aš gyvas , — tai Viešpaties DIEVO žodis , — tavo sesuo Sodoma ir jos dukterys nedarė taip , kaip tu ir tavo dukterys .
26016049	Išties tavo sesers Sodomos kaltė buvo įžūlus išdidumas ! Ji ir jos dukterys buvo pertekusios duonos ir lengvai gyveno , bet neištiesė rankos vargšui ir beturčiui .
26016050	Būdamos išdidžios , jos darė mano akyse bjaurius nusikaltimus , todėl ir pašalinau jas , kaip matei .
26016051	Samarija nepadarė nė pusės tavo nuodėmių ! Tu padarei bjaurių nusikaltimų daugiau negu jos ; tavo seserys atrodo teisios šalia visų bjauriųjų tavo padarytų nusikaltimų .
26016052	Tad kęsk savo gėdą , nes per ją pateisinai savo seseris ; dėl tavo nuodėmių , kuriomis pranokai seseris , jos atrodo teisesnės už tave ! Tad rausk ir kęsk savo gėdą , nes šalia tavęs tavo seserys atrodo teisios !
26016053	Sugrąžinsiu jų tremtinius , Sodomos bei jos dukterų tremtinius , Samarijos bei jos dukterų tremtinius ir tavo tremtinius drauge su jų tremtiniais ,
26016054	kad kęstumei savo gėdą , raustumei dėl viso , ką esi padariusi , ir būtumei jiems paguoda .
26016055	Kai tavo seserys — Sodoma bei jos dukterys — sugrįš į savo senąją gerovę ir Samarija bei jos dukterys sugrįš į savo senąją gerovę , tu bei tavo dukterys irgi sugrįšite į savo senąją gerovę .
26016056	Argi tavo sesuo Sodoma nebuvo priežodis tavo lūpose tavo įžūlaus išdidumo dieną ,
26016057	kol dar nebuvo žinomas tavo nedorumas ? Dabar esi pajuoka visoms Aramo bei jo kaimynų dukterims ir Filistijos dukterims , kurios žiūri su panieka į tave iš visų pusių .
26016058	Tu turi kęsti bausmę už savo ištvirkavimą ir bjauriuosius nusikaltimus “ , — tai VIEŠPATIES žodis .
26016059	Tikrai taip kalba Viešpats DIEVAS : „ Pasielgsiu su tavimi , kaip tu pasielgei paniekindama priesaiką ir sulaužydama Sandorą .
26016060	Tačiau aš atminsiu sandorą su tavimi tavo jaunystės dienomis ir sudarysiu su tavimi amžiną Sandorą .
26016061	Ir tu atminsi savo kelius ir būsi sugėdinta , kai priimsi savo seseris — ir vyresnes už tave , ir jaunesnes už tave , — nes duosiu jas tau kaip dukteris , nors ne dėl tavo Sandoros .
26016062	Sudarysiu su tavimi Sandorą , ir žinosi , kad aš esu VIEŠPATS ,
26016063	kad atmintum ir susigėstum , o kai atleisiu visa , kad niekada daugiau nebeatvertumei lūpų savo gėdai “ , — tai Viešpaties DIEVO žodis .
26017001	Mane pasiekė VIEŠPATIES žodis :
26017002	„ Žmogau , užmink mįslę ir papasakok palyginimą Izraelio namams .
26017003	Sakyk : ‘ Taip kalba Viešpats DIEVAS . Didelis erelis , plačiasparnis ir ilgaplunksnis , raibas , tankiaplunksnis , atskrido į Libaną . Jis griebė kedro viršūnę ,
26017004	nulaužė jos aukščiausią ūglį , nunešė į prekybos kraštą ir paliko pirklių mieste .
26017005	Paskui jis paėmė to krašto sėklos ir pasėjo daigyne . Lyg augalą prie gausių vandenų , lyg uosį jį pasodino .
26017006	Jis augo ir išaugo vynmedžiu , bet besidriekiančiu ir žemaūgiu ; jo šakos krypo [ erelio ] link , o šaknys skverbėsi gilyn į žemę . Taip jis išaugo vynmedžiu , leido ūglius , skleidė pumpurus .
26017007	Bet buvo ir kitas didelis erelis , plačiasparnis ir tankiaplunksnis . Tikėki manimi ! Tas vynmedis kreipė savo šaknis jo link ir skleidė šakas jo link , kad anas jį laistytų . Iš lysvės , kurioje kerojo ,
26017008	jis buvo persodintas į gerą dirvą prie gausių vandenų , kad skleistų šakas , neštų vaisių ir užaugtų puikus vynmedis ’ .
26017009	Sakyk : ‘ Taip kalba Viešpats DIEVAS . Ar jam seksis ? Argi anas erelis neišraus jo šaknų , nenuskins jo vaisių , nenudžiovins jo drauge su visais lapais , kuriuos buvo išskleidęs ? Juk nereikės stipraus peties nei galingos kariuomenės , kad jį išrautų iš šaknų .
26017010	Štai jis persodintas , bet ar vešės ? Kai nusmelks jį rytų vėjas , argi nenudžius visai , argi nenudžius lysvėje , kurioje išaugo ? ’ “
26017011	Mane pasiekė VIEŠPATIES žodis :
26017012	„ Sakyk maištingiesiems namams : ‘ Argi nežinote , ką šie dalykai reiškia ? ’ Sakyk : ‘ Štai atėjo į Jeruzalę Babilono karalius , paėmė jos karalių drauge su jo didžiūnais ir parsivedė į Babiloną .
26017013	Jis paėmė vyrą iš karaliaus palikuonių ir įpareigojęs priesaika sudarė su juo sandorą . O krašto diduomenę jis buvo paėmęs ,
26017014	kad karalystė būtų nežymi ir kukli , kad laikytųsi jo sandoros ir tokia išliktų .
26017015	Bet tas pakėlė prieš jį maištą , pasiųsdamas į Egiptą savo pasiuntinius , kad duotų jam arklių ir daug kariuomenės . Argi jam pasiseks ? Nejaugi galima ištrūkti , darant tokius dalykus ? Nejaugi galima sulaužyti sandorą ir ištrūkti ?
26017016	Kaip aš gyvas , — tai Viešpaties DIEVO žodis , — toje vietoje , kur gyvena jį karaliumi vainikavęs karalius , kurio priesaiką jis paniekino ir sandorą sulaužė , ten Babilone jis turės mirti .
26017017	Kai daugelio žmonių pražūčiai bus pilami pylimai ir statomi apgulos bokštai , faraonas jam kare nepadės nei savo galinga jėga , nei pulkų daugybe .
26017018	Dėl to , kad paniekino priesaiką ir sulaužė sandorą , padarė visus šiuos dalykus , nors buvo davęs savo ranką , jis neištrūks !
26017019	Todėl , — taip kalba Viešpats DIEVAS , — kaip aš gyvas , tikrai sukrausiu jam ant galvos priesaiką , kurią jis paniekino , ir sandorą , kurią jis sulaužė !
26017020	Mesiu ant jo savo tinklą , ir jis bus pagautas mano spąstais ; nuvesiu jį į Babiloną ir ten teisiu už išdavystę , kurią jis man padarė .
26017021	Visi jo geriausi kariai kris nuo kalavijo , o išlikę gyvi bus išblaškyti į visus vėjus . Jūs žinosite , kad aš , VIEŠPATS , pasakiau ’ “ .
26017022	Taip kalba Viešpats DIEVAS : „ Aš pats paimsiu ūglį nuo aukštojo kedro viršūnės , pats jį pasodinsiu . Nulaušiu trapiausiąjį iš jo aukščiausių ūglių . Aš pats persodinsiu jį ant aukšto ir didingo kalno .
26017023	Aukštajame Izraelio kalne jį pasodinsiu , kad krautų pumpurus , neštų vaisius ir taptų didingu kedru . Po juo apsigyvens visokie paukščiai , jo šakų ūksmėje kraus lizdus visokie sparnuočiai .
26017024	Visi krašto medžiai žinos , kad aš esu VIEŠPATS . Aš pažeminu aukštą medį ir paaukštinu žemą , nudžiovinu žaliuojantį ir pražydinu nudžiūvusį . Aš , VIEŠPATS , pasakiau , aš ir padarysiu ! “
26018001	Mane pasiekė VIEŠPATIES žodis :
26018002	„ Ką jūs manote , kartodami šią patarlę apie Izraelio žemę : ‘ Tėvai valgė rūgščių vynuogių , o vaikams atšipo dantys ’ ?
26018003	Kaip aš gyvas , — tai Viešpaties DIEVO žodis , — ši patarlė nebebus daugiau kartojama Izraelyje .
26018004	Tikėki manimi ! Visi žmonės yra mano ; ir tėvo gyvybė , ir sūnaus gyvybė man priklauso . Mirs tik tas , kuris nusideda .
26018005	Jei žmogus teisus ir elgiasi teisingai ir teisiai ,
26018006	jei jis alkuose nevalgo , akių į Izraelio namų stabus nepakelia , neišniekina savo artimo žmonos , nesiartina prie moters per jos mėnesines ,
26018007	jei jis nė vieno neskriaudžia , skolininkui grąžina jo užstatą , nieko prievarta neatima , duona su alkanu dalijasi , nuogą drabužiu pridengia ,
26018008	jei jis neskolina už palūkanas ir nelupikauja , nuo neteisybės savo ranką sulaiko , teisingą nuosprendį priima žmonėms susiginčijus ,
26018009	jei jis gyvena pagal mano įstatus ir , ištikimai elgdamasis , laikosi mano nuosprendžių , tai jis teisus . Jis tikrai bus gyvas , — tai Viešpaties DIEVO žodis .
26018010	Jei jis pagimdytų sūnų mušeiką ir galvažudį ,
26018011	darantį bet ką iš tų dalykų , nors jo tėvas nedaro nė vieno iš jų , valgantį alkuose , išniekinantį savo artimo žmoną ,
26018012	skriaudžiantį vargšus ir beturčius , atimantį daiktus prievarta , negrąžinantį užstato skolininkui , akis keliantį į stabus , darantį bjaurų nusikaltimą ,
26018013	skolinantį už palūkanas ir lupikaujantį , tai nejaugi jis liks gyvas ? Jis neliks gyvas ! Jis padarė visus tuos bjaurius nusikaltimus ir tikrai mirs , o jo kraujas kris ant jo paties .
26018014	Žiūrėk ! Jei tas žmogus pagimdytų sūnų , kuris pamatęs visas savo tėvo padarytas nuodėmes apsigalvoja ir nesielgia panašiai ,
26018015	nevalgo alkuose ir nekelia akių į Izraelio namų stabus , neišniekina savo artimo žmonos ,
26018016	nė vieno neskriaudžia , nereikalauja užstato , nepasiima nieko prievarta , dalijasi duona su alkanu , pridengia drabužiu nuogą ,
26018017	sulaiko savo ranką nuo skriaudos vargšui , neima palūkanų ir nelupikauja , laikosi mano nuostatų ir gyvena pagal mano įstatus , tai jis nemirs dėl savo tėvo kaltės . Jis tikrai bus gyvas .
26018018	Kadangi jo tėvas prievartavo , skriaudė savo brolį ir darė pikta savo tautiečiams , tikėk manimi , jis mirs dėl savo kaltės .
26018019	Jūs klausiate : ‘ Kodėl sūnus neturėtų kentėti dėl tėvo kaltės ? ’ Todėl , kad sūnus darė , kas teisinga ir teisu , laikėsi visų mano įstatų , jis tikrai bus gyvas !
26018020	Žmogus , kuris nusideda , turi mirti . Vaikas nekentės už tėvo kaltę nei tėvas nekentės už vaiko kaltę . Teisiojo teisumas bus jam įskaitytas , ir nedorėlio nedorumas bus jam įskaitytas .
26018021	Bet jei nedorėlis atgailauja dėl visų savo nuodėmių , kurias buvo padaręs , laikosi mano įstatų ir daro , kas teisinga ir teisu , jis tikrai bus gyvas ir nemirs .
26018022	Nė vienas jo nusikaltimų , kuriuos jis buvo padaręs , nebus atmenamas ; jis bus gyvas dėl savo teisumo darbų .
26018023	Argi aš trokštu , kad nedorėlis mirtų , — tai Viešpaties DIEVO žodis , — o ne grįžtų iš savo kelio ir gyventų ?
26018024	Bet kai teisusis nusigręžia nuo teisumo ir daro pikta , sekdamas nedorėlio daromomis bjaurastimis , nejaugi jis bus gyvas ? Nė vienas jo teisumo darbų , kuriuos jis buvo padaręs , nebus atmenamas dėl jo neištikimybės , kuria jis nusikalto , ir dėl nuodėmės , kuria nusidėjo ; dėl jų jis mirs .
26018025	Jūs sakote : ‘ Viešpaties kelias neteisus ! ’ Gerai įsiklausykite , Izraelio namai : ‘ Nejau mano kelias neteisus ? Argi ne jūsų keliai neteisūs ? ’
26018026	Kai teisus žmogus nusigręžia nuo teisumo ir elgiasi neteisingai , jis dėl to mirs . Jis mirs dėl savo neteisingumo .
26018027	O kai nedorėlis nusigręžia nuo savo nedorumo ir daro , kas teisinga ir teisu , jis išgelbės savo gyvybę .
26018028	Dėl to , kad susiprato ir nusigręžė nuo visų nusikaltimų , kuriuos buvo padaręs , jis tikrai bus gyvas ir nemirs .
26018029	Tačiau Izraelio namai sako : ‘ Viešpaties kelias neteisus ! ’ Argi nėra mano keliai teisūs , Izraelio namai ? Argi ne jūsų keliai neteisūs ?
26018030	Todėl aš teisiu jus kiekvieną pagal jo kelią , Izraelio namai , — tai Viešpaties DIEVO žodis . — Grįžkite ir gręžkitės nuo savo nusikaltimų ; tenebūna jums daugiau progų parpulti .
26018031	Meskite šalin visus nusikaltimus , kuriais nusikaltote , kurkite sau naują širdį ir naują dvasią . Kodėl gi norite mirti , Izraelio namai ?
26018032	Aš netrokštu nė vieno mirties , — tai Viešpaties DIEVO žodis . — Grįžkite ir būkite gyvi ! “
26019001	O tu raudok dėl Izraelio vadų
26019002	ir sakyk : „ Kas per liūtė buvo tavo motina tarp liūtų ! Tarp jaunų liūtų ji ilsėjosi , augindama savo liūtukus .
26019003	Ji išaugino vieną iš savo liūtukų , ir jis tapo jaunu liūtu . Jis išmoko pasigauti grobį ir rijo žmones .
26019004	Apie jį išgirdo tautos , ir jis buvo pagautas jų duobėje . Jos nutempė jį sukaustytą grandinėmis į Egipto kraštą .
26019005	Pajutusi , kad ji bejėgė ir nebėra vilties išgelbėti , liūtė paėmė kitą savo liūtuką ir padarė jį jaunu liūtu .
26019006	Jis sėlino vogčiomis tarp liūtų ir tapo jaunu liūtu . Jis išmoko pasigauti grobį ir rijo žmones .
26019007	Jis griovė jų tvirtoves , niokojo jų miestus . Kraštą ir visus , kurie jame gyveno , apėmė siaubas nuo jo baisaus riaumojimo .
26019008	Susibūrė prieš jį tautos iš visų šalių aplinkui , užmetė ant jo tinklą , — ir jis buvo pagautas jų duobėje .
26019009	Jos uždarė jį , sukaustytą grandinėmis , į narvą , nugabeno pas Babilono karalių ir įkalino tvirtovėje , kad jo balsai nebeaidėtų Izraelio kalnuose .
26019010	Tavo motina buvo kaip vynmedis vynuogyne , pasodintas prie vandens , vaisingas ir šakotas nuo vandenų gausos .
26019011	Jo tvirtasis kamienas tapo valdovo skeptru ; jis iškilo aukštai tarp storų šakų , iš toli matomas dėl savo šakoto aukštumo .
26019012	Bet jis buvo išrautas su įniršiu ir numestas ant žemės : rytys jį nudžiovino , jo vaisius buvo nuskintas , o tvirtasis kamienas išdžiūvo , ir ugnis jį surijo .
26019013	Dabar jis persodintas į dykumą , sausą ir išdegintą kraštą .
26019014	Ugnis išėjo iš jo kamieno , surijo jo šakas ir vaisių . Jis nebeturi jokio kamieno , jokio valdovo skeptro “ . Tai rauda ir turi likti rauda .
26020001	Septintų metų penkto mėnesio dešimtą dieną keletas Izraelio seniūnų atėjo pasiklausti VIEŠPATIES . Jie susėdo priešais mane .
26020002	Mane pasiekė VIEŠPATIES žodis :
26020003	„ Žmogau , kalbėk Izraelio seniūnams ir pasakyk : ‘ Taip kalba Viešpats DIEVAS . Ar jūs ateinate manęs pasiklausti ? Kaip aš gyvas , neatsakysiu jums , — tai Viešpaties DIEVO žodis ’ .
26020004	Ar patrauksi juos į teismą , žmogau , ar patrauksi juos į teismą ? Parodyk jiems jų protėvių bjauriuosius darbus !
26020005	Pasakyk jiems : ‘ Taip kalba Viešpats DIEVAS . Tą dieną , kai išsirinkau Izraelį , iškilmingai prisiekiau Jokūbo namų palikuonims ; apsireikšdamas jiems Egipto žemėje prisiekiau jiems sakydamas : ‹ Aš esu VIEŠPATS , jūsų Dievas › .
26020006	Tą dieną jiems iškilmingai prisiekiau , kad išvesiu juos iš Egipto žemės į kraštą , kurį buvau jiems parengęs , kraštą , tekantį pienu ir medumi , puikiausią iš visų kraštų .
26020007	Taip pat sakiau jiems : ‹ Meskite šalin bjauriuosius daiktus , kuriais gėrisi jūsų akys , ir nesusiterškite Egipto stabais , — aš esu VIEŠPATS , jūsų Dievas ! ›
26020008	Bet jie maištavo prieš mane ir nenorėjo manęs klausyti ; nė vienas nemetė šalin bjauriųjų daiktų , kuriais gėrėjosi jų akys , ir neatsisakė Egipto stabų . Tuomet ketinau išlieti savo įniršį ant jų , išgiežti savo pyktį ant jų pačiame Egipte .
26020009	Tačiau pasielgiau kitaip dėl savo vardo , kad jis nebūtų išniekintas akyse tautų , tarp kurių jie gyveno , nes tarp jų jiems apsireiškiau , kad išvesiu juos iš Egipto žemės .
26020010	Taigi išvedžiau juos iš Egipto žemės ir nuvedžiau į dykumą .
26020011	Daviau jiems savo įstatus ir paskelbiau savo įsakus , kurių žmogus turi laikytis , kad per juos gyventų .
26020012	Be to , daviau jiems savo šabus kaip ženklą man ir jiems , kad žinotų , jog aš , VIEŠPATS , juos pašventinu .
26020013	Bet Izraelio namai maištavo prieš mane dykumoje ; jie nesilaikė mano įstatų , atmetė mano įsakus , kurių žmogus turi laikytis , kad per juos gyventų , ir labai išniekino mano šabus . Tuomet ketinau išlieti savo įniršį ant jų dykumoje , kad padaryčiau jiems galą .
26020014	Tačiau pasielgiau kitaip dėl savo vardo , kad jis nebūtų išniekintas akyse tautų , kurioms stebint buvau juos išvedęs .
26020015	Maža to , iškilmingai prisiekiau jiems dykumoje , kad neįvesiu jų į kraštą , kurį buvau jiems davęs , kraštą , tekantį pienu ir medumi , puikiausią iš visų kraštų ,
26020016	nes jie atmetė mano įsakus , nesilaikė mano įstatų ir išniekino mano šabus , nes jų širdys sekė paskui stabus .
26020017	Tačiau mano akis buvo jiems gailestinga , nesunaikinau jų ir galo jiems dykumoje nepadariau .
26020018	O jų vaikams dykumoje sakiau : ‹ Nesekite savo tėvų įstatais , nesilaikykite jų įsakų ir nesusiterškite jų stabais .
26020019	Aš esu VIEŠPATS , jūsų Dievas ; sekite mano įstatais , uoliai laikykitės mano įsakų
26020020	ir švęskite mano šabus , idant jie būtų ženklas man ir jums , kad žinotumėte , jog aš esu VIEŠPATS , jūsų Dievas › .
26020021	Bet vaikai maištavo prieš mane ; jie nesekė mano įstatais , nesilaikė rūpestingai mano įsakų , kurių žmogus turi laikytis , kad per juos gyventų , ir labai išniekino mano šabus . Tuomet ketinau išlieti savo įniršį ant jų , išgiežti savo pyktį ant jų dykumoje .
26020022	Tačiau sulaikiau savo ranką ir pasielgiau kitaip dėl savo vardo , kad jis nebūtų išniekintas akyse tautų , kurioms stebint buvau juos išvedęs .
26020023	Maža to , iškilmingai prisiekiau jiems dykumoje , kad išblaškysiu juos tarp tautų ir išmėtysiu po kraštus ,
26020024	nes jie nevykdė mano įsakų , atmetė mano įstatus , išniekino mano šabus , ir jų akys ilgėjosi savo protėvių stabų .
26020025	Be to , daviau jiems įstatus , kurie nebuvo geri , ir įsakus , kuriais jie negalėjo būti gyvi .
26020026	Suteršiau juos jų pačių dovanomis — visų jų pirmagimių aukojimu , idant taip juos sukrėsčiau , kad žinotų , jog aš esu VIEŠPATS ’ .
26020027	Todėl , žmogau , kalbėk Izraelio namams ir sakyk : ‘ Taip kalba Viešpats DIEVAS . Jūsų tėvai pasityčiojo iš manęs dar ir tuo , kad elgėsi neištikimai .
26020028	Atvedžiau juos į kraštą , kurį jiems duoti buvau iškilmingai prisiekęs , o jie , kur tik matė aukštą kalvą ar lapuotą medį , ten skerdė savo aukas , ten aukojo savo atnašas , kurios kėlė man pyktį ; iš ten siuntė savo malonaus kvapo atnašas , ten liejo savo liejamąsias aukas .
26020029	Aš klausiau jų : ‹ Kas tas aukštumų alkas , į kurį skubate ? › Taip iki šiol jis ir tebėra pramintas Bama — aukštumų alkas ’ .
26020030	Todėl sakyk Izraelio namams : ‘ Taip kalba Viešpats DIEVAS . Argi jūs ištvirkausite eidami tėvų keliu ir lakstysite paskui jų stabus ?
26020031	Atnašaudami savo dovanas ir atiduodami savo vaikus ugniai , jūs ištvirkaujate su savo stabais iki šiandien . Nejau turėčiau duoti atsakymą jums , Izraelio namai ? ’ Kaip aš gyvas , — tai Viešpaties DIEVO žodis , — atsakymo jums neduosiu .
26020032	Niekada neįvyks tai , kas ateina jums galvon , kai sakote : ‘ Būsime kaip tautos , kaip kitų kraštų gentys , garbindami medį ir akmenį ’ .
26020033	Kaip aš gyvas , — tai Viešpaties DIEVO žodis , — galinga ranka , ištiesta dešine ir išliedamas įniršį valdysiu jus kaip karalius !
26020034	Galinga ranka , ištiesta dešine ir išliedamas įniršį išvesiu jus iš tautų ir surinksiu iš kraštų , po kuriuos buvote išblaškyti .
26020035	Nuvesiu į tautų dykumą ir ten teisiu jus akis į akį .
26020036	Kaip teisiau jūsų protėvius Egipto žemės dykumoje , taip teisiu ir jus , — tai Viešpaties DIEVO žodis . —
26020037	Pravesiu jus po savo lazda ir įvesdinsiu į Sandoros ryšius .
26020038	Atskirsiu nuo jūsų tuos , kurie maištauja ir nusikalsta man ; išvesiu juos iš krašto , kuriame jie gyvena kaip svetimšaliai , bet į Izraelio žemę jie neįžengs . Tada jūs žinosite , kad aš esu VIEŠPATS “ .
26020039	O jums , Izraelio namai , taip kalba Viešpats DIEVAS : „ Eikite tarnauti savo stabams , kiekvienas iš jūsų , dabar ir ateityje , jei manęs neklausote ! Bet mano šventojo vardo jūs daugiau nebeteršite savo atnašomis ir stabais !
26020040	Ant savo šventojo kalno , ant aukštojo Izraelio kalno , — tai Viešpaties DIEVO žodis , — būtent ten visi Izraelio namai , jie visi man tarnaus krašte ; ten aš priimsiu jus , tenai lauksiu iš jūsų atnašų ir rinktinių dovanų su viskuo , ką man skirsite .
26020041	Kaip malonaus kvapo atnašas jus priimsiu , kai išlaisvinsiu jus iš tautų ir surinksiu iš kraštų , po kuriuos buvote išblaškyti , ir parodysiu savo šventumą per jus tautoms .
26020042	Jūs žinosite , kad aš esu VIEŠPATS , kai parvesiu jus į Izraelio žemę , į kraštą , kurį iškilmingai prisiekiau duoti jūsų protėviams .
26020043	Tenai jūs atminsite savo kelius ir visus savo darbus , kuriais patys susiteršėte , ir bjaurėsitės savimi dėl visų nedorų darbų , kuriuos esate padarę .
26020044	Ir žinosite , kad aš esu VIEŠPATS , kai elgsiuosi su jumis dėl savo vardo , o ne pagal jūsų nedorus kelius ar bjaurius darbus , Izraelio namai “ , — tai Viešpaties DIEVO žodis .
26020045	Mane pasiekė VIEŠPATIES žodis :
26020046	„ Žmogau , pasisuk veidu į pietus , skelbk pietų šaliai ir pranašauk miškų kraštui Negebe .
26020047	Sakyk Negebo miškui : ‘ Išgirsk VIEŠPATIES žodį ! Taip kalba Viešpats DIEVAS . Tikėki manimi , užkursiu tavyje ugnį , kuri sudegins visus tavo medžius — žaliuojančius ir nudžiūvusius . Juos deginanti liepsna nebus užgesinta , visų veidai bus nusvilinti nuo pietų ligi šiaurės .
26020048	Visi marieji pamatys , kad aš , VIEŠPATS , ją užkūriau , ir ji nebus užgesinta ’ “ .
26020049	Tuomet ištariau : „ Ak , Viešpatie DIEVE ! Jie sako apie mane : ‘ Argi jis nėra tas , kuris kalba tik mįslėmis ? ’ “
26021001	Mane pasiekė VIEŠPATIES žodis :
26021002	„ Žmogau , pasisuk veidu į Jeruzalę , skelbk šventosioms vietoms ir pranašauk Izraelio žemei .
26021003	Sakyk Izraelio žemei : ‘ Taip kalba VIEŠPATS ! Tikėk manimi , ateinu prieš tave ! Ištrauksiu kalaviją iš makščių ir sunaikinsiu tavyje teisiuosius drauge su nedorėliais .
26021004	Kadangi sunaikinsiu tavyje teisiuosius drauge su nedorėliais , mano kalavijas bus ištrauktas iš makščių prieš visus mariuosius nuo pietų ligi šiaurės .
26021005	Visi marieji žinos , kad aš , VIEŠPATS , išsitraukiau kalaviją iš makščių . Nebus jis daugiau į makštis sugrąžintas ! ’
26021006	Todėl tu , žmogau , vaitok ! Vaitok jų akivaizdoje , lyg širdis tau plyštų iš sielvarto .
26021007	Kai jie klaus tavęs : ‘ Dėl ko vaitoji ? ’ — atsakysi : ‘ Dėl žinios , kuri ateina ! Apmirs visų širdys , nusvirs visų rankos , alps visų dvasia ir pažliugs vandeniu visų keliai . Tikėk manimi , ji ateina ir išsipildys ’ “ , — tai Viešpaties DIEVO žodis .
26021008	Mane pasiekė VIEŠPATIES žodis :
26021009	„ Žmogau , pranašauk ir sakyk : ‘ Taip kalba Viešpats ! ’ Sakyk : ‘ Kalavijas ! Kalavijas pagaląstas ir nušveistas .
26021010	Pagaląstas skerdynėms , nušveistas , kad blizgėtų kaip žaibas ! Kaip galime džiaugtis ? Paniekinai lazdą ir bet kokią rykštę !
26021011	Kalavijas duotas , kad būtų nušveistas ir paimtas į ranką ; jis pagaląstas , kalavijas nušveistas , kad būtų įduotas žudikui į ranką .
26021012	Verk ir aimanuok , žmogau , nes jis skirtas mano tautai , visiems Izraelio vadams . Jie bus numesti kalavijui drauge su mano tauta . Todėl plok sau per šlaunį ,
26021013	nes kalavijas išbandytas . Kodėl neturėtų taip įvykti , — tai Viešpaties DIEVO žodis , — jei tu paniekinai lazdą ?
26021014	O tu , žmogau , pranašauk ir plok rankomis . Tekerta kalavijas dusyk , trissyk ; tai kalavijas , skirtas žudyti . Didelių žudynių kalavijas juos puola ,
26021015	todėl nustoja drąsos širdys , ir daugelis krinta . Prie visų jų vartų paskyriau kalaviją žudyti . Ak ! Jis padarytas , kad žaibuotų , nušveistas , kad skerstų .
26021016	Kirsk į dešinę , smok į kairę , kur tik nukreipti tavo ašmenys .
26021017	Ir aš daužysiu rankomis , patenkinsiu savo įniršį , — aš , VIEŠPATS , pasakiau ’ “ .
26021018	Mane pasiekė VIEŠPATIES žodis :
26021019	„ Žmogau , nužymėk du kelius Babilono karaliaus kalavijui ateiti . Abudu keliai turi išeiti iš to paties krašto . Pastatyk kelrodį toje vietoje , kur keliai šakojasi į miestus .
26021020	Nužymėk kelią kalavijui eiti į Amono Rabą ar į Judą ir įtvirtintąją Jeruzalę .
26021021	Juk Babilono karalius burdamas stovi kryžkelėje , dviejų kelių pradžioje ; jis purto strėles , kreipiasi į šeimos stabus , apžiūrinėja kepenis .
26021022	Jo dešinėje pasirodo būrimo strėlė prieš Jeruzalę , kad būtų statomi mūrdaužiai , duodamas įsakymas žudyti , sušunkamas mūšio šūkis , stumiami mūrdaužiai prie vartų , pilami pylimai , statomi apgulos bokštai .
26021023	Jeruzalės žmonėms tai atrodo tik tuščias būrimas , tačiau juos saisto priesaikos , kuriomis jie buvo prisiekę , ir rankon paimta būrimo strėlė jiems primena jų kaltę , dėl kurios jie bus paimti į nelaisvę “ .
26021024	Todėl taip kalba Viešpats DIEVAS : „ Kadangi prisiminėte savo kaltę , o jūsų nusikaltimai tokie aiškūs , jog parodo , kad visais jūsų darbais reiškiasi jūsų nuodėmės , kadangi tai prisiminėte , jūs būsite paimti į nelaisvę .
26021025	Ir tau , niekšiškasis ir nedorasis Izraelio vade , atėjo diena , galutinės bausmės metas , —
26021026	taip kalbėjo Viešpats DIEVAS . — Nusiimk turbaną , nukelk nuo galvos karūną ! Niekas nepasiliks kaip buvęs : kas žema , tas bus išaukštinta , kas aukšta , tas bus pažeminta !
26021027	Griuvėsiai , griuvėsiai ! Taip , paversiu miestą griuvėsiais ! Bet to neįvyks , kol neateis tas , kurį išsirinkau miestui nubausti ; jam jį atiduosiu .
26021028	Tu , žmogau , pranašauk ir sakyk : ‘ Taip kalba Viešpats DIEVAS apie Amoną ir jo užgaules ’ . Sakyk : ‘ Kalavijas , kalavijas ! Ištrauktas iš makščių skerdynėms , nušveistas , kad naikintų , kad blizgėtų kaip žaibas .
26021029	Piršdami tuščius regėjimus , burdami melus , jie kerta tavimi niekšiškus ir nedorus kaklus , kaklus tų , kuriems atėjo diena , galutinės bausmės metas .
26021030	Kišk kalaviją atgal į makštis ! Vietovėje , kur buvai sukurtas , tavo kilmės krašte teisiu tave .
26021031	Išliesiu savo įnirtį ant tavęs , savo pykčio ugnimi papūsiu į tave . Atiduosiu tave į rankas nuožmiems žmonėms , įgudusiems niokoti .
26021032	Būsi degalas ugniai , o tavo kraują sugers žemė . Tavęs niekas nebeatmins , nes aš , VIEŠPATS , pasakiau ’ “ .
26022001	Mane pasiekė VIEŠPATIES žodis :
26022002	„ Žmogau , ar teisi , ar esi pasirengęs teisti kruvinąjį miestą ? Parodyk jam visus jo bjauriuosius darbus !
26022003	Sakyk : ‘ Taip kalba Viešpats DIEVAS ! Mieste , kuris pralieji savo viduje kraują , kad paskubintum savo metą , kuris dirbdiniesi stabus , kad taptumei nešvarus !
26022004	Tu kaltas dėl kraujo , kurį praliejai savo viduje , tu pasidarei nešvarus per stabus , kurių prisidirbai . Tu priartinai savo dieną , pasiekei savo metą . Todėl padariau tave tautų panieka ir visų kraštų pajuoka .
26022005	Artimieji ir tolimieji kraštai tyčiosis iš tavęs dėl gėdingo vardo ir didelio sąmyšio .
26022006	Žiūrėk ! Kiekvienas Izraelio vadas , kiek tik galėjo , pas tave liejo kraują .
26022007	Pas tave tėvas ir motina niekinami , ateivis , gyvenantis pas tave , apiplėšiamas , našlaitis ir našlė skriaudžiami .
26022008	Tu paniekinai , kas man šventa , išniekinai mano šabus .
26022009	Pas tave yra tokių , kurie šmeižia , kad lietų kraują ; pas tave yra tokių , kurie puotauja aukštumų alkuose ; pas tave yra tokių , kurie gyvena palaidai .
26022010	Tavo vyrai atidengia tėvų gėdą ; tavo vyrai išniekina moteris mėnesinio netyrumo metu .
26022011	Vienas susiteršia su artimo žmona , kitas palaidai išniekina savo marčią , o dar kitas pas tave išniekina savo seserį — savo tėvo dukterį .
26022012	Pas tave imami kyšiai , kad būtų pralietas kraujas . Tu imi ir išankstinį , ir priaugusį nuošimtį , daraisi sau naudos skriausdamas artimą ir pamiršai mane , — tai Viešpaties DIEVO žodis .
26022013	Štai trenksiu savo kumščiu dėl tavo neteisėtai įgytos naudos ir pas tave pralieto kraujo .
26022014	Argi tvers tavo drąsa , ar bus tavo rankos tvirtos tomis dienomis , kai imsiu tave varginti ? Aš , VIEŠPATS , pasakiau ir padarysiu !
26022015	Išblaškysiu tave tarp tautų ir išmėtysiu tave po svetimus kraštus , kad nuvalyčiau tavo nešvarumą .
26022016	Per tave būsiu paniekintas tarp tautų , o tu žinosi , kad aš esu VIEŠPATS ’ “ .
26022017	Mane pasiekė VIEŠPATIES žodis :
26022018	„ Žmogau , Izraelio namai tapo man išdagomis . Jie visi — sidabras , žalvaris , alavas , geležis ir švinas . Lydyklos žaizdre jie virto išdagomis .
26022019	Todėl , — taip kalba Viešpats DIEVAS , — kadangi visi tapote išdagomis , surinksiu jus į Jeruzalę .
26022020	Kaip surenkamas sidabras , žalvaris , geležis , švinas ir alavas į lydyklą ir pučiama ugnis , kad jie būtų ištirpdyti , taip surinksiu jus dėl savo pykčio ir įniršio , įmesiu jus ir ištirpdysiu .
26022021	Surinksiu jus ir pūsiu į jus savo pykčio ugnį , ir būsite joje ištirpdyti .
26022022	Kaip sidabras ištirpsta lydyklos žaizdre , taip ir jūs būsite ištirpdyti . Tuomet žinosite , kad aš , VIEŠPATS , išliejau ant jūsų savo įniršį “ .
26022023	Mane pasiekė VIEŠPATIES žodis :
26022024	„ Žmogau , sakyk jai : ‘ Tu — nenuvalyta šalis ; lietus nenuplaus tavęs pykčio dieną .
26022025	Jos vadai — tarsi riaumojantis liūtas , draskantis grobį ; jie rijo žmones , ėmė sau turtus ir brangius daiktus , daug moterų padarė našlėmis .
26022026	Jos kunigai iškraipė mano mokymą ir išniekino , kas man šventa , neskyrė to , kas šventa , nuo to , kas prasta , nemokė skirti to , kas tyra , nuo to , kas netyra . Nuo mano šabų jie nugręžė savo akis , ir aš jų niekinamas .
26022027	Jos didžiūnai lyg vilkai drasko grobį , lieja kraują , atima žmonių gyvastį , kad gautų neteisėto pelno .
26022028	Pranašai tinkuoja tinku be šiaudų , mato tuščius regėjimus ir buria melą sakydami : ‹ Taip kalba Viešpats DIEVAS › , — nors VIEŠPATS jiems nieko nekalbėjo .
26022029	Krašto žmonės smurtavo ir plėšikavo , skriaudė vargšą ir beturtį , nukreipė smurtą prieš ateivį .
26022030	Ieškojau tarp jų žmogaus , kuris atstatytų sieną ir stotųsi spragoje už šalį , kad jos nesunaikinčiau , bet neradau nė vieno .
26022031	Todėl išliejau ant jų savo pyktį , sunaikinau juos savo įniršio ugnimi , suverčiau jų darbus jiems ant galvos ’ “ , — tai Viešpaties DIEVO žodis .
26023001	Mane pasiekė VIEŠPATIES žodis :
26023002	„ Žmogau , kartą buvo dvi moterys , vienos motinos dukterys .
26023003	Jos ištvirkavo Egipte , elgėsi kaip kekšės jau savo jaunystėje . Ten jų krūtinės buvo glamonėjamos , ten jų nekaltos krūtys buvo glostomos .
26023004	Vyresnioji buvo vardu Ohola , o jos sesuo — vardu Oholiba . Jos priklausė man ir pagimdė sūnų ir dukterų . Ohola yra Samarija , o Oholiba — Jeruzalė .
26023005	Ohola elgėsi kaip kekšė , nors ir priklausė man ; ji gašliai geidė savo meilužių asirų — kariautojų ,
26023006	vilkėjusių mėlynai , valdytojų ir pareigūnų ; visi jie buvo šaunūs jauni vyrai , jojantys ant žirgų .
26023007	Ji atsidavė kaip kekšė jiems , rinktiniams asirams , jiems visiems , ir susiteršė su visais tais , kurių gašliai geidė , su visais jų stabais .
26023008	Ji nemetė savo kekšystės , kurią buvo pradėjusi su egiptiečiais , kai jie sanguliavo su ja jos jaunystėje , glostė jos nekaltas krūtis ir išliejo ant jos savo gašlią aistrą .
26023009	Todėl atidaviau ją jos meilužiams į rankas , į rankas asirams , kurių ji gašliai geidė .
26023010	Jie apnuogino jos gėdą , pagrobė jos sūnus ir dukteris , o ją pačią nužudė kalaviju . Dėl ją ištikusios bausmės ji tapo priežodžiu moterims .
26023011	Jos sesuo Oholiba tai matė , tačiau buvo dar gašlesnė ir labiau ištvirkusi negu jos sesuo , ir jos kekšystė viršijo sesers kekšystę .
26023012	Ji gašliai geidė asirų — valdytojų ir pareigūnų , kaip reikiant apsiginklavusių karių , jojančių ant žirgų , visų šaunių jaunų vyrų .
26023013	Mačiau , kokia ji buvo ištvirkusi . Jų abiejų kelias buvo toks pat ,
26023014	bet ši dar labiau gausino savo kekšystes . Ji pamatė sienoje išskobtus vyrus , ryškiai raudonai dažytus chaldėjų atvaizdus ,
26023015	su juostomis ant juosmens ir pūstais turbanais ant galvų ; visi jie atrodė kaip dvariškiai ir vaizdavo babiloniečius , kurių gimtasis kraštas — Chaldėja .
26023016	Vos juos pamačiusi , ji ėmė gašliai jų geisti ir siuntė pas juos į Chaldėją pasiuntinius .
26023017	Babiloniečiai atėjo pas ją į jos meilės guolį ir suteršė ją savo kekšyste . Susiteršusi su jais , ji bjaurėdamasi nusigręžė nuo jų .
26023018	Kai ji puikavosi kekšystėmis , atidengdama savo gėdą , su pasibjaurėjimu nusigręžiau nuo jos , kaip buvau nusigręžęs nuo jos sesers .
26023019	Bet ji dar labiau gausino savo kekšystes , prisimindama jaunystės dienas , kai elgėsi kaip kekšė Egipto žemėje ,
26023020	gašliai geisdama tokių meilužių , kurių varpa būtų kaip asilų ir sėklos srūvis kaip eržilų .
26023021	Taip tu ir troškai savo jaunystės palaidumo , kai egiptiečiai glamonėjo tavo krūtinę ir glostė tavo jaunas krūtis .
26023022	Todėl , Oholiba , — taip kalba Viešpats DIEVAS , — sukelsiu prieš tave tavo meilužius , nuo kurių bjaurėdamasi nusigręžei , ir atvesiu juos prieš tave iš visų pusių :
26023023	babiloniečius ir visus chaldėjus , Pekodą , Šoją ir Koją , o drauge su jais visus asirus , šaunius jaunus vyrus , visus valdytojus ir pareigūnus , dvariškius ir kariautojus , visus raitus ant žirgų .
26023024	Jie atžygiuos prieš tave iš šiaurės su kovos ir krovinių vežimais , su aibe tautų , išsirikiuos prieš tave iš visų pusių su priedangomis , skydais ir šalmais ; aš pavesiu jiems teisti , ir jie teis tave pagal savo įstatus .
26023025	Nukreipsiu prieš tave savo pyktį , idant jie vykdytų teismą su įniršiu . Jie nupjaus tau nosį ir ausis , o tai , kas liks iš tavęs , žus nuo kalavijo . Jie atims tavo sūnus ir dukteris , o tai , kas liks iš tavęs , bus praryta ugnies .
26023026	Jie nuvilks nuo tavęs drabužius ir atims tavo žaviąsias puošmenas .
26023027	Taip padarysiu galą tavo palaidumui ir kekšystei , kurią atsinešei iš Egipto žemės ; daugiau nebekelsi į ją savo akių , nebeatminsi daugiau Egipto .
26023028	Mat , — taip kalba Viešpats DIEVAS , — atiduosiu tave į rankas tiems , kurių nekenti , į nagus tiems , nuo kurių bjaurėdamasi nusigręžei .
26023029	Jie engs tave , kupini neapykantos , atims visa , ką įgijai triūsu , ir paliks tave nuogą ir skurdžią ; tavo kekšysčių gėda bus atskleista . Tavo palaidumas ir kekšystės
26023030	tai atnešė tau dėl to , kad elgeisi kaip kekšė su tautomis ir susiteršei jų stabais .
26023031	Savo sesers keliu ėjai , todėl įdėsiu į tavo ranką jos taurę “ .
26023032	Taip kalba Viešpats DIEVAS : „ Tu gersi savo sesers taurę , tokią gilią ir plačią , tu būsi paniekinta ir pajuokta , nes ji tokia talpi .
26023033	Tu būsi sklidina girtumo ir skausmo . Siaubo ir niokojimo taurė , tavo sesers Samarijos taurė .
26023034	Gersi ją ir ištuštinsi , grauši jos šukes ir draskysi sau krūtis , nes aš taip pasakiau “ , — tai Viešpaties DIEVO žodis .
26023035	Todėl taip kalba Viešpats DIEVAS : „ Kadangi mane užmiršai , atmetei , kęsk bausmę už savo palaidumą ir kekšystes “ .
26023036	VIEŠPATS sako man : „ Žmogau , ar neteisi Oholos ir Oholibos ? Apkaltink jas bjauriais nusikaltimais !
26023037	Juk jos nusikalto svetimavimu , ir ant jų rankų yra kraujo . Su savo stabais jos nusikalto svetimavimu , paaukodamos jiems kaip maistą net savo vaikus , kuriuos buvo man pagimdžiusios .
26023038	O drauge jos ir man tai padarė : suteršė mano šventyklą ir išniekino mano šabus .
26023039	Papjovusios savo vaikus kaip auką stabams , jos tą pačią dieną eidavo į mano šventyklą , kad ją išniekintų . Štai kaip jos elgėsi mano Namuose !
26023040	Be to , jos šaukėsi vyrų , pakviestų per pasiuntinį , kad ateitų iš labai toli . Ir jie atėjo . Dėl jų nusimaudei , pasidažei akis ir išsipuošei puošmenomis .
26023041	Atsisėdai ant prabangaus guolio su priešais padengtu stalu , ant kurio buvai pasidėjusi mano smilkalų ir mano aliejaus .
26023042	Ten buvo girdėti nerūpestingos minios klegesys , kurį kėlė būrys iš dykumos atsivestų girtų vyrų , dedančių apyrankes moterims ant rankų ir puikias karūnas joms ant galvų .
26023043	Tuomet tariau sau : ‘ Ak , ji nusidėvėjusi savo svetimavimu , bet jie ir toliau kekšauja su ja ! ’
26023044	Jie atėjo pas ją , kaip vyrai ateina pas kekšę ; taip jie atėjo pas Oholą ir Oholibą , tas palaidas moteris .
26023045	Tačiau teisieji vyrai nubaus jas bausme už svetimavimą ir kraujo praliejimą , nes jos yra svetimautojos ir turi kraujo ant savo rankų “ .
26023046	Taip kalba Viešpats DIEVAS : „ Sušauk prieš jas bendriją , padaryk jas siaubo ir niokojimo reginiu . Temuša jas bendrija akmenimis , tekapoja kalavijais . Teišžudo jų sūnus ir dukteris , tesudegina jų namus .
26023047	Padarysiu galą palaidumui krašte , kad visos moterys pasimokytų ir nesielgtų palaidai , kaip jos elgėsi .
26023048	Jie nubaus jus už jūsų palaidumą , jūs kęsite bausmę už nuodėmingą stabų garbinimą ir žinosite , kad aš esu Viešpats DIEVAS “ .
26023049	
26024001	Devintų metų dešimto mėnesio dešimtą dieną mane pasiekė VIEŠPATIES žodis :
26024002	„ Žmogau , užsirašyk šią dieną , tikslią datą . Šiandien Babilono karalius pradėjo Jeruzalės apgulą .
26024003	Kalbėk palyginimu maištingiesiems namams ir sakyk : ‘ Taip kalba Viešpats DIEVAS . Kaisk katilą , užkaisk katilą , pripilk į jį vandens .
26024004	Sudėk į jį gabalus , visus geruosius gabalus , šlaunį ir mentę , pridėk į jį rinktinių kaulų .
26024005	Paimk iš kaimenės geriausią , prikrauk po katilu malkų , virk jame gabalus , virink ir kaulus ’ “ .
26024006	Todėl taip kalba Viešpats DIEVAS : „ Vargas kruvinajam miestui , tam surūdijusiam katilui , kurio rūdys nebuvo nušveistos ! Ištuštink jį gabalą po gabalo , nedarydamas jokio skirtumo .
26024007	Juk jo pralietas kraujas dar tebėra ant jo ; jis pralietas ant plikos uolos , ne ant žemės išpiltas , kad dulkės jį pridengtų .
26024008	Norėdamas tikrai įniršti ir atkeršyti , pralietą kraują palikau ant plikos uolos , kad nebūtų pridengtas “ .
26024009	Todėl taip kalba Viešpats DIEVAS : „ Vargas kruvinajam miestui ! Aš sukrausiu jam didelį laužą .
26024010	Krauk malkas , kurk ugnį , gerai virk mėsą , įmaišyk prieskonių , tesvyla kaulai !
26024011	Pastatyk jį tuščią ant žarijų , jog įkaistų taip , kad varis imtų švytėti . Tuomet jo taršalai ištirps , ir jo rūdys bus nudegintos .
26024012	Veltui plušau , — storos rūdys iš jo neišeina . Į ugnį jį su rūdimis !
26024013	Valiau tavo palaidą nešvarumą , bet tu netapai švarus ir nesusiteršęs , todėl niekada daugiau nebebūsi švarus , kol nenumalšinsiu savo įniršio ant tavęs .
26024014	Aš , VIEŠPATS , pasakiau : ateina metas , ir aš įvykdysiu ! Nesusilaikysiu , nepagailėsiu , nesuminkštėsiu ! Būsi teisiamas pagal savo kelią ir darbus “ , — tai Viešpaties DIEVO žodis .
26024015	Mane pasiekė VIEŠPATIES žodis :
26024016	„ Žmogau , štai atimsiu iš tavęs staigia mirtimi tavo akių džiaugsmą , tačiau tu nei raudok , nei verk ir ašarų neliek .
26024017	Dūsauk patylomis ir susilaikyk nuo mirusiųjų gedulo . Užsivyniok turbaną , apsiauk kojas sandalais , neužsidenk barzdos ir gedinčiųjų duonos nevalgyk “ .
26024018	Tai pasakiau žmonėms ryto metą , o vakare mirė mano žmona . Kitą rytą dariau , kaip man buvo įsakyta .
26024019	Žmonės manęs klausinėjo : „ Nejau nepasakysi mums , ką reiškia tai , ką tu darai ? “
26024020	Tuomet jiems atsakiau : „ Mane pasiekė VIEŠPATIES žodis :
26024021	‘ Sakyk Izraelio namams ’ . Taip kalba Viešpats DIEVAS : ‘ Tikėkite manimi , išniekinsiu savo Šventyklą , jūsų stiprybės pasididžiavimą , jūsų akių džiaugsmą ir jūsų širdžių troškimą . O jūsų sūnūs ir dukterys , kuriuos ten palikote , žus nuo kalavijo .
26024022	Tuomet jūs darysite , kaip aš dariau : barzdų neužsidengsite ir gedinčiųjų duonos nevalgysite .
26024023	Su turbanais ant galvų ir sandalais ant kojų neraudosite ir neverksite , bet būsite savo kalčių prislėgti ir dūsausite vienas kitam .
26024024	Taip Ezechielis bus jums ženklas : visa , ką jis darė , ir jūs darysite . Kai tai įvyks , žinosite , kad aš esu Viešpats DIEVAS ’ .
26024025	O tu , žmogau , tą dieną , kai iš jų atimsiu jų tvirtovę , jų džiugesį ir šlovę , jų akių džiaugsmą ir širdžių troškimą , jų sūnus ir dukteris ,
26024026	tą dieną ateis pas tave bėglys , kad išgirstumei apie tai savo ausimis .
26024027	Tą dieną tavo lūpos atsivers bėgliui , tu vėl kalbėsi ir nebebūsi nebylys ; tu būsi jiems ženklas , ir jie žinos , kad aš esu VIEŠPATS “ .
26025001	Mane pasiekė VIEŠPATIES žodis :
26025002	„ Žmogau , atsisuk veidu į amonitus ir pranašauk jiems .
26025003	Sakyk Amonui : ‘ Klausyk Viešpaties DIEVO žodžio ! Taip kalba Viešpats DIEVAS . Kadangi sakei ‹ Še tau ! › apie mano Šventyklą , kai ji buvo teršiama , apie Izraelio žemę , kai ji buvo niokojama , ir apie Judo namus , kai jie buvo varomi į tremtį ,
26025004	tikėk manimi , atiduosiu tave Rytų žmonėms kaip nuosavybę . Jie įsirengs stovyklas tarp jūsų , statysis palapines tarp jūsų , valgys jūsų vaisius ir gers jūsų pieną .
26025005	Rabą paversiu ganykla kupranugariams , o Amono miestus — gardais kaimenėms ’ “ .
26025006	Taip kalba Viešpats DIEVAS : „ Kadangi plojai rankomis , trypei kojomis ir šokinėjai iš džiaugsmo dėl savo nuožmaus pykčio ant Izraelio žemės ,
26025007	tikėk manimi , ištiesiu ranką prieš tave ir atiduosiu tave kaip grobį tautoms ; išnaikinsiu tave tarp tautų , išdildysiu tave visuose kraštuose ir sunaikinsiu . Tuomet žinosi , kad aš esu VIEŠPATS ! “
26025008	Taip kalba Viešpats DIEVAS : „ Kadangi Moabas ir Seyras sakė : ‘ Nagi žiūrėk ! Judo namai — kaip ir visos kitos tautos ! ’ —
26025009	apnuoginsiu Moabo petį , visus jo miestus iki paskutinio , visą krašto pažibą , — Bet Ješimotus , Baal Meoną ir Kirjataimus .
26025010	Atiduosiu jį drauge su Amonu Rytų žmonėms kaip nuosavybę . Tautos daugiau nebeminės Amono ,
26025011	bausmėmis nubausiu ir Moabą . Tuomet jie žinos , kad aš esu VIEŠPATS ! “
26025012	Taip kalba Viešpats DIEVAS : „ Kadangi Edomas keršijo Judo namams ir sunkiai nusikalto keršydamas ,
26025013	taip kalba Viešpats DIEVAS : ‘ Ištiesiu savo ranką prieš Edomą , išnaikinsiu jo žmones bei gyvulius ir paversiu jį griuvėsiais ; nuo Temano ligi pat Dedano kris jie nuo kalavijo .
26025014	Savo kerštą prieš Edomą sudėsiu į savo tautos Izraelio rankas ; jie elgsis su Edomu pagal mano pyktį ir įniršį ir pažins mano kerštą ’ “ , — tai Viešpaties DIEVO žodis .
26025015	Taip kalba Viešpats DIEVAS : „ Kadangi filistinai elgėsi kerštingai ir kerštavo visa širdimi , norėdami sunaikinti iš senos neapykantos , —
26025016	taip kalba Viešpats DIEVAS : ‘ Tikėki manimi , pakelsiu savo ranką prieš filistinus , išnaikinsiu keretus ir nušluosiu pamario likutį .
26025017	Įvykdysiu jiems didelį kerštą įnirtingomis bausmėmis . Kai jiems atkeršysiu , jie žinos , kad aš esu VIEŠPATS ’ “ .
26026001	Vienuoliktų metų mėnesio pirmą dieną mane pasiekė VIEŠPATIES žodis :
26026002	„ Žmogau , kadangi Tyras sakė apie Jeruzalę : ‘ Še tau ! Tautų vartai išlaužti , jie atsivėrė man . Būsiu turtingas , kai ji dabar guli griuvėsiuose ! ’ —
26026003	taip kalba Viešpats DIEVAS : ‘ Tikėk manimi , aš prieš tave , Tyre ! Kaip jūra sukelia bangas , taip aš sukelsiu prieš tave daug tautų .
26026004	Jos išardys Tyro mūrus ir nuvers jo bokštus . Nušluosiu nuo jo dulkes ir paversiu jį plika uola .
26026005	Jis taps vieta jūroje tinklams džiovinti , nes aš pasakiau , — tai Viešpaties DIEVO žodis . — Jis bus tautų plėšiamas ,
26026006	o jam pavaldūs miestai žemyne bus išžudyti kalaviju . Tuomet jie žinos , kad aš esu VIEŠPATS ’ “ .
26026007	Juk taip kalba Viešpats DIEVAS : „ Tikėk manimi , atvesiu prieš Tyrą iš šiaurės Babilono karalių Nebukadnecarą , karalių karalių , drauge su žirgais , vežimais , raiteliais , su didele ir galinga kariuomene .
26026008	Tau klusnius miestus žemyne jis išžudys kalaviju . Prieš tave pasistatys apgulos bokštus , prieš tave supils pylimą ir prieš tave pakels skydų stogą .
26026009	Savo mūrdaužių jėgą jis atgręš į tavo sienas , tavo bokštus sutrupins savo kirviais .
26026010	Jo žirgų bus tokia daugybė , kad jų sukeltos dulkės apdengs tave . Nuo raitelių , ratų ir vežimų ūžesio drebės tavo sienos , kai jis žengs pro tavo vartus , kaip daro žengiantys į pralaužtą miestą .
26026011	Savo žirgų kanopomis jie nutryps visas tavo gatves , kalaviju išžudys tavo žmones ; nugrius žemėn tavo didingi stulpai .
26026012	Jie išplėš tavo turtus , išgrobstys prekes , išardys tavo mūrus , sugriaus puikiuosius tavo namus , sumes į vandenį tavo akmenis , sijas ir žemes .
26026013	Padarysiu galą tavo dainų skambėjimui , nebebus girdėti tavo lyrų garsų .
26026014	Paversiu tave plika uola , tu tapsi vieta tinklams džiovinti . Daugiau niekada nebūsi atstatytas , nes aš , VIEŠPATS , pasakiau “ , — tai Viešpaties DIEVO žodis .
26026015	Taip kalba Viešpats DIEVAS Tyrui : „ Ar nedrebės salos , kai tu krisi , kai sužeistieji vaitos , kai tavo viduje vyks žudynės ?
26026016	Tuomet visi pajūrio vadai nužengs nuo savo sostų , nusimes skraistes ir nusivilks išsiuvinėtus drabužius . Apsirengs siaubu , sėdės ant žemės ir be perstojo drebės apstulbę dėl tavęs .
26026017	Jie apraudos tave , sakydami : ‘ Kaip tu pradingai iš jūrų , garsusis mieste ! Galingas jūroje buvo jis ir jo gyventojai , jie kėlė siaubą visiems jos gyventojams .
26026018	O dabar , tavo kritimo dieną dreba visos pamarių salos ; pamarių salos apstulbusios dėl tavo žuvimo ’ “ .
26026019	Juk taip kalba Viešpats DIEVAS : „ Kai būsiu pavertęs tave griuvėsių miestu , tokiu pat , kaip kiti sugriauti miestai , kai būsiu užliejęs tave gelme , ir didieji vandenys bus tave apsėmę ,
26026020	nugramzdinsiu tave drauge su žengiančiais į kapą , pas praėjusių laikų žmones . Apgyvendinsiu tave žemės gilumoje tarp senovės griuvėsių drauge su žengiančiais į kapą , kad daugiau nebūtum gyvenamas ir nebespindėtum didybe gyvųjų šalyje .
26026021	Privesiu tave prie baisaus galo , ir tavęs nebebus ! Nors būsi ieškomas , nebebūsi atrastas per amžius “ , — tai Viešpaties DIEVO žodis .
26027001	Mane pasiekė VIEŠPATIES žodis :
26027002	„ Dabar , žmogau , pradėk raudą dėl Tyro
26027003	ir sakyk Tyrui , gyvenančiam prie pat jūros vartų , prekiaujančiam su daugelio pamario salų tautomis : ‘ Taip kalba Viešpats DIEVAS . Tyre , tu gyreisi : ‹ Aš tobulai gražus ! ›
26027004	Tavo sienos — marių širdyje , o tavo statytojai padarė tave tobulai gražų .
26027005	Iš Senyro eglių jie išpjovė lentas tavo šonams , tavo stiebui paėmė Libano kedrą .
26027006	Tau irklus padarė iš Bašano ąžuolų , o denį — iš Kitimų salų pušies , inkrustuotos dramblio kaulu .
26027007	Plona , dailiai išmarginta Egipto drobė buvo panaudota tavo burei ir vėliavai . Mėlyno ir raudono Elišos salų purpuro buvo tavo dangos .
26027008	Sidono ir Arvado gyventojai buvo tavo irkluotojai . Pas tave , Tyre , buvo tavo išminčiai ; jie buvo vairininkai !
26027009	Gebalo seniūnai ir amatininkai užglaistė tavo išdrožas . Pasikeisti su tavimi prekėmis visi jūros laivai su savo įgulomis apsistojo tavo uoste .
26027010	Vyrai iš Persijos , Ludo ir Puto buvo galingi tavo kariuomenės kariai . Pasikabinę pas tave skydus ir šalmus , jie teikė tau didingumo .
26027011	Arvado ir Helecho vyrai visur aplink budėjo ant tavo mūrų , o gamadiečiai budėjo tavo bokštuose ; ant mūrų aplink sukabinę savo strėlines , jie darė tave tobulai gražų ’ .
26027012	Taršišas prekiavo su tavimi , — tokios gausios buvo visokios tavo gėrybės ; į tavo prekes jie mainė sidabrą , geležį , alavą ir šviną .
26027013	Ir Javanas , Tubalas bei Mešechas prekiavo su tavimi ; į tavo prekes jie mainė vergus ir žalvario rykus .
26027014	O Bet Togarma mainė į tavo prekes arklius , ristūnus ir mulus .
26027015	Dedano žmonės prekiavo su tavimi , ir daugelis pamario salų buvo ypatingos tavo prekyvietės ; jie davė tau kaip užmokestį dramblio ilčių ir juodmedžio .
26027016	Edomas prekiavo su tavimi dėl tavo gaminių gausybės ; į tavo prekes jie mainė granatus , purpurą , margaspalvius audinius , ploną drobę , koralus ir rubinus .
26027017	Judas ir Izraelio kraštas prekiavo su tavimi ; į tavo prekes jie mainė kviečius iš Minito , soras , medų , aliejų ir balzamą .
26027018	Damaskas prekiavo su tavimi dėl gausybės tavo gaminių — tokios gausios buvo visokios tavo gėrybės — Helbono vynu ir balta vilna .
26027019	Vedanas ir Javan Meuzalas ėjo prekiauti su tavimi ; į tavo prekes jie mainė lydytą geležį , cinamono žieves ir kvepiančias nendres .
26027020	Dedanas prekiavo su tavimi pabalnių gūniomis .
26027021	Arabijos ir visų Kedaro didikų prekyba buvo tavo rankose ; vedini ėriukais , avinais ir ožiais jie ateidavo prekiauti su tavimi .
26027022	Šebos ir Ramos pirkliai prekiavo su tavimi ; į tavo prekes jie mainė įvairius geriausius prieskonius , visokiausius brangakmenius ir auksą .
26027023	Su tavimi prekiavo Haranas , Kanė , Edenas , Šebos pirkliai , Ašūras ir Kilmadas .
26027024	Jie prekiavo su tavimi , mainydami tavo prekyvietėje puošnius apdarus , mėlyno purpuro skraistes , išsiuvinėtas medžiagas , margaspalvius kilimus ir tvirtai suvytas virves .
26027025	Taršišo laivai tarnavo tau prekyboje . Buvai turtingas ir labai garbingas jūros širdyje .
26027026	Tavo irklininkai nuirklavo tave į atvirą jūrą . Rytys sutriuškino tave atviroje jūroje .
26027027	Tavo turtai , gaminiai ir prekės , tavo jūreiviai ir vairininkai , tavo glaistytojai ir prekių mainytojai , visi tavo galingieji kariai , visa tavo bendrija tavo žuvimo dieną grimzta į jūrų gelmes .
26027028	Pasigirdus vairininkų riksmui , dreba pamariai ,
26027029	savo laivus palieka visi irklininkai . Jūreiviai ir jūrų vairininkai stovi ant kranto
26027030	aimanuodami ir verkdami tavęs karčiomis ašaromis . Jie dulkėmis barstosi galvas ir voliojasi pelenuose .
26027031	Dėl tavęs jie skutasi galvas , apsivelka ašutine , verkia tavęs iš sielvarto karčiai gedėdami .
26027032	Aimanuodami užtraukia raudą tau ir aprauda tave : ‘ Kas buvo kada nors kaip Tyras sunaikintas jūros gelmėse ? ’
26027033	Iškraudamas savo gaminius iš jūrų tu patenkinai daug tautų ; turėdamas turtų ir prekių gausybę tu praturtinai žemės karalius .
26027034	Dabar guli jūrų sutriuškintas vandenų gelmėse , o tavo prekės ir visa tavo bendrija nuskendo drauge su tavimi .
26027035	Baisisi tavimi visi pamarių gyventojai ; siaubas apėmė jų karalius , ištįso jiems veidai .
26027036	Kitų kraštų pirkliai švilpteli tau įkandin ; tu tapai pasibaisėjimu , tavęs niekada nebebus “ .
26028001	Mane pasiekė VIEŠPATIES žodis :
26028002	„ Žmogau , sakyk Tyro valdovui : ‘ Taip kalba Viešpats DIEVAS . Kadangi tavo širdis išpuiko , tu tarei : ‹ Aš dievas ! Sėdžiu dievų soste toli jūros širdyje ! › Nors esi tik žmogus , o ne Dievas , tu darai savo širdį lygią Dievo širdžiai .
26028003	Žiūrėk ! Išties esi išmintingesnis už Danielių , joks dalykas tau ne paslaptis .
26028004	Savo išmintimi ir sumanumu prisikaupei turtų , prisikrovei iždus aukso ir sidabro .
26028005	Labai sumaniai prekiaudamas pagausinai savo turtus , ir turtais puikavosi tavo širdis ’ “ .
26028006	Todėl taip kalba Viešpats DIEVAS : „ Kadangi darai savo širdį lygią Dievo širdžiai ,
26028007	tikėk manimi , atvesiu prieš tave svetimšalius — pačias žiauriausias tautas . Išsitrauks jie kalavijus iš makščių prieš tavo puikiąją išmintį ir užtemdys tavo spindesį .
26028008	Nustums tave žemyn į kapą , ir mirsi tu užmuštųjų mirtimi toli jūroje .
26028009	Ar savo žudikams ir tuomet sakysi : ‘ Aš Dievas ! ’ — kai tave žudančiųjų rankomis bus parodyta , kad esi tik žmogus ?
26028010	Mirsi nuo svetimųjų rankos neapipjaustytųjų mirtimi , nes aš pasakiau “ , — tai Viešpaties DIEVO žodis .
26028011	Mane pasiekė VIEŠPATIES žodis :
26028012	„ Žmogau , raudok dėl Tyro karaliaus ir sakyk jam : ‘ Taip kalba Viešpats DIEVAS . Tu buvai tobulumo antspaudas , kupinas išminties ir tobulo grožio .
26028013	Tu buvai Edene , Dievo sode ; tave puošė visokiausi brangakmeniai : sardis , chrizolitas ir deimantas , berilas , oniksas ir jaspis , safyras , rubinas ir smaragdas ; iš aukso tavo karuliai ir puošmenos . Tą dieną , kai buvai sukurtas , jie buvo padirbti .
26028014	Su kerubu išskleistais ir saugančiais sparnais aš padariau tave globėju ; tu gyvenai ant Dievo šventojo kalno ir vaikščiojai tarp ugningų akmenų .
26028015	Tu buvai be dėmės savo keliuose nuo pat savo sukūrimo dienos ligi buvo nustatyta tavo kaltė .
26028016	Per savo plačiąją prekybą tu prisipildei smurto ir nusidėjai , todėl varau tave toli nuo Dievo kalno . Ir kerubas išskėstais ir serginčiais sparnais nuvarė tave nuo ugningųjų akmenų .
26028017	Nuo tavo grožio išpuiko tavo širdis , dėl savo spindesio piktnaudžiavai savo išmintimi . Nubloškiau tave žemėn , padariau iš tavęs reginį , kad karaliai įsidėmėtų .
26028018	Išniekinai savo šventyklas savo kalčių daugybe ir sukta prekyba . Uždegiau tave ugnimi , ir ji tave surijo ; paverčiau tave pelenais ant žemės akyse visų , kurie tave matė .
26028019	Visi , kas tik pažino tave tautose , yra apstulbę ; tu tapai pasibaisėjimu , ir tavęs niekada nebebus ’ “ .
26028020	Mane pasiekė VIEŠPATIES žodis :
26028021	„ Žmogau , atsisuk veidu į Sidoną , pranašauk jam
26028022	ir sakyk : ‘ Taip kalba Viešpats DIEVAS . Tikėk manimi ! Sidone , ateinu prieš tave ! Apreikšiu per tave savo šlovę ! Jie žinos , kad aš esu VIEŠPATS , kai per jį vykdysiu bausmę ir apreikšiu savo šventumą ,
26028023	nes pasiųsiu į jį marą ir kraujo praliejimą jo gatvėse . Jame kris užmuštieji , kai kalavijas ateis iš visų pusių . Tuomet jie žinos , kad aš esu VIEŠPATS ’ .
26028024	Izraelio namai daugiau neberas dygliuotų brūzgynų ar duriančių erškėčių pas visus savo kaimynus , kurie žiūrėjo į juos su panieka . Tuomet jie žinos , kad aš esu VIEŠPATS “ .
26028025	Taip kalba Viešpats DIEVAS : „ Kai surinksiu Izraelio namus iš tautų , kuriose jie išsklaidyti , ir apreikšiu per juos šventumą tautų akivaizdoje , jie kursis savo pačių žemėje , kurią daviau savo tarnui Jokūbui .
26028026	Jie gyvens joje saugiai , statysis namus ir veis vynuogynus . Jie gyvens saugiai , kai būsiu nubaudęs visus jų kaimynus , žiūrėjusius į juos su panieka . Ir jie žinos , kad aš esu VIEŠPATS , jų Dievas “ .
26029001	Dešimtų metų dešimto mėnesio dvyliktą dieną mane pasiekė VIEŠPATIES žodis :
26029002	„ Žmogau , atsisuk veidu į Egipto valdovą faraoną , pranašauk jam ir visam Egiptui ,
26029003	kalbėk ir sakyk : ‘ Taip kalba Viešpats DIEVAS . Tikėk manimi , aš prieš tave , Egipto valdove faraone , didysis slibine ! Tu tūnai Nilo atšakose , sakydamas : ‹ Nilas priklauso man , pasidariau jį sau ! ›
26029004	Įversiu kablius tau į žiaunas ir žuvis iš tavo srovių prikibdysiu tau prie žvynų . Išvilksiu tave iš tavo srovių drauge su visomis tavo srautų žuvimis , prikibusiomis tau prie žvynų .
26029005	Nublokšiu tave į dykumą , tave ir visas tavo srautų žuvis . Krisi po atviru dangumi , ir niekas tavęs nepakels ir nepalaidos . Kaip maistą atidaviau tave žemės žvėrims ir padangių paukščiams .
26029006	Tuomet visi Egipto gyventojai žinos , kad aš esu VIEŠPATS , dėl to , kad tu buvai Izraelio namams nendrinė lazda :
26029007	kai jie griebėsi tavo rankos , tu įvarei rakštį ir žeidei visiems pečius ; kai jie rėmėsi tavimi , tu sukiužai ir vertei juos svirduliuoti ’ “ .
26029008	Todėl taip kalba Viešpats DIEVAS : „ Tikėk manimi , atvesiu tau kalaviją , sunaikinsiu tavo žmones ir gyvulius .
26029009	Padarysiu Egipto žemę dyką ir tuščią . Tuomet jie žinos , kad aš esu VIEŠPATS . Kadangi sakei : ‘ Nilas priklauso man , pasidariau jį sau ’ ,
26029010	tikėk manimi , aš prieš tave ir prieš tavo Nilo šakas ! Paversiu Egipto žemę griuvėsiais ir tyrais nuo Migdolo ligi Sienės , ligi pat Kušo sienos .
26029011	Nekels į ją kojos joks žmogus , nekels į ją kojos joks gyvulys ; ji nebus gyvenama keturiasdešimt metų .
26029012	Per keturiasdešimt metų paversiu Egipto žemę didžiausiais tyrais tarp tyrais tapusių kraštų , o jos miestai bus didžiausi griuvėsiai tarp sugriautų miestų . Išblaškysiu egiptiečius tarp tautų ir išvėtysiu juos po visus kraštus “ .
26029013	Be to , taip kalba Viešpats DIEVAS : „ Praėjus keturiasdešimt metų , surinksiu egiptiečius iš tautų , kuriose jie buvo išblaškyti .
26029014	Sugrąžinsiu Egipto tremtinius ir parvesiu juos atgal į Patroso šalį , jų gimtąjį kraštą ; ten jie bus menka karalystė .
26029015	Ji bus menkiausia iš visų karalysčių ir niekada daugiau nebeiškils virš kitų tautų . Padarysiu juos mažus , kad tautoms nebeviešpatautų .
26029016	Izraelio namai daugiau niekada ja nebepasitikės ; jie atmins savo kaltę , kai kreipėsi į ją pagalbos . Tuomet jie žinos , kad aš esu Viešpats DIEVAS “ .
26029017	Dvidešimt septintų metų pirmo mėnesio pirmą dieną mane pasiekė VIEŠPATIES žodis :
26029018	„ Žmogau , Babilono karalius Nebukadnecaras įsakė savo kariuomenei atlikti sunkų darbą Tyrui . Visų galvos nupliko , ir visų pečiai buvo nubrozdinti . Tačiau nei jis , nei jo kariuomenė negavo jokio atlyginimo iš Tyro už darbą , kurį jam atliko “ .
26029019	Todėl taip kalba Viešpats DIEVAS : „ Atiduosiu Egipto žemę Babilono karaliui Nebukadnecarui . Jis išsineš jos turtus , apiplėš ją ir pasiims grobį ; ji bus atlyginimas jo kariuomenei .
26029020	Jam atidaviau Egipto žemę kaip užmokestį , kurį jis užsidirbo , nes triūsė man , — tai Viešpaties DIEVO žodis .
26029021	Tą dieną suteiksiu Izraelio namams jėgų ir atversiu jiems tavo lūpas . Tuomet jie žinos , kad aš esu VIEŠPATS “ .
26030001	Mane pasiekė VIEŠPATIES žodis :
26030002	„ Žmogau , pranašauk ir sakyk : ‘ Taip kalba Viešpats DIEVAS . Vaitokite : ‹ Vargas tai dienai ! ›
26030003	Jau arti diena , VIEŠPATIES diena . Tai bus debesų diena , tautų pražūties metas .
26030004	Kalavijas prasiskverbs į Egiptą ir kušitus krės šiurpas ; kai Egipte kris užmuštieji , jo turtai bus atimti ir pamatai išgriauti .
26030005	Kušas , Putas ir Ludas , visa Arabija , Kubas ir visos susijungusių kraštų tautos kris drauge su jais nuo kalavijo ’ “ .
26030006	Taip kalba VIEŠPATS : „ Remiantieji Egiptą žus , sukiuš jo išpuikusi galybė . Nuo Migdolo ligi Sienės jie žus nuo kalavijo , — tai Viešpaties DIEVO žodis . —
26030007	Jie bus didžiausi tyrai tarp tyrais tapusių kraštų , jų miestai bus didžiausi griuvėsiai tarp sugriautų miestų .
26030008	Kai užkursiu ugnį Egipte ir visi jo rėmėjai bus sutriuškinti , jie žinos , kad aš esu VIEŠPATS .
26030009	Tą dieną mano siunčiami pasiuntiniai išplauks laivais , kad sukeltų siaubą pasitikinčiam Kušui ; Egipto pražūties dieną juos krės šiurpas , nes , tikėk manimi , ji ateina ! “
26030010	Taip kalba Viešpats DIEVAS : „ Padarysiu galą Egipto turtams Babilono karaliaus Nebukadnecaro rankomis .
26030011	Jis ir jo tauta , nuožmiausia tarp tautų , bus atvesti sunaikinti krašto . Jie išsitrauks iš makščių kalaviją prieš Egiptą ir pripildys kraštą užmuštųjų .
26030012	Išdžiovinsiu Nilo šakas , nedorėliams į rankas atiduosiu kraštą . Svetimšalių rankomis nuniokosiu jį ir visa , kas jame , — aš , VIEŠPATS , pasakiau “ .
26030013	Taip kalba Viešpats DIEVAS : „ Sunaikinsiu stabus , padarysiu galą Nofo dievams . Nebebus Egipto žemėje vado , — Egipto žemę prislėgsiu baime .
26030014	Paversiu Patrosą tyrais , padegsiu Coaną , nubausiu Noją .
26030015	Ant Sino , Egipto tvirtovės , išliesiu savo įniršį ir Nojo turtus sunaikinsiu .
26030016	Padegsiu Egiptą , Sinas raitysis skausmuose , Nojo sienos bus pralaužtos , o Nofas kovos su priešais dieną .
26030017	Jauni Ono ir Pi Beseto vyrai žus nuo kalavijo , o patys miestai išeis į nelaisvę .
26030018	Diena aptems Tachpanhese , kai laužysiu Egipto skeptrus , ir užsibaigs jo išpuikusi galybė . Jį gaubs debesis , o jam pavaldūs miestai eis į nelaisvę .
26030019	Taip įvykdysiu Egiptui bausmę , ir jie žinos , kad aš esu VIEŠPATS “ .
26030020	Vienuoliktų metų pirmo mėnesio septintą dieną mane pasiekė VIEŠPATIES žodis :
26030021	„ Žmogau , sulaužiau Egipto valdovo faraono ranką . Tikėk manimi , ji nebuvo aprišta , kad būtų gydoma , nei tvirtai sutvarstyta , kad būtų stipri laikyti kalaviją “ .
26030022	Todėl taip kalba Viešpats DIEVAS : „ Tikėk manimi , aš prieš Egipto valdovą faraoną ; aš sulaužysiu abi jo rankas — sveikąją ir sulaužytąją — ir atimsiu iš jo rankos kalaviją .
26030023	Išblaškysiu egiptiečius tarp tautų , vėtysiu juos po kraštus .
26030024	Babilono karaliaus rankas sustiprinsiu , įduosiu savo kalaviją jam į ranką , o faraono rankas sulaužysiu ; priešais Babilono karalių jis dejuos , kaip dejuoja mirtinai sužeistas žmogus .
26030025	Babilono karaliaus rankas stiprinsiu , o faraonas bus kaip be rankų . Ir jie žinos , kad aš esu VIEŠPATS , kai įduosiu savo kalaviją Babilono karaliui į ranką . Jis pakels jį prieš Egipto žemę .
26030026	Išblaškysiu egiptiečius tarp tautų ir vėtysiu juos po visus kraštus . Tuomet jie žinos , kad aš esu DIEVAS “ .
26031001	Vienuoliktų metų trečio mėnesio pirmą dieną mane pasiekė VIEŠPATIES žodis :
26031002	„ Žmogau , sakyk Egipto valdovui faraonui ir jo gaujoms : ‘ Į ką tu panašus su savo didybe ?
26031003	Štai Asirija buvo lyg Libano kedras , plačiomis šakomis teikęs miškui pavėsį , aukštaūgis , su šaunia viršūne tarp debesų .
26031004	Šaltiniai jį maitino , požemio vandenys jį išaugino aukštą , jų srovės drėkino žemę aplink jį ir upokšnius siuntė visų lauko medžių link .
26031005	Todėl išlakumu pralenkė visus lauko medžius ; suvešėjo jo šakos , pailgėjo šakelės nuo gausaus vandens pumpuruose .
26031006	Ant jo šakų lizdus krovėsi visi padangių paukščiai , po jo šakelėmis vaikus vedė visi laukiniai žvėrys , jo ūksmėje gyveno daugybė tautų .
26031007	Gražus jis buvo , didingas ir plačiašakis , nes jo šaknys siekė gausius vandenis .
26031008	Kedrai Dievo sode negalėjo su juo lygintis , kiparisai neprilygo jam savo šakomis , platanai negalėjo girtis jam savo šakelėmis , joks medis Dievo sode nebuvo toks gražus kaip jis .
26031009	Jį padariau gražų šakų daugybe , pavydėjo jam visi Dievo sode buvę Edeno medžiai ’ “ .
26031010	Todėl taip kalba Viešpats DIEVAS : „ Kadangi jis išaugo aukštas , iškėlė savo viršūnę tarp debesų ir jo širdis puikavosi didybe ,
26031011	atidaviau jį tautų valdovui į rankas , kad pasielgtų su juo taip , kaip savo nedorumu buvo nusipelnęs . Išvariau jį .
26031012	Svetimšaliai , nuožmiausi iš tautų , nukirto jį ir paliko . Jo šakos krito ant kalnų ir į slėnius , jo šakelės guli sulaužytos kiekvienoje upės vagoje , visos žemės tautos pasitraukė iš jo pavėsio ir paliko jį .
26031013	Ant jo nukirsto kamieno suka lizdus visi padangių paukščiai , prie jo šakelių laikosi visi laukiniai žvėrys .
26031014	Taip nutiko , idant jokie medžiai prie vandenų nesipuikuotų savo didybe ar nekeltų savo viršūnės tarp debesų ir jokie gausiai drėkinami medžiai nesiektų jų didybės . Juk jie visi atiduodami mirčiai — požemio pasauliui , drauge su visais mariaisiais , su tais , kurie žengia į kapą “ .
26031015	Taip kalba Viešpats Dievas : „ Tą dieną , kai jis nužengė į Šeolą , paskelbiau gedulą , užvėriau virš jo bedugnę ir uždengiau . Sulaikiau jo upes ir išseko gausūs vandenys . Dėl jo apvilkau Libaną gedulu , dėl to nusviro visi krašto medžiai .
26031016	Sviesdamas jį į Šeolą drauge su žengiančiais į kapą , jo kritimo trenksmu sudrebinau tautas . Visi Edeno medžiai , rinktiniai ir geriausi Libano medžiai , visi , kurie buvo gausiai drėkinami , buvo paguosti požemio pasaulyje .
26031017	Jie taip pat nužengė su juo į Šeolą pas žuvusius nuo kalavijo drauge su rėmėjais , tautose gyvenusiais jo pavėsyje .
26031018	Kuris iš Edeno medžių prilygo tau garbe ir didybe ? Ir tu būsi nutemptas žemyn į požemio pasaulį drauge su Edeno medžiais , gulėsi tarp neapipjaustytųjų su žuvusiais nuo kalavijo . Tokia yra faraono ir visų jo žmonių dalia “ , — tai VIEŠPATIES žodis .
26032001	Dvyliktų metų dvylikto mėnesio pirmą dieną mane pasiekė VIEŠPATIES žodis :
26032002	„ Žmogau , raudok dėl Egipto valdovo faraono ir sakyk jam : ‘ Laikei save liūtu tarp tautų , bet buvai kaip slibinas jūrose ; blaškeisi savo upėse , drumstei vandenį kojomis ir teršei savo upes ’ “ .
26032003	Taip kalba Viešpats DIEVAS : „ Užmesiu ant tavęs savo tinklą daugelio tautų suėjime , ir jie ištrauks tave mano bradiniu .
26032004	Parmesiu tave ant žemės , nusviesiu tave į atvirą lauką ir nutupdysiu ant tavęs visus padangių paukščius , leisiu misti tavimi visiems žemės žvėrims .
26032005	Tavo kūną numesiu kalnuose , slėnius pripildysiu tavo dvokiančios maitos .
26032006	Palaistysiu kraštą ligi pat kalnų tavo srūvančiu krauju ir tavęs bus pripildytos upių vagos .
26032007	Kai tu būsi sunaikintas , uždengsiu dangų ir aptemdysiu žvaigždes . Saulę aptrauksiu debesimis , o mėnulis neduos savo šviesos .
26032008	Visus šviesulius , žibančius danguje , dėl tavęs aptemdysiu ir tavo kraštą apgaubsiu tamsybe , — tai Viešpaties DIEVO žodis . —
26032009	Sukelsiu širdgėlą daugeliui tautų , atvesdamas tave jų nelaisvėn į kraštus , kurių nepažinojai .
26032010	Tavo dalia baisėsis daug tautų , jų karalius tu apstulbinsi . Kai švytruosiu jiems savo kalaviju , jie visą laiką drebės dėl savo gyvasties , ir kiekvienas jų drebės tavo žuvimo dieną “ .
26032011	Juk taip kalba Viešpats DIEVAS : „ Babilono karaliaus kalavijas pakils prieš tave !
26032012	Pakirsiu tavo gaujas galiūnų kalavijais ; iš visų tautų jie nuožmiausi . Jie nuniokos Egipto puikybę , ir visa jo kariuomenė žus .
26032013	Sunaikinsiu visus jo galvijus , besiganančius prie gausių vandenų ; nebedrums jų daugiau žmogaus koja , nebedrums jų nė gyvulių kanopos .
26032014	Tuomet leisiu drumzlėms nusėsti vandenyse ir padarysiu , kad jų upės lietųsi kaip aliejus , — tai Viešpaties DIEVO žodis . —
26032015	Kai paversiu Egipto žemę tyrais , kai kraštas neteks viso , kas jame yra , ir kai parblokšiu jo gyventojus , jie žinos , kad aš esu VIEŠPATS .
26032016	Tai rauda , ir ji bus giedama . Ją giedos tautų dukterys . Apie Egiptą ir jo žmones ji bus giedama “ , — tai Viešpaties DIEVO žodis .
26032017	Dvyliktų metų pirmo mėnesio penkioliktą dieną mane pasiekė VIEŠPATIES žodis :
26032018	„ Žmogau , raudok Egipto žmonių ir siųsk žemyn juos , Egiptą ir garbingų tautų dukteris , į žemės gelmes drauge su žengiančiais į kapą .
26032019	‘ Ką tu viršiji grožiu ? Ženk žemyn ! Būk palaidotas su neapipjaustytaisiais ! ’
26032020	Jie gulės tarp žuvusių nuo kalavijo . Egiptas buvo atiduotas kalavijui , ir šis nutemps jį su visa kariuomene .
26032021	Iš Šeolo gilumos galingieji vadai , jo padėjėjai , sakys jam : ‘ Jie nužengė čia ir guli palaidoti su neapipjaustytaisiais , žuvusiais nuo kalavijo ’ .
26032022	Ten Asirija ir visi jos žmonės , jų kapai aplink , visi nužudyti , kritę nuo kalavijo .
26032023	Kapai jiems duoti toliausiuose duobės užkampiuose . Visur aplink jos kapą — jos žmonės , visi kritusieji nuo kalavijo , visi kadaise kėlusieji siaubą gyvųjų šalyje .
26032024	Ten Elamas ir visa jo kariuomenė aplink jo kapą . Visi nužudytieji kritę nuo kalavijo , nuėjusieji į pasaulį po žeme neapipjaustyti , kadaise kėlusieji siaubą gyvųjų šalyje . Dabar jie kenčia gėdą drauge su žengiančiais į kapą .
26032025	Tarp užmuštųjų buvo parengtas guolis Elamui tarp jo žmonių su jų kapais aplinkui , visi neapipjaustyti , kritusieji nuo kalavijo . Kadaise jie kėlė siaubą gyvųjų šalyje , o dabar kenčia gėdą drauge su žengiančiais į kapą ; jie paguldyti tarp užmuštųjų .
26032026	Ten Mešechas ir Tubalas , ir visi jo žmonės , visur aplink — jų kapai . Jie visi neapipjaustyti , kritę nuo kalavijo , nes kėlė siaubą gyvųjų šalyje .
26032027	Jie neguli su kritusiais neapipjaustytais senovės galiūnais , kurie nužengė į Šeolą su savo ginklais , pasidėjo kardus po galva ir skydus ant savo kaulų , nes galiūnų bijota gyvųjų šalyje .
26032028	Ir tu būsi sutrintas ir gulėsi tarp neapipjaustytųjų kartu su užmuštaisiais kalaviju .
26032029	Ten Edomas , jo karaliai ir visi vadai , kurie , nors ir galingi , tačiau paguldyti su žuvusiais nuo kalavijo ; jie guli su neapipjaustytaisiais , su žengiančiais į kapą .
26032030	Ten šiaurės didžiūnai ir visi sidoniečiai , nužengę sugėdinti su užmuštaisiais dėl siaubo , kurį kėlė jų galybė . Jie guli neapipjaustyti su žuvusiais nuo kalavijo ir kenčia gėdą su žengiančiais į kapą .
26032031	Pamatęs juos , faraonas pasiguos dėl visos savo kariaunos , faraonas ir jo kariuomenė , kritusi nuo kalavijo , — tai VIEŠPATIES žodis . —
26032032	Kadangi kėlė siaubą gyvųjų šalyje , jis bus laidojamas tarp neapipjaustytųjų kartu su nužudytaisiais kalaviju , — faraonas ir jo žmonės “ , — tai Viešpaties DIEVO žodis .
26033001	Mane pasiekė VIEŠPATIES žodis :
26033002	„ Žmogau , kalbėk savo tautos žmonėms ir sakyk : ‘ Kai siunčiu kalaviją į kurį nors kraštą , to krašto žmonės paima vieną vyrą iš savo tarpo ir paskiria sargybiniu .
26033003	Pamatęs kalaviją , atžygiuojantį į kraštą , sargybinis privalo pūsti ragą ir perspėti žmones .
26033004	Jei kas nors , išgirdęs rago balsą , nepaiso perspėjimo , tai kalavijas ateina ir nužudo jį , ir jo kraujas kris ant jo paties galvos .
26033005	Kadangi jis girdėjo rago balsą ir nepaisė perspėjimo , jo kraujas kris ant jo paties . Bet jei jis būtų paisęs perspėjimo , tai būtų išgelbėjęs savo gyvastį .
26033006	Jei pamatęs atžygiuojantį kalaviją sargybinis nepučia rago ir žmonės neperspėjami , o kalavijas ateina ir atima kurio nors iš jų gyvastį , tai tas žmogus nužudytas dėl savo kaltės , tačiau jo kraujo pareikalausiu iš sargybinio rankos ’ .
26033007	Tave , žmogau , paskyriau Izraelio namų sargybiniu . Kada tik išgirsi iš mano lūpų žodį , perduosi jiems mano perspėjimą .
26033008	Jei tariu nedorėliui : ‘ Nedoras žmogau , tu turi mirti ! ’ — o tu nekalbėsi , kad įspėtum nedorėlį mesti savo kelią , tai tas nedorėlis tikrai mirs dėl savo kaltės , tačiau jo kraujo pareikalausiu iš tavo rankos .
26033009	Bet jei tu perspėsi nedorėlį , kad jis sugrįžtų iš savo kelio , o jis negrįš , tai mirs dėl savo kaltės , o tu išgelbėsi savo gyvastį .
26033010	O dabar , žmogau , sakyk Izraelio namams : ‘ Jūs nuolat kalbate : ‹ Mūsų nusikaltimai ir nuodėmės sunkiai mus slegia , dėl jų mes žūvame ! Kaip galime gyventi ? › ’
26033011	Sakyk jiems : ‘ Kaip aš gyvas , — tai Viešpaties DIEVO žodis , — nenoriu , kad nedorėlis mirtų , bet noriu , kad nedorėlis sugrįžtų iš savo kelio ir būtų gyvas . Sugrįžkite , sugrįžkite iš savo nedorų kelių , kad nemirtumėte , Izraelio namai ! ’
26033012	O dabar , žmogau , sakyk savo tautos žmonėms : ‘ Teisiojo teisumas jo neišgelbės , jei jis nusidės , o nedorėlio nedorumas jo nepražudys , jei jis sugrįš iš savo nedorumo . Teisusis neišsigelbės savo teisumu , kai nusidės ’ .
26033013	Jei aš būčiau sakęs teisiajam : ‘ Tu tikrai būsi gyvas ! ’ — bet jis , pasitikėdamas savo teisumu , darytų pikta , tai jo teisieji darbai nebūtų atmenami ; dėl pikto , kurį padarė , jis mirs .
26033014	Jei aš sakau nedorėliui : ‘ Tu tikrai mirsi ! ’ — o jis nusigręžia nuo savo nuodėmės ir daro , kas teisinga ir teisu ,
26033015	jei nedorėlis sugrąžina užstatą , atiduoda , ką buvo pasigrobęs plėšikaudamas , laikosi gyvenimo nuostatų , nedarydamas pikta , tai jis tikrai bus gyvas ir nemirs .
26033016	Jokia iš jo nuodėmių , kuriomis nusidėjo , nebus atmenama ; jis darė , kas teisinga ir teisu , ir tikrai bus gyvas .
26033017	Tavo tautos žmonės sako : ‘ Viešpaties kelias nėra teisingas ! ’ Iš tikrųjų jūsų kelias nėra teisingas !
26033018	Kai teisusis nusigręžia nuo savo teisumo ir daro , kas pikta , jis dėl to mirs .
26033019	Kai nedorėlis nusigręžia nuo savo nedorumo ir daro , kas teisu ir teisinga , jis dėl to bus gyvas .
26033020	Tačiau jūs sakote : ‘ Viešpaties kelias nėra teisingas ! ’ Izraelio namai , teisiu jus , paisydamas jūsų kelių ! “
26033021	Dvyliktų mūsų tremties metų dešimto mėnesio penktą dieną atėjo pas mane pabėgėlis iš Jeruzalės ir tarė : „ Miestas paimtas “ .
26033022	O VIEŠPATIES ranka buvo mane palietusi vakare prieš pabėgėliui ateinant . Jis buvo atvėręs man burną prieš pabėgėliui ateinant rytmetį ; taip mano lūpos buvo atvertos , ir nebebuvau daugiau nebylys .
26033023	Mane pasiekė VIEŠPATIES žodis :
26033024	„ Žmogau , anų išgriautųjų vietų Izraelio žemėje gyventojai vis sako : ‘ Abraomas buvo tik vienas , tačiau paveldėjo kraštą . O mūsų yra daug , tad tikrai kraštas duotas mums , kad jį paveldėtume ’ .
26033025	Todėl atsakyk jiems : ‘ Taip kalba Viešpats DIEVAS . Jūs valgote mėsą su krauju , keliate akis į savo stabus ir praliejate kraują ; nejau jūs paveldėsite kraštą ?
26033026	Jūs pasitikite kalaviju , darote bjaurų nusikaltimą ir kiekvienas jūsų išniekina artimo žmoną ; nejau dėl to jūs paveldėsite kraštą ? ’
26033027	Šitaip jiems kalbėsi : ‘ Taip kalba Viešpats DIEVAS . Kaip aš gyvas , esantieji griuvėsiuose žus nuo kalavijo , esančius atvirame lauke atiduosiu žvėrims suryti , o esantieji tvirtovėse ir olose mirs maru .
26033028	Kraštą paversiu tuščiais tyrais , ateis galas jo išdidžiai galybei . Izraelio kalnai bus taip nuniokoti , kad nebus nė vieno , kas po juos vaikščiotų .
26033029	Tuomet jie žinos , kad aš esu VIEŠPATS , kai paversiu kraštą tuščiu ir dyku už visus bjaurius nusikaltimus , kuriuos jie padarė ’ .
26033030	Žinok , žmogau , tavo tautiečiai šnekasi apie tave pasieniais ir tarpduriuose . Jie sako vieni kitiems : ‘ Eime pasiklausyti naujausio žodžio iš VIEŠPATIES ’ .
26033031	Jie ateina pas tave , kaip ateina žmonės , jie sėdi prieš tave , kaip sėdi žmonės , ir klausosi tavo žodžių , bet jų nevykdo , nes melas jų lūpose , o jų širdys trokšta tik naudos .
26033032	Tikėk manimi , tu jiems lyg meilės dainų dainius , turintis gražų balsą ir įgudęs groti ; jie girdi tavo žodžius , bet jų nevykdo .
26033033	Bet kai tai įvyks — tikėk manimi , tai įvyks ! — jie žinos , kad tarp jų buvo pranašas “ .
26034001	Mane pasiekė VIEŠPATIES žodis :
26034002	„ Žmogau , pranašauk Izraelio ganytojams , pranašauk ir sakyk jiems , ganytojams : ‘ Taip kalba Viešpats DIEVAS . Vargas jums , Izraelio ganytojai , ganiusieji save pačius ! Argi ne ganytojų pareiga — ganyti kaimenę ?
26034003	Jūs valgote riebalus , rengiatės vilna ir skerdžiate penimas avis , bet avių nemaitinate .
26034004	Silpnųjų jūs nestiprinote , sergančiųjų negydėte , sužeistųjų netvarstėte , paklydusiųjų ir pražuvusiųjų neieškojote , bet valdėte jas jėga , net šiurkštumu .
26034005	Nesant ganytojo , jos buvo išblaškytos , o išsiblaškiusios tapo plėšrių žvėrių grobiu .
26034006	Mano avys buvo išblaškytos , jos klaidžiojo po visus kalnus ir po visas aukštas kalvas ; mano avys buvo išblaškytos po visą žemę ir nebuvo , kas jomis rūpintųsi ar jų ieškotų ’ .
26034007	Todėl , ganytojai , klausykitės VIEŠPATIES žodžio :
26034008	‘ Kaip aš gyvas , — tai Viešpaties DIEVO žodis , — kadangi nesant ganytojo mano kaimenė tapo grobiu ir mano avys — ėdesiu visiems plėšriems žvėrims , kadangi mano ganytojai nesirūpino mano kaimene , bet užuot ganę mano avis ganė patys save ’ ,
26034009	klausykitės , ganytojai , VIEŠPATIES žodžio “ .
26034010	Taip kalba Viešpats DIEVAS : „ Tikėkite manimi , aš prieš ganytojus ; išreikalausiu iš jų rankų savo avis , atleisiu juos nuo kaimenės ganymo ! Daugiau nebeganys ganytojai patys savęs , nes išgelbėsiu savo avis iš jų nasrų , idant jos nebebūtų jiems maistas “ .
26034011	Juk taip kalba Viešpats DIEVAS : „ Štai aš pats rūpinsiuosi savo avimis ir jų ieškosiu .
26034012	Kaip piemuo rūpinasi savo kaimene , kai jo kaimenės avys išblaškytos , taip ir aš rūpinsiuosi savo avimis . Išgelbėsiu jas iš visų vietų , kur debesų ir tamsybės dieną jos buvo išblaškytos .
26034013	Išvesiu jas iš visų tautų ir surinksiu iš visų kraštų , parvesiu į jų žemę . Ganysiu jas Izraelio kalnuose , paupiuose ir visose krašto gyvenvietėse .
26034014	Ganysiu jas vešlioje ganykloje , Izraelio kalnų aukštumos bus jų buveinė . Izraelio kalnų aukštumose jos ilsėsis geroje buveinėje ir ganysis vešlioje ganykloje .
26034015	Aš pats ganysiu savo kaimenę , aš pats jas ilsinsiu , — tai Viešpaties DIEVO žodis . —
26034016	Suieškosiu paklydusias , sugrąžinsiu išblaškytas , aptvarstysiu sužeistas ir pastiprinsiu silpnas , o riebias ir stiprias sunaikinsiu . Ganysiu jas teisingumu ! “
26034017	O jums , kaimene , taip kalba Viešpats DIEVAS : „ Spręsiu avies ir avies , avinų ir ožių bylas .
26034018	Ar jums negana ganytis vešlioje ganykloje , kad dar turite ir savo ganyklos likučius kojomis ištrypti ? Ar negana jums gerti tyrą vandenį , kad dar turite ir likusį vandenį kojomis sudrumsti ?
26034019	Nejau mano avys turi maitintis tuo , ką jūs kojomis ištrypėte , ir gerti tai , ką jūs kojomis sudrumstėte ? “
26034020	Todėl jiems taip kalba Viešpats DIEVAS : „ Aš pats spręsiu riebiųjų avių ir liesųjų avių bylas .
26034021	Kadangi jūs stumdėte šonu ir petimi bei badėte ragais visas silpnąsias , kol jos nebuvo visur išblaškytos ,
26034022	aš išgelbėsiu savo kaimenę , ir jie nebebus daugiau grobis . Aš spręsiu avies ir avies bylas .
26034023	Tuomet paskirsiu jiems vieną ganytoją — savo tarną Dovydą , kad juos ganytų ; jis juos ganys ir bus jų ganytojas .
26034024	Ir aš , VIEŠPATS , būsiu jų Dievas , o mano tarnas Dovydas bus jų valdovas , — aš , VIEŠPATS , pasakiau .
26034025	Sudarysiu su jais taikos sandorą , išvarysiu iš krašto plėšriuosius žvėris , ir jie gyvens saugiai net dykumoje ir miegos net miškuose .
26034026	Juos ir savo kalvos apylinkes padarysiu palaima , siųsiu lietų pagal metų laiką , lietų , nešantį palaimą .
26034027	Lauko medžiai teiks vaisių , o žemė — savo derlių . Savo žemėje jie gyvens saugiai ir žinos , kad aš esu VIEŠPATS , kai sulaužysiu jų jungo kartis ir išgelbėsiu juos iš pavergėjų rankų .
26034028	Jie nebebus grobis tautoms , neberis jų nė krašto žvėrys ; jie gyvens saugiai , nebus kas keltų jiems baimę .
26034029	Aprūpinsiu juos vešlia augalija , kad krašte nebereikėtų mirti nuo bado ir kęsti tautų užgaules .
26034030	Jie žinos , kad aš , VIEŠPATS , jų Dievas , esu su jais , o jie , Izraelio namai , yra mano tauta , — tai Viešpaties DIEVO žodis . —
26034031	Jūs esate mano kaimenė , mano žmogiškos ganyklos avys , o aš esu jūsų Dievas “ , — tai Viešpaties DIEVO žodis .
26035001	Mane pasiekė VIEŠPATIES žodis :
26035002	„ Žmogau , atsuk veidą į Seyro kalną ir pranašauk jam .
26035003	Sakyk : ‘ Taip kalba Viešpats DIEVAS . Aš prieš tave , Seyro kalne ! Keliu prieš tave ranką , kad padaryčiau iš tavęs tuščius tyrus .
26035004	Tavo miestus paversiu griuvėsiais ; tu pavirsi tyrais ir žinosi , kad aš esu VIEŠPATS .
26035005	Kadangi puoselėjai amžiną nesantaiką ir atėjus jų galutinės bausmės laikui išdavei Izraelio žmones kalavijui jų nelaimės metu ,
26035006	kaip aš gyvas , — tai Viešpaties DIEVO žodis , — atiduodu tave kraujui , kraujas seks tau įkandin . Dėl to , kad nekentei savo giminaičių , sekios paskui tave kraujo praliejimas .
26035007	Paversiu Seyro kalną tuščiais tyrais , neleisiu niekam į juos eiti ar iš jų išeiti .
26035008	Pripildysiu jo kalnus žuvusių ; ant tavo kalvų , tavo slėniuose ir upių vagose gulės kritusieji nuo kalavijo .
26035009	Paversiu tave amžinais tyrais ; tavo miestai bus negyvenami . Tuomet žinosite , kad aš esu VIEŠPATS ’ .
26035010	Kadangi manei : ‘ Abi šios tautos ir abu šie kraštai yra mano ; mes juos užimsime kaip paveldą ’ , — nors ten buvo VIEŠPATS ,
26035011	‘ kaip aš gyvas , — tai Viešpaties DIEVO žodis , — pasielgsiu su tavimi , vedamas to paties pavydulingo pykčio , lygiai taip , kaip tu elgeisi su jais iš neapykantos .
26035012	Ir tu žinosi , kad aš , VIEŠPATS , girdėjau visas tavo piktas patyčias , kuriomis šaipeisi iš Izraelio kalnų : ‹ Jie paversti tyrais ! Atiduoti mums praryti ! ›
26035013	Labai įžūliai burnojote prieš mane , gausūs buvo prieš mane ištarti jūsų žodžiai ; aš juos girdėjau ! ’ “
26035014	Taip kalba Viešpats DIEVAS : „ Kai visa žemė džiūgaus , paversiu tave tyrais .
26035015	Kaip tu džiūgavai , kai Izraelio namų paveldas buvo paverstas tyrais , taip aš pasielgsiu su tavimi . Pavirsi tyrais , Seyro kalne , ir visas Edomas bus tyrai ! Ir jie žinos , kad aš esu VIEŠPATS .
26036001	O tu , žmogau , pranašauk Izraelio kalnams ir sakyk : ‘ Izraelio kalnai , klausykitės VIEŠPATIES žodžio ! ’ “
26036002	Taip kalba Viešpats DIEVAS : „ Kadangi priešas sakė apie tave : ‘ Še tau ! ’ ir tarė : ‘ Tos amžinosios kalvos tapo mūsų paveldu ! ’ ,
26036003	tu pranašauk ir sakyk : ‘ Taip kalba Viešpats DIEVAS . Tik dėl to , kad jie pavertė jus tyrais ir traiškė jus iš visų pusių taip , jog tapote kitų tautų paveldu ir apkalbų bei pajuokos dalyku tarp tautų ,
26036004	Izraelio kalnai , klausykitės Viešpaties ’ “ . Taip kalba Viešpats DIEVAS kalnams ir kalvoms , dauboms ir slėniams , tuštiems tyrams ir apleistiems miestams , tapusiems grobiu ir pajuoka kitoms kaimyninėms tautoms ,
26036005	taip kalba Viešpats DIEVAS : „ Išties su degančiu pykčiu kalbu kitoms tautoms ir Edomui , pasisavinusiems kaip paveldą mano kraštą su džiūgaujančia širdimi ir panieka , kad pasigrobtų jo ganyklą .
26036006	Todėl pranašauk apie Izraelio žemę , sakyk kalnams ir kalvoms , dauboms ir slėniams “ . Taip kalba Viešpats DIEVAS : „ Tikėkite manimi ! Aš kalbu su degančiu pykčiu dėl to , kad jūs turėjote kęsti tautų užgaules “ .
26036007	Todėl taip kalba Viešpats DIEVAS : „ Keliu ranką ir prisiekiu , kad ir aplink tave gyvenančios tautos turės kęsti gėdą .
26036008	Bet jūs , Izraelio kalnai , skleiskite savo šakas ir duokite vaisių mano tautai Izraeliui , nes jie netrukus sugrįš į namus .
26036009	Tikėkite manimi , ateinu pas jus , atsigręšiu į jus , ir jūs vėl būsite ariami ir sėjami .
26036010	Įkurdinsiu jumyse minias žmonių , visus Izraelio namus . Miestai vėl bus gyvenami ir griuvėsiai atstatomi .
26036011	Pagausinsiu pas jus žmonių ir gyvulių , jie dauginsis ir bus našūs . Vėl būsite gyvenami kaip anksčiau ; jus praturtinsiu labiau negu buvote pradžioje . Tuomet žinosite , kad aš esu VIEŠPATS .
26036012	Parvesiu pas jus žmones — savo tautą Izraelį , jie paveldės jus , būsite jų paveldas . Niekada nebeatimsite jų vaikų “ .
26036013	Taip kalba Viešpats DIEVAS : „ Kadangi sakoma apie jus : ‘ Tu esi žmones ryjantis kraštas , tu iš savo tautos atimi vaikus ’ , —
26036014	daugiau neberysi žmonių ir nebeatimsi vaikų iš savo tautos , — tai Viešpaties DIEVO žodis . —
26036015	Padarysiu , kad nebegirdėtum daugiau tautų užgaulių ir nebereikėtų kęsti tautų pajuokos ; nebeklupdysiu daugiau niekada savo tautos “ , — tai Viešpaties DIEVO žodis .
26036016	Mane pasiekė VIEŠPATIES žodis :
26036017	„ Žmogau , gyvendami savo žemėje Izraelio namai suteršė ją savo elgesiu ir darbais . Jų elgesys mano akivaizdoje buvo kaip moters nešvarumas per mėnesines .
26036018	Išliejau ant jų savo įniršį dėl kraujo , kurį jie buvo pralieję krašte , ir už stabus , kuriais buvo jį suteršę .
26036019	Išblaškiau juos tarp tautų , ir jie buvo išvėtyti po kraštus ; nubaudžiau juos , paisydamas jų elgesio ir darbų .
26036020	Tačiau kai jie atėjo pas tautas ir kur tik atėjo , jie išniekino mano šventąjį vardą tuo , kad apie juos buvo sakoma : ‘ Tai VIEŠPATIES tauta , bet turėjo išeiti iš jo krašto ’ .
26036021	Todėl susirūpinau dėl savo šventojo vardo , kurį Izraelio namai išniekino akyse tautų , pas kurias buvo atėję .
26036022	Todėl sakyk Izraelio namams : ‘ Taip kalba Viešpats DIEVAS . Izraelio namai , darysiu tai ne dėl jūsų , bet dėl savo šventojo vardo , kurį jūs išniekinote akyse tautų , pas kurias atėjote .
26036023	Pašventinsiu savo didį , tautose išniekintą vardą , kurį jūs išniekinote jų akyse , ir žinos tautos , kad aš esu VIEŠPATS , — tai Viešpaties DIEVO žodis , — kai per jus apreikšiu jų akyse savo šventumą .
26036024	Atimsiu jus iš tautų , surinksiu iš visų kraštų ir parvesiu į jūsų žemę .
26036025	Nuplausiu jus tyru vandeniu , bus nuvalyti visi jūsų nešvarumai , visi jūsų stabai bus pašalinti .
26036026	Duosiu jums naują širdį ir atnaujinsiu jus nauja dvasia . Išimsiu iš jūsų akmens širdį ir duosiu jums jautrią širdį .
26036027	Duosiu jums savo dvasią ir padarysiu , kad gyventumėte pagal mano įstatus , laikytumėtės mano įsakų ir juos vykdytumėte .
26036028	Tuomet jūs gyvensite krašte , kurį daviau jūsų protėviams ; jūs būsite mano tauta , o aš būsiu jūsų Dievas .
26036029	Kai būsiu jus išgelbėjęs iš visų jūsų nešvarumų , paliepsiu javams , kad būtų gausūs , ir bado jums nebesukelsiu .
26036030	Pagausinsiu medžių vaisius ir dirvos derlių , kad nebereikėtų jums kęsti bado gėdos tarp tautų .
26036031	Tuomet atsiminsite savo nedorus kelius ir negerus darbus , bjaurėsitės patys savimi dėl savo kalčių ir bjauriųjų nusikaltimų .
26036032	Tai darysiu ne dėl jūsų , — tai Viešpaties DIEVO žodis , — tebūna jums tai žinoma ! Būkite sugėdinti ir gėdykitės dėl savo klystkelių , Izraelio namai ! ’ “
26036033	Taip kalba Viešpats DIEVAS : „ Tą dieną , kai būsiu nuvalęs visas jūsų kaltes , apgyvendinsiu jūsų miestus ir bus atstatyti jūsų griuvėsiai .
26036034	Nuniokotasis kraštas , buvęs tyrais kiekvieno praeivio akyse , vėl bus ariamas .
26036035	Žmonės sakys : ‘ Tas kraštas , kadaise nuniokotas , pavirto Edeno sodu , o miestai , kadaise tušti , nuniokoti ir sugriauti , dabar gyvenami ir įtvirtinami ! ’
26036036	Tuomet tautos , išlikusios aplink jus , žinos , kad aš , VIEŠPATS , atstačiau griuvėsius , atsodinau tyrus . — Aš , VIEŠPATS , pasakiau , aš ir padarysiu ! “
26036037	Taip kalba Viešpats Dievas : „ Leisiu Izraelio namams dar ir to iš manęs prašyti — pagausinti jų žmonių kaip avių kaimenėje .
26036038	Kaip Jeruzalėje per šventes pilna avių aukojimui , taip sugriautieji miestai bus pilni žmonių kaimenių . Tuomet jie žinos , kad aš esu VIEŠPATS “ .
26037001	VIEŠPATIES ranka palietė mane . Jis išvedė mane VIEŠPATIES dvasia ir pastatė viduryje slėnio , kuris buvo pilnas kaulų .
26037002	Jis visur vedžiojo mane tarp jų ; slėnyje jų buvo labai daug . Jie buvo labai sudžiūvę .
26037003	Jis tarė man : „ Žmogau , ar gali šie kaulai atgyti ? “ Atsakiau : „ Viešpatie DIEVE , tik tu tai žinai “ .
26037004	Tuomet jis tarė man : „ Pranašauk šitiems kaulams , sakyk jiems : ‘ Sausieji kaulai , klausykitės VIEŠPATIES žodžio ! ’ “
26037005	Taip kalba Viešpats DIEVAS šiems kaulams : „ Tikėkite manimi , aš įkvėpsiu jums dvasią , ir jūs atgysite .
26037006	Duosiu jums sausgysles , uždėsiu ant jūsų raumenis , aptrauksiu jus oda , suteiksiu jums alsavimą , ir atgysite . Tuomet žinosite , kad aš esu VIEŠPATS “ .
26037007	Pranašavau , kaip man buvo liepta , ir man bepranašaujant staiga pasigirdo triukšmas ir barškėjimas : kaulai rinkosi kaulas prie savo kaulo .
26037008	Įsižiūrėjau , ir , tikėkite manimi , ant jų buvo sausgyslės , raumenys užaugę ir oda juos aptraukusi , bet dvasios juose nebuvo .
26037009	Tuomet jis tarė man : „ Pranašauk dvasiai , pranašauk , žmogau , ir sakyk dvasiai : ‘ Taip kalba Viešpats DIEVAS . Ateik , dvasia , iš keturių vėjų ir padvelk į tuos užmuštuosius , kad jie atgytų ’ “ .
26037010	Pranašavau , kaip man buvo liepta , ir į juos įėjo dvasia ; jie atgijo ir pakilo ant kojų nepaprastai didelė minia .
26037011	Jis kreipėsi į mane : „ Žmogau , šie kaulai — visi Izraelio namai . Žiūrėk ! Jie sako : ‘ Sudžiūvo mūsų kaulai , nebėra mums vilties . Esame žuvę ! ’
26037012	Todėl pranašauk jiems ir sakyk : ‘ Taip kalba Viešpats DIEVAS . Tikėkite manimi , atversiu jūsų kapus ir prikelsiu jus iš kapų , mano tauta , ir parvesiu jus į Izraelio žemę .
26037013	Jūs žinosite , kad aš esu VIEŠPATS , kai atversiu jūsų kapus ir prikelsiu jus iš jūsų kapų , mano tauta !
26037014	Duosiu jums savo dvasią , kad atgytumėte , parvesiu jus į jūsų žemę , kad žinotumėte , jog aš , VIEŠPATS , pasakiau , aš ir padarysiu ’ “ , — tai VIEŠPATIES žodis .
26037015	Mane pasiekė VIEŠPATIES žodis :
26037016	„ Žmogau , pasiimk pagalį ir parašyk ant jo : ‘ Judo ir jam ištikimų izraelitų ’ . Tuomet paimk kitą pagalį ir parašyk ant jo : ‘ Juozapo — tai yra Efraimo pagalys — ir visų jam ištikimų Izraelio namų ’ .
26037017	Suglausk juodu vieną su kitu , kad būtų sujungti tavo rankoje .
26037018	Kai tavo tautiečiai klaus tavęs : ‘ Nejau mums nepaaiškinsi , ką nori jais pasakyti ? ’ ,
26037019	sakyk jiems : ‘ Taip kalba Viešpats DIEVAS . Tikėkite manimi , paimsiu Efraimo rankoje esantį Juozapo ir jam ištikimų Izraelio giminių pagalį , uždėsiu ant jo Judo pagalį ir padarysiu iš jų vieną pagalį , kad būtų sujungti mano rankoje ’ .
26037020	Laikydamas pagalius , ant kurių rašysi , savo rankoje jų akivaizdoje ,
26037021	sakyk jiems : ‘ Taip kalba Viešpats DIEVAS . Tikėkite manimi , paimsiu Izraelio žmones iš tautų , pas kurias jie buvo išėję , surinksiu juos iš visur ir parvesiu į jų kraštą .
26037022	Padarysiu juos viena tauta krašte , Izraelio kalnuose ; vienas karalius bus jų visų karalius . Niekada daugiau jie nebebus dvi tautos , niekada daugiau nebebus padalyti į dvi karalystes .
26037023	Niekada daugiau jie nebesusiterš stabais ir bjaurybėmis ar kitais nusikaltimais . Išgelbėsiu juos iš visų atsimetimo darbų , kuriais jie nusidėjo , ir nuvalysiu juos . Tuomet jie bus mano tauta , o aš būsiu jų Dievas .
26037024	Mano tarnas Dovydas bus jų karalius , ir visi turės vieną ganytoją . Jie gyvens pagal mano įsakus ir vykdys mano įstatus .
26037025	Jie gyvens krašte , kurį daviau savo tarnui Jokūbui ir kuriame gyveno jūsų protėviai ; jie , jų vaikai ir jų vaikų vaikai ten gyvens per amžius , ir mano tarnas Dovydas amžinai bus jų vadas .
26037026	Sudarysiu su jais taikos sandorą , ir ji bus amžina sandora . Laiminsiu juos ir pagausinsiu , pasistatysiu amžiams tarp jų šventyklą .
26037027	Tarp jų bus mano padangtė ; aš būsiu jų Dievas , o jie bus mano tauta .
26037028	Tuomet tautos žinos , kad aš , VIEŠPATS , pašventinu Izraelį , ir mano šventykla bus tarp jų per amžius ’ “ .
26038001	Mane pasiekė VIEŠPATIES žodis :
26038002	„ Žmogau , atsisuk veidu į Magogo kraštą , į Gogą , Mešecho ir Tubalo vyriausiąjį vadą . Pranašauk jam
26038003	ir sakyk : ‘ Taip kalba Viešpats DIEVAS . Aš prieš tave , Gogai , Mešecho ir Tubalo vyriausiasis vade !
26038004	Vaikysiu tave aplink , įversiu kablius tau į nasrus , išvesiu tave ir visą tavo kariauną , žirgus ir raitelius , visus šauniai šarvuotus , didžiulę minią , visus su skydais ir šarvais , mosuojančius kalavijais .
26038005	Tarp jų — Persija , Kušas ir Putas , visi su skydais ir šalmais ,
26038006	Gomeras ir visi jo pulkai , Bet Togarma iš tolimosios šiaurės ir jos pulkai ; su tavimi daug tautų .
26038007	Pasirenk ir būkite pasirengę tu ir visi tavo pulkai , sutelkti aplink tave . Būk su jais pasirengęs .
26038008	Praeis daug dienų , kol tau bus duotas įsakymas ir metų baigmėje žygiuosi į kraštą , atgaivintą po sunaikinimo , į kraštą žmonių , surinktų iš daugelio tautų , į Izraelio kalnus , ilgą laiką buvusius tyrais , prieš žmones , surinktus iš tautų ir dabar visus gyvenančius saugiai .
26038009	Ateisi kaip kylanti audra , kaip žemę dengiantis debesis drauge su visais savo pulkais , ir daug tautų eis kartu su tavimi ’ “ .
26038010	Taip kalba Viešpats DIEVAS : „ Tą dieną ateis mintys tau į širdį , ir tu regsi nedoras užmačias .
26038011	Sakysi sau : ‘ Pakilsiu prieš beginklių kaimų kraštą , užpulsiu taikius ir saugiai gyvenančius žmones , visus , gyvenančius be mūro sienų , neturinčius nei velkių , nei durų ’ , —
26038012	eisi imti grobio ir plėšikauti , pulti vėl atstatytų griuvėsių ir tautos , surinktos iš tautų , turtėjančios galvijais ir gėrybėmis , gyvenančios žemės šerdyje .
26038013	Šeba ir Dedanas , Taršišo pirkliai ir visi jo jauni galiūnai klaus tave : ‘ Argi tu atėjai imti grobio ? Argi sutelkei savo kariauną plėšikauti , grobti sidabro ir aukso , vogti galvijų ir gėrybių , prisiplėšti daug grobio ? ’
26038014	Todėl , žmogau , pranašauk ir sakyk Gogui : ‘ Taip kalba Viešpats DIEVAS . Argi nežinosi tos dienos , kai mano tauta Izraelis gyvens saugiai ?
26038015	Ateisi iš savo vietos tolimiausiame šiaurės pakraštyje tu ir daug tautų drauge su tavimi , visi raiti ant žirgų , didžiulė kariauna ir galinga kariuomenė ,
26038016	ir pakilsi prieš mano tautą Izraelį kaip debesis , uždengiantis žemę . Dienų baigmėje aš atvesiu tave prieš savo kraštą , kad tautos pažintų mane , kai per tave , Gogai , parodysiu savo šventumą jų akyse ’ “ .
26038017	Taip kalba Viešpats DIEVAS : „ Juk tu esi tas , apie kurį anomis dienomis kalbėjau per savo tarnus , Izraelio pranašus , pranašavusius per metų metus anomis dienomis , kad atvesiu tave prieš juos !
26038018	Tą dieną , kai Gogas įkels koją į Izraelio žemę , — tai Viešpaties DIEVO žodis , — užvirs mano pyktis .
26038019	Kupinas pavyduliavimo ir pykčio įniršio aš pareiškiu : ‘ Tą dieną Izraelio krašte bus didelis žemės drebėjimas .
26038020	Jūros žuvys , padangių paukščiai , laukų žvėrys , visi žeme ropojantys ropliai ir visi žmonės žemėje drebės prieš mane . Kalnai bus nuversti , uolos virs , visi mūrai grius žemėn .
26038021	Tuomet pašauksiu prieš Gogą kalaviją iš visų savo kalnų , — tai Viešpaties DIEVO žodis , — ir kiekvieno kalavijas bus pakeltas prieš savo brolį .
26038022	Nubausiu jį maru ir kraujo praliejimu , lysiu ant jo ir jo pulkų , ant visų su juo esančių tautų liūties pyla ir kruša , ugnimi ir siera .
26038023	Taip apreikšiu savo didybę ir šventumą daugelio tautų akyse . Tuomet jie žinos , kad aš esu VIEŠPATS ’ .
26039001	O tu , žmogau , pranašauk Gogui ir sakyk : ‘ Taip kalba Viešpats DIEVAS . Aš prieš tave , Gogai , Mešecho ir Tubalo vyriausiasis vade !
26039002	Vaikysiu tave aplinkui , skatinsiu tave , pakelsiu tave iš tolimiausios šiaurės ir vesiu tave į Izraelio kalnus .
26039003	Išmušiu tau iš kairės rankos lanką ir išmesiu tau iš dešinės rankos strėles .
26039004	Ant Izraelio kalnų žūsi tu ir visi tavo pulkai , ir su tavimi esančios tautos . Visokiems plėšriems paukščiams ir laukiniams žvėrims atiduosiu tave ryti ,
26039005	kai gulėsi atvirame lauke , nes aš taip pasakiau , — tai Viešpaties DIEVO žodis . —
26039006	Siųsiu ugnį prieš Magogą ir tuos , kurie saugiai gyvena pajūrio kraštuose , ir jie žinos , kad aš esu VIEŠPATS .
26039007	Padarysiu , kad mano vardas būtų žinomas mano tautai Izraeliui , nebeleisiu , kad mano vardas būtų niekinamas , ir visos tautos žinos , kad aš , VIEŠPATS , esu šventas Izraelyje .
26039008	Tikėk manimi , ji atėjo ! Ji įvyko , — tai Viešpaties DIEVO žodis ! — Tai diena , apie kurią kalbėjau .
26039009	Tuomet išeis Izraelio miestų gyventojai ir sumes ginklus į ugnį ir sudegins skydus ir šarvus , lankus ir strėles , vėzdus ir ietis ; septynerius metus jais kūrens ugnį .
26039010	Nerinks malkų laukuose , nekirs medžių miškuose , nes ginklais kūrens ugnį . Jie apiplėš tuos , kurie juos plėšė , ir apgrobs tuos , kurie juos apgrobė ’ “ , — tai Viešpaties DIEVO žodis .
26039011	„ Tą dieną duosiu Gogui kapo vietą Izraelyje — Abarimų slėnyje į rytus nuo Jūros . Tai užtvers taką keleiviams , nes ten bus palaidoti Gogas ir visa jo kariauna . Jis bus pavadintas Hamon Gogo slėniu .
26039012	Izraelio namai , norėdami apvalyti kraštą , septynis mėnesius sugaiš juos laidodami .
26039013	Visi krašto žmonės juos laidos . Tai bus jiems garbė tą dieną , kai apreikšiu savo šlovę , — tai Viešpaties DIEVO žodis . —
26039014	Bus paskirti vyrai , kad nuolat keliautų po kraštą ir laidotų tuos , kurie guli nepalaidoti , idant apvalytų kraštą . Jie tęs paieškas septynis mėnesius .
26039015	Kai ieškotojai , keliaudami po kraštą , užtiks žmogaus kaulą , jie pastatys prie jo ženklą , kad duobkasiai palaidotų jį Hamon Gogo slėnyje .
26039016	Taip pat ir miesto vardas bus Hamona . Taip bus apvalomas kraštas .
26039017	Klausyk , žmogau , taip kalba Viešpats DIEVAS . Šauk kiekvienam skraidančiam paukščiui ir visiems laukiniams žvėrims : ‘ Rinkitės ir ateikite ! Rinkitės iš visur aplinkui į aukos šventę , kurią jums rengiu , didžią aukos šventę Izraelio kalnuose ; jūs rysite mėsą ir gersite kraują .
26039018	Rysite galiūnų kūnus ir gersite žemės vadų kraują ; tai avinai , ėriukai , ožiai , jaučiai , visi Bašano penimi gyvuliai .
26039019	Rysite riebumo ligi soties ir gersite kraujo ligi pasigėrimo aukos šventėje , kurią jums rengiu .
26039020	Prie mano stalo pasisotinsite žirgais ir raiteliais , galiūnais ir visokio rango kariais ’ “ , — tai Viešpaties DIEVO žodis .
26039021	„ Taip aš parodysiu savo šlovę tautoms . Visos tautos pamatys teismą , kuriame teisiau , ir ranką , kuria jas valdžiau .
26039022	O Izraelio namai nuo tos dienos visada žinos , kad aš esu VIEŠPATS , jų Dievas .
26039023	Ir tautos supras , kad Izraelio namai buvo ištremti tik dėl savo kaltės , nes nebuvo man ištikimi . Todėl nuo jų paslėpiau savo veidą , atidaviau juos jų priešams į rankas , ir jie krito nuo kalavijo visi kaip vienas .
26039024	Pasielgiau su jais pagal jų susiteršimą bei nusikaltimus ir paslėpiau nuo jų savo veidą “ .
26039025	Todėl taip kalba Viešpats DIEVAS : „ O dabar aš sugrąžinsiu Jokūbo tremtinius , pasigailėsiu visų Izraelio namų ir pavyduliausiu dėl savo šventojo vardo .
26039026	Gyvendami saugiai ir nieko nebijodami savo krašte jie užmirš savo gėdą ir visą neištikimybę , kuria man nusikalto ,
26039027	kai būsiu juos sugrąžinęs iš tautų , surinkęs iš jų priešų kraštų ir parodęs per juos daugelio tautų akyse savo šventumą .
26039028	Tuomet jie žinos , kad aš esu VIEŠPATS , jų Dievas , dėl to , kad ištrėmiau juos tarp tautų ir vėl surinkau juos į jų pačių žemę , kitur nė vieno nepalikdamas .
26039029	Niekada nebeslėpsiu nuo jų savo veido , nes išliejau savo dvasią ant Izraelio namų “ , — tai Viešpaties DIEVO žodis .
26040001	Dvidešimt penktų mūsų tremties metų pradžios mėnesio dešimtą dieną , praėjus keturiolikai metų nuo miesto sunaikinimo , tą pačią dieną palietė mane VIEŠPATIES ranka ir jis vedė mane ten link .
26040002	Ir nuvedė mane dieviškais regėjimais į Izraelio kraštą ir pastatė ant labai aukšto kalno , kur pietų pusėje stovėjo tarsi miesto apmatai .
26040003	Kai jis mane ten atvedė , žiūriu , — vyras , kurio išvaizda spindi lyg žalvaris , su linine virve ir matuojamąja nendre rankoje stovi vartuose .
26040004	Vyras tarė man : „ Žmogau , gerai įsižiūrėk , atidžiai įsiklausyk ir įsidėk į širdį visa , ką tau parodysiu , nes tam esi čia atvestas , kad tai parodyčiau . Visa , ką matysi , paskelbk Izraelio namams “ .
26040005	Žiūriu , aplink šventyklą iš lauko pusės visur eina siena . Matuojamoji nendrė vyro rankoje buvo šešių uolekčių ilgio , o kiekvienos uolekties ilgis — uolektis su plaštaka . Jis išmatavo sieną ; ji buvo vienos nendrės storio ir vienos nendrės aukščio .
26040006	Tuomet jis žengė pro rytinius vartus ir užkopęs laiptais išmatavo vartų slenkstį ; jis buvo vienos nendrės pločio ir vienos nendrės ilgio . Ten buvo
26040007	sarginių vienos nendrės ilgio ir vienos nendrės pločio su penkių uolekčių tarpu tarp sarginių ir vienos nendrės pločio slenkstis prie vidinio vartų prieangio .
26040008	Jis išmatavo ir vartų vidinį prieangį ; jo plotis buvo viena nendrė .
26040009	Tuomet išmatavo vartų prieangį ; ir jis buvo aštuonių uolekčių dydžio , o jo stulpai — dviejų uolekčių dydžio ; vartų prieangis buvo viduje .
26040010	Kiekvienoje rytinių vartų pusėje buvo po tris sargines tokio pat dydžio ir su stulpais kiekvienoje pusėje tokio pat dydžio .
26040011	Tuomet jis išmatavo vartų angą ; ji buvo dešimties uolekčių dydžio , o patys vartai — trylikos uolekčių pločio .
26040012	Priešais sargines iš abiejų šonų buvo po vienos uolekties užtvarą ; sarginės buvo šešių uolekčių pločio ir ilgio .
26040013	Jų angos buvo viena priešais kitą skersai vartų praeigą ; išmatavęs vartų plotį nuo vienos sarginės galo iki kitos galo jis gavo dvidešimt penkias uolektis .
26040014	Jis išmatavo taip pat šešiasdešimt uolekčių dydžio prieangį ir vartus prie stulpo kiekviename kiemo pakraštyje .
26040015	Nuo vartų priekio prie įėjimo ligi vidinio vartų prieangio galo buvo penkiasdešimt uolekčių .
26040016	Sarginės ir jų stulpai vartų viduje turėjo langus su langinėmis visur aplink , ir prieangiai turėjo langus visur aplink viduje , o stulpai buvo papuošti palmėmis .
26040017	Tuomet jis nuvedė mane į išorinį kiemą su kambariais ir grįsta asla visur aplink kiemą . Aplink grįstąją aslą buvo trisdešimt kambarių .
26040018	Ši grįstoji asla siekė vartų šoną ir atitiko jų grindinį ; tai buvo žemutinė asla .
26040019	Jis išmatavo nuotolį nuo žemutinių vartų vidinio priekio ligi vidinio kiemo išorinio priekio ; jis buvo šimto uolekčių . Taip buvo rytiniame ir šiauriniame pakraštyje .
26040020	Tuomet jis išmatavo išorinio kiemo vartų į šiaurės pusę ilgį ir plotį .
26040021	Jų sarginės , po tris kiekvienoje pusėje , jų stulpai ir prieangis buvo tokio pat dydžio kaip ir pirmųjų vartų — penkiasdešimt uolekčių ilgio ir dvidešimt penkių uolekčių pločio .
26040022	Jų langai , prieangis ir palmės buvo tokio pat dydžio kaip ir vartų į rytų pusę . Iš lauko į juos aukštyn vedė septynios pakopos , o prieangis buvo viduje .
26040023	Priešais šiaurinius vartus , panašiai kaip priešais rytinius vartus , buvo vartai į vidinį kiemą ; jis išmatavo nuotolį nuo vartų ligi vartų ir gavo šimtą uolekčių .
26040024	Tuomet jis pavedėjo mane pietų link ; žiūriu , ten vartai į pietų pusę . Jis išmatavo jų stulpus ir prieangį , ir jie buvo tokio pat dydžio kaip kiti .
26040025	Vartuose ir jų prieangyje visur aplinkui buvo langai kaip ir kiti langai ; vartų ilgis buvo penkiasdešimt uolekčių , o plotis — dvidešimt penkios .
26040026	Iš lauko į juos aukštyn vedė septyni laiptai , o jų prieangis buvo viduje . Jų stulpai buvo papuošti palmėmis : viena — viename pakraštyje , kita — kitame .
26040027	Ir vidinio kiemo pietų pusėje buvo vartai ; jis išmatavo nuotolį nuo tų vartų ligi pietinių vartų ir gavo šimtą uolekčių .
26040028	Tuomet jis vedė mane pro pietinius vartus į vidinį kiemą . Jis išmatavo pietinius vartus , ir jie buvo tokio pat dydžio kaip kiti .
26040029	Jų sarginės , stulpai ir prieangis buvo tokio pat dydžio kaip kiti . Vartuose ir jų prieangyje visur aplinkui buvo langai ; jų ilgis buvo penkiasdešimt uolekčių , o plotis — dvidešimt penkios uolektys .
26040030	Abiejuose šonuose prieangiai buvo dvidešimt penkių uolekčių ilgio ir penkių uolekčių pločio .
26040031	Vartų prieangis buvo išorinio kiemo pusėje , palmės puošė jo stulpus , o laiptai turėjo aštuonias pakopas .
26040032	Tuomet jis nuvedė mane į vidinį kiemą rytų pusėje ir išmatavo vartus ; jie buvo tokio pat dydžio kaip kiti .
26040033	Jų sarginės , stulpai ir prieangis buvo tokio pat dydžio kaip kiti . Vartuose ir jo prieangyje visur aplinkui buvo langai ; jų ilgis buvo penkiasdešimt uolekčių , o plotis dvidešimt penkios uolektys .
26040034	Vartų prieangis buvo išorinio kiemo pusėje , palmės puošė jo stulpus abiejuose šonuose , o laiptai turėjo aštuonias pakopas .
26040035	Tuomet jis atvedė mane prie šiaurinių vartų ir juos išmatavo ; jie buvo tokio pat dydžio kaip kiti .
26040036	Jų sarginės , stulpai ir prieangis buvo tokio pat dydžio kaip kiti ir turėjo langus visur aplinkui . Vartų ilgis buvo penkiasdešimt uolekčių , o plotis dvidešimt penkios .
26040037	Jų prieangis buvo išorinio kiemo pusėje , palmės puošė jo stulpus abiejuose šonuose , o laiptai turėjo aštuonias pakopas .
26040038	Šių vartų prieangyje buvo durys į kambarį , skirtą deginamosioms aukoms nuplauti .
26040039	Vartų prieangio viduje buvo du stalai viename šone ir du stalai kitame šone , ant kurių būdavo skerdžiama ir deginamoji auka , ir auka už nuodėmę , ir auka už kaltę .
26040040	Lauke , palei prieangio sieną , prie šiaurinių vartų įėjimo į prieangį , buvo du stalai ir kitame vartų prieangio šone buvo du stalai .
26040041	Taigi keturi stalai buvo viduje ir keturi stalai lauke už vartų , iš viso aštuoni stalai , ant kurių turėjo būti skerdžiamos aukos .
26040042	Keturi stalai , skirti deginamajai aukai , buvo iš tašytų akmenų , pusantros uolekties ilgio , pusantros uolekties pločio ir vienos uolekties aukščio . Ant jų turėjo būti dedami įrankiai , kuriais deginamosios atnašos ir aukos buvo skerdžiamos .
26040043	Viduje visur aplinkui buvo pritvirtinti plaštakos pločio kabliai , o ant stalų turėjo būti kraunama aukų mėsa .
26040044	Vidiniame kieme šalia vidinių vartų buvo kambariai giesmininkams : vienas — šalia šiaurinių vartų , atgręžtų į pietus , o kitas — šalia rytinių vartų , atgręžtų į šiaurę .
26040045	Jis man paaiškino : „ Į pietų pusę atgręžtas kambarys yra kunigams , tarnaujantiems šventykloje ,
26040046	o kambarys , atgręžtas į šiaurės pusę , yra kunigams , kurie tarnauja prie aukuro . Jie yra Cadoko palikuonys ir tik vieni iš Levio palikuonių gali artintis prie VIEŠPATIES jam tarnauti “ .
26040047	Jis išmatavo kiemą ; — jis buvo šimto uolekčių ilgio ir šimto uolekčių pločio . Jis buvo keturkampis . Aukuras stovėjo priešais šventyklą .
26040048	Tuomet jis atvedė mane į šventyklos prieangį ir išmatavo prieangio stulpus ; jie buvo penkių uolekčių dydžio viename šone ir penkių uolekčių dydžio kitame šone . Vartų plotis buvo keturiolika uolekčių . Šoninės vartų sienos buvo trijų uolekčių viename šone ir trijų uolekčių kitame .
26040049	Prieangio ilgis buvo dvidešimt uolekčių ir plotis dvylika uolekčių ; aukštyn į jį vedė dešimt pakopų , ir kiekviename šone prie staktų stovėjo stulpai .
26041001	Tuomet jis privedė mane prie šventosios ir išmatavo stulpus ; jų storis viename ir kitame šone buvo šešios uolektys .
26041002	Įėjimo anga buvo dešimt uolekčių , o įėjimo angos šoninės sienos buvo penkių uolekčių viename ir kitame šone . Jis išmatavo šventąją ; jos ilgis buvo keturiasdešimt uolekčių , o plotis — dvidešimt uolekčių .
26041003	Įėjęs į vidų jis išmatavo įėjimo angos stulpus — jie buvo dviejų uolekčių , įėjimo angos plotį — jis buvo šešių uolekčių ir įėjimo angos šonines sienas — jos buvo septynių uolekčių .
26041004	Jis išmatavo ir kambarį už šventosios ; jo ilgis buvo dvidešimt uolekčių , o plotis — dvidešimt uolekčių . Ir tarė jis man : „ Tai šventų švenčiausioji “ .
26041005	Tuomet jis išmatavo šventyklos sieną — ji buvo šešių uolekčių storio , — ir visur aplink šventyklą esančius šoninius kambarius — jų plotis buvo keturios uolektys .
26041006	Šoniniai kambariai buvo vienas virš kito trijuose aukštuose , po trisdešimt kiekviename aukšte . Visur aplink šventyklos sieną buvo kyšuliai šoniniams kambariams pritvirtinti , kad jie nesiremtų į šventyklos sieną .
26041007	Takas į šoninius kambarius aukštuose buvo skirtingo pločio , nes laiptai ėjo aplink visą šventyklą . Todėl šoniniai kambariai platėjo nuo aukšto į aukštą . Nuo žemiausio aukšto buvo kopiama į aukščiausią per vidurinį aukštą .
26041008	Pastebėjau , kad šventykla visur aplinkui turėjo grįstą pakylą — šoninių kambarių pamatus ; jie buvo vienos šešių uolekčių nendrės aukščio .
26041009	Šoninių kambarių išorinės sienos storis buvo penkių uolekčių , o tarpas tarp šventyklos šoninių kambarių
26041010	ir kiemo kambarių buvo dvidešimt uolekčių pločio aplink visą šventyklą .
26041011	Šoniniai kambariai buvo atgręžti į atvirą vietą ; vienos durys — šiauriniame pakraštyje , o kitos — pietiniame . Atvirosios vietos plotis visur aplinkui buvo penkios uolektys .
26041012	Pastatas , atgręžtas į šventyklos kiemą vakarinėje pusėje , buvo septyniasdešimt uolekčių pločio , pastato siena visur aplinkui — penkių uolekčių storio ir devyniasdešimt uolekčių ilgio .
26041013	Tuomet jis išmatavo šventyklos ilgį , ir jis buvo šimto uolekčių , o kiemo ir pastato bei jo sienų — šimtas uolekčių .
26041014	Jis išmatavo ir rytinį šventyklos pakraštį bei kiemą ; ilgis buvo šimtas uolekčių .
26041015	Tuomet jis išmatavo ir ilgį pastato , atgręžto į kiemą vakarinėje pusėje , bei jo prieangių iš abiejų pusių ; jis buvo šimtas uolekčių . Šventyklos šventoji , vidus ir kiemo prieangiai
26041016	visur aplink buvo apmušti lentelėmis , ir visi trys turėjo nišose langus su pinučiais . Nuo slenksčio šventykla visur aplink buvo apmušta medžiu nuo grindų iki langų ; langai buvo uždengti ;
26041017	ligi durų viršaus , net Namų viduje ir iš lauko pusės , vidus ant visų sienų visur aplink ir šventojoje buvo išpuoštas raižiniais —
26041018	kerubais ir palmėmis tarp kerubų . Kiekvienas kerubas turėjo du veidus :
26041019	žmogaus veidą , atgręžtą į palmę iš vienos pusės , ir liūto veidą , atgręžtą į palmę iš kitos pusės . Tai kartojosi visur šventykloje ;
26041020	kerubai ir palmės buvo išraižyti ant sienų nuo aslos ligi durų viršaus .
26041021	Šventosios durų staktos buvo keturkampės .
26041022	Priešais šventų švenčiausiąją stovėjo pavidalas , kuris atrodė lyg medinis aukuras , — trijų uolekčių aukščio , dviejų uolekčių ilgio ir dviejų uolekčių pločio . Aukuro kampai , pakojis ir sienos buvo iš medžio . Jis tarė man : „ Tai stalas , stovintis priešais VIEŠPATĮ “ .
26041023	Šventoji ir šventų švenčiausioji turėjo dvejas duris .
26041024	Abejos durys turėjo dvi sąvaras : dvi sąvaras vienos durys ir dvi sąvaras kitos .
26041025	Ant navos durų buvo išraižyti kerubai ir palmės , kaip ir ant sienų . Lauke , prieangio priekyje , buvo stoginė iš medžio .
26041026	Šoninėse prieangio sienose buvo langai nišose ir palmės ant abiejų šonų .
26042001	Tuomet jis vedė mane pro šiaurinius vartus į išorinį kiemą ir atvedė prie kambarių , buvusių priešais šventyklos kiemą ir pastato šiauriniame šone .
26042002	Pastato ilgis šiauriniame pakraštyje buvo šimtas uolekčių , o plotis — penkiasdešimt .
26042003	Priešais vidinio kiemo vartus viename pakraštyje ir priešais išorinio kiemo grindinį kitame pakraštyje buvo kambariai — triaukštė stoginė su kambariais .
26042004	Kambarių priekyje buvo dešimties uolekčių pločio ir šimto uolekčių ilgio takas , o durys į kambarius buvo šiaurės pusėje .
26042005	Viršutinio aukšto kambariai buvo siauresni negu žemutinio ir vidurinio aukšto , nes jame stoginė užėmė daugiau vietos .
26042006	Jie buvo visuose trijuose aukštuose , bet tokių stulpų , kaip kiemo stulpai , neturėjo , todėl viršutinio aukšto kambariai ir buvo siauresni , negu žemiau esantys vidurinio ir žemutinio aukšto kambariai .
26042007	Siena lauke , lygiagreti kambariams ir priešais kambarius , išorinio kiemo pusėje buvo penkiasdešimt uolekčių ilgio .
26042008	Ir kambariai išorinio kiemo pusėje buvo penkiasdešimt uolekčių ilgio , bet kambariai priešais šventyklą buvo šimto uolekčių ilgio .
26042009	Po šiais kambariais buvo įėjimas ; reikėjo eiti iš rytų pusės , norint įeiti į juos iš išorinio kiemo ,
26042010	kur prasidėjo išorinė siena . Pietiniame pakraštyje , priešais kiemą ir pastatą , irgi buvo kambarių
26042011	su taku priekyje . Jie buvo panašūs į kambarius šiauriniame pakraštyje , tokio pat ilgio ir pločio , su tokiais pat išėjimais , įrengimais ir durimis .
26042012	Įėjimai į kambarius pietiniame pakraštyje buvo pasiekiami per įėjimą atitinkamo tako pradžioje iš rytų pusės palei vidaus sieną .
26042013	Tuomet jis kreipėsi į mane : „ Šiauriniai kambariai ir pietiniai kambariai priešais kiemą yra šventi kambariai , kur kunigai , tarnaujantys VIEŠPAČIUI , valgys švenčiausias atnašas . Ten jie pasidės švenčiausias atnašas — ir javų atnašas , ir atnašas už nuodėmę , ir atnašas už kaltę , nes ta vieta šventa .
26042014	Kunigai , įėję į šventąją vietą , neišeis į išorinį kiemą , nepalikę ten drabužių , kuriais apsirengę tarnauja , nes jie šventi . Prieš eidami į žmonėms skirtą vietą , jie turi apsivilkti kitais drabužiais “ .
26042015	Baigęs matuoti šventyklos vidų , jis išvedė mane pro rytinius vartus ir išmatavo ją visur aplinkui .
26042016	Matuojamąja nendre jis išmatavo rytinį pakraštį ir gavo penkis šimtus uolekčių matuojamąja nendre . Tuomet apsisuko ,
26042017	išmatavo šiaurinį pakraštį ir gavo penkis šimtus uolekčių matuojamąja nendre .
26042018	Apsisuko , išmatavo pietinį pakraštį ir gavo penkis šimtus uolekčių matuojamąja nendre .
26042019	Atsisuko į vakarinį pakraštį , išmatavo ir gavo penkis šimtus uolekčių matuojamąja nendre .
26042020	Jis išmatavo šventyklą iš visų keturių šonų . Ji turėjo aplink penkių šimtų uolekčių ilgio ir penkių šimtų uolekčių pločio sieną , kuri skyrė pašventintą vietą nuo paprastos .
26043001	Tuomet jis atvedė mane prie rytinių vartų .
26043002	Žiūriu , Izraelio Dievo Šlovė artinasi iš rytų , jos ūžesys kaip šniokštimas galingų vandenų , ir žemė spindi nuo jo Artumo .
26043003	Regėjimas , kurį mačiau , buvo kaip regėjimas , kurį buvau matęs , kai jis atėjo sunaikinti miesto , ir kaip regėjimas , kurį buvau matęs prie Kebaro upės . Puoliau veidu žemėn .
26043004	VIEŠPATIES Šlovei įžengus į šventyklą pro rytų vartus ,
26043005	dvasia pakėlė mane ir nuvedė į vidinį kiemą . Žiūriu , šventykla sklidina VIEŠPATIES Šlovės .
26043006	Vyrui stovint šalia manęs , išgirdau kažką kalbant man iš šventyklos .
26043007	Man buvo sakoma : „ Žmogau , tai ir mano sosto vieta , ir vieta mano kojų padams . Amžiais čia gyvensiu tarp Izraelio žmonių . Izraelio namai nebeterš daugiau mano šventojo vardo — nei jie , nei jų karaliai savo kekšavimu ir savo karalių lavonais , jiems mirus .
26043008	Jie dėjo savo slenkstį prieš mano slenkstį ir savo staktas prieš mano staktas taip , kad tarp manęs ir jų liko tik siena , suteršė mano šventąjį vardą savo bjauriais nusikaltimais , kurių pridarė , ir aš iš pykčio juos sunaikinau .
26043009	Dabar teatitolina jie savo kekšavimą ir savo karalių lavonus nuo manęs , ir aš amžinai tarp jų gyvensiu .
26043010	O tu , žmogau , parodyk Izraelio namams šventyklą ; teišmatuoja jie jos matmenis ir tesusigėsta dėl savo bjaurių nusikaltimų .
26043011	Kai jie susigės dėl viso , ką padarė , supažindink juos su šventyklos sąranga , įrengimu , išėjimais ir įėjimais , su visa jos sąranga , su visais jos sąrangą nusakančiais įstatais ir nurodymais . Surašyk tai jiems matant , kad jie ištikimai laikytųsi visos jos sąrangos ir visų jos nuostatų .
26043012	Toks yra šventyklos kalno viršuje įstatymas : visas plotas aplink bus švenčiausias . Toks yra šventyklos įstatymas .
26043013	Štai aukuro matmenys uolektimis , kai uolektį sudaro uolektis ir plaštaka . Jo pagrindas — vienos uolekties aukščio ir vienos uolekties pločio su vieno sprindžio pločio apvadu palei kraštą . Aukuro aukštis toks :
26043014	nuo pagrindo ant žemės ligi vienos uolekties pločio apatinės briaunos — dvi uolektys , o nuo mažosios briaunos ligi vienos uolekties pločio didžiosios briaunos — keturios uolektys .
26043015	Aukuro židinys — keturių uolekčių aukščio , o nuo aukuro židinio aukštyn kyšos keturi ragai .
26043016	Aukuro židinys — keturkampis , dvylikos uolekčių ilgio ir dvylikos uolekčių pločio .
26043017	Briauna — keturkampė , keturiolikos uolekčių ilgio ir keturiolikos uolekčių pločio su pusės uolekties pločio apvadu aplink . Aukuro pagrindas aplinkui — vienos uolekties , o jo laiptai atgręžti į rytus “ .
26043018	Tuomet jis tarė man : „ Žmogau , — taip kalba Viešpats DIEVAS , — štai aukuro nuostatai . Tą dieną , kai jis bus pastatytas , kad ant jo būtų aukojamos deginamosios atnašos ir išliejamas kraujas ,
26043019	levitams kunigams iš Cadoko šeimos , kurie artinasi prie manęs man tarnauti , — tai Viešpaties DIEVO žodis , — duosi iš kaimenės jautuką kaip auką už nuodėmę .
26043020	Paėmęs jo kraujo , pavilgysi juo keturis aukuro ragus , keturis briaunos kampus ir apvadą aplinkui ; taip apvalysi jį ir išpirksi .
26043021	Taip pat paimsi aukai už nuodėmę jautį ; jis bus sudegintas skirtoje Namų vietoje , bet už šventyklos ribų .
26043022	Kitą dieną paaukosi ožį , neturintį kliaudos , kaip atnašą už nuodėmę ; aukuras bus apvalytas , kaip buvo apvalytas jaučiu .
26043023	Atlikęs apvalymą , paaukosi iš kaimenės jautuką be kliaudos ir aviną be kliaudos .
26043024	Atvesi juos VIEŠPAČIUI , kunigai pabarstys juos druska ir paaukos kaip deginamąsias aukas VIEŠPAČIUI .
26043025	Septynias dienas kasdien paruoši ožį aukai už nuodėmę ; taip pat turės būti paruošti iš kaimenės jautukas ir avinas be kliaudos .
26043026	Septynias dienas bus atliekamas aukuro išpirkimas ir apvalymas ; taip jis bus pašventintas .
26043027	Pasibaigus toms dienoms , pradedant nuo aštuntos dienos , kunigai ant aukuro aukos jūsų deginamąsias atnašas bei bendravimo aukas , ir aš būsiu jums palankus “ , — tai Viešpaties DIEVO žodis .
26044001	Tuomet jis parvedė mane prie šventyklos išorinių vartų rytiniame pakraštyje ; jie buvo uždaryti .
26044002	VIEŠPATS tarė man : „ Šie vartai liks uždaryti . Jie nebus atidaryti ! Niekas pro juos neįeis , nes VIEŠPATS , Izraelio Dievas , įėjo pro juos ; jie liks uždaryti .
26044003	Vien vadas , kadangi jis vadas , galės juose sėstis ir valgyti duoną VIEŠPATIES akivaizdoje . Jis įeis pro vartų prieangį ir išeis tuo pačiu keliu “ .
26044004	Tuomet jis nuvedė mane pro šiaurinius vartus prie šventyklos priekio . Pažvelgiau , ir štai ! VIEŠPATIES Šlovės buvo sklidina VIEŠPATIES šventykla . Parpuoliau veidu žemyn .
26044005	VIEŠPATS man tarė : „ Žmogau , įsidėk sau į širdį , gerai įsižiūrėk akimis ir atidžiai įsiklausyk ausimis visa , ką tau pasakysiu apie visus VIEŠPATIES Namų įstatus bei įstatymus . Gerai įsidėmėk , kam leidžiama įeiti į Namus ir kas neturi būti įleidžiamas į šventyklą .
26044006	Sakyk maištininkams Izraelio namams : ‘ Taip kalba Viešpats DIEVAS . O Izraelio namai , gana jums visų jūsų bjauriųjų nusikaltimų !
26044007	Gausinate jų , įvesdami neapipjaustytos širdies ir neapipjaustyto kūno svetimtaučius , kad jie lankytųsi mano šventykloje , suteršdami mano Namus , kai jūs aukojate man peną — taukus ir kraują . Sulaužėte mano Sandorą savo bjauriaisiais nusikaltimais .
26044008	Užuot patys prižiūrėję mano šventąsias atnašas , jūs paskyrėte svetimtaučius , kad už jus jie prižiūrėtų mano šventyklą ’ “ .
26044009	Taip kalba Viešpats DIEVAS : „ Joks neapipjaustytos širdies ir neapipjaustyto kūno svetimtautis neįeis į mano šventyklą , net joks svetimtautis , gyvenantis tarp izraelitų .
26044010	Tik levitai , nors jie izraelitams klaidžiojant paskui savo stabus pasitraukė toli nuo manęs ir turėjo priimti bausmę už savo kaltę ,
26044011	bus mano šventyklos tarnai . Jie bus paskirti šventyklos vartams prižiūrėti ir šventykloje tarnauti ; jie skers deginamąsias atnašas bei aukas žmonėms ir jiems patarnaus .
26044012	Kadangi jie tarnavo žmonėms jų stabų akivaizdoje ir buvo Izraelio namų kaltės priežastis , aš pakėliau prieš juos savo ranką , — tai Viešpaties DIEVO žodis , — ir jie turės priimti bausmę už savo kaltę .
26044013	Jie nesiartins prie manęs tarnauti kaip kunigai , nesiartins nė prie mano šventųjų atnašų — švenčiausių dalykų , bet turės priimti gėdą už bjauriuosius nusikaltimus , kuriuos darė .
26044014	Tačiau paskirsiu juos prižiūrėti šventyklą , kad atliktų visą jos ruošą ir darytų visa , kas reikalinga .
26044015	O Levio giminės kunigai , Cadoko palikuonys , ištikimai rūpinęsi mano Šventykla izraelitams nuklydus nuo manęs , artinsis prie manęs , kad man tarnautų ; jie stosis mano akivaizdoje aukoti taukus ir kraują , — tai Viešpaties DIEVO žodis . —
26044016	Vien jie eis į mano šventyklą , vien jie artinsis prie mano stalo man tarnauti ir rūpinsis mano tarnyste .
26044017	Įeidami pro vidinio kiemo vartus , jie vilkės lininiais drabužiais , o tarnaudami prie vidinio kiemo vartų ar šventykloje , nesirengs jokiu vilnoniu apdaru .
26044018	Ant galvos jie dėvės lininius turbanus , ant strėnų vilkės apatiniais iš lino ir nesijuos diržu , kad neprakaituotų .
26044019	Išeidami į vidinį kiemą pas žmones vidiniame kieme jie nusivilks drabužius , kuriuos vilkėjo tarnaudami , ir padės juos šventyklos kambariuose ; tuomet apsivilks kitais drabužiais , kad savo drabužiais nepašventintų žmonių .
26044020	Galvos jie nesiskus , bet ilgų plaukų neaugins , tik apkarpys savo galvos plaukus .
26044021	Kunigas , kai turės eiti į vidaus kiemą , negers vyno .
26044022	Našlės ar atleistos moters jie sau žmona neims ir ims tik mergelę iš Izraelio namų palikuonių arba našlę , kuri yra kunigo našlė .
26044023	Jie mokys mano tautą , kaip skirti šventa ir nešventa , rodys jiems , kaip atskirti tai , kas švaru , ir tai , kas nešvaru .
26044024	Kilus ginčui , vien jie bus teisėjai ir spręs jį pagal mano nuostatus . Jie saugos mano įstatymus bei įstatus visose mano šventėse ir švęs mano šabus .
26044025	Jie neis prie numirėlio , kad nesusiterštų . Mirus tėvui ar motinai , sūnui ar dukteriai , broliui ar netekėjusiai seseriai , jiems leista susiteršti .
26044026	Atskaičiavęs septynias dienas po apsivalymo , jis bus švarus .
26044027	Tą dieną , kai eis į šventyklą , į vidinį kiemą tarnauti šventykloje , jis turės paaukoti atnašą už nuodėmę , — tai Viešpaties DIEVO žodis .
26044028	Jie gaus paveldą , o jų paveldas — aš ; jūs neduosite jiems nuosavybės Izraelyje , aš — jų nuosavybė .
26044029	Jie valgys javų atnašas , atnašas už nuodėmę , atnašas už kaltę ; visa , kas Izraelyje paaukota , priklausys jiems .
26044030	Visų pirmagimių ir visų jūsų dovanų , visų jūsų atnašų pirmienos priklausys kunigams . Ir pirmienas savo tešlos jūs duosite kunigams , idant palaima nužengtų ant jūsų namų .
26044031	Kunigai nevalgys nudvėsusio ar žvėrių sudraskyto paukščio ar galvijo mėsos .
26045001	Dalydami burtų keliu kraštą kaip paveldą , atskirkite iš krašto kaip dovaną VIEŠPAČIUI šventą sritį dvidešimt penkių tūkstančių uolekčių ilgio ir dvidešimt tūkstančių uolekčių pločio ; visas jos plotas bus šventas .
26045002	Iš jos keturkampis penkių šimtų uolekčių iš penkių šimtų uolekčių plotas bus skirtas šventyklai su penkiasdešimt uolekčių laisvo ploto aplink jį .
26045003	Šventojoje srityje atmatuokite dvidešimt penkių tūkstančių uolekčių ilgio ir dešimt tūkstančių uolekčių pločio dalį , kurioje bus šventykla — šventų šventoji .
26045004	Tai bus šventoji krašto dalis ; ji priklausys kunigams , kurie tarnauja šventykloje ir artinasi prie VIEŠPATIES jam tarnauti , vieta jų namams ir šventoji vieta šventyklai .
26045005	Kita dalis — dvidešimt penkių tūkstančių uolekčių ilgio ir dešimt tūkstančių uolekčių pločio — priklausys levitams , tarnaujantiems šventykloje , kaip jų nuosavybė ; joje bus miestai jiems gyventi .
26045006	Palei atskirtą šventąją sritį paskirkite penkių tūkstančių uolekčių pločio ir dvidešimt penkių tūkstančių uolekčių ilgio plotą kaip nuosavybę miestui ; tai priklausys visiems Izraelio namams .
26045007	O vadui priklausys nuosavybė greta abiejų šventosios srities ir miesto nuosavybės pakraščių , palei šventąją sritį ir miesto nuosavybę , vakarų ir rytų pusėje , tokio pat ilgio kaip viena iš giminių dalių , besidriekianti nuo vakarinės ligi rytinės
26045008	krašto sienos . Tai bus jo nuosavybė Izraelyje . Mano vadai daugiau nebeengs mano tautos , bet paliks likusį kraštą Izraelio namams pagal jų gimines “ .
26045009	Taip kalba Viešpats DIEVAS : „ Gana jums , Izraelio vadai ! Pašalinkite smurtą ir plėšikavimą , vykdykite teisumą ir teisingumą . Liaukitės engę mano tautą “ , — tai Viešpaties DIEVO žodis .
26045010	„ Tebūna jūsų svarstyklės teisingos , teisinga efa ir teisingas batas .
26045011	Efa ir batas turi būti vienodos talpos — bate telpa dešimtadalis homero ir efoje dešimtadalis homero , ir jų talpa bus matuojama homeru .
26045012	Šekelis turės dvidešimt gerų . Dvidešimt šekelių , dvidešimt penki šekeliai ir penkiolika šekelių sudarys vieną miną .
26045013	Štai aukos , kurias atnašausite : nuo kiekvieno homero kviečių — šeštadalį efos , nuo kiekvieno homero miežių — šeštadalį efos .
26045014	Aliejui , kuris matuojamas batu , nustatomas toks saikas : nuo kiekvieno koro — dešimtadalis bato , nes koras kaip ir homeras turi dešimt batų .
26045015	Viena avis — nuo kiekvienos dviejų šimtų kaimenės iš Izraelio ganyklų . Tokios yra permaldavimo javų atnašos , deginamosios atnašos ir bendravimo aukos , — tai Viešpaties DIEVO žodis . —
26045016	Visi krašto gyventojai turės duoti šias aukas vadui Izraelyje .
26045017	Vado pareiga bus rūpintis deginamosiomis atnašomis , javų atnašomis ir liejamosiomis atnašomis per šventes , jaunaties dienas ir šabus , per visas Izraelio namų iškilmes . Jis pasirūpins atnašomis už nuodėmę , javų atnašomis , deginamosiomis atnašomis ir bendravimo aukomis permaldavimui už Izraelio namus “ .
26045018	Taip kalba Viešpats DIEVAS : „ Pirmo mėnesio pirmą dieną iš kaimenės paimsi jokio trūkumo neturintį jautį ir apvalysi šventyklą .
26045019	Kunigas paims kraujo iš aukos už nuodėmę ir juo pašlakstys šventyklos durų staktas , keturis aukuro briaunos kampus ir vidinio kiemo vartų staktas .
26045020	Tą pat pakartosi mėnesio septintą dieną už kiekvieną , kuris nusidėjo per klaidą ar nežinojimą . Taip atliksite permaldavimą už šventyklą .
26045021	Pirmo mėnesio keturioliktą dieną švęsite Paschos iškilmę , ir septynių dienų šventėje bus valgoma nerauginta duona .
26045022	Tą dieną vadas parūpins sau ir visiems krašto žmonėms jautį aukai už nuodėmę .
26045023	Per septynias šventės dienas jis kasdien parūpins neturinčius jokio trūkumo septynis jaučius ir septynis avinus kaip deginamąją auką VIEŠPAČIUI , ir vieną ožį kasdien aukai už nuodėmę per septynias dienas .
26045024	Jis parūpins javų aukai : kiekvienam jaučiui — vieną efą ir kiekvienam avinui — vieną efą su hinu aliejaus prie kiekvienos efos .
26045025	Iškilmėje , kuri švenčiama septinto mėnesio penkioliktą dieną , jis turi daryti tą pat septynias šventės dienas , parūpindamas atnašas už nuodėmę , atnašas deginamajai aukai , javų atnašas ir aliejaus siūbuojamajai atnašai “ .
26046001	Taip kalba Viešpats DIEVAS : „ Vidinio kiemo rytiniai vartai bus uždari šešias darbo dienas , bet bus atidaryti šabo dieną ir mėnulio jaunaties dieną .
26046002	Vadas įeis iš lauko pro vartų prieangį ir stovės prie vartų stulpų . Kunigai paaukos jo deginamąją atnašą ir jo bendravimo aukas , o jis pagarbins ant vartų slenksčio . Tuomet jis išeis , bet vartai liks atidaryti iki vakaro .
26046003	Ir paprasti žmonės prie tų pačių vartų garbins VIEŠPATĮ šabo ir jaunaties dienomis .
26046004	Deginamoji auka , kurią vadas paaukos VIEŠPAČIUI šabo dieną , bus šeši avinėliai , neturintys jokio trūkumo , ir vienas avinas , neturintis jokio trūkumo ,
26046005	su vienos efos javų atnaša prie avino , o javų atnaša prie avinėlių priklausys nuo jo rankos dosnumo drauge su vienu hinu aliejaus prie kiekvienos efos .
26046006	Mėnulio jaunaties dieną iš kaimenės jis paaukos jokio trūkumo neturintį jautį , šešis avinėlius ir vieną aviną ; šie irgi turi būti be jokio trūkumo .
26046007	Kaip javų atnašą jis parūpins vieną efą prie jaučio ir vieną efą prie avino , o prie avinėlių — pagal savo rankos dosnumą drauge su vienu hinu aliejaus prie kiekvienos efos .
26046008	Vadas visuomet įeis ir išeis pro vartų prieangį .
26046009	Paprasti žmonės , eidami VIEŠPATIES akivaizdon švenčių metu , įeina pagarbinti pro šiaurinius vartus ir turi išeiti pro pietinius vartus , o įėję pro pietinius vartus turi išeiti pro šiaurinius vartus ; tenegrįžta jie prie vartų , pro kuriuos įėjo , bet teišeina pro priešais esančius vartus .
26046010	Kai jie įeina , drauge su jais įeis ir vadas ; kai jie išeina , išeis ir jis .
26046011	Per iškilmes ir šventes javų atnaša prie jaučio bus viena efa , prie avino — irgi viena efa , o prie avinėlių priklausys nuo jo rankos dosnumo drauge su hinu aliejaus prie kiekvienos efos .
26046012	Rytiniai vartai bus atidaryti vadui , kai tik jis savo noru parūpins atnašas , savo noru paaukotas VIEŠPAČIUI — ar tai geros valios deginamajai aukai , ar tai geros valios bendravimo aukoms , kad jis galėtų paaukoti savo deginamąją auką ir bendravimo aukas kaip šabo dieną . Tuomet jis išeis , ir jam išėjus vartai bus uždaryti .
26046013	Kasdien parūpinsi vienerių metų avinėlį , neturintį jokio trūkumo , kaip deginamąją auką VIEŠPAČIUI ; parūpinsi po vieną kiekvieną rytą .
26046014	Kas rytą parūpinsi prie jo ir javų atnašų — šeštadalį efos ir trečdalį hino aliejaus , kuris turi būti sumaišytas su geriausiais miltais kaip javų auka VIEŠPAČIUI . Tai amžini įstatai .
26046015	Taip bus parūpinti avinėlis , javų atnašos ir aliejus kas rytą kaip nuolatinė deginamoji auka “ .
26046016	Taip kalba Viešpats DIEVAS : „ Jei vadas duoda dovaną iš savo paveldo kuriam nors iš savo sūnų , ji priklausys jo sūnums ; kaip paveldas ji bus jų nuosavybė .
26046017	Bet jei jis duoda dovaną iš savo paveldo kuriam nors iš savo tarnų , ji bus jo iki atlaidos metų , o tuomet sugrįš vadui ; tik jo sūnūs gali pasilaikyti dovaną iš jo paveldo .
26046018	Vadas negalės atimti iš žmonių jokio paveldo , išvarydamas juos iš jų nuosavybės . Tik iš savo paties nuosavybės jis galės duoti savo sūnums paveldą , idant nė vienas iš mano tautos nebūtų išblokštas iš savo nuosavybės “ .
26046019	Tuomet pro įėjimą , esantį šalia vartų , jis nuvedė mane prie kunigams skirtų šventųjų kambarių , atgręžtų į šiaurę . Ten vakarų pusėje buvo vieta .
26046020	Jis man paaiškino : „ Tai vieta , kur kunigai virs atnašas už kaltę bei atnašas už nuodėmę ir keps javų atnašas , idant nereikėtų išnešti jų iš vidinio kiemo ir nebūtų pašventinti žmonės “ .
26046021	Tuomet jis išvedė mane į išorinį kiemą ir vedė palei keturis kiemo kampus . Žiūriu , kiekviename kiemo kampe — dar vienas kiemas ;
26046022	keturiuose kiemo kampuose buvo kiemeliai keturiasdešimties uolekčių ilgio ir trisdešimties uolekčių pločio , visi keturi tokio pat dydžio .
26046023	Aplink visus keturis ėjo mūrinys , o po mūriniu visur aplink — židiniai .
26046024	Tuomet jis man paaiškino : „ Tai virtuvės , kur šventyklos tarnai virs tautos atnašas “ .
26047001	Tuomet jis vėl nuvedė mane prie įėjimo į šventyklą . Žiūriu , vanduo teka iš po šventyklos slenksčio rytų link , nes šventyklos priekis buvo rytų pusėje . Vanduo tekėjo žemyn iš pietinio šventyklos pakraščio galo , į pietus nuo aukuro .
26047002	Jis išvedė mane pro šiaurinius vartus ir vedė aplink lauko puse prie išorinių vartų , pro kuriuos einama į rytus . Žiūriu , vanduo liejasi pietiniame pakraštyje .
26047003	Eidamas rytų kryptimi su virve rankoje , vyras atmatavo tūkstantį uolekčių ir pervedė mane per vandenį ; vandens buvo ligi kulkšnių .
26047004	Jis vėl atmatavo tūkstantį uolekčių ir pervedė mane per vandenį ; vandens buvo ligi kelių . Jis vėl atmatavo tūkstantį uolekčių ir pervedė mane per vandenį ; vandens buvo ligi juosmens .
26047005	Jis vėl atmatavo tūkstantį uolekčių , ir jau buvo upė , kurios nebegalėjau pereiti , nes vanduo buvo taip patvinęs , jog reikėjo plaukti ; upė buvo nepereinama .
26047006	Jis paklausė mane : „ Žmogau , ar matei ? “ Tuomet jis parvedė mane atgal prie upės kranto .
26047007	Eidamas atgal mačiau ant upės kranto daugybę medžių vienoje ir kitoje pusėje .
26047008	Jis man paaiškino : „ Šis vanduo teka į rytų pusę ir nutekės į Arabą , o kai įtekės į jūrą , dvokiančio vandens jūrą , jos vanduo pasidarys sveikas .
26047009	Kur tik ta upė nutekės , visa , kas gyva ir kruta , gaus iš jos gyvybę . Vandeniui ten nutekėjus , joje bus daugybė žuvų , nes jis taps sveikas , ir visa gyvuos , kur tik tekės upė .
26047010	Palei ją stovės žvejai nuo En Gedžio iki pat En Eglaimų , ir bus vietos tinklams džiovinti . Bus gausu visokiausių žuvų , panašiai kaip Didžiojoje jūroje .
26047011	Bet jos pelkės ir balos nepraras sūrumo , nes turi būti paliktos druskai .
26047012	Ant krantų abipus upės augs visokiausi vaismedžiai . Jų lapai nenubyrės , ir jiems vaisių nepristigs ; kas mėnesį jie neš naujus vaisius , nes vanduo jiems atitekės iš šventyklos . Jų vaisiai bus maistas , o lapai — vaistas “ .
26047013	Taip kalba Viešpats DIEVAS : „ Štai ribos , pagal kurias paskirstysite kraštą kaip paveldą dvylikai Izraelio giminių . Juozapas gaus dvi dalis ,
26047014	o likusį kraštą dalysitės po lygiai . Kadangi prisiekiau duoti jį jūsų protėviams , šis kraštas bus jūsų paveldas .
26047015	Krašto riba bus tokia . Šiaurės pusėje — nuo Didžiosios jūros pro Hetloną ligi Lebo Hamato , Cedado ,
26047016	Berotajo bei Sibraimų , kurie yra tarp Damasko bei Hamato ribos , ir iki pat Hacer Tikono , kuris yra ant Haurano ribos .
26047017	Taigi riba eis nuo Jūros ligi Hacar Enono , kuris yra į šiaurę nuo Damasko krašto , su Hamato kraštu šiaurės pusėje .
26047018	Rytų pusėje — tarp Haurano ir Damasko palei Jordaną , tarp Gileado ir Izraelio krašto iki Rytų jūros ir ligi pat Tamaros . Tai rytinė riba .
26047019	Pietų pusėje riba eis nuo Tamaros ligi pat Meribos , o iš ten palei Egipto upės vagą iki Didžiosios jūros . Tai pietinė riba .
26047020	Vakarų pusėje riba bus Didžioji jūra iki pat vietos priešais Lebo Hamatą . Tai vakarinė riba .
26047021	Taip padalysite šį kraštą tarp Izraelio giminių .
26047022	Kaip paveldą paskirstysite jį burtu sau patiems ir ateiviams , gyvenantiems tarp jūsų , kurie pagimdė pas jus vaikų . Su jais elgsitės kaip su gimusiais Izraelyje , su jumis bus jiems burtu paskirtas paveldas tarp Izraelio giminių .
26047023	Kad ir kokioje giminėje gyventų ateiviai , toje giminėje duosite jiems paveldą “ , — tai VIEŠPATIES žodis .
26048001	Štai giminių vardai . Pradedant šiaurine riba ant Hetlono kelio , nuo Lebo Hamato ligi pat Hacar Enono , kuris yra ant Damasko ribos su Hamatu šiaurėje , ir nuo rytinio pakraščio iki Jūros bus Danas — viena dalis .
26048002	Prie Dano žemės , nuo rytinės ribos iki vakarinės ribos , bus Ašeras — viena dalis .
26048003	Prie Ašero žemės , nuo rytinės ribos ligi vakarinės ribos , bus Naftalis — viena dalis .
26048004	Prie Naftalio žemės , nuo rytinės ribos ligi vakarinės ribos , bus Manasas — viena dalis .
26048005	Prie Manaso žemės , nuo rytinės ribos ligi vakarinės ribos , bus Efraimas — viena dalis .
26048006	Prie Efraimo žemės , nuo rytinės ribos ligi vakarinės ribos , bus Rubenas — viena dalis .
26048007	Prie Rubeno žemės , nuo rytinės ribos ligi vakarinės ribos , bus Judas — viena dalis .
26048008	Prie Judo žemės , nuo rytinės ribos ligi vakarinės ribos , bus šventoji dalis , kurią atskirsite dvidešimt penkių tūkstančių uolekčių pločio , o ilgiu lygią vienai iš giminių dalių , nuo rytinės ribos ligi vakarinės ribos su šventykla jos viduryje .
26048009	Šventoji dalis , kurią atskirsite , bus dvidešimt penkių tūkstančių uolekčių ilgio ir dvidešimt tūkstančių uolekčių pločio .
26048010	Iš šventosios dalies kunigams priklausys dvidešimt penki tūkstančiai uolekčių šiauriniame pakraštyje , dešimt tūkstančių uolekčių pločio vakariniame pakraštyje ir dešimt tūkstančių uolekčių rytiniame pakraštyje su VIEŠPATIES šventykla viduryje .
26048011	Ši šventoji vieta bus kunigams iš Cadoko palikuonių , kurie man tarnavo ir nenuklydo su paklydusiais Izraelio žmonėmis , kaip padarė levitai .
26048012	Ji bus jiems ypatinga dalis iš šventosios krašto dalies , švenčiausia vieta šalia levitų žemės .
26048013	Greta kunigų žemės levitai turės dalį dvidešimt penkių tūkstančių uolekčių ilgio ir dešimt tūkstančių uolekčių pločio . Visas ilgis bus dvidešimt penkių tūkstančių uolekčių , o plotis — dešimt tūkstančių uolekčių .
26048014	Jokia šios žemės dalis negali būti nei parduota , nei išmainyta , nei perduota , nes tai rinktinė krašto dalis , šventa VIEŠPAČIUI .
26048015	Likęs plotas — penkių tūkstančių uolekčių pločio ir dvidešimt penkių tūkstančių ilgio — bus skirtas kasdieniams miesto reikalams , jo trobesiams ir ganykloms . Miestas bus jo viduryje .
26048016	Štai jo matmenys : šiauriniame pakraštyje — keturi tūkstančiai penki šimtai uolekčių , pietiniame pakraštyje — penki tūkstančiai , rytiniame pakraštyje — keturi tūkstančiai penki šimtai ir vakariniame pakraštyje — keturi tūkstančiai penki šimtai .
26048017	Miestas turės ganyklų : šiaurėje — du šimtus penkiasdešimt uolekčių , pietuose — du šimtus penkiasdešimt , rytuose — du šimtus penkiasdešimt , vakaruose — du šimtus penkiasdešimt .
26048018	Likusio dešimt tūkstančių uolekčių į rytus ir dešimt tūkstančių uolekčių į vakarus ploto derlius bus skirtas mieste dirbančių maistui .
26048019	Mieste darbuosis darbininkai iš visų Izraelio giminių .
26048020	Visa atskirta dalis bus dvidešimt penkių tūkstančių uolekčių iš dvidešimt penkių tūkstančių uolekčių ketvirtainis , apimantis šventąją dalį drauge su miesto nuosavybe .
26048021	O kas atlieka abipus šventosios dalies ir miesto nuosavybės , priklausys vadui . Nuo šventosios dalies dvidešimt penki tūkstančiai uolekčių ligi rytinės krašto ribos ir į vakarus dvidešimt penki tūkstančiai uolekčių ligi vakarinės krašto ribos , šalia giminių dalių , priklausys vadui . Šventoji dalis bus su Namų šventykla viduryje ,
26048022	o levitų ir miesto nuosavybė — viduryje žemės , kuri priklauso vadui . Vado žemė bus tarp Judo ribos ir Benjamino ribos .
26048023	Likutis priklausys kitoms giminėms . Nuo rytinės ribos ligi vakarinės bus Benjaminas — viena dalis .
26048024	Prie Benjamino žemės , nuo rytinės ribos ligi vakarinės ribos , bus Simeonas — viena dalis .
26048025	Prie Simeono žemės , nuo rytinės ribos ligi vakarinės ribos , bus Isacharas — viena dalis .
26048026	Prie Isacharo žemės , nuo rytinės ribos ligi vakarinės ribos , bus Zabulonas — viena dalis .
26048027	Prie Zabulono žemės , nuo rytinės ribos ligi vakarinės ribos , bus Gadas — viena dalis .
26048028	O prie Gado žemės pietų pakraštyje riba eis nuo Tamaros iki Meribat Kadešo vandenų ir nuo ten palei Egipto upės vagą ligi Didžiosios jūros .
26048029	Toks yra kraštas , kurį padalysite burtu tarp Izraelio giminių , ir tokios jų dalys , — tai Viešpaties DIEVO žodis .
26048030	Miesto išėjimai bus tokie . Šiauriniame pakraštyje , kuris bus keturių tūkstančių penkių šimtų uolekčių ilgio ,
26048031	bus treji vartai : vieneri Rubeno vartai , vieneri Judo vartai ir vieneri Levio vartai . Miesto vartai bus vadinami Izraelio giminių vardais .
26048032	Rytiniame pakraštyje , kuris bus keturių tūkstančių penkių šimtų uolekčių ilgio , bus treji vartai : vieneri Juozapo vartai , vieneri Benjamino vartai ir vieneri Dano vartai .
26048033	Pietiniame pakraštyje , kuris bus keturių tūkstančių penkių šimtų uolekčių ilgio , bus treji vartai : vieneri Simeono vartai , vieneri Isacharo vartai ir vieneri Zabulono vartai .
26048034	Vakariniame pakraštyje , kuris bus keturių tūkstančių penkių šimtų uolekčių ilgio , bus treji vartai : vieneri Gado vartai , vieneri Ašero vartai ir vieneri Naftalio vartai .
26048035	Aplink miestą bus aštuoniolika tūkstančių uolekčių . O miesto vardas nuo tos dienos bus : „ Ten yra VIEŠPATS “ .
27001001	Trečiais Judo karaliaus Jehojakimo valdymo metais Babilono karalius Nebukadnecaras atžygiavo į Jeruzalę ir apgulė ją .
27001002	Judo karalių Jehojakimą drauge su dalimi indų iš Dievo Namų Viešpats atidavė jam į rankas , o tas išgabeno juos į Šinaro šalį ir padėjo indus į savo dievų iždą .
27001003	Tuomet karalius įsakė savo rūmų vyriausiajam pareigūnui Ašpenazui atvesti jam keletą izraelitų iš karališkos šeimos ir diduomenės
27001004	— sveikų vaikinų gražios išvaizdos , sumanių visose išminties šakose , apdovanotų pažinimu bei supratimu ir tinkamų tarnauti karaliaus rūmuose , kad jie būtų mokomi chaldėjų raštų ir kalbos .
27001005	Karalius skyrė jiems kasdien maisto iš karališkų valgių bei vyno , kurį pats gėrė . Jie turėjo būti auklėjami trejus metus , o paskui tarnauti karaliaus dvare .
27001006	Tarp jų buvo iš Judo giminės Danielius , Hananija , Mišaelis ir Azarija .
27001007	Rūmų vyriausiasis pareigūnas praminė juos kitais vardais : Danielių — Beltšacaru , Hananiją — Šadrachu , Mišaelį — Mešachu ir Azariją — Abed Negu .
27001008	Bet Danielius apsisprendė nesiteršti karaliaus stalo valgiais ir vynu , todėl paprašė rūmų vyriausiąjį pareigūną leisti jam nesusiteršti .
27001009	Dievas maloniai nuteikė rūmų vyriausiąjį pareigūną , ir jis Danielių atjautė .
27001010	Bet rūmų vyriausiasis pareigūnas įspėjo Danielių : „ Aš prisibijau savo viešpaties karaliaus ! Jis nustatė , ką jūs turite valgyti ir gerti , o jei pastebėtų , kad prasčiau atrodote už kitus jūsų amžiaus vaikinus , man reikės savo galva atsakyti karaliui “ .
27001011	Danielius atsakė prižiūrėtojui , kurį rūmų vyriausiasis pareigūnas buvo paskyręs Danieliui , Hananijai , Mišaeliui ir Azarijai :
27001012	„ Prašom mėginti savo tarnus dešimt dienų . Tebūna mums duodama vien daržovių valgyti ir tik vandens atsigerti .
27001013	Po to tebūna palyginta tavo akivaizdoje mūsų išvaizda su išvaizda tų vaikinų , kurie valgo karališkus valgius . Taigi kaip matysi , taip ir pasielgsi su savo tarnais “ .
27001014	Prižiūrėtojas sutiko su šiuo pasiūlymu ir mėgino juos dešimt dienų .
27001015	Praėjus dešimt dienų , jie atrodė geriau ir sveikiau negu tie vaikinai , kurie valgė karališkus valgius .
27001016	Prižiūrėtojas laikėsi pažado , nunešdavo nuo stalo karališkus valgius bei vyną , kurį jie turėjo gerti , ir duodavo jiems daržovių .
27001017	Šiems keturiems vaikinams Viešpats suteikė visų raštų ir išminties pažinimą bei įgūdžius , o Danielius turėjo ir visokių regėjimų bei sapnų aiškinimo dovaną .
27001018	Kai atėjo laikas , kurį karalius buvo nustatęs jaunuoliams pas jį atvesti , rūmų vyriausiasis pareigūnas atvedė juos pas Nebukadnecarą .
27001019	Karalius , pasikalbėjęs su jais , nerado tarp jų visų nė vieno , kuris prilygtų Danieliui , Hananijai , Mišaeliui ir Azarijai , todėl jie buvo paimti į karaliaus tarnybą .
27001020	Kai tik karalius kreipdavosi į juos klausimu , reikalaujančiu išminties ir pažinimo , jis rasdavo juos dešimt kartų pranašesnius už visus karalystės magus ir kerėtojus .
27001021	Danielius ten išbuvo iki pirmųjų karaliaus Kyro valdymo metų .
27002001	Antrais savo karaliavimo metais karalius Nebukadnecaras sapnavo sapną , taip sukrėtusį jo dvasią , kad jis nebegalėjo miegoti .
27002002	Karalius įsakė sušaukti magus , kerėtojus , raganius ir chaldėjus , kad jie pasakytų karaliui , ką šis buvo susapnavęs . Kai jie atėjo ir stovėjo karaliaus akivaizdoje ,
27002003	karalius tarė : „ Sapnavau tokį sapną , jog mano dvasia liko sukrėsta noro jį suprasti “ .
27002004	Chaldėjai atsakė karaliui aramėjiškai : „ O karaliau ! Gyvuok amžinai ! Papasakok tą sapną savo tarnams , ir mes pasakysime , ką jis reiškia “ .
27002005	Karalius chaldėjams atsakė : „ Toks mano įsakas ! Jei neatskleisite man šio sapno ir nepaaiškinsite , tai būsite sudraskyti į kąsnelius , o jūsų namai išgriauti .
27002006	Bet jei atskleisite man šį sapną ir paaiškinsite , tai gausite iš manęs dovanų , atpildą ir didžią garbę “ .
27002007	Jie antrąkart atsakė : „ Tepapasakoja pirma karalius tą sapną savo tarnams , tuomet mes galėsime jį paaiškinti “ .
27002008	Atsakydamas karalius tarė : „ Man aišku , kad jūs norite laimėti laiko , nes žinote , jog mano įsakas duotas :
27002009	jei neatskleisite man sapno , jums tėra tik vienui vienas sprendimas . Jūs susimokę man kalbėti melagingais ir apgaulingais žodžiais , kol nepasikeis aplinkybės . Tad papasakokite man tą sapną , kad aš žinočiau , jog galite man jį paaiškinti “ .
27002010	Chaldėjai atsakė karaliui tiesiai į akis : „ Žemėje nėra nė vieno , kuris galėtų patenkinti karaliaus reikalavimą ! Iš tikro joks karalius , kad ir koks didis ir galingas , niekada nereikalavo tokio dalyko iš kurio nors mago , kerėtojo ar chaldėjo .
27002011	Dalykas , kurio reikalauja karalius , per daug sunkus , ir niekas kitas negali karaliui jo atskleisti kaip dievai , kurių buveinė ne tarp mirtingųjų “ .
27002012	Dėl to karalius taip įtūžo , kad įsakė išžudyti visus Babilono išminčius .
27002013	Paskelbus įsaką , kad visi išminčiai turi būti nužudyti , buvo ieškoma ir Danieliaus bei jo draugų , kad ir jie būtų nužudyti .
27002014	Tuomet Danielius sumaniai ir atsargiai kreipėsi į karaliaus sargybos vadą Arjochą , išėjusį žudyti Babilono išminčių .
27002015	Jis paklausė karaliaus pareigūno Arjocho : „ Kodėl karalius išleido tokį nuožmų įsaką ? “ Arjochas paaiškino reikalą Danieliui .
27002016	Danielius nuėjo pas karalių ir paprašė , kad karalius duotų jam laiko , ir jis paaiškinsiąs karaliui tą sapną .
27002017	Tuomet Danielius parėjo namo , paaiškino reikalą savo draugams Hananijai , Mišaeliui ir Azarijai
27002018	ir liepė jiems maldauti dangaus Dievą pasigailėjimo , kad dėl šios paslapties nežūtų Danielius ir jo draugai drauge su kitais Babilono išminčiais .
27002019	Paslaptis buvo apreikšta Danieliui nakties regėjime , ir Danielius šlovino dangaus Dievą .
27002020	Danielius tarė : „ Tebūna pašlovintas Dievo vardas nuo amžių per amžius , nes jo yra išmintis ir galybė .
27002021	Jis keičia laikotarpius ir metų laikus , pašalina ir į sostą pasodina karalius , suteikia išminčiams išmintį ir išmanantiems pažinimą .
27002022	Jis apreiškia , kas gilu ir paslėpta , jis žino , kas yra tamsybėje , nes jame yra šviesa .
27002023	Tau , mano protėvių Dieve , aš dėkoju ir tave giriu , nes davei man išminties ir jėgų . Dabar tu apreiškei , ko tavęs prašėme , apreiškei mums karaliaus sapną “ .
27002024	Po to Danielius nuėjo pas Arjochą , kurį karalius buvo paskyręs išžudyti visus Babilono išminčius , ir tarė jam : „ Nežudyk Babilono išminčių . Nuvesk mane pas karalių , ir aš karaliui paaiškinsiu sapną “ .
27002025	Tuomet Arjochas skubiai nuvedė Danielių pas karalių ir tarė : „ Tarp tremtinių iš Judo užtikau žmogų , kuris gali karaliui sapną paaiškinti “ .
27002026	Karalius paklausė Danielių , kurio vardas buvo Beltšacaras : „ Ar tu iš tikro gali papasakoti sapną , kurį aš mačiau , ir jį paaiškinti ? “
27002027	Danielius atsakė karaliui : „ Paslapties , apie kurią karalius klausia , neatskleis nei išminčiai , nei kerėtojai , nei magai , nei spėliotojai .
27002028	Bet yra danguje Dievas , kuris apreiškia paslaptis , ir jis atskleidė karaliui Nebukadnecarui , kas įvyks dienų pabaigoje . Štai koks buvo tavo sapnas ir kokie regėjimai atėjo tau į galvą , kai gulėjai lovoje .
27002029	Tau , karaliau , kai gulėjai lovoje , užėjo mintys apie ateities įvykius , ir tas , kuris apreiškia paslaptis , atskleidė tau , kas įvyks .
27002030	O man ši paslaptis buvo apreikšta ne dėl to , kad išmintimi viršyčiau bet kokią kitą gyvą būtybę , bet kad būtų karaliui atskleista sapno prasmė ir suprastum savo širdies mintis .
27002031	Tu , karaliau , matei regėjimą . Štai didžiulė statula . Ši statula milžiniška , nepaprasto spindesio . Ji stovėjo priešais tave , ir jos išvaizda kėlė baimę .
27002032	Tos statulos galva buvo gryno aukso , krūtinė ir rankos — sidabro , pilvas ir šlaunys — žalvario ,
27002033	kojos — geležies , o pėdos — iš dalies geležies ir iš dalies molio .
27002034	Tau beregint , buvo atkirstas nuo kalno akmuo , bet ne žmogaus rankomis , ir jis trenkėsi į statulos geležies ir molio pėdas ir sutrupino jas į šipulius .
27002035	Tuomet geležis , molis , žalvaris , sidabras ir auksas , viskas iš karto subyrėjo į šipulius ir tapo tarsi pelai vasarą klojimuose . Vėjas juos nupūtė , nepalikdamas nė pėdsakų . Bet akmuo , trenkęs į statulą , virto dideliu kalnu ir pripildė visą žemę .
27002036	Toks buvo sapnas . Dabar jį paaiškinsime karaliui .
27002037	Tu , o karaliau , karalių karaliau , kuriam dangaus Dievas davė karalystę , galybę , jėgą , garbę ,
27002038	į kurio rankas jis atidavė žmones , kad ir kur jie gyventų , laukų žvėris ir padangių paukščius ir kurį jis padarė visų jų valdovu , tu esi ta aukso galva .
27002039	Po tavęs iškils kita karalystė , menkesnė už tavo , o paskui ir trečia — žalvario karalystė , kuri užvaldys visą žemę .
27002040	Ketvirtoji karalystė bus stipri lyg geležis ; kaip geležis triuškina ir griauna visa , taip ji sutriuškins ir sugriaus anas visas .
27002041	Kojos ir pirštai , kaip regėjai , buvo iš dalies iš puodžiaus molio ir iš dalies iš geležies , o tai reiškia , kad ji bus suskilusi karalystė , tačiau turės šiek tiek geležies tvirtumo , nes , kaip regėjai , geležis buvo sumaišyta su paprastu moliu .
27002042	Kaip kojų pirštai buvo iš dalies geležiniai ir iš dalies moliniai , taip ir karalystė bus iš dalies tvirta ir iš dalies trapi .
27002043	Kaip regėjai , geležis buvo sumaišyta su paprastu moliu , o tai reiškia , kad jie maišysis vedybomis vieni su kitais , tačiau nebus vieningi , lygiai kaip geležis nesimaišo su moliu .
27002044	O anų karalių dienomis dangaus Dievas įkurs karalystę , kuri niekada nebus sunaikinta ; ši karalystė nebus perduota kitai tautai . Ji sutrupins į šipulius visas anas karalystes ir padarys joms galą , o pati tvers amžinai ,
27002045	kaip tavo regėtasis akmuo , atkirstas nuo kalno ne žmogaus rankomis , sutrupino į šipulius geležį , žalvarį , molį , sidabrą ir auksą . Didysis Dievas parodė karaliui , kas įvyks ateityje . Sapnas yra tikras , ir jo aiškinimas tikras “ .
27002046	Tuomet karalius Nebukadnecaras puolė kniūbsčias ant žemės , išreiškė Danieliui pagarbą ir įsakė aukoti jam atnašą ir smilkalų auką .
27002047	Kreipdamasis į Danielių , karalius tarė : „ Iš tikrųjų jūsų Dievas yra dievų Dievas , karalių Viešpats , ir paslapčių apreiškėjas , nes tik jis įgalino tave atskleisti šią paslaptį “ .
27002048	Tuomet karalius labai išaukštino Danielių , apipylė jį puikiomis dovanomis ir padarė visos Babilono srities valdytoju bei visų Babilono išminčių seniūnu .
27002049	Danieliaus prašymu , karalius paskyrė Šadrachą , Mešachą ir Abed Negą valdyti Babilono sritį . O pats Danielius pasiliko karaliaus dvare .
27003001	Karalius Nebukadnecaras padarė statulą iš aukso šešiasdešimt uolekčių aukščio , šešių uolekčių pločio ir pastatė ją Dūros lygumoje , Babilono srityje .
27003002	Tuomet karalius Nebukadnecaras įsakė , kad būtų pašaukti satrapai , seniūnai ir valdytojai , patarėjai , iždo saugotojai , teisėjai , tarnautojai ir visi sričių pareigūnai dalyvauti pašventinimo iškilmėse statulos , kurią karalius Nebukadnecaras buvo pastatęs .
27003003	Taigi satrapai , seniūnai ir valdytojai , patarėjai , iždo saugotojai , teisėjai , tarnautojai ir visi sričių pareigūnai susirinko į pašventinimo iškilmes statulos , kurią buvo pastatęs karalius Nebukadnecaras . Jiems stovint priešais statulą , kurią Nebukadnecaras buvo pastatęs ,
27003004	šauklys garsiai paskelbė : „ O tautos ir gentys visų kalbų ! Jums įsakyta ,
27003005	išgirdus garsą rago , trimito , lyros , citros , arfos , būgno ar bet kokio instrumento , parpulti ir pagarbinti aukso statulą , kurią pastatė karalius Nebukadnecaras .
27003006	O kas neparpuls ir nepagarbins , tas bus tuojau pat įmestas į krosnį , plieskiančią ugnimi “ .
27003007	Todėl , išgirdusios rago , trimito , lyros , citros , arfos , būgno ar bet kokio muzikos instrumento garsą , visų kalbų tautos ir gentys parpuolė ir pagarbino Nebukadnecaro pastatytą aukso statulą .
27003008	Pasinaudodami proga , kai kurie chaldėjai atėjo ir apskundė judėjus .
27003009	Jie kreipėsi į karalių Nebukadnecarą ir tarė : „ O karaliau ! Gyvuok amžinai !
27003010	Karaliau , tu išleidai įsaką , kad kiekvienas žmogus , išgirdęs rago , trimito , lyros , citros , arfos , būgno ar bet kokio muzikos instrumento garsą , turi parpulti ir pagarbinti aukso statulą ,
27003011	o kas neparpuls ir nepagarbins , tas bus įmestas į krosnį , plieskiančią ugnimi .
27003012	Yra judėjų , kuriuos tu paskyrei valdyti Babilono sritį , — Šadrachas , Mešachas ir Abed Negas . O karaliau , šie vyrai tavęs nepaiso ! Tavo dievams jie netarnauja ir aukso statulos , kurią tu pastatei , negarbina “ .
27003013	Tuomet Nebukadnecaras , įtūžęs iš pykčio , įsakė atvesti Šadrachą , Mešachą ir Abed Negą . Jie buvo tuojau pat atvesti pas karalių .
27003014	Nebukadnecaras paklausė jų : „ Ar tai tiesa , Šadrachai , Mešachai ir Abed Negai , kad jūs netarnaujate mano dievams ir negarbinate aukso statulos , kurią aš pastačiau ?
27003015	Taigi dabar , jei esate pasirengę , išgirdę rago , trimito , lyros , citros , arfos , būgno ar bet kokio muzikos instrumento garsą , turite parpulti ir pagarbinti mano padarytą statulą . Bet jei nepagarbinsite , būsite tuojau pat įmesti į krosnį , plieskiančią ugnimi . Koks dievas gali išgelbėti jus iš mano rankų ? “
27003016	Šadrachas , Mešachas ir Abed Negas atsakė karaliui : „ O Nebukadnecarai , mums nėra reikalo ką nors tau atsakyti .
27003017	Jei mūsų Dievas , kuriam tarnaujame , gali mus išgelbėti iš ugnimi plieskiančios krosnies ir tavo rankos , karaliau , teišgelbsti .
27003018	Bet jeigu ne , karaliau , tebūna tau žinoma , kad mes tavo dievams netarnausime ir aukso statulos , kurią tu pastatei , negarbinsime “ .
27003019	Nebukadnecaras taip įtūžo ant Šadracho , Mešacho bei Abed Nego , kad pyktis net iškreipė veidą , ir liepė pakurti krosnį septynis kartus smarkiau negu paprastai buvo kūrenama .
27003020	O keliems savo kariuomenės galiūnams jis liepė surišti Šadrachą , Mešachą ir Abed Negą ir įmesti į ugnimi plieskiančią krosnį .
27003021	Taigi šie vyrai buvo surišti kaip buvo apsirengę , su skraistėmis , kelnėmis , kepurėmis bei kitais drabužiais , ir įmesti į ugnimi plieskiančią krosnį .
27003022	Kadangi karaliaus įsakymas buvo skubus ir krosnis buvo taip labai prikūrenta , nuo liepsnos liežuvių žuvo vyrai , nešusieji Šadrachą , Mešachą ir Abed Negą .
27003023	O tie trys vyrai — Šadrachas , Mešachas ir Abed Negas nukrito surišti į ugnimi plieskiančią krosnį .
27003091	Karalius Nebukadnecaras buvo nustebintas . Jis skubiai pakilo ir kreipėsi į savo patarėjus , klausdamas : „ Argi ne tris vyrus įmetėme į ugnį surištus ? “ Jie atsakė karaliui : „ Tikrai taip , o karaliau ! “ —
27003092	„ Bet , — atkirto karalius , — aš matau keturis nesurištus vyrus vaikštant ugnies liepsnose . Jie visiškai nepaliesti ! O tas ketvirtasis atrodo lyg dangiškoji būtybė ! “
27003093	Tuomet Nebukadnecaras priėjo prie ugnimi plieskiančios krosnies durų ir tarė : „ Šadrachai , Mešachai ir Abed Negai , aukščiausiojo Dievo tarnai , išeikite ! Ateikite čia ! “ Šadrachas , Mešachas ir Abed Negas tuojau pat išėjo iš ugnies .
27003094	Satrapai , seniūnai , valdytojai ir karaliaus patarėjai apspito juos ir pamatė , kad ugnis neturėjo jokios galios tų vyrų kūnams : jų galvos plaukai nebuvo nusvilinti , jų skraistės nebuvo ugnies apdegintos , joks ugnies kvapas nesklido nuo jų .
27003095	Nebukadnecaras pareiškė : „ Tebūna pašlovintas Šadracho , Mešacho ir Abed Nego Dievas ! Jis atsiuntė savo angelą ir išgelbėjo savo tarnus , kurie juo pasitikėjo ! Jie nepakluso karaliaus įsakui ir sutiko verčiau atiduoti savo kūnus , negu kokiam kitam dievui tarnauti ir jį garbinti , išskyrus jų pačių Dievą .
27003096	Todėl įsakau visų kalbų tautoms ir gentims : kas tik nepagarbiai kalbės apie Šadracho , Mešacho ir Abed Nego Dievą , tas bus sudraskytas į gabalėlius ir jo namai bus išgriauti , nes nėra jokio kito Dievo , kuris galėtų taip išgelbėti “ .
27003097	Tada karalius paaukštino Šadrachą , Mešachą ir Abed Negą Babilono srityje .
27003098	„ Karalius Nebukadnecaras — visų kalbų tautoms ir gentims , gyvenančioms žemėje . Teklesti jūsų gerovė !
27003099	Man malonu paskelbti aukščiausiojo Dievo ženklus ir nuostabius darbus .
27003100	Kokie didingi jo ženklai , kokie galingi jo nuostabūs darbai ! Jo karalystė yra amžina karalystė , ir jo viešpatavimas tveria per kartų kartas !
27004001	Aš , Nebukadnecaras , patogiai įsitaisęs savo namuose ir jausdamasis laimingas savo rūmuose ,
27004002	sapnavau mane išgąsdinusį sapną . Mane , gulintį lovoje , apėmę vaizdiniai ir man galvon atėję regėjimai sukėlė siaubą .
27004003	Įsakiau sušaukti visus Babilono išminčius pas mane , kad jie man pasakytų , ką tas sapnas reiškia .
27004004	Suėjo magai , kerėtojai , chaldėjai ir spėliotojai ir aš papasakojau jiems tą sapną , bet jie neįstengė man pasakyti , ką jis reiškia .
27004005	Galų gale atėjo pas mane Danielius , vadinamas Beltšacaru , mano dievo vardu , ir apdovanotas šventųjų dievų dvasia , ir jam aš papasakojau savo sapną .
27004006	‘ O Beltšacarai , magų galva , aš žinau , kad tu apdovanotas šventųjų dievų dvasia ir jokia paslaptis tau nėra per sunki . Štai sapnas , kurį sapnavau . Pasakyk man , ką jis reiškia .
27004007	Lovoje man atėjo į galvą tokie regėjimai . Mačiau medį žemės viduryje , ir jis buvo labai aukštas .
27004008	Medis augo vis aukštesnis ir tvirtesnis , o jo viršūnė pasiekė dangų . Jis buvo matomas iš visų žemės pakraščių .
27004009	Jo lapai buvo gražūs pažiūrėti , vaisiai gausūs , ir maisto jame buvo visiems . Po juo laukų žvėrys rado paunksmę , jo šakose krovėsi lizdus padangių paukščiai , iš jo maitinosi visi gyvūnai .
27004010	Lovoje nesiliaudamas stebėti regėjimus , ateinančius man į galvą , pamačiau nužengiantį iš dangaus šventąjį Budėtoją .
27004011	Garsiai šaukdamas , jis liepė : ‹ Nukirskite medį ir nukapokite jo šakas , nubraukykite jo lapus ir išmėtykite jo vaisius ! Tenubėga šalin nuo jo žvėrys , teišlaksto nuo jo šakų paukščiai .
27004012	Bet palikite žemėje jo kelmą su šaknimis ; surištas geležies ir žalvario grandine , teguli jis gležnoje lauko žolėje . Temaudo jį rasa iš dangaus , tebūna jo dalia su gyvuliais , ėdančiais laukų žolę !
27004013	Tebūna pakeista jo žmogaus širdis , tebūna jam duota žvėries širdis ir tepraslenka pro jį septyni laikotarpiai .
27004014	Tai nuspręsta Budėtojų įsaku , o šis sprendimas duotas Šventųjų įsakymu , kad visi gyvieji žinotų , jog Aukščiausiasis valdo žmonių karalystę , duoda ją , kam nori , ir jai valdyti skiria net žemos kilmės žmones › .
27004015	Tokį sapną , aš , karalius Nebukadnecaras , sapnavau . Dabar , Beltšacarai , pasakyk man , ką jis reiškia , nes visi mano karalystės išminčiai neįstengia paaiškinti , ką jis reiškia . Tu gali tai padaryti , nes tavyje yra šventųjų dievų dvasia . ’ “
27004016	Tuomet Danielius , vadinamas Beltšacaru , kurį laiką buvo lyg stabo ištiktas . Jo mintys kėlė jam nerimą . Karalius tarė jam : „ Beltšacarai , tenekelia tau nerimo tas sapnas ar jo aiškinimas “ . Beltšacaras atsakė : „ Mano valdove , tas sapnas turėtų būti tiems , kurie tavęs nekenčia , o jo aiškinimas — tavo priešams !
27004017	Medis , kurį matei augantį vis didesnį ir tvirtesnį , viršūne pasiekusį dangų ir matomą iš visų žemės pakraščių ,
27004018	kurio lapai buvo gražūs pažiūrėti ir vaisiai gausūs , kuris davė maisto visiems , po kuriuo gyveno laukų žvėrys ir kurio šakose padangių paukščiai krovėsi lizdus ,
27004019	esi tu , o karaliau ! Tu tapai didis ir galingas . Tavo didybė išaugo ir siekia dangų , o tavo valdžia — ligi žemės pakraščių .
27004020	Kadangi karalius matė šventąjį Budėtoją , nužengiantį iš dangaus ir sakantį : ‘ Nukirskite ir sunaikinkite medį , bet palikite žemėje jo kelmą su šaknimis , surištą geležies ir žalvario grandine lauko žolėje ; temaudo jį rasa iš dangaus , tebūna jo dalia su gyvuliais , ėdančiais laukų žolę , kol praslinks pro jį septyni laikotarpiai ’ , —
27004021	toks bus aiškinimas , o karaliau , ir tai Aukščiausiojo sprendimas , atsiųstas mano valdovui karaliui .
27004022	Tu būsi išguitas iš žmonių tarpo , tavo buveinė bus tarp laukų žvėrių , tu turėsi ėsti žolę kaip jaučiai , būsi maudomas rasos iš dangaus , ir septyni laikotarpiai praslinks , kol pripažinsi , kad Aukščiausiasis valdo žmonių karalystę ir duoda ją , kam nori .
27004023	Įsakymas palikti medžio kelmą su šaknimis reiškia , kad tavo karalystė bus atkurta , kai pripažinsi , jog Dangus yra visavaldis .
27004024	Todėl , o karaliau , tebūna tau priimtinas mano patarimas : išpirk savo nuodėmes teisumo darbais , o savo nusikaltimus — gailestingumu vargšams . Tuomet tavo gerovė bus patvari “ .
27004025	Visa tai ir ištiko karalių Nebukadnecarą .
27004026	Praėjus dvylikai mėnesių , vaikščiodamas ant karališkųjų rūmų stogo Babilone ,
27004027	karalius tarė sau : „ Argi ne šaunus tas Babilonas , kurį pasistačiau didele galybe kaip karališką buveinę savo didenybės garbei ? “
27004028	Šiems žodžiams dar tebesant jo lūpose , pasigirdo balsas iš dangaus : „ Sakoma tau , karaliau Nebukadnecarai : atimta iš tavęs karalystė !
27004029	Tu būsi išguitas iš žmonių tarpo , tavo buveinė bus tarp laukų žvėrių , tu turėsi ėsti žolę kaip jaučiai , ir septyni laikotarpiai praslinks , kol pripažinsi , kad Aukščiausiasis valdo žmonių karalystę ir duoda ją , kam nori “ .
27004030	Nuosprendis Nebukadnecarui buvo tuojau pat įvykdytas . Jis buvo išguitas iš žmonių tarpo , ėdė žolę kaip jaučiai ir jo kūnas buvo maudomas rasos iš dangaus , kol jo plaukai užaugo tokie ilgi kaip erelių plunksnos , o nagai tapo kaip paukščių nagai .
27004031	„ Praslinkus tam laikui , aš , Nebukadnecaras , pakėliau akis į dangų , ir man grįžo protas . Aš šlovinau Aukščiausiąjį , garbinau ir aukštinau tą , kuris gyvena per amžius , nes jo valdžia yra amžina valdžia ir jo karalystė tveria per kartų kartas .
27004032	Visi žemės gyventojai yra tarsi niekas , o jis daro , ką nori , dangaus Galybėms ir žemės gyventojams . Nėra nė vieno , kuris gali sulaikyti jo ranką ar sakyti : ‘ Ką tu darai ? ’
27004033	Tuo metu grįžo man protas , o didybė ir spindesys buvo man sugrąžinti mano karalystės garbei . Mano patarėjai ir didžiūnai susiieškojo mane , aš buvau sugrąžintas į savo karalystę ir man buvo suteikta net daugiau didybės .
27004034	Dabar aš , Nebukadnecaras , šlovinu , aukštinu ir garbinu Dangaus Karalių , nes visi jo darbai teisingi ir jo keliai teisūs ; jis gali pažeminti išdidžiai besielgiančius “ .
27005001	Karalius Belšacaras iškėlė puikią puotą tūkstančiui savo didžiūnų ir drauge su tūkstančiu gėrė vyną .
27005002	Būdamas apsvaigęs nuo vyno , Belšacaras įsakė atnešti aukso ir sidabro indus , jo tėvo Nebukadnecaro paimtus iš Jeruzalės šventyklos , kad iš jų galėtų gerti karalius ir jo didžiūnai , jo žmonos ir sugulovės .
27005003	Aukso indai , paimti iš šventyklos , tai yra Dievo Namų Jeruzalėje , buvo atnešti , o karalius ir jo didžiūnai , jo žmonos ir sugulovės gėrė iš jų .
27005004	Jie gėrė vyną ir šlovino dievus , padarytus iš aukso ir sidabro , žalvario , geležies , medžio ir akmens .
27005005	Kaip tik tada pasirodė žmogaus rankos pirštai ir pradėjo rašyti ant karaliaus rūmų sienos tiesiai už žvakidės . Karalius galėjo matyti rašančią ranką .
27005006	Karaliaus veidas išbalo , jo mintys kėlė jam siaubą . Šlaunų sąnariai suglebo iš baimės , kinkos drebėjo .
27005007	Karalius ėmė garsiai šaukti , kad būtų atvesti kerėtojai , chaldėjai ir spėliotojai . „ Kas perskaitys šį raštą ir pasakys man , ką jis reiškia , — tarė karalius Babilono išminčiams , — tas bus apvilktas purpuru , nešios ant kaklo aukso grandinę ir bus trečias mano karalystės valdžioje “ .
27005008	Tada suėjo visi karaliaus išminčiai , bet neįstengė nei perskaityti rašto , nei jo paaiškinti karaliui .
27005009	Tuomet karalių apėmė dar didesnis siaubas , visai išbalo jo veidas , o jo didžiūnai buvo apstulbinti .
27005010	Nugirdusi apie karaliaus ir jo didžiūnų būklę , į puotos menę atėjo karalienė . „ O karaliau ! — tarė karalienė , — gyvuok amžinai ! Tenekelia tau nerimo tavo mintys , ir nebūk toks išbalęs .
27005011	Tavo karalystėje yra žmogus , apdovanotas Šventųjų dievų dvasia . Jau tavo tėvo dienomis jis reiškėsi nepaprastu supratimu , pažinimu ir išmintimi . Tavo tėvas Nebukadnecaras paskyrė jį magų , kerėtojų , chaldėjų ir spėliotojų galva
27005012	dėl to , kad nepaprasta dvasia , pažinimas ir supratimas aiškinti sapnus , įminti mįsles , išspręsti sunkius klausimus reiškėsi tam Danieliui , karaliaus pramintam Beltšacaru . Tebūna dabar pašauktas Danielius ; jis tau paaiškins “ .
27005013	Tuomet pas karalių buvo atvestas Danielius . Karalius tarė Danieliui : „ Taigi tu esi Danielius , vienas iš Judo tremtinių , kurį mano tėvas parvedė iš Judo ?
27005014	Girdėjau apie tave , kad turi dievų dvasią ir tau reiškiasi nepaprastas supratimas , pažinimas ir nuostabi išmintis .
27005015	Išminčiai ir kerėtojai buvo pašaukti pas mane perskaityti šį raštą ir paaiškinti , ką jis reiškia , tačiau jie neįstengė paaiškinti , ką jis reiškia .
27005016	Bet aš girdėjau apie tave , kad tu pajėgi paaiškinti ir išspręsti sunkius klausimus . Tad jei gali perskaityti tą raštą ir pasakyti man , ką jis reiškia , būsi apvilktas purpuru , nešiosi ant kaklo aukso grandinę ir būsi trečias karalystės valdžioje “ .
27005017	Danielius atsakė karaliui : „ Savo dovanas sau pačiam pasilaikyk ir apdovanojimus kam nors kitam duok ! Be abejo , tą raštą karaliui perskaitysiu ir pasakysiu , ką jis reiškia .
27005018	O karaliau , Dievas Aukščiausiasis davė tavo tėvui Nebukadnecarui karalystę , didybę , garbę ir didingumą .
27005019	Dėl jam duotos didybės visų kalbų tautos ir gentys drebėjo prieš jį iš baimės . Jis žudydavo , ką norėjo nužudyti , ir palikdavo gyvą , ką norėjo palikti gyvą , išaukštindavo , ką norėjo , ir pažemindavo , ką norėjo .
27005020	Bet kadangi jo širdis išpuiko ir jo dvasia surambėjo iš įžūlumo , jis buvo nuverstas nuo karaliaus sosto , ir iš jo buvo atimta garbė .
27005021	Jis buvo išvarytas iš žmonių tarpo , o jo širdis tapo panaši į žvėries širdį ; jo buveinė buvo tarp laukinių asilų . Jis maitinosi žole kaip jautis , o jo kūnas buvo maudomas rasos iš dangaus , kol pripažino , jog Dievas Aukščiausiasis valdo žmonių karalystę ir skiria jai valdyti , ką jis nori .
27005022	O tu , jo sūnau Belšacarai , netramdei savo širdies , nors visa tai žinojai !
27005023	Tu išaukštinai save prieš dangaus Viešpatį ! Tau buvo atnešti jo šventyklos indai , o tu ir tavo didžiūnai , tavo žmonos ir sugulovės iš jų gėrėte . Tu šlovinai dievus , padarytus iš sidabro ir aukso , žalvario , geležies , medžio ir akmens , kurie nei mato , nei girdi , nei žino , o Dievo , kurio rankoje tavo alsavimas ir kuriam paklūsta visi tavo keliai , tu nepagarbinai .
27005024	Taigi iš jo Artumo buvo atsiųsta ta ranka , kad parašytų šį užrašą .
27005025	O užrašas toks : ‘ MENE MENE , TEKEL ir PARSIN ’ .
27005026	Štai ką jis reiškia : ‘ MENE ’ — Dievas atliko tavo karalystės apyskaitą ir atvedė ją prie galo ;
27005027	‘ TEKEL ’ — tu buvai pasvertas svarstyklėmis ir rastas lengvas ;
27005028	‘ PERES ’ — tavo karalystė padalyta ir atiduota medams ir persams “ .
27005029	Tuomet , Belšacarui įsakius , Danielius buvo apvilktas purpuru , jam ant kaklo uždėta aukso grandinė ir paskelbta , kad jis turėtų būti trečias karalystės valdžioje .
27005030	Tą pačią naktį chaldėjų karalius Belšacaras buvo nužudytas .
27005031	Darijus Medas gavo karalystę , būdamas maždaug šešiasdešimt dvejų metų .
27006001	Darijus panorėjo paskirti karalystei šimtą dvidešimt satrapų ir išskirstyti juos po visą karalystę .
27006002	Jie buvo atsakingi trim ministrams , o Danielius buvo vienas iš jų . Satrapai privalėjo jiems atsiskaityti , kad karaliui nebūtų jokios žalos .
27006003	Greitai Danielius pasižymėjo tarp kitų ministrų ir satrapų , nes buvo apdovanotas nepaprasta dvasia . Karalius ketino paskirti jį valdyti visą karalystę .
27006004	O ministrai ir satrapai pradėjo ieškoti progos ką nors prikišti Danieliui dėl karalystės reikalų . Tačiau jie negalėjo rasti jokios priežasties skundui ar priekaištui , nes jis buvo ištikimas , ir nebuvo įmanoma jam prikišti jokio apsileidimo , jokio nusikaltimo .
27006005	Tuomet tie vyrai pasakė : „ Nerasime jokio pagrindo apskųsti Danielių , nebent rastume ką nors , kas susiję su jo Dievo Įstatymu “ .
27006006	Todėl anie ministrai ir satrapai susimokė , atėjo pas karalių ir kreipėsi į jį : „ Karaliau Darijau , gyvuok amžinai !
27006007	Visi karalystės ministrai , seniūnai ir satrapai , patarėjai ir valdytojai sutarė , jog turėtų būti paskelbtas ir griežtai vykdomas toks karaliaus įsakas : jeigu kas per artimiausias trisdešimt dienų melstųsi kokiam nors dievui ar žmogui , išskyrus tave , karaliau , tai būtų įmestas į liūtų duobę .
27006008	Taigi , o karaliau , paskelbk uždraudimą ir pasirašyk raštą , nepakeičiamą ir neatšaukiamą pagal medų ir persų įstatymą “ .
27006009	Tada karalius pasirašė draudžiamąjį raštą .
27006010	Nors Danielius ir žinojo , kad raštas pasirašytas , jis pareidavo į savo namus , kurių viršutiniame aukšte langai atsidarydavo į Jeruzalės pusę , puldavo ant kelių tris kartus per dieną , melsdavosi savo Dievui ir šlovindavo jį , kaip ir anksčiau .
27006011	Anie vyrai susimokę įsibrovė ir užklupo Danielių besimeldžiantį ir maldaujantį savo Dievo pasigailėjimo .
27006012	Tuojau pat jie nuėjo pas karalių ir kalbėjo apie jo uždraudimą : „ O karaliau ! Argi tu nepasirašei uždraudimo , pagal kurį kiekvienas , kuris per artimiausias trisdešimt dienų melstųsi kitam dievui ar žmogui , išskyrus tave , bus įmestas į liūtų duobę ? “ Karalius atsakė : „ Taip ! Įsakas galioja . Pagal medų ir persų įstatymą jis negali būti atšauktas “ .
27006013	Į tai atsakydami , jie tarė karaliui : „ Danielius , vienas iš Judo tremtinių , karaliau , nepaiso nei tavęs , nei draudimo , kurį tu pasirašei , bet meldžiasi tris kartus per dieną “ .
27006014	Tai išgirdęs , karalius buvo smarkiai sujaudintas . Jis buvo pasiryžęs apsaugoti Danielių ir iki pat saulės nusileidimo darė visa , kad jį išgelbėtų .
27006015	Bet anie vyrai susimokę atėjo pas karalių ir sakė jam : „ O karaliau , žinok , kad pagal medų ir persų įstatymą joks karaliaus paskelbtas draudimas ar įsakas negali būti pakeistas “ .
27006016	Tuomet karaliaus įsakymu Danielius buvo atvestas ir įmestas į liūtų duobę . Karalius tarė Danieliui : „ Dievas , kuriam tu taip ištikimai tarnauji , teišgelbsti tave ! “
27006017	Atitempus akmenį , jis buvo užristas ant duobės angos , ir karalius užantspaudavo jį savo žiedu ir savo didžiūnų žiedais , kad nė kiek nebūtų pakeistas Danieliaus likimas .
27006018	Tada karalius sugrįžo į savo rūmus ir naktį praleido pasninkaudamas , atsisakęs pramogų ir negalėdamas užmigti .
27006019	Pradėjus aušti , karalius atsikėlė ir nuskubėjo prie liūtų duobės .
27006020	Prisiartinęs prie duobės , jis verksmingu balsu sušuko Danieliui : „ O Danieliau , gyvojo Dievo tarne , ar įstengė išgelbėti tave nuo liūtų Dievas , kuriam tu ištikimai tarnauji ? “
27006021	Danielius atsiliepė : „ O karaliau , gyvuok amžinai !
27006022	Mano Dievas atsiuntė savo angelą , ir šis užčiaupė liūtų nasrus , kad jie man nepakenktų , nes aš buvau jo akivaizdoje rastas nekaltas . Netgi tau , o karaliau , aš nenusikaltau “ .
27006023	Karalius tuo nepaprastai džiaugėsi ir įsakė , kad Danielius būtų iškeltas iš duobės . Danielius buvo iškeltas iš duobės , gyvas ir sveikas , nes jis pasitikėjo savo Dievu .
27006024	Karalius įsakė , kad būtų atvesti tie vyrai , kurie apšmeižė Danielių , ir įmesti į liūtų duobę jie , jų vaikai ir žmonos . Jiems net nepasiekus duobės dugno , liūtai griebė juos ir sutriuškino visus jų kaulus .
27006025	Tuomet karalius Darijus parašė visų kalbų tautoms ir gentims , gyvenančioms visoje žemėje : „ Teklesti jūsų gerovė !
27006026	Šiuo raštu įsakau , kad visoje mano karališkoje valdoje žmonės drebėtų iš baimės Danieliaus Dievo akivaizdoje , nes jis yra gyvasis Dievas , jis yra amžinas . Jo karalystė niekada nebus sunaikinta ir jo valdžia yra amžina .
27006027	Jis apsaugo ir išgelbsti , daro ženklus ir nuostabius darbus danguje ir žemėje ; jis išgelbėjo Danielių iš liūtų letenų “ .
27006028	Taigi Danieliui sekėsi valdant Darijui , kaip ir persui Kyrui .
27007001	Pirmais Babilono karaliaus Belšacaro metais Danielius sapnavo ir jam gulint lovoje , galvon atėjo regėjimai . Paskui jis tą sapną užrašė . Pasakojimas prasideda taip .
27007002	„ Aš , Danielius , savo nakties regėjime mačiau , kad keturi dangaus vėjai sujudino Jūrą .
27007003	Keturi galingi žvėrys , besiskiriantys vienas nuo kito , išniro iš Jūros .
27007004	Pirmasis buvo kaip liūtas , bet su erelio sparnais . Man stebint , jo sparnai buvo nupešti . Jis buvo pakeltas nuo žemės , pastatytas ant dviejų kojų tarsi žmogus , ir jam buvo duota žmogaus širdis .
27007005	Žiūriu , išniro kitas žvėris , antrasis panašus į mešką , stovinčią ant užpakalinių kojų su trim iltimis nasruose . Jam buvo pasakyta : ‘ Pakilk ! Suryk daug kūnų ! ’
27007006	Po to , man stebint , štai išniro dar vienas , panašus į leopardą . Žvėris turėjo keturis paukščio sparnus ant nugaros ir keturias galvas ; jam buvo duota valdžia .
27007007	Paskui nakties regėjimuose išvydau ketvirtą žvėrį , keliantį siaubą , baisų , be galo stiprų , geležies dantimis . Jis visa rijo , daužė į šipulius , o kas buvo likę , trypė kojomis . Jis skyrėsi nuo anksčiau pasirodžiusių žvėrių ir turėjo dešimt ragų .
27007008	Man besistebint tais ragais , žiūriu , išdygo tarp jų dar vienas , mažesnis ragas . Trys ankstesni ragai buvo išrauti su šaknimis , kad šiam užtektų vietos . Šis ragas turėjo akis , panašias į žmogaus akis , ir įžūliai kalbančią burną .
27007009	Man stebint buvo pastatyti sostai , ir Ilgaamžis atsisėdo savo soste . Jo drabužis buvo baltas kaip sniegas , o galvos plaukai — tarsi gryna vilna ; jo sostas buvo ugnies liepsnos , o sosto ratai — plieskianti ugnis .
27007010	Ugnies upė liejosi ir tekėjo priešais jį . Tūkstančių tūkstančiai jam tarnavo ir miriadų miriadai stovėjo priešais jį . Teismas sėdo posėdžiauti , ir buvo atskleistos knygos .
27007011	Aš vis stebėjau . Tuomet dėl įžūliųjų rago žodžių , man stebint , žvėris buvo užmuštas , o jo kūnas sunaikintas , įmestas sudeginti į ugnį .
27007012	Iš kitų žvėrių valdžia buvo atimta , bet jie buvo palikti gyvi , kol ateis jų laikas .
27007013	Vis stebėdamas nakties regėjimus pamačiau tarsi žmogaus sūnų , ateinantį dangaus debesimis . Jis priėjo prie Ilgaamžio , ir buvo jam pristatytas .
27007014	Jam buvo duota valdžia , garbė ir karalystė , idant jam tarnautų visų kalbų tautos ir gentys . Jo valdžia yra amžina valdžia , tverianti amžinai , o jo karalystė niekada nebus sunaikinta .
27007015	Aš , Danielius , jaučiau , kad mano dvasia verčia mane nerimauti , o galvon ateinantys regėjimai kėlė siaubą .
27007016	Aš priėjau prie vieno iš patarnautojų paklausti , ką visa tai iš tikrųjų reiškia . Atsakydamas jis man paaiškino , ką reiškia tie dalykai :
27007017	‘ Šie keturi galingi žvėrys — tai keturi karaliai , kurie iškils žemėje .
27007018	Bet Aukščiausiojo šventieji gaus karalystę ir paveldės karalystę amžinai ir per amžių amžius ’ .
27007019	Tada aš norėjau išsiaiškinti , ką iš tikrųjų reiškia tas ketvirtasis žvėris , besiskiriantis nuo visų kitų ir keliantis siaubą , geležies dantimis ir žalvario nagais , kuris visa rijo ir trypė kojomis , kas buvo likę ;
27007020	ką reiškia tie dešimt ragų ant jo galvos ir ką reiškia tas dar vienas išdygęs ragas , kuriam užleisdami vietą kiti trys iškrito , tas ragas , kuris turėjo akis bei įžūliai kalbančią burną ir atrodė didesnis už kitus .
27007021	Man stebint , šis ragas kariavo su šventaisiais ir ėmė viršų ,
27007022	kol neatėjo Ilgaamžis . Tuomet Aukščiausiojo šventųjų naudai buvo padarytas nuosprendis , nes buvo atėjęs metas , ir šventieji paveldėjo karalystę .
27007023	Štai ką jis atsakė : ‘ Ketvirtasis žvėris reiškia , kad bus ketvirtoji karalystė žemėje , besiskirianti nuo visų kitų karalysčių ; ji praris visą žemę , sutryps ją ir sudaužys į šipulius .
27007024	O dešimt ragų reiškia , kad iš šios karalystės iškils dešimt karalių , o po jų ateis dar vienas . Šis skirsis nuo ankstesniųjų ir sumuš tris karalius .
27007025	Žodžiais jis įžeis Aukščiausiąjį ir neduos ramybės Aukščiausiojo šventiesiems , užsimojęs pakeisti švenčių dienas ir Įstatymą . Jie bus atiduoti jam į rankas vienam laikotarpiui , dviem laikotarpiams ir pusei laikotarpio .
27007026	Tuomet teismas sės posėdžiauti , ir jo valdžia bus atimta , sunaikinta ir visiškai panaikinta .
27007027	Karalystė , valdžia ir didybė visų karalysčių po dangumi bus atiduota Aukščiausiojo šventiesiems . Jų karalystė bus amžina karalystė , ir visos valdžios jiems tarnaus ir paklus ’ “ .
27007028	Taip baigiasi pasakojimas . Aš , Danielius , dėl tokių minčių buvau didelio nerimo apimtas , ir mano veidas išbalo . Tą dalyką aš laikiau savo širdyje .
27008001	Po šio pirmojo regėjimo aš , Danielius , turėjau dar vieną trečiais karaliaus Belšacaro viešpatavimo metais .
27008002	Šiame regėjime mačiau save Sūzų tvirtovėje , esančioje Elamo srityje . Aš buvau prie Ulajo upės .
27008003	Pakėliau akis ir pamačiau palei upę stovintį aviną . Jis turėjo du ragus . Abu ragai buvo ilgi , bet vienas ilgesnis už kitą , nors ilgasis ir vėliau išdygęs .
27008004	Aš mačiau aviną , badantį ragais į vakarus , šiaurę ir pietus . Visi žvėrys buvo bejėgiai jam pasipriešinti , nebuvo nė vieno , kas būtų galėjęs išsigelbėti iš jo galybės . Jis darė , kas jam patiko , ir tapo galingas .
27008005	Man besvarstant , staiga iš vakarų pasirodė ožys , atskubantis skersai visą žemę , net neliesdamas žemės . Ožys turėjo iškilų ragą tarp akių .
27008006	Jis priėjo prie ano avino su dviem ragais , kurį buvau matęs stovintį palei upę , ir įsibėgėjęs puolė visa savo įniršio jėga .
27008007	Aš mačiau , kaip jis pasiekė aviną ir niršo ant jo , smogė avinui ir nulaužė jam abu ragus . Avinas buvo bejėgis jam pasipriešinti . Parbloškęs aviną ant žemės , jis trypė jį kojomis , ir nebuvo nieko , kas būtų galėjęs išgelbėti aviną iš jo galybės .
27008008	Ožys tapo nepaprastai galingas , bet jam esant pačioje galybėje jo didysis ragas buvo nulaužtas , o vietoj jo išdygo keturi iškilūs ragai , atsukti į keturis padangių vėjus .
27008009	Iš vieno jų išdygo kitas ragas , mažutis , bet ilgainiui jis išaugo nepaprastai didelis pietų link , rytų link ir gražiojo krašto link .
27008010	Augdamas jis pasiekė net dangaus Galybes , nubloškė žemėn keletą žvaigždžių iš dangaus Galybių ir sutrypė jas .
27008011	Net su pačiu Galybių vadu jis įžūliai elgėsi , iš jo atėmė kasdienę deginamąją auką ir išardė jo šventąją buveinę .
27008012	Už nuodėmę jam buvo perduotos Galybės drauge su nuolatine deginamąja auka . Jis nudrėbė žemėn tiesą , ir ką tik darė , tas jam sekėsi .
27008013	Išgirdau kalbant šventąjį , o kitas šventasis kreipėsi į tą nepažįstamą kalbantįjį : „ Kiek ilgai tęsis šio regėjimo įvykiai , susiję su kasdiene deginamąja auka , siaubą keliančia nuodėme , šventyklos ir Galybių trypimu ? “
27008014	Jis man atsakė : „ Du tūkstančius tris šimtus vakarų ir rytmečių , o po to šventykla bus apvalyta “ .
27008015	Aš , Danielius , stebėdamas tą regėjimą ir mėgindamas jį suprasti , pamačiau stovintį priešais mane kažką , kuris atrodė kaip žmogus .
27008016	Išgirdau iš Ulajo žmogaus balsą , šaukiantį : „ Gabrieliau ! Paaiškink tam žmogui regėjimą ! “
27008017	Jis priėjo arti vietos , kur aš stovėjau . Jam priėjus , mane apėmė baimė , ir aš puoliau kniūbsčias ant žemės . Bet jis tarė man : „ Suprask , žmogau , kad tai regėjimas apie baigmės metą “ .
27008018	Kada jis man kalbėjo , nualpęs parpuoliau veidu į žemę . Tuomet jis palietė mane , pastatė ant kojų
27008019	ir tarė : „ Tikėk manimi , aš tau pasakysiu , kas įvyks vėliau , pykčio laiku , nes baigmė bus nustatytu metu .
27008020	Avinas , kurį regėjai , turintis du ragus , tai Medijos ir Persijos karaliai .
27008021	Ožys — Graikijos karalius , o didysis ragas tarp jo akių — pirmasis karalius .
27008022	Tai , kad vienas buvo nulaužtas , ir vietoj jo išdygo keturi , reiškia , kad keturios karalystės kils iš jo tautos , bet neturės jo galybės .
27008023	Jų valdymo pabaigoje , kai nusidėjėliai bus pripildę savo nedorybės saiką , iškils įžūlus karalius , gudrus ir suktas .
27008024	Jis bus stiprus ir galingas , nors ir ne savo jėga , ir neš baisų sunaikinimą . Visa , ką jis darys , jam seksis ; jis sunaikins galingas tautas ir šventuosius , Dievo tautą .
27008025	Dėl savo klastingumo jis sėkmingai naudosis apgaule ir bus įžūlios širdies . Be įspėjimo jis sunaikins daugelį ir pakils net prieš vadų Vadą , bet bus palaužtas , ir tai ne žmonių rankomis .
27008026	Čia papasakotas vakarų ir rytmečių regėjimas yra tikras . O tu užantspauduok regėjimą , nes jis apie tolimas dienas “ .
27008027	Aš , Danielius , pasijutau blogai ir sirgau keletą dienų . Paskui atsikėliau ir rūpinausi karaliaus reikalais . Bet jaučiau regėjimo baimę ir jo nesupratau .
27009001	Pirmais Ahasvero sūnaus Darijaus , kilusio iš medų ir tapusio chaldėjų karalystės karaliumi , metais ,
27009002	pirmais jo valdymo metais , aš , Danielius , stengiausi suvokti knygose , kaip pagal pranašą Jeremiją pasiekusį VIEŠPATIES žodį skaičiuoti metus , po kurių turėjo baigtis Jeruzalės nuniokojimas , būtent septyniasdešimt metų .
27009003	Atsigręžiau į Viešpatį Dievą , ieškodamas atsakymo , melsdamasis ir maldaudamas pasninku , ašutine ir pelenais .
27009004	Maldavau Viešpatį , savo Dievą , išpažindamas : „ Ak , Viešpatie , didis ir baimę keliantis Dieve ! Tu laikaisi Sandoros ir ištikimai myli tave mylinčius ir vykdančius tavo įsakymus .
27009005	Mes nusidėjome ir nusikaltome , nedorai elgėmės ir maištavome , nusigręždami nuo tavo įsakymų ir nuostatų .
27009006	Mes neklausėme tavo tarnų pranašų , kalbėjusių tavo vardu mūsų karaliams , didžiūnams , protėviams ir visiems krašto žmonėms .
27009007	Tu , Viešpatie , esi teisus , ir kaistame iš gėdos iki pat šios dienos mes , Judo žmonės , Jeruzalės gyventojai , visas Izraelis , arti ir toli esantieji visuose kraštuose , kur tik juos išblaškei dėl išdavystės , kuria jie tau nusidėjo .
27009008	VIEŠPATIE , raustame iš gėdos mes , mūsų karaliai , mūsų didžiūnai ir mūsų tėvai , nes nusidėjome tau .
27009009	Bet tau , Viešpatie , mūsų Dieve , priklauso gailestingumas ir atleidimas ! Mes juk maištavome prieš tave
27009010	ir neklausėme VIEŠPATIES , mūsų Dievo , balso , liepiančio laikytis jo įstatymų , kuriuos jis mums davė per savo tarnus pranašus .
27009011	Visas Izraelis nusižengė tavo Įstatymui ir atsimetė , atsisakęs paklusti tavo balsui . Todėl prakeikimas ir priesaika , užrašyti Dievo tarno Mozės Įstatyme , buvo išlieti ant mūsų , nes mes tau nusidėjome .
27009012	Jis įvykdė savo žodžius , ištartus mums ir mūsų valdovams , atsiųsdamas baisią nelaimę , kokia niekada nebuvo padaryta po visu dangumi , kaip buvo padaryta Jeruzalėje .
27009013	Kaip parašyta Mozės Įstatyme , taip visa ši nelaimė ir atėjo pas mus . Mes nemaldavome VIEŠPATIES , mūsų Dievo , malonės , gręždamiesi nuo savo kaltės ir sekdami jo ištikimybe .
27009014	O VIEŠPATS budėjo su šia nelaime , prieš siųsdamas ją mums . Iš tikro VIEŠPATS , mūsų Dievas , teisus dėl visko , ką padarė , nes mes neklausėme jo balso .
27009015	O dabar , Viešpatie , mūsų Dieve , kuris išvedei savo tautą iš Egipto žemės galinga ranka ir pasidarei sau vardą iki pat šios dienos , mes nusidėjome ir nedorai elgėmės .
27009016	Viešpatie , kaip dera tavo dideliam teisumui , tenusigręžia tavo įniršęs pyktis nuo tavo miesto Jeruzalės , nuo tavo šventojo kalno ! Dėl mūsų nuodėmių ir mūsų protėvių kalčių Jeruzalė ir tavo tauta tapo pajuoka visiems mūsų kaimynams .
27009017	Taigi dabar , mūsų Dieve , išklausyk savo tarno maldą ir prašymą , ir tau pačiam , Viešpatie , tešviečia tavo veidas nuniokotoje tavo šventykloje .
27009018	Palenk savo ausį , mano Dieve , ir išgirsk . Atverk savo akis ir pažvelk į mūsų nuniokojimą ir miestą , kuris vadinasi tavo vardu . Ne dėl savo teisumo mes sudedame savo maldavimus priešais tavo veidą , bet dėl tavo didelio gailestingumo .
27009019	Viešpatie , išgirsk ! Viešpatie , atleisk ! Viešpatie , išklausyk ir veik ! Dėl savęs paties nedelsk , mano Dieve , nes tavo miestas ir tavo tauta vadinasi tavo vardu “ .
27009020	Dar man tebekalbant , besimeldžiant ir išpažįstant savo nuodėmę bei Izraelio tautos nuodėmę , maldaujant VIEŠPATĮ , mano Dievą , dėl mano Dievo šventojo kalno ,
27009021	dar man tebekalbant maldoje , vyras Gabrielius , kurį anksčiau buvau matęs regėjime , atsirado , greitai skrisdamas pas mane vakaro aukos metu .
27009022	Jis pamokė mane , kalbėdamas ir tardamas : „ Danieliau , atėjau duoti tau išminties ir supratimo .
27009023	Kai tu pradėjai maldauti , atsirado žodis , ir aš atėjau tau jo paskelbti , nes tu esi labai brangus žmogus . Taigi įsidėmėk žodį ir suprask regėjimą !
27009024	Septyniasdešimt septynetų skirta tavo tautai ir tavo šventajam miestui . Tuomet baigsis nusižengimas , ateis galas nuodėmei , bus išpirkta kaltė , įvestas amžinasis teisumas , užantspauduoti regėjimai ir pranašystės ir patepta tai , kas švenčiausia .
27009025	Todėl žinok ir suprask ! Nuo to laiko , kai paskelbtas žodis atnaujinti ir atstatyti Jeruzalę , iki pateptojo vado bus septyni septynetai ir šešiasdešimt du septynetai . Ji bus atstatyta su aikštėmis ir apsauginiu grioviu , ir tai įvyks priespaudos metais .
27009026	Po šešiasdešimt dviejų septynetų pateptasis bus nužudytas , bet ne dėl savo kaltės , o ateisiančio vado tauta sunaikins miestą ir šventyklą . Jo galas ateis lyg potvynis , iki pat galo vyks karas ir skirtasis niokojimas .
27009027	Vieną septynetą jis sudarys stiprią Sandorą su daugeliu , per pusę septyneto sustabdys aukojimą ir atnašavimą . Vietoj jų bus siaubingoji pabaisa , iki skirtoji pražūtis bus išlieta ant niokotojo “ .
27010001	Trečiais Persijos karaliaus Kyro metais Danieliui , kuris buvo vadinamas Beltšacaru , buvo apreikšta . Apreiškimas buvo neabejotinas ir susijęs su dideliu mūšiu . Jis suprato tą apreiškimą po to , kai gavo paaiškinimą per regėjimą .
27010002	„ Tuo metu aš , Danielius , buvau gedėjęs tris savaites .
27010003	Nebuvau valgęs gardžių valgių , nebuvau ėmęs į burną nei mėsos , nei vyno , nei buvau tepęsis aliejais ištisas tris savaites .
27010004	Pirmo mėnesio dvidešimt ketvirtą dieną , stovėdamas ant didžiosios upės Tigro kranto ,
27010005	pakėliau akis ir pamačiau vyrą , vilkintį drobiniais , susijuosusį Ufazo aukso juosta .
27010006	Jo kūnas buvo tarsi chrizolitas , veidas švytėjo tarsi žaibas , akys buvo tarsi liepsnojantys deglai , rankos ir kojos spindėjo tarsi nublizgintas žalvaris , o žodžių garsas — tarsi žmonių minios ūžesys .
27010007	Tik aš , Danielius , mačiau tą regėjimą . Žmonės , buvę su manimi , regėjimo nematė , nors juos apėmė didis siaubas ir jie bėgo slėptis .
27010008	Taigi aš likau vienas žiūrėti į šį didį regėjimą . Aš netekau jėgų , mirtinai išblyškau ir buvau visiškai bejėgis .
27010009	Tuomet išgirdau jo žodžių garsą ir išgirdęs jo žodžių garsą puoliau be sąmonės veidu ant žemės .
27010010	Bet tuomet mane palietė ranka , papurtė man rankas ir kelius .
27010011	‘ Danieliau , brangusis žmogau , — tarė jis man , — gerai įsidėmėk žodžius , kuriuos sakau ! Atsistok , nes aš atsiųstas pas tave ’ . Jam tariant šiuos žodžius drebėdamas atsistojau .
27010012	Tuomet jis tęsė : ‘ Nebijok , Danieliau , nes nuo pat pirmos dienos , kai apsisprendei suprasti ir nusižeminti prieš savo Dievą , tavo žodžiai buvo išgirsti , ir aš atėjau dėl tavo žodžių .
27010013	Bet Persijos karalystės didžiūnas dvidešimt vieną dieną buvo man priešingas . Tikėk manimi , man padėti atėjo Mykolas , vienas iš vyriausių didžiūnų . Aš palikau jį ten su Persijos karalystės didžiūnu
27010014	ir atėjau padėti tau suprasti , kas turi atsitikti tavo tautai dienų pabaigoje ’ .
27010015	Jam tariant šiuos žodžius , žiūrėjau į žemę ir buvau lyg be žado .
27010016	Tuomet kažkas panašus į žmogų palietė mano lūpas . Atvėriau lūpas ir tariau stovinčiam prieš mane : ‘ Mano viešpatie , jau vien nuo regėjimo man užėjo tokie skausmai , jog esu visiškai bejėgis .
27010017	Kaipgi gali mano viešpaties tarnas kalbėtis su tavimi , mano viešpatie ? Juk aš visas drebu , neturiu jėgų , negaliu net alsuoti ’ .
27010018	Kažkas panašus į žmogų vėl palietė mane ir sustiprino .
27010019	Jis tarė : ‘ Nebijok , brangusis žmogau , ramybė tau ! Būk tvirtas ir drąsus ! ’ Jam bekalbant , sustiprėjau ir tariau : ‘ Kalbėk , mano viešpatie , nes davei man jėgų ’ .
27010020	Tuomet jis paklausė : ‘ Ar žinai , dėl ko atėjau pas tave ? Dabar aš turiu grįžti kovoti prieš Persijos didžiūną . Kai aš nueisiu , ateis Graikijos didžiūnas .
27010021	Bet turiu pasakyti , kas įrašyta tiesos knygoje . Nė vienas nepadeda man varžytis su šiais didžiūnais , išskyrus jūsų didžiūną Mykolą .
27011001	O aš pirmais Darijaus Medo metais ėmiausi jam padėti ir jį stiprinti .
27011002	Dabar paskelbsiu tau tiesą . Tikėk manimi , Persija turės dar tris karalius . Ketvirtasis bus kur kas turtingesnis už visus kitus ir dėl savo turtų tapęs galingu sukurstys visus prieš Graikijos karalystę .
27011003	Tuomet iškils galiūnas karalius , jis turės plačias valdas ir darys , kas jam patiks .
27011004	Bet jam tapus galingesniam , jo karalystė bus nualinta ir padalyta pagal keturis padangių vėjus , tačiau ne jo palikuonims , ne jo turėtai galingai valdžiai . Jo karalystė bus išrauta ir atiduota kitiems , o ne jo įpėdiniams .
27011005	Tuomet taps galingas pietų karalius , tačiau vienas jo didžiūnų taps už jį galingesnis ir valdys , turėdamas platesnes valdas negu jis .
27011006	Po keleto metų jie sudarys sąjungą : pietų karaliaus duktė ištekės už šiaurės karaliaus susitarimui patvirtinti . Bet nei ji turės jėgų ištverti , nei jos palikuonis išliks ; ji bus pasmerkta mirti drauge su savo palydovais , vaiku ir vyru . Ilgainiui
27011007	išaugs atžala iš jos šaknų . Jis žygiuos prieš šiaurės karaliaus kariuomenę , įsiverš į jo tvirtovę , parodys , ką gali , ir nugalės .
27011008	Net jų dievus , jų stabus drauge su brangiais sidabro ir aukso indais išgabens į Egiptą kaip karo grobį . Keletą metų jis paliks šiaurės karalių ramybėje .
27011009	Pastarasis užpuls pietų karaliaus šalį , bet sugrįš į savo kraštą .
27011010	O jo sūnūs kariaus ir sutelks labai galingą kariuomenę . Vienas jų žygiuos pirmyn tarsi potvynis ir nušluos kraštą , paskui vėl kariaus prie pat jo tvirtovės .
27011011	Pietų karalius įtūžęs išeis ir kovos su šiaurės karaliumi , sutelkusiu milžinišką kariauną , bet ji bus atiduota jo priešams į rankas .
27011012	O kai ta kariauna bus paimta , jo širdis didžiuosis iš puikybės , ir jis išžudys dešimtis tūkstančių , bet nenugalės .
27011013	Mat šiaurės karalius vėl sutelks kariauną , didesnę už pirmąją , ir po keleto metų vėl atžygiuos su didele kariuomene ir gausiais karo reikmenimis .
27011014	Tais laikais daugelis sukils prieš pietų karalių . Nedori karštuoliai iš tavo tautos pakils įgyvendinti tą regėjimą , bet bus nugalėti .
27011015	Tuomet šiaurės karalius atžygiuos , skubiai supils apgulos pylimą ir paims tvirtovės miestą . O pietų pajėgos neįstengs atlaikyti , net geriausi būriai stokos jėgų priešintis .
27011016	Jo užpuolikas darys , kas jam patiks , ir niekas neįstengs prieš jį atsilaikyti . Jis apsistos gražiajame krašte , kuris visas bus jo rankose .
27011017	Jis sumanys jėga užimti visą jo karalystę , bet sudarys su juo sutartį ir norėdamas sunaikinti tą karalystę jis atiduos jam dukterį žmona . Bet jam nepasiseks , ir naudos iš to jam nebus .
27011018	Tada jis atsigręš į pajūrio salas ir daugelį iš jų užims . Bet vienas karo vadas padarys galą jo įžūlumui , atgręždamas prieš jį patį jo įžūlumą .
27011019	Tuomet jis atsigręš į savo krašto tvirtoves , bet suklups , kris , ir niekas jo neras .
27011020	Jo vietą užims žmogus , pasiųsiantis pareigūną su karališka palyda išreikalauti duoklės , tačiau po kelių dienų ir jis bus nužudytas , bet ne iš pykčio ir ne mūšyje .
27011021	Jo vieton stos niekšas , kuriam karališka garbė nebuvo suteikta . Jis atvyks vogčiomis ir apgaule pasiims karalystę .
27011022	Kariuomenes jis šluote nušluos ir sutriuškins drauge su pačiu sandoros vadu .
27011023	Sudaręs sąjungą , jis elgsis klastingai ir su sauja sekėjų paims valdžią .
27011024	Be įspėjimo jis veršis į turtingiausias sritis ir darys , ko nei jo tėvas , nei protėviai niekada nedarė , išdalydamas grobį , karo laimikį ir turtus . Jis kėsinsis užimti tvirtoves , bet tik iki nustatyto meto .
27011025	Didele kariuomene jis sukaups savo jėgą ir drąsą prieš pietų karalių . Pietų karalius išžygiuos į karą , vedinas kur kas didesne ir stipresne kariuomene , bet atsispirti jam nepavyks , nes prieš jį bus rengiami sąmokslai .
27011026	Valgantieji prie jo stalo jį pražudys . Jo kariuomenė bus sutriuškinta , daugelis kris užmušti .
27011027	Abu karaliai , širdyje pikta galvodami , sėdės prie to paties stalo ir meluos vienas kitam , tačiau nesėkmingai , nes dar nebus atėjęs galui nustatytas metas .
27011028	Jis pasuks į savo kraštą su gausybe turtų , bet jo širdis bus nusiteikusi prieš šventąją sandorą . Jis pasielgs pagal savo norą ir sugrįš į savo kraštą .
27011029	Atėjus nustatytam metui jis vėl įsiverš į pietus , bet šį kartą viskas nesibaigs kaip anksčiau .
27011030	Prieš jį atplauks laivai iš Kitimų , jis neteks drąsos ir pasitrauks , pargrįš ir išlies įniršį ant šventosios sandoros , savo noru pasielgs gerindamasis tiems , kurie atsimeta nuo šventosios sandoros .
27011031	Jo atsiųsti kariuomenės būriai užims ir išniekins šventyklą ir tvirtovę . Jie pašalins kasdienę deginamąją auką ir pastatys siaubingąją pabaisą .
27011032	Pataikavimu jis suvedžios sandorai neištikimus , bet savo Dievui ištikimi žmonės bus ištvermingi ir imsis žygių .
27011033	Išmintingieji tarp žmonių padės daugeliui žmonių suprasti , tačiau jie kurį laiką bus tapę kalavijo ir liepsnos aukomis , kęs nelaisvę ir plėšikavimą .
27011034	Tapę aukomis jie susilauks mažai pagalbos , nes daugelis dėsis prie jų nenuoširdžiai .
27011035	Kai kurie išmintingųjų kris , kad būtų išmėginti ugnyje , išgryninti ir padaryti švarūs iki laikų pabaigos , nes ji turi įvykti nustatytu metu .
27011036	Karalius elgsis , kaip jam patiks . Aukštindamas save ir laikydamas didesniu už bet kokį dievą , jis kalbės baisius dalykus prieš dievų Dievą . Jam seksis tik tol , kol nesibaigs pykčio metas ir nebus įvykdyta , kas nuspręsta .
27011037	Jis nereikš pagarbos savo protėvių dievams ar moterų pamiltajam , jis pagarbos nereikš jokiam dievui , nes save patį laikys didesniu už visus .
27011038	Vietoj jų jis garbins tvirtovių dievą , — dievą , kurio jo protėviai nepažinojo , garbins auksu ir sidabru , brangakmeniais ir vertingomis atnašomis .
27011039	Tvirtovių ginti jis pastatys svetimo dievo tautą , o jo išpažinėjus praturtins , paskirs valdyti daugelį ir apdalys žeme kaip atpildu .
27011040	Atėjus laikų pabaigai su juo susiims pietų karalius . Bet šiaurės karalius puls jį kaip viesulas su karo vežimais , raiteliais ir daugybe laivų . Jis užtvindys šalis ir pereis jas tarsi potvynis .
27011041	Jis įžygiuos į gražųjį kraštą , jame žus dešimtys tūkstančių , bet Edomas ir Moabas bei didžioji Amono dalis išsigelbės iš jo rankų .
27011042	Jis uždės savo ranką ant šalių ir net Egipto kraštas neišsigelbės .
27011043	Jam atiteks aukso bei sidabro lobiai ir visi Egipto turtai . Įkandin jo seks Libija ir Kušas .
27011044	Kai pranešimai iš rytų ir šiaurės ims jį gąsdinti , didžio įniršio apimtas jis išžygiuos žudyti ir naikinti daugelio .
27011045	Savo rūmų palapines jis statysis tarp jūros ir garbingo šventojo kalno , tačiau gaus galą ir nebus , kas jam padėtų .
27012001	Anuo metu pasirodys Mykolas , galingasis didžiūnas , tavo tautos sargas . Užeis metas tokių vargų , kokių dar niekada nėra buvę nuo to laiko , kai atsirado tautos . Bet tuo metu bus išgelbėta tavo tauta , visi , kurie tik rasti įrašyti knygoje .
27012002	Daugelis miegančiųjų žemės dulkėse atsibus : kai kurie — amžinajam gyvenimui , kiti — gėdai ir amžinajai negarbei .
27012003	Išmintingieji švytės dangaus skliauto spindesiu , o vedusieji daugelį į teisumą bus tarsi žvaigždės per amžių amžius .
27012004	O tu , Danieliau , laikyk paslaptyje šiuos žodžius ir užantspauduok knygą iki pabaigos meto . Daugelis bus pasimetę , ir nedorumas vis labiau plis ’ .
27012005	Tuomet aš , Danielius , pažvelgiau ir pamačiau dar du vyrus : vieną — ant šio upės kranto , kitą — ant ano .
27012006	Vienas jų tarė vyrui , vilkinčiam drobiniais ir stovinčiam ant upės vandenų : ‘ Kada ateis šių nuostabiųjų dalykų pabaiga ? ’
27012007	Drobiniais vilkintis vyras , stovintis ant upės vandenų , iškėlė į dangų savo dešinę ir kairę . Aš girdėjau jį prisiekiant amžinai Gyvuoju , kad tai tęsis vieną laikotarpį , du laikotarpius ir pusę laikotarpio ir kad visi šie dalykai bus įvykdyti , kai pasibaigs šventosios tautos galios naikinimas .
27012008	Aš tai girdėjau , bet negalėjau suprasti . Todėl paklausiau : ‘ Mano viešpatie , koks bus šių dalykų galas ? ’ —
27012009	‘ Eik savo keliu , Danieliau , — atsakė jis , — nes šie žodžiai turi likti paslaptyje ir užantspauduoti ligi pabaigos meto .
27012010	Daugelis bus išgryninti , padaryti švarūs ir išmėginti ugnyje , tačiau nedorėliai ir toliau nedorai elgsis . Nė vienas nedorėlių to nesupras , o išmintingieji supras .
27012011	Nuo to meto , kai buvo nutraukta kasdienė deginamoji auka ir pastatyta siaubingoji pabaisa , praeis tūkstantis du šimtai devyniasdešimt dienų .
27012012	Palaimintas žmogus , kuris lauks ir ištvers tūkstantį tris šimtus trisdešimt penkias dienas !
27012013	O tu , eik savo keliu iki pabaigos ir ilsėkis ! Prisikelsi savo atpildui dienų pabaigoje ’ “ .
28001001	VIEŠPATIES žodis , pasiekęs Beerio sūnų Ozėją Judo karalių Uzijo , Jotamo , Ahazo bei Ezekijo dienomis ir Izraelio karaliaus Jehoašo sūnaus Jeroboamo dienomis .
28001002	Pirmąsyk kalbėdamas per Ozėją VIEŠPATS tarė Ozėjui : „ Eik , imk sau žmona moterį kekšę ir turėk vaikų kekšių , nes kraštas , pamesdamas VIEŠPATĮ , daro didelę kekšystę “ .
28001003	Taigi jis ėjo ir paėmė žmona Diblaimo dukterį Gomerą ; ji tapo nėščia ir pagimdė jam sūnų .
28001004	VIEŠPATS tarė jam : „ Pavadink jį vardu Jezreelis , nes netrukus nubausiu Jehuvo namus už Jezreelyje pralietą kraują ir padarysiu galą Izraelio namų karalystei .
28001005	Tą dieną sulaužysiu Izraelio lanką Jezreelio slėnyje “ .
28001006	Ji ir vėl tapo nėščia ir pagimdė dukterį . Tuomet VIEŠPATS tarė jam : „ Pavadink ją vardu Lo Ruhama , nes daugiau nebepagailėsiu Izraelio namų ir nebeatleisiu jiems .
28001007	Tačiau Judo namų pagailėsiu ir išgelbėsiu juos per VIEŠPATĮ , jų Dievą . Neišgelbėsiu jų lanku nei kalaviju , nei karu , nei žirgais , nei raiteliais “ .
28001008	Nujunkiusi Lo Ruhamą , ji tapo nėščia ir pagimdė sūnų .
28001009	Tuomet VIEŠPATS tarė : „ Pavadink jį vardu Lo Amis , nes jūs nesate mano tauta , ir aš nebūsiu jūsų Dievas “ .
28001010	O Izraelio vaikų bus kaip jūros smilčių , kurių negalima nei paseikėti , nei suskaičiuoti . Vis dėlto , užuot sakius : „ Jūs nesate mano tauta ! “ — jiems bus sakoma : „ Gyvojo Dievo vaikai “ .
28001011	Judo žmonės ir Izraelio žmonės bus surinkti į viena , jie pasistatys sau vieną galvą ir užvaldys kraštą , nes Jezreelio diena bus galinga .
28002001	Sakykite savo broliui : „ Mano tauta “ — ir savo seseriai : „ Ta , kurios pasigailėta “ .
28002002	Maldaukite savo motiną , maldaukite , nes ji nėra mano žmona , o aš nesu jos vyras ! Tepašalina ji nuo savo veido kekšystę ir nuo savo krūtų svetimavimą .
28002003	Antraip aš ją išrengsiu nuogai , paliksiu , kokia ji buvo gimimo dieną , padarysiu ją panašią į dykumą , paversiu ją tyrlaukiais ir leisiu jai mirti nuo troškulio .
28002004	Nė jos vaikų nepagailėsiu , nes tai kekšystės vaikai .
28002005	Taip ! Jų motina buvo kekšė , ta , kuri juos pradėjo , gėdingai elgėsi . „ Eisiu paskui savo meilužius , — sakė ji , — nes gaunu iš jų duonos ir vandens , vilnų ir linų , aliejaus ir gėrimo “ .
28002006	Todėl , tikėk manimi , erškėčiais aptversiu jos kelią ir prieš ją pastatysiu sieną , kad ji nebegalėtų rasti savo takų .
28002007	Ji vis bėgs paskui savo meilužius , bet nepasivys , ieškos jų , bet neras . Tuomet ji tars sau : „ Eisiu , grįšiu pas savo pirmąjį vyrą , nes anuomet man buvo geriau negu dabar “ .
28002008	Ji nežinojo , kad tai aš daviau jai grūdų , vyno ir aliejaus , apipyliau ją sidabru ir auksu , o jie tai išleido Baalui .
28002009	Todėl atsiimsiu savo grūdus jų laiku ir savo vyną jo metu ; atimsiu savo vilnas ir linus , duotus jos nuogumui pridengti .
28002010	Dabar aš atidengsiu jos gėdą jos meilužių akyse , ir iš mano rankų niekas jos neišgelbės .
28002011	Padarysiu galą visam jos džiaugsmui , jos šventėms , jaunatims , šabams ir visoms iškilmių dienoms .
28002012	Nuniokosiu jos vynmedžius ir figas , apie kuriuos ji sakė : „ Tai mano atlygis , kurį man davė meilužiai “ . Paversiu juos brūzgynais , ir laukiniai žvėrys juos nuės .
28002013	Taip bausiu ją už iškilmių dienas Baalams , kuriomis ji degino jiems smilkalus ; išsidabinusi auskarais ir puošmenomis ji ėjo paskui savo meilužius ir pamiršo mane , — tai VIEŠPATIES žodis .
28002014	Todėl dabar ją viliosiu , išvesiu į dykumą ir prašnekinsiu jos širdį .
28002015	Ten atiduosiu jai vynuogynus , o Achoro slėnį padarysiu vilties durimis . Ten ji atsilieps man kaip savo jaunystės dienomis , kaip tą dieną , kai išėjo iš Egipto žemės .
28002016	Tą dieną , — tai VIEŠPATIES žodis , — ji vadins mane „ Mano vyras “ ir niekuomet nebevadins manęs „ Mano viešpats Baalas “ .
28002017	Nuo jos lūpų pašalinsiu Baalų vardus , ir vardais jų nebebus daugiau šaukiamasi .
28002018	Sudarysiu tą dieną sandorą su laukiniais žvėrimis , padangių paukščiais ir žemės ropliais . Sunaikinsiu krašte lanką , kalaviją ir karą , suteiksiu jiems ramų ir saugų poilsį .
28002019	Susižadėsiu su tavimi amžinai , susižadėsiu su tavimi teisumu ir teisingumu , ištikima meile ir gailestingumu .
28002020	Susižadėsiu su tavimi ištikimybe . Tuomet tu žinosi , kas yra VIEŠPATS .
28002021	Tą dieną atsiliepsiu , — tai VIEŠPATIES žodis , — atsiliepsiu dangums , o jie atsilieps žemei .
28002022	Žemė atsilieps javais , vynu ir aliejumi , o jie atsilieps Jezreeliui .
28002023	Pasėsiu ją krašte sau pačiam , pasielgsiu gailestingai su Lo Ruhama ir sakysiu Lo Amiui : „ Tu mano tauta “ , o jis atsakys : „ Tu mano Dievas “ .
28003001	VIEŠPATS tarė man : „ Eik ir mylėk savo moterį , turinčią mylimąjį ir svetimaujančią , kaip VIEŠPATS myli izraelitus , nors jie ir gręžiasi į kitus dievus ir mėgsta razinų papločius “ .
28003002	Tuomet pirkau ją už penkiolika sidabro šekelių ir homerą su letechu miežių .
28003003	O jai pasakiau : „ Tu pasiliksi su manimi ilgą laiką ir nebesielgsi kaip kekšė , nebeatsiduosi jokiam vyriškiui nei man “ .
28003004	Juk ir izraelitai pasiliks ilgą laiką be karaliaus ir didžiūno , be aukų ir šventųjų stulpų , be efodo ir terafimų .
28003005	Paskui izraelitai sugrįš , ieškos VIEŠPATIES , savo Dievo , ir Dovydo , savo karaliaus . Paskutinėmis dienomis jie artinsis prie VIEŠPATIES ir jo gerumo su pagarbos kupina baime .
28004001	Klausykis VIEŠPATIES žodžio , Izraelio tauta , nes VIEŠPATS traukia į teismą krašto gyventojus : „ Dorumo , ištikimos meilės ir Dievo pažinimo nėra !
28004002	Kreiva priesaika , melagystė , žmogžudystė , vagystė ir svetimavimas įsigalėjo , kraujo praliejimas po kraujo praliejimo .
28004003	Todėl kraštas rauda , visi jo gyventojai gaišta ir žūva drauge su laukų žvėrimis , padangių paukščiais ir jūrų žuvimis .
28004004	Tačiau niekas tenesmerkia , niekas tenekaltina . Aš kaltinu tave , kunige !
28004005	Tu klupsi dieną , ir pranašas su tavimi klups naktį , o aš sunaikinsiu tavo motiną .
28004006	Mano tauta naikinama , nes jai stinga pažinimo ; kadangi tu atmetei pažinimą , atmesiu tave kaip savo kunigą ; kadangi tu užmiršai savo Dievo mokymą , užmiršiu ir aš tavo vaikus .
28004007	Juo daugiau jų buvo , juo labiau jie man nusidėjo , išmainė savo garbę į gėdą .
28004008	Jie minta mano tautos nuodėme ir godžiai trokšta jos kalčių .
28004009	Ir tautą , ir kunigą nubausiu už jų kelius , atlyginsiu jiems už jų darbus .
28004010	Jie valgys , bet nebus sotūs , jie kekšaus , bet vaikų neturės , nes paliko VIEŠPATĮ ir atsidavė
28004011	kekšystei . Vynas , senas ir jaunas — atima protą .
28004012	Mano tauta atsiklausia rąstigalio , burtų lazda jiems išburia . Kekšystės dvasia juos nuvedė į klystkelius ; palikdami savo Dievą , jie elgiasi kaip kekšės .
28004013	Jie skerdžia aukas ant kalnų keterų , degina smilkalus ant kalvų po ąžuolu , po tuopa ir po terpentinmedžiu , nes jų pavėsis malonus . Todėl ir jūsų dukterys elgiasi kaip kekšės , ir jūsų marčios svetimauja !
28004014	Nebausiu jūsų dukterų , kai jos elgiasi kaip kekšės , nei jūsų marčių , kai jos svetimauja , nes patys vyrai susideda su paleistuvėmis ir skerdžia aukas su šventyklų kekšėmis . Taip tauta be proto eina į pražūtį .
28004015	Nors tu ir elgiesi kaip ištvirkėlis , Izraeli , neleisk Judui nusikalsti ! Neikite į Gilgalą , nekopkite į Bet Aveną , netarkite priesaikos : ‘ Kaip gyvas VIEŠPATS ! ’
28004016	Izraelis užsispyręs lyg užsispyrusi telyčia . Argi gali VIEŠPATS dabar juos ganyti kaip avinėlį plačioje ganykloje ?
28004017	Efraimas prisirišo prie stabų , tad palik jį sau !
28004018	Po ilgo girtavimo jie mėgaujasi kekšyste , gašlumą vertina labiau negu savo garbę .
28004019	Vėjas apgaubs juos savo sparnais , ir jie gėdysis savo aukurų .
28005001	Išgirskite tai , kunigai ! Įsidėmėkite , Izraelio namai ! Klausykitės , karaliaus rūmai ! Juk jūs turite rūpintis teisingumu , bet tapote spąstais Micpoje , ant Taboro užmestu tinklu
28005002	ir Šitimuose giliai iškasta duobe . Nubausiu juos visus .
28005003	Efraimą aš pažinojau , ir Izraelis nebuvo nuo manęs paslėptas , bet dabar , Efraimai , tu elgiesi kaip kekšė , o Izraelis ištvirkęs .
28005004	Jų darbai neleidžia jiems grįžti pas savo Dievą , kekšystės dvasia juose įsigalėjusi , ir jie nepažįsta VIEŠPATIES .
28005005	Izraelio išdidumas liudija prieš jį , ir Efraimas klumpa dėl savo kaltės , o Judas klumpa drauge su jais .
28005006	Tuomet su savo avimis ir galvijais jie eis ieškoti VIEŠPATIES , bet neras , nes jis pasitraukė nuo jų .
28005007	Jie tapo neištikimi VIEŠPAČIUI , pagimdę pavainikius . Jaunatis dabar praris juos drauge su jų laukais .
28005008	Pūskite ragą Gibėjoje , trimitą Ramoje ! Skelbkite pavojų Bet Avene : ‘ Benjaminai , pasižiūrėk atgal ! ’
28005009	Efraimas bausmės dieną virs tyrlaukiais . Skelbiu Izraelio giminėms , kas tikrai įvyks .
28005010	Judo galiūnai tapo lygūs perkeliantiems laukų ribas ; išliesiu ant jų savo pyktį kaip vandenį .
28005011	Efraimas nuengtas ir teismo sutriuškintas dėl to , kad sąmoningai ėjo paskui melą .
28005012	Tarsi kandis esu Efraimui , tarsi puvimas Judo namams .
28005013	Kai Efraimas pamatė savo ligą , o Judas — savo žaizdą , Efraimas kreipėsi į Asiriją ir siuntė pasiuntinius pas didįjį karalių . Bet jis negali jūsų pagydyti ar užgydyti jūsų žaizdos ,
28005014	nes Efraimui aš esu tarsi liūtas ir Judo namams tarsi liūto jauniklis . Aš pats draskysiu ir eisiu sau , aš nusinešiu , ir niekas neišgelbės .
28005015	Aš pasitrauksiu , kol jie suvoks savo kaltę ir ieškos mano veido . Vargdami jie maldaus mano malonės :
28006001	‘ Eime , grįžkime pas VIEŠPATĮ , nes tai jis mus sudraskė , jis ir išgydys ; jis mus sužeidė , jis ir sutvarstys .
28006002	Po dviejų dienų jis mus atgaivins , trečiąją dieną jis mus prikels , kad būtume gyvi jo Artume .
28006003	Pažinkime , veržkimės pažinti VIEŠPATĮ ! Tikrai jis ateis pas mus , kaip tikrai ateina aušra ; jis ateis pas mus kaip lietus , kaip vėlyvieji lietūs , pagirdantys žemę ’ .
28006004	Ką man daryti su tavimi , Efraimai ? Ką man daryti su tavimi , Judai ? Judviejų meilė — kaip rytmečio debesis , kaip anksti krintanti rasa .
28006005	Todėl skaptuosiu juos per pranašus , žudysiu savo lūpų žodžiais , ir mano nuosprendis nutviks kaip šviesa .
28006006	Aš noriu ištikimos meilės , o ne aukos , ir Dievo pažinimas man mielesnis negu deginamosios aukos .
28006007	Prie Adomo jie sulaužė sandorą ir taip tapo man neištikimi .
28006008	Gileadas — nedorėlių miestas , pažymėtas krauju .
28006009	Kaip plėšikai ko nors tyko , taip ir kunigai susibūrę ; jie žudo ant kelio į Sichemą , daro baisų nusikaltimą .
28006010	Izraelio namuose mačiau šiurpų dalyką : ten kekšauja Efraimas , teršiamas Izraelis .
28006011	Ir tavęs , Judai , laukia pjūtis . Kai tik noriu sugrąžinti savo tautos belaisvius ,
28007001	kai tik noriu išgydyti Izraelį , vis prasikiša Izraelio kaltė ir nedori Samarijos darbai , nes jie elgiasi apgaulingai . Vagys laužiasi į namus , gaujos plėšikauja lauke .
28007002	Ir jiems neateina į širdį , kad aš atmenu visą jų nedorumą . Dabar juos gaubia nusikaltimai , jie — priešais mane .
28007003	Savo nedorumu jie linksmina karalių , o klastingumu — didžiūnus .
28007004	Jie visi yra svetimautojai , jie tarsi prikūrenta krosnis , kurioje kepėjui nebereikia kurstyti ugnies nuo tešlos minkymo iki jos iškilimo .
28007005	Mūsų karaliaus dieną įkaitę nuo vyno didžiūnai ėmė siautėti , o jis tiesė ranką apsimetėliams .
28007006	Jų širdys dega sąmokslu lyg krosnis ; jų įniršis rusena visą naktį , o rytą prasiveržia tarsi liepsnojanti ugnis .
28007007	Visi jie įkaitę kaip krosnis ir ryja savo valdovus . Visi jų karaliai krito , bet nė vienas nesišaukia manęs .
28007008	Efraimas pats maišosi su tautomis ; Efraimas — kepantis neapverstas paplotis .
28007009	Svetimieji ryja jo jėgas , bet jis to nežino . Net jo plaukai jau pražilo , bet jis to nežino .
28007010	Izraelio puikybė buvo pažeminta jo paties akyse , tačiau jie , viso to nepaisydami , nei grįžta pas VIEŠPATĮ , savo Dievą , nei jo ieško .
28007011	Efraimas tapo kaip balandis , suviliotas ir nesupratingas ; jie šaukiasi Egipto , jie eina į Asiriją .
28007012	Jiems einant , užmesiu ant jų savo tinklą , nutrauksiu žemyn kaip paukščius iš padangių , nubausiu , kaip buvo sakyta jų bendrijai .
28007013	Vargas jiems , nes jie nuklydo nuo manęs ! Pražūtis jiems , nes jie sukilo prieš mane ! Kai tik noriu juos atpirkti , jie skleidžia prieš mane melus .
28007014	Iš širdies jie manęs nesišaukia , aimanuodami savo guoliuose , o žeisdami save dėl grūdų ir vyno , būna man neištikimi .
28007015	Aš juos protinau ir stiprinau jų rankas , tačiau jie rezga pikta apie mane .
28007016	Jie vis grįžta prie to , kas nenaudinga , ir tampa netikusiu lanku ; jų didžiūnai žus nuo kalavijo dėl savo įžūlaus liežuvio . Iš jų bus tyčiojamasi Egipto žemėje !
28008001	Dėk ragą prie lūpų ! Tarsi vanagas virš VIEŠPATIES Namų įsikūrė nelaimė , nes jie sulaužė mano Sandorą ir buvo neištikimi mano mokymui .
28008002	Jie šaukia man : ‘ Mūsų Dieve ! Mes , Izraelis , tave pažįstame ! ’
28008003	Izraelis atmetė tai , kas gera ; priešas jį persekios .
28008004	Jie rinkosi karalius , bet ne per mane , skyrė didžiūnus , bet be mano žinios . Iš sidabro ir aukso pasidarė stabų savo pačių pražūčiai .
28008005	Atmečiau tavo veršį , Samarija ! Užsidegiau įniršiu ant jų ! Kiek ilgai jie nepajėgs atgauti savo nekaltumo ?
28008006	Juk tai kyla iš Izraelio ; jį padarė meistras , bet tai ne Dievas . Į šukes sudaužytas bus Samarijos veršis !
28008007	Jie sėja vėją , todėl pjaus audrą . Javų šiaudai be varpų negali duoti miltų , o jei ir duotų , juos surytų svetimieji .
28008008	Izraelis jau prarytas ; dabar jie tarp tautų — kaip nereikalingas indas .
28008009	Juk jie ėjo į Asiriją kaip vienišas laukinis asilas , o Efraimas samdėsi meilužius .
28008010	Nors jie samdo tautas , dabar aš pats juos surinksiu , ir greitai jie raitysis po karalių ir didžiūnų našta .
28008011	Efraimas gausino aukurus , kad išpirktų nuodėmę , bet aukurai jam tapo proga nusidėti .
28008012	Nors surašau jam daugybę pamokymų , jie laikomi nepriimtinais .
28008013	Jie aukoja rinktines skerdžiamąsias aukas ir valgo aukų mėsą , bet VIEŠPATS jų nepriima . Dabar jis atmins jų kaltę ir nubaus už nuodėmes . Jie turės grįžti į Egiptą !
28008014	Izraelis užmiršo savo Kūrėją ir prisistatė rūmų , Judas pagausino įtvirtintų miestų , bet aš pasiųsiu ugnį ant jo miestų ir surysiu jo tvirtoves .
28009001	Nesilinksmink , Izraeli , nedžiūgauk , kaip daro kitos tautos , nes atsitraukdamas nuo savo Dievo elgeisi kaip kekšė . Tu mėgai kekšės užmokestį kiekviename klojime .
28009002	Klojimas ir vyno spaudykla jų neišmaitins , jiems pritrūks naujo vyno .
28009003	Jie nebegyvens VIEŠPATIES krašte ; Efraimas turės sugrįžti į Egiptą , o Asirijoje jie valgys nešvarų maistą .
28009004	Vyno liejamųjų atnašų VIEŠPAČIUI jie nebeatnašaus , jų skerdžiamosios aukos jam nebus malonios ir bus jiems kaip šermenų duona . Visi , kas ją valgys , taps nešvarūs , nes jų duona bus tik alkiui patenkinti , bet į VIEŠPATIES Namus nepateks .
28009005	Ką jūs darysite iškilmės dieną ir VIEŠPATIES šventės dieną ?
28009006	Net jeigu jie ištrūktų iš pražūties , Egiptas juos surinks , Nofas juos palaidos . Jų brangius sidabro daiktus paveldės dilgėlės , o jų palapinėse augs erškėčiai .
28009007	Atėjo bausmės dienos , atėjo atlygio dienos , ir Izraelis tai žino ! ‘ Pranašas — kvailas , dvasios vyras — pamišęs ! ’ Kadangi didelė tavo kaltė , didelis ir priešiškumas .
28009008	Efraimo sargybinis mano Dievui — pranašas , tačiau medžiotojo žabangos jam paspęstos ant visų kelių , ir jis puolamas net Dievo Namuose .
28009009	Jie skendi ištvirkimo gelmėse kaip Gibėjos dienomis . Jis atmins jų kaltę , nubaus už nuodėmes .
28009010	Lyg vynuoges dykumoje aš radau Izraelį . Lyg pirmą vaisių ant pirmųjų metų figmedžio aš pamačiau jūsų protėvius . Bet atėję į Baal Peorą , jie atsidavė Gėdai ir tapo pasibjaurėtini kaip ir jų pamiltas daiktas .
28009011	Efraimo garbė nuskris kaip paukštis ; nebus nei gimimo , nei nėštumo , nei pradėjimo !
28009012	Net jeigu jie užaugintų vaikų , aš padarysiu juos bevaikius , ir nė vienas nebus paliktas . Ak , vargas jiems , kai juos palieku !
28009013	Efraimas , kai jį pamačiau , buvo kaip jauna palmė , pasodinta gražioje lankoje , bet dabar Efraimas turi atiduoti savo vaikus nužudyti .
28009014	‘ Duok jiems , VIEŠPATIE ! ’ Ką jiems duosi ? Duok jiems nevaisingas įsčias ir užtrūkusias krūtis .
28009015	Visas jų nedorumas prasidėjo Gilgale ; taip , ten pradėjau jų neapkęsti . Dėl jų nedorų darbų išvarysiu juos iš savo namų . Daugiau nebemylėsiu jų ; visi jų didžiūnai — maištininkai .
28009016	Efraimas palaužtas ; jų šaknis nudžiūvusi , jie nebeduos vaisių . Nors jie ir gimdytų , išžudysiu jų branginamus įsčių vaisius “ .
28009017	Mano Dievas juos atmes , nes jie jo neklausė , ir jie taps klajūnais tarp tautų .
28010001	Izraelis — vešlus vynmedis , jo vaisiai — kaip ir jis pats . Juo buvo turtingesnis vaisių , juo daugiau jis statėsi aukurų ; juo geresnis buvo jo krašto derlius , juo daugiau jis pasistatė šventųjų stulpų .
28010002	Jų širdis melaginga , ir dabar jie turi kentėti dėl savo kaltės . VIEŠPATS sugriaus jų aukurus ir sunaikins jų šventuosius stulpus .
28010003	Iš tikro jie dabar sakys : „ Neturime karaliaus , kadangi nebijome VIEŠPATIES ; o ką gera galėtų mums padaryti karalius ? “
28010004	Jie dalija pažadus , tuščiomis priesaikomis sudarinėja sutartis , ir teisingumas pavirsta nuodingomis piktžolėmis suartame lauke !
28010005	Samarijos gyventojai dreba dėl Bet Aveno veršio . Ten žmonės liūdi , stabmeldžiai kunigai rauda dėl jo garbės , nes jis iš ten išgabentas .
28010006	Ir bus jis nugabentas į Asiriją kaip dovana didžiajam karaliui . Gėda apims Efraimą , Izraelis bus sugėdintas dėl savo stabo .
28010007	Samarijos karalius prapuls kaip medžio skiedra , plūduriuojanti vandenyse .
28010008	Bus sunaikinti Bet Aveno aukštumų alkai , toji Izraelio nuodėmė , erškėčiais ir usnimis apžels jų aukurai . Tuomet jie sakys kalnams : „ Paslėpkite mus ! “ ir kalvoms : „ Griūkite ant mūsų ! “
28010009	„ Nuo Gibėjos dienų nusidedi , Izraeli ; ten jie apsisprendė ! Ar neužklups karas Gibėjoje ?
28010010	Ateinu pas nusikaltėlius jų bausti ; prieš juos bus sutelktos tautos , kai jie bus baudžiami už savo dvigubą kaltę .
28010011	Efraimas tapo prijaukinta telyčia , mėgstančia kulti javus . Bet aš uždėsiu jungą ant jos gražaus kaklo ir priversiu Efraimą plėšti dirvoną . Judas turi arti , o Jokūbas — akėti .
28010012	Sėkite teisumą , pjaukite ištikimos meilės derlių , plėškite dirvoną , nes jau metas ieškoti VIEŠPATIES , kad jis ateitų ir apšviestų mus teisumu .
28010013	Arėte nedorumą , pjovėte neteisingumą , valgėte melo vaisius . Kadangi pasitikėjai savo galybe ir savo galiūnų daugybe ,
28010014	karo dundesys kils prieš tavo tautą . Visos tavo tvirtovės bus sunaikintos , kaip Šalmanas mūšio dieną sunaikino Bet Arbelį , kai motinos buvo kapojamos drauge su kūdikiais .
28010015	Taip bus pasielgta su jumis , Beteli , dėl jūsų didelio nedorumo . Auštant žus Izraelio karalius .
28011001	Kai Izraelis buvo vaikas , aš jį pamilau ir iš Egipto pašaukiau savo sūnų .
28011002	Juo daugiau juos šaukiau , juo labiau jie traukėsi nuo manęs , aukodami Baalams ir degindami smilkalus stabams .
28011003	Aš pats mokiau Efraimą vaikščioti , savo rankomis juos nešiojau , tačiau jie nepripažino , kad aš jais rūpinausi .
28011004	Siejau juos su savimi žmogiškais saitais , meilės ryšiais . Buvau jiems kaip tie , kurie glaudžia kūdikius prie skruosto . Nusileidau ligi jų , kad juos pamaitinčiau .
28011005	Jiems nebereikės grįžti į Egiptą ; Asirija bus jų karalius , nes jie atsisakė grįžti pas mane .
28011006	Kalavijas siautėja jų miestuose , naikina jų vartų sijas , ryja juos dėl jų sąmokslų .
28011007	Mano tauta atkakliai gręžiasi nuo manęs . Jie maldaus dėl jiems uždėto jungo , bet niekas jo nepakels .
28011008	Efraimai , kaip galiu tave atmesti ? Izraeli , kaip galiu tave apleisti ? Negi galiu padaryti tave kaip Admą ar pasielgti su tavimi kaip su Ceboimais ? Mano širdis neleidžia man to padaryti ! Mano gailestingumas tau per stiprus !
28011009	Nebausiu tavęs degančiu įniršiu , nebenaikinsiu Efraimo , nes aš esu Dievas , o ne žmogus ; aš esu Šventasis tarp jūsų ir su pykčiu neateisiu .
28011010	Jie eis paskui VIEŠPATĮ , riaumojantį tarsi liūtas . Kai jis riaumos , jo vaikai drebėdami rinksis iš vakarų .
28011011	Jie rinksis drebėdami tarsi paukščiai iš Egipto , tarsi balandžiai iš Asirijos krašto ; aš sugrąžinsiu juos į namus “ , — tai VIEŠPATIES žodis .
28011012	Efraimas apsupo mane melu , Izraelio namai — apgaule , bet Judas dar eina su Dievu ir yra ištikimas Šventajam .
28012001	Efraimas gano vėją , visą dieną laksto paskui vėją iš rytų ir kaupia neteisybę bei smurtą . Jie sudaro sutartį su Asirija ir siunčia aliejų į Egiptą .
28012002	VIEŠPATS kelia kaltinimą Judui ; jis nubaus Jokūbą pagal jo elgesį ir atlygins jam pagal jo darbus .
28012003	Įsčiose jis bandė užimti brolio vietą , o suaugęs ėjo grumtis su Dievu .
28012004	Jis grūmėsi su angelu ir nugalėjo , maldavo ir verkė . Jis sutiko Dievą Betelyje , ir ten jis kalbėjo mums .
28012005	VIEŠPATS , Galybių Dievas , VIEŠPATS yra jo vardas !
28012006	Tu turi sugrįžti pas savo Dievą ! Laikykis ištikimos meilės ir teisingumo ir visuomet pasitikėk savo Dievu !
28012007	„ Pirklys , kurio rankose neteisingos svarstyklės , mėgsta skriausti .
28012008	Nors Efraimas ir sakė : ‘ Koks aš turtingas ! Sukaupiau turtų ! Visuose mano darbuose nerasta kaltės , kuria būčiau nusidėjęs ! ’
28012009	Aš esu VIEŠPATS , tavo Dievas , nuo dienų Egipto žemėje ; aš ir vėl tave apgyvendinsiu palapinėse kaip Susitikimo dienomis .
28012010	Kalbėjau pranašams , gausinau jų regėjimus , per pranašus sukelsiu ir pražūtį .
28012011	Gileadas — kupinas nedorumo ; jie tikrai prieis liepto galą . Gilgale jie aukoja jaučius , todėl jų aukurai taps akmenų krūvomis suartame lauke “ .
28012012	Kai Jokūbas pabėgo į Aramo šalį , Izraelis tarnavo , kad gautų žmoną , ir dėl žmonos ganė kaimenes .
28012013	Per pranašą VIEŠPATS išvedė Izraelį iš Egipto , per pranašą Izraelis ir buvo išlaikytas .
28012014	Efraimas skaudžiai įžeidė Dievą , todėl jo Viešpats užkraus jam kraujo kaltę ir atlygins už įžeidimus .
28013001	Efraimas kalbėdamas keldavo baimę , nes buvo galingas Izraelyje . Bet jis užsitraukė kaltę per Baalą ir mirė .
28013002	Dabar jie ir toliau nusideda , dirbdinasi liedinį ir stabus iš sidabro pagal savo supratimą . Visa tai — tik meistrų darbas . „ Aukokite jiems ! “ — sako jie , ir žmonės bučiuoja veršius !
28013003	Todėl jie bus kaip ryto debesis arba kaip anksti krintanti rasa , kaip audros nunešti nuo klojimo pelai arba kaip dūmas , kylantis pro langą .
28013004	„ Tačiau aš buvau VIEŠPATS , tavo Dievas , nuo dienų Egipto žemėje ; tu nepažįsti kito Dievo , išskyrus mane , ir be manęs nėra kito gelbėtojo .
28013005	Aš maitinau tave dykumoje , sausros žemėje .
28013006	Kai juos maitinau , jie buvo sotūs ; jie buvo sotūs , bet jų širdis išpuiko , todėl jie užmiršo mane .
28013007	Būsiu jiems kaip liūtas , tykosiu kaip leopardas prie kelio .
28013008	Pasitiksiu juos kaip jauniklių netekusi meška ir suplėšysiu jų širdies dangą ; rysiu juos ten kaip liūtė , plėšysiu juos kaip laukinis žvėris .
28013009	Sunaikinsiu tave , Izraeli ! Kas tau gali padėti ?
28013010	Kur gi tavo karalius ? Tegelbsti jis tave ! Kur visų tavo miestų valdovai , apie kuriuos sakei : ‘ Duok man karalių ir didžiūnus ! ’ ?
28013011	Daviau tau karalių savo įniršiu ir atėmiau savo pykčiu .
28013012	Efraimo kaltė surišta į ryšulį , jo nuodėmė padėta apsaugon .
28013013	Gimdyvę apima skausmai , bet jis — neišmintingas sūnus , nes laiku nenori eiti ten , kur veržiasi kūdikiai .
28013014	Ar išpirksiu juos iš Šeolo galios , ar atpirksiu juos iš mirties ? O mirtie , kur tavo rykštės ! O Šeole , kur tavo geluonis ! Nėra užuojautos mano akyse !
28013015	Nors jis klestės tarp brolių , ateis rytys , VIEŠPATIES vėjo gūsis , kylantis iš dykumos , ir nuseks jo šulinys , išdžius jo šaltinis . Iš jo iždo bus atimta visa , kas brangu “ .
28013016	Samarija turės išpirkti savo kaltę , nes ji maištavo prieš savo Dievą . Jie kris nuo kalavijo , jų mažyliai bus sutraiškyti , o jų nėščios moterys perskrostos .
28014001	Grįžk , Izraeli , pas VIEŠPATĮ , savo Dievą , nes tu sukniubai per savo kaltę .
28014002	Pasiimkite žodžius ir grįžkite pas VIEŠPATĮ . Sakykite jam : „ Atleisk visas kaltes , priimk , kas gera , ir mes tau aukosime savo lūpų vaisių .
28014003	Asirija mūsų neišgelbės , ant žirgų mes nebesėsime , ir savo rankų darbams daugiau nebesakysime : ‘ Mūsų Dievas ’ . Tavyje našlaitis randa gailestingumo “ .
28014004	„ Pagydysiu jų neištikimybę , mylėsiu juos visa širdimi , nes mano įniršis nuo jų nusigręžė .
28014005	Izraeliui aš būsiu lyg rasa ; jis žydės kaip lelija ir suleis šaknis kaip Libano miškas .
28014006	Skleisis jo atžalos , jo grožis bus kaip alyvmedžio , o kvapas kaip Libano .
28014007	Jie vėl gyvens mano paunksmėje , vėl augins javus ir žydės kaip vynmedis , o jų kvapas bus kaip Libano vyno .
28014008	Efraimai , ką aš turiu bendra su stabais ? Tai aš išklausau ir rūpinuosi tavimi . Aš esu lyg amžinai žaliuojantis kiparisas , ir tavo ištikimybė kyla iš manęs “ .
28014009	Kas išmintingas , tas tesvarsto šiuos dalykus , kas protingas , tas teišmano juos . Tiesūs VIEŠPATIES keliai , ir teisieji jais eina , o nusidėjėliai juose suklumpa .
29001001	VIEŠPATIES žodis Petuelio sūnui Joeliui .
29001002	Išklausykite tai , seniūnai , išgirskite , visi krašto gyventojai ! Argi įvyko kas panašaus jūsų dienomis arba jūsų protėvių dienomis ?
29001003	Pasakokite apie tai savo vaikams , jūsų vaikai tepasakoja savo vaikams , o jų vaikai — tolesnei kartai .
29001004	Kas liko nuo skėrių vikšrų , suėdė skraidantys skėriai . Kas liko nuo skraidančių skėrių , suėdė šokinėjantys skėriai . Kas liko nuo šokinėjančių skėrių , suėdė skėriai rijikai .
29001005	Pabuskite , girtuokliai , ir verkite ; aimanuokite , visi vyno gėrėjai , dėl saldaus vyno ; jis atitrauktas jums nuo burnos .
29001006	Prieš mano kraštą pakilo tauta , galinga ir nesuskaičiuojama . Jos dantys — liūto , o iltys — liūtės .
29001007	Ji nuniokojo mano vynmedžius ir pakenkė mano figmedžiams ; ji nulupo jų žievę ir numetė žemėn , palikdama jų šakas baltas .
29001008	Raudok tarsi mergelė , vilkinti ašutine , dėl savo jaunystės vyro !
29001009	Javų atnašos ir liejamosios aukos dingo iš VIEŠPATIES Namų . Kunigai , VIEŠPATIES tarnai , gedi .
29001010	Laukai nuniokoti , žemė gedi , nes javai sunaikinti , naujo vyno nėra , aliejus išseko .
29001011	Baisėkitės , artojai , aimanuokite , vynuogininkai , dėl kviečių ir miežių , nes laukų derlius žuvo .
29001012	Vynmedis vysta , figmedis svyra . Granatmedis , palmė ir obelis , visi laukų medžiai nuvytę . Ir žmonių džiaugsmas dingsta .
29001013	Vilkitės ašutinę ir raudokite , kunigai , aimanuokite , aukuro tarnai ! Ateikite , išbūkite naktį su ašutine , mano Dievo tarnai , nes jūsų Dievo Namams trūksta javų atnašų ir liejamųjų aukų .
29001014	Paskelbkite pasninką , sušaukite į iškilmę bendriją . Surinkite seniūnus ir visus krašto gyventojus į VIEŠPATIES , jūsų Dievo , Namus ir maldaukite VIEŠPATĮ .
29001015	Ak , ta diena ! VIEŠPATIES diena jau arti , ji ateina kaip sunaikinimas iš Visagalio .
29001016	Argi ne mūsų pačių akyse atimamas maistas , o iš mūsų Dievo Namų — džiaugsmas ir linksmybė ?
29001017	Sėklos sudžiūva po grumstais , sandėliai ištuštinti , svirnai nugriauti , nes nebėra grūdų .
29001018	Kaip kenčia gyvuliai ! Galvijų bandos klajoja suglumusios , nes nėra ganyklos ; net avių kaimenės apstulbintos .
29001019	VIEŠPATIE , tavęs šaukiuosi , nes ugnis surijo tyrlaukių ganyklas ir liepsnos sudegino visus laukų medžius .
29001020	Net laukiniai žvėrys žvelgia į tave , nes išdžiūvo upės , ir ugnis surijo tyrlaukių ganyklas .
29002001	Pūskite ragą Sione , skelbkite pavojų mano šventajame kalne ! Tedreba visi krašto gyventojai , nes VIEŠPATIES diena ateina , ji jau arti .
29002002	Tamsos ir niūrumo diena , debesų ir tamsumo diena ! Tarsi juoduma , gaubianti kalnus , ateina gausi ir galinga kariauna ; panašių į juos niekada nėra buvę nei po jų kada nors bus per kartų kartas .
29002003	Pirma jų — ryja ugnis , o jiems iš paskos degina liepsna . Priešais juos — kraštas tarsi Edeno sodas , o už jų — apleisti tyrlaukiai , ir niekas nuo jų nepabėgs .
29002004	Išvaizda jie panašūs į arklius ir atšuoliuoja kaip karo žirgai .
29002005	Trinksėdami tarsi karo vežimai , jie šokinėja po kalnų viršūnes , spragsi kaip ugnies liepsna , rydama šiaudus , išsirikiuoja mūšiui kaip galinga kariauna .
29002006	Prieš juos dreba tautos , blykšta visų veidai .
29002007	Kaip galiūnai jie puola , kaip kariai kopia per sienas . Visi žygiuoja pirmyn savo keliu , nenukrypdami nuo savo takų .
29002008	Vienas kito nestumdo , kiekvienas laikosi savo kelio , prasiveržia pro gynybą ir lieka nesulaikyti .
29002009	Jie puola miestą , kopia sienomis , lipa į namus , lenda pro langus kaip vagys .
29002010	Prieš juos dreba žemė , virpa dangūs , aptempsta saulė ir mėnulis , žvaigždės sulaiko savo švytėjimą .
29002011	VIEŠPATS pakelia balsą savo kariuomenės priešakyje , nes iš tikrųjų beribė jo stovykla ! Nesuskaitomi vykdantys jo žodį . Taip , VIEŠPATIES diena didi , nepaprastai baisi ir kas gali ją ištverti ?
29002012	„ Tačiau dabar , — tai VIEŠPATIES žodis , — grįžkite pas mane visa savo širdimi , pasninku , verksmu ir raudojimu ;
29002013	persiplėškite širdis , o ne drabužius “ . Grįžkite pas VIEŠPATĮ , savo Dievą , nes jis maloningas ir gailestingas , kantrus ir kupinas gerumo , pasirengęs atleisti , o ne bausti .
29002014	Kas žino , ar jis vėl neatleis ir nepaliks palaiminimo — javų atnašų ir liejamųjų aukų VIEŠPAČIUI , jūsų Dievui ?
29002015	Pūskite ragą Sione , skelbkite pasninką , sušaukite į iškilmę bendriją !
29002016	Sutelkite tautą , paaiškinkite susirinkimui . Sukvieskite senelius , surinkite mažutėlius , net žindomus kūdikius . Jaunikis tepalieka savo kambarį , o jaunoji — savo pavėsinę .
29002017	Tarp prieangio ir aukuro teverkia kunigai , VIEŠPATIES tarnai . Tesako : „ Pasigailėk , VIEŠPATIE , savo tautos , nepadaryk savo paveldo pajuoka , priežodžiu tautoms . Kodėl tautos turėtų sakyti : ‘ Kurgi jų Dievas ? ’ “
29002018	VIEŠPATS karštai susirūpino savo kraštu ir pasigailėjo savo tautos .
29002019	Atsakydamas savo tautai , VIEŠPATS tarė : „ Tikėkite manimi , atsiųsiu jums grūdų , naujo vyno , aliejaus , ir būsite sotūs . Niekuomet nebedarysiu jūsų pajuoka tautoms .
29002020	Kariauną iš šiaurės nutolinsiu nuo jūsų , išvarysiu ją į išdegintą ir apleistą kraštą , jos priekinius spiečius — į Rytų jūrą , o užpakalinius spiečius — į Vakarų jūrą . Nuo jos kils dvokas , sklis puvėsių kvapas , nes ji išdrįso išdidžiai elgtis !
29002021	Nebijok , žeme ! Linksminkis ir džiaukis , nes VIEŠPATS padarė didelių dalykų !
29002022	Nebijokite , laukiniai gyvuliai , nes žaliuoja tyrlaukių ganyklos , medžiai neša vaisių , figmedis ir vynmedis duoda derlių .
29002023	Linksminkitės ir džiaukitės , Siono vaikai , VIEŠPAČIU , savo Dievu , nes jis davė jums ankstyvuosius lietus kaip reikalauja teisumas , išliejo žemyn jums gausų lietų — ankstyvuosius ir vėlyvuosius lietus kaip seniau .
29002024	Klojimai bus pilni grūdų , iš kubilų per kraštus liesis naujas vynas ir aliejus .
29002025	Atlyginsiu jums už metus , kuriuos suėdė skėriai — skraidantieji , šokinėjantieji , ryjantieji — ir skėrių vikšrai , mano didžioji kariauna , siųsta prieš jus .
29002026	Jūs valgysite ir būsite sotūs , šlovinsite vardą VIEŠPATIES , savo Dievo , kuris taip nuostabiai pasielgė su jumis . Mano tauta nebebus sugėdinta per amžius .
29002027	Žinosite , kad aš esu Izraelyje ; aš esu VIEŠPATS , jūsų Dievas , ir kito be manęs nėra . Mano tauta nebebus sugėdinta per amžius .
29002028	Paskui išliesiu savo Dvasią ant visos žmonijos ; jūsų sūnūs ir dukterys pranašaus , jūsų seneliai sapnuos sapnus , o jūsų jaunuoliai turės regėjimų .
29002029	Net ant vergų — vyrų ir moterų — tomis dienomis išliesiu savo Dvasią .
29002030	Parodysiu ženklus danguose ir žemėje — kraują , ugnį ir dūmų stulpus .
29002031	Saulė bus paversta tamsa , o mėnulis — krauju prieš ateinant didingajai ir baisiajai VIEŠPATIES dienai .
29002032	Tuomet , kas tik šauksis VIEŠPATIES vardo , tas bus išgelbėtas , nes Siono kalne ir Jeruzalėje bus likutis , kaip VIEŠPATS sakė . Tarp išlikusių bus VIEŠPATIES šaukiamieji .
29003001	Iš tikrųjų tomis dienomis ir tuo metu , kai sugrąžinsiu Judo ir Jeruzalės belaisvius ,
29003002	surinksiu visas tautas , nuvesiu jas žemyn į Juozapato slėnį ir stosiu su jais į teismą dėl Izraelio , mano paveldo ir tautos , kurią jos išsklaidė tarp tautų . Jos pasidalijo tarpusavyje mano kraštą ,
29003003	traukė burtus dėl mano tautos , mainė berniukus į kekšes , už vyną pardavinėjo mergaites girtauti .
29003004	Kas jūs esate man , Tyre ir Sidone , ir Filistijos visos sritys ? Nejau jūs norite man atkeršyti už ką nors ? Jei norite atkeršyti , aš greitai ir skubiai vėl sukrausiu jūsų darbus jums ant galvų .
29003005	Jūs pagrobėte mano sidabrą ir auksą , nusigabenote mano brangiuosius turtus į savo šventyklas .
29003006	Jūs pardavėte Judo ir Jeruzalės žmones graikams , kad nutolintumėte nuo jų krašto .
29003007	Tikėkite manimi , išjudinsiu juos , kad paliktų vietas , į kurias buvote juos pardavę , ir vėl sukrausiu jūsų darbus jums ant galvų .
29003008	Parduosiu jūsų sūnus ir dukteris Judo žmonėms į rankas , o jie parduos juos šebiečiams , tolimajai tautai , — taip sako VIEŠPATS .
29003009	Paskelbkite tai tautoms : renkitės karui , išjudinkite galiūnus ! Tesirenka visi kariai ir težygiuoja !
29003010	Perkalkite savo arklus į kalavijus , o geneklius — į ietis . Net silpnuolis tesako : ‘ Esu galiūnas ! ’
29003011	Skubiai ateikite , visos aplinkinės tautos , susirinkite ten . Atvesk žemyn savo galiūnus , VIEŠPATIE !
29003012	Tepakyla tautos ir teateina į Juozapato slėnį , nes aš ten sėdėsiu ir teisiu visas aplinkines tautas .
29003013	Paleiskite į darbą pjautuvą , nes pjūtis prinokusi ; eikite ir trypkite , nes vyno spaudykla pilna . Kubilai liesis per kraštus , nes jų nedorumas didelis .
29003014	Minių minios Nuosprendžio slėnyje , nes VIEŠPATIES diena jau arti Nuosprendžio slėnyje !
29003015	Aptemsta saulė ir mėnulis , žvaigždės sulaiko savo švytėjimą .
29003016	Iš Siono VIEŠPATS sugriaudžia , iš Jeruzalės pakelia balsą , ir dreba dangūs ir žemė . Bet VIEŠPATS — savo tautos prieglauda , izraelitų tvirtovė .
29003017	Tuomet žinosite , kad aš esu VIEŠPATS , jūsų Dievas , gyvenantis Sione , savo šventajame kalne . Jeruzalė taps šventa , ir svetimieji niekada daugiau per ją nebeis .
29003018	Tą dieną kalnai lašės saldžiu vynu , kalvos sruvens pienu , o visomis Judo upių vagomis tekės vanduo . Šaltinis ištrykš iš VIEŠPATIES Namų ir palaistys Šitimų slėnį .
29003019	Egiptas taps tyrlaukiais , o Edomas virs apleista dykyne dėl Judo žmonėms padaryto smurto praliejant nekaltą kraują visame jo krašte .
29003020	Bet Judas bus gyvenamas per amžius , o Jeruzalė — per kartų kartas .
29003021	Atkeršysiu už jų kraują , nepagailėsiu kaltųjų , nes VIEŠPATS gyvena Sione “ .
30001001	Amoso , vieno iš Tekojos kerdžių , žodžiai , kuriuos jis gavo per regėjimą apie Izraelį Judo karaliaus Uzijo dienomis ir Izraelio karaliaus Jehoašo sūnaus Jeroboamo dienomis , dveji metai prieš žemės drebėjimą .
30001002	Jis tarė : „ VIEŠPATS sugriaudžia iš Siono , iš Jeruzalės pakelia balsą , ir piemenų ganyklos vysta , Karmelio viršūnė džiūsta “ .
30001003	Taip kalba VIEŠPATS : „ Kadangi Damaskas nusikalto tris ir net keturis kartus , neatšauksiu savo ištarmės , nes jie kūlė Gileadą geležiniais kūlimo volais .
30001004	Pasiųsiu ugnį Hazaelio namams , ir ji praris Ben Hadado tvirtoves .
30001005	Sulaužysiu Damasko vartų velkes , išnaikinsiu gyventojus iš Bikat Aveno slėnio ir laikantįjį skeptrą iš Bet Edeno , o Aramo tauta bus ištremta į Kyrą “ , — sako VIEŠPATS .
30001006	Taip kalba VIEŠPATS : „ Kadangi Gaza nusikalto tris ir net keturis kartus , neatšauksiu savo ištarmės , nes jie išvarė į tremtį ištisas bendruomenes ir atidavė jas Edomui .
30001007	Pasiųsiu ugnį Gazos sienoms , ir ji suris jos tvirtoves .
30001008	Išnaikinsiu gyventojus iš Ašdodo ir laikantįjį skeptrą iš Aškelono . Pakelsiu ranką prieš Ekroną , ir filistinų likutis žus “ , — sako Viešpats DIEVAS .
30001009	Taip kalba VIEŠPATS : „ Kadangi Tyras nusikalto tris ir net keturis kartus , neatšauksiu savo ištarmės , nes jie išdavė į tremtį Edomui ištisas bendruomenes , nepaisydami broliškumo sandoros .
30001010	Pasiųsiu ugnį Tyro sienoms , ir ji suris jo tvirtoves “ .
30001011	Taip kalba VIEŠPATS : „ Kadangi Edomas nusikalto tris ir net keturis kartus , neatšauksiu savo ištarmės , nes jis su kalaviju persekiojo savo brolį , neparodydamas jokio gailestingumo . Kadangi jo įniršis siautėjo be perstojo ir leido pykčiui nežabotai šėlti ,
30001012	pasiųsiu ugnį Temanui , ir ji suris Bocros tvirtoves “ .
30001013	Taip kalba VIEŠPATS : „ Kadangi Amonas nusikalto tris ir net keturis kartus , neatšauksiu savo ištarmės , nes jie perskrodė nėščias moteris Gileade , plėsdami savo krašto sienas .
30001014	Sukursiu ugnį ant Rabos sienos , ir ji suris jos tvirtoves , aidint šauksmams mūšio dieną , šėlstant audrai viesulo dieną .
30001015	Tuomet jos karalius išeis į tremtį drauge su savo didžiūnais “ , — sako VIEŠPATS .
30002001	Taip kalba VIEŠPATS : „ Kadangi Moabas nusikalto tris ir net keturis kartus , neatšauksiu savo ištarmės , nes jis pavertė pelenais Edomo karaliaus kaulus .
30002002	Pasiųsiu ugnį Moabui , ir ji suris Kerijoto tvirtoves . Moabo žmonės sutiks mirtį sąmyšyje , tarp šauksmų ir ragų gaudimo .
30002003	Išrausiu Moabo valdovą ir išžudysiu visus jo didžiūnus drauge su juo “ , — sako VIEŠPATS .
30002004	Taip kalba VIEŠPATS : „ Kadangi Judas nusikalto tris ir net keturis kartus , neatšauksiu savo ištarmės , nes jie atmetė VIEŠPATIES mokymą ir nesilaikė jo įsakymų . Kadangi jie leidosi suvedžiojami tų pačių melų , paskui kuriuos ėjo jų protėviai ,
30002005	pasiųsiu ugnį Judui , ir ji suris Jeruzalės rūmus “ .
30002006	Taip kalba VIEŠPATS : „ Kadangi Izraelis nusikalto tris ir net keturis kartus , neatšauksiu savo ištarmės , nes jie parduoda teisųjį už sidabrą , o beturtį — už sandalų porą .
30002007	Žemės dulkėse jie mindžioja vargšų galvas ir verčia kukliuosius trauktis iš kelio ; tėvas ir sūnus eina pas tą pačią kekšę , teršdami mano šventąjį vardą .
30002008	Jie gulasi prie kiekvieno aukuro ant paimtų už užstatą drabužių ir geria savo dievo namuose vyną , pirktą už savo pačių uždėtas baudas .
30002009	Tačiau aš sunaikinau jų akivaizdoje amoritą , aukštą kaip kedrą ir stiprų kaip ąžuolą , sunaikinau jo vaisius viršuje ir jo šaknis apačioje .
30002010	Aš išvedžiau jus iš Egipto žemės ir vedžiau per dykumą keturiasdešimt metų , kad paveldėtumėte amorito kraštą .
30002011	Aš išsirinkau pranašų iš jūsų sūnų ir nazyrų iš jūsų jaunuolių . Argi ne taip yra iš tikrųjų , Izraelio tauta ? — tai VIEŠPATIES žodis .
30002012	Bet jūs vertėte nazyrus gerti vyną , o pranašams įsakėte : ‘ Nepranašaukite ! ’
30002013	Žinokite , jog slėgsiu jus vietoje prie žemės , kaip slegia vežimas , kupinas javų pėdų .
30002014	Greitieji neteks savo greitumo , stiprieji nepasitikės savo stiprumu , nė galiūnai neišsigelbės .
30002015	Lankininkai neištvers , greitakojai neišsigelbės , nė raitieji neišgelbės savo gyvybės .
30002016	Drąsiausi galiūnai tą dieną pabėgs nuogi “ , — tai VIEŠPATIES žodis .
30003001	„ Klausykitės žodžio , kurį VIEŠPATS ištarė jums , izraelitai , visai šeimai , kurią išvedžiau iš Egipto žemės !
30003002	Tik jus pažinau iš visų žemės šeimų , todėl nubausiu jus už visas jūsų kaltes .
30003003	Argi du žmonės eina kartu , jei nėra susitarę ?
30003004	Argi liūtas riaumoja miške , neturėdamas grobio ? Argi liūtukas suurzgia iš savo guolio , jei neturi ko nors sugavęs ?
30003005	Argi paukštis įkliūva į spąstus ant žemės , kai ten nėra jauko ? Argi spąstai pašoka nuo žemės , nieko nepagaudami ?
30003006	Kai pasigirsta rago gausmas mieste , argi žmonės neišsigąsta ? Kai ištinka miestą nelaimė , argi ne VIEŠPATS tai padarė ?
30003007	Tikrai Viešpats DIEVAS nedaro nieko , pirma neapreiškęs savo užmojo savo tarnams pranašams .
30003008	Liūtas suriaumojo , ir kas neišsigąs ? Viešpats Dievas prabilo , ir kas atsisakys pranašauti ?
30003009	Paskelbkite tvirtovėms Ašdode , tvirtovėms Egipto žemėje ir sakykite : ‘ Rinkitės ant kalno , vardu Samarija , ir pamatysite , kokie baisūs ten sąmyšiai ir kokia priespauda joje ’ .
30003010	Jie nežino , kaip daryti tai , kas teisinga , — tai VIEŠPATIES žodis , — tie , kurie smurtauja ir plėšikauja savo tvirtovėse “ .
30003011	Todėl taip kalba Viešpats DIEVAS : „ Priešas apsups kraštą , atims iš tavęs galybę ir bus išplėštos tavo tvirtovės “ .
30003012	Taip kalba VIEŠPATS : „ Kaip kerdžius išgelbsti iš liūto nasrų porą kojų ar ausies gabalą , taip bus išgelbėti Samarijoje gyvenantys Izraelio žmonės , nešini guolio kampu ar lovos dalimi .
30003013	Klausykitės ir skelbkite Jokūbo namams , — tai žodis Viešpaties DIEVO , Galybių Dievo . —
30003014	Tą dieną , kai bausiu Izraelį už jo nusižengimus , nubausiu ir Betelio aukurus ; aukuro ragai bus nukirsti ir nukris žemėn .
30003015	Nuversiu žiemos rūmus drauge su vasaros rūmais . Dramblio kaulo namai bus nugriauti , didingieji namai sunaikinti “ , — tai VIEŠPATIES žodis .
30004001	Klausykitės šio žodžio , Samarijos kalno moterys , Bašano karvės , engiančios vargšus , spardančios elgetas , sakančios savo vyrams : „ Atneškite ko nors išgerti ! “
30004002	Viešpats DIEVAS prisiekė savo šventumu ! „ Tikrai ateina jums dienos , kai jie išvilks jus kabliais tarsi žuvį ant kabliuko , visas iki paskutinės .
30004003	Išeisite pro spragas sienose , kiekviena tiesiausiu keliu , ir būsite išmestos į šiukšlyną , — tai VIEŠPATIES žodis .
30004004	Eikite į Betelį ir darykite nuodėmes , į Gilgalą — ir gausinkite nuodėmes . Kas rytą atnašaukite savo kruvinas aukas , o kas trečią dieną — dešimtines .
30004005	Deginkite neraugintos duonos bendravimo auką , skelbkite plačiai gera valia daromas atnašas , nes taip jūs mėgstate daryti , izraelitai , — tai Viešpaties DIEVO žodis .
30004006	Nors padariau , kad jūsų burnos būtų tuščios visuose jūsų miestuose ir trūktų duonos visuose jūsų kaimuose , jūs pas mane nesugrįžote , — tai VIEŠPATIES žodis .
30004007	Nors sulaikiau virš jūsų lietų , kai iki pjūties dar buvo trys mėnesiai , vienam miestui daviau lietaus , o kitam nedaviau , vienas laukas buvo lietaus palaistytas , o kitas be lietaus išdžiūvo ,
30004008	nors du ar trys miestai keliaudavo į vieną miestą atsigerti vandens , o troškulys likdavo nenumalšintas , jūs pas mane nesugrįžote , — tai VIEŠPATIES žodis .
30004009	Nors naikinau jus kūlėmis ir miltlige , nuniokojau jūsų sodus ir vynuogynus , o skėriai surijo jūsų figmedžius ir alyvmedžius , jūs pas mane nesugrįžote , — tai VIEŠPATIES žodis .
30004010	Nors pasiunčiau jums marą kaip Egiptui , išžudžiau kalaviju jūsų jaunus vyrus , leidau pagrobti jūsų žirgus ir padvelkti jums į nosis jūsų stovyklų smarvei , jūs pas mane nesugrįžote , — tai VIEŠPATIES žodis .
30004011	Nors naikinau jus , kaip Dievas naikino Sodomą ir Gomorą , ir tapote tarsi iš ugnies ištrauktas nuodėgulis , jūs pas mane nesugrįžote , — tai VIEŠPATIES žodis .
30004012	Todėl taip darysiu tau , Izraeli ! Kadangi taip darysiu tau , pasirenk susitikti su savo Dievu , Izraeli !
30004013	Juk tai tas , kuris padaro kalnus , kuris sukuria vėją ir apreiškia žmogui savo mintis , kuris tamsą paverčia aušra ir žengia žemės aukštumomis ; jis vardu VIEŠPATS , Galybių Dievas ! “
30005001	Klausykitės šio žodžio , kurį užgiedu jums kaip raudą , Izraelio namai :
30005002	Žuvo ir nebeatsikels mergelė , Izraelio tauta ; ji parblokšta savo žemėje , ir nėra , kas ją pakeltų .
30005003	Juk taip kalba Viešpats DIEVAS : „ Miestas , kuris išsiųsdavo tūkstantį , pasiliks su šimtu , o tas , kuris išsiųsdavo šimtą , pasiliks su dešimčia Izraelio namuose “ .
30005004	Taip kalba VIEŠPATS Izraelio namams : „ Ieškokite manęs ir būsite gyvi !
30005005	Bet neieškokite Betelio , neikite į Gilgalą ir nekeliaukite į Beer Šebą , nes Gilgalas tikrai bus išvarytas į tremtį , o Betelis virs nieku .
30005006	Ieškokite VIEŠPATIES ir būsite gyvi , kad jis neateitų prieš Juozapo namus kaip ugnis ir nesant kam gesinti nesurytų Betelio “ .
30005007	Vargas jums , teisingumą paverčiantiems metėlėmis ir teisumą metantiems žemėn !
30005008	Jis , kuris padarė Sietyną ir Šienpjovius , mirtiną tamsą paverčia rytmečiu , dieną pakeičia naktimi , pasišaukia jūros vandenis ir išlieja juos ant žemės paviršiaus , — jis vardu VIEŠPATS !
30005009	Jis žaibuoja sunaikinimu galiūnams , ir sunaikinimas užklumpa tvirtovę .
30005010	Nekenčiama to , kuris sudraudžia vartuose , ir bjaurimasi tuo , kuris sako tiesą .
30005011	Kadangi trypėte vargšą ir plėšėte iš jo mokesčius už grūdus , nors pasistatėte namus iš tašytų akmenų , juose negyvensite , nors užsiveisėte rinktinius vynuogynus , jų vyno negersite .
30005012	Juk žinau , kokia daugybė jūsų nusikaltimų ir kokios sunkios jūsų nuodėmės ; jūs engiate teisiuosius , imate kyšius , nustumiate į šalį pavargėlius vartuose !
30005013	Tokiu metu protingas žmogus tylės , nes tai blogas metas .
30005014	Ieškokite gera , o ne pikta , kad būtumėte gyvi . Tuomet , kaip sakėte , bus su jumis VIEŠPATS , Galybių Dievas .
30005015	Nekęskite pikta ir mylėkite gera , įgyvendinkite vartuose teisingumą , ir galbūt VIEŠPATS , Galybių Dievas , bus gailestingas Juozapo likučiui .
30005016	Todėl taip kalba VIEŠPATS , Galybių DIEVAS , mano Viešpats : „ Visose aikštėse bus raudama , visose gatvėse bus sakoma : ‘ Vargas ! Vargas ! ’ Žemdirbys bus kviečiamas gedėti , o mokantieji — aimanų raudoti .
30005017	Visuose vynuogynuose bus raudama , nes aš pereisiu tarp jūsų “ , — sako VIEŠPATS .
30005018	„ Vargas laukiantiems VIEŠPATIES dienos ! Kodėl jūs laukiate VIEŠPATIES dienos ? Ji — tamsybė , o ne šviesa !
30005019	Tarsi kas pabėgtų nuo liūto ir būtų užpultas meškos ar pareitų namo , ranka atsiremtų į sieną ir būtų įgeltas gyvatės .
30005020	Argi VIEŠPATIES diena nebus tamsybė , o ne šviesa , tamsi naktis be jokios prošvaistės ?
30005021	Nekenčiu , niekinu jūsų šventes , nerandu jokio malonumo jūsų iškilmėse .
30005022	Nors jūs atnašaujate man deginamąsias aukas ir javų atnašas , aš jų nepriimsiu ; į jūsų penimų galvijų atnašas nepažvelgsiu .
30005023	Pasitraukite šalin su savo giesmių triukšmu ; aš neklausau jūsų arfų skambesio !
30005024	Tevilnija teisingumas lyg upės srovė , o teisumas — lyg nuolat tekanti upė .
30005025	Ar atnašavote man aukas ir javų atnašas per anuos keturiasdešimt metų dykumoje , Izraelio namai ?
30005026	Jūs nešėtės savo karalių Sikutą ir savo dievo žvaigždę Kijūną — stabus , kuriuos pasidarėte .
30005027	Išvarysiu jus į tremtį anapus Damasko “ , — sako VIEŠPATS ; jis vardu Galybių Dievas .
30006001	Vargas tiems , kurie Sione patenkinti savimi , ir tiems , kurie ant Samarijos kalno jaučiasi saugiai ; vargas tautų pirmūnės įžymybėms , kuriomis kliaujasi Izraelio namai !
30006002	Nueikite į Kalnę ir pasižiūrėkite , o iš ten — į šaunųjį Hamatą , paskui nusileiskite į filistinų Gatą . Ar jūs geresni už šias karalystes ? Ar jūsų šalis didesnė už jų šalį ?
30006003	Jūs norite nustumti tolyn nelaimės dieną , bet artinate smurto viešpatavimą !
30006004	Vargas tiems , kurie guli dramblio kaulo lovose , dykaduoniauja savo guoliuose , valgo ėriukus , paimtus iš kaimenės , ir veršius iš gardo !
30006005	Jie rėkauja dainos posmus , pritardami arfa , ir tarsi Dovydas išradinėja muzikos instrumentus .
30006006	Jie geria vyną taurėmis ir tepasi geriausiais aliejais , bet dėl Juozapo pražūties nesisieloja !
30006007	Todėl dabar jie pirmi išeis į tremtį , ir baigsis dykaduonių lėbavimas .
30006008	Viešpats DIEVAS prisiekė pačiu savimi , — tai VIEŠPATIES , Galybių Dievo , žodis : „ Bjauriuosi Jokūbo išdidumu , neapkenčiu jo tvirtovių ; atsižadėsiu miesto ir visko , kas jame .
30006009	Jei dešimt žmonių išliktų vienuose namuose , jie mirs .
30006010	Ir jei kieno nors giminaitis , deginantis mirusiuosius , paims palaikus iš namų ir sakys esančiam namuose : ‘ Ar dar yra kas nors su tavimi ? ’ — o šis atsakys : ‘ Nėra nė vieno ! ’ — tai giminaitis sakys : ‘ Ša , tylėk ! Mes neturime minėti VIEŠPATIES vardo ’ .
30006011	Žiūrėk ! VIEŠPATS įsako , ir didesnis namas bus sutriuškintas į šipulius , o mažesnis į skeveldras .
30006012	Argi gali arkliai šuoliuoti uolomis ? Argi aria kas jaučiais jūrą ? Bet jūs teisingumą pavertėte nuodais , o teisumo vaisių — metėlėmis .
30006013	Jūs džiaugiatės Lo Debaru ir sakote : ‘ Argi ne savo jėgomis užėmėme Karnaimus ? ’
30006014	Iš tikrųjų , Izraelio namai , siunčiu prieš jus tautą , — tai VIEŠPATIES , Galybių Dievo , žodis , — ir jie engs jus nuo Lebo Hamato perėjos iki pat Arabos tarpeklio “ .
30007001	Viešpats DIEVAS parodė man šitokį dalyką . Žiūriu , jis kuria skėrius tuo metu , kai buvo pradėjęs želti atolas ; tai buvo atolas po karaliaus šienapjūtės .
30007002	Kai jie baigė ryti visą krašto žolę , aš tariau : „ Viešpatie DIEVE , atleisk , maldauju tave ! Kaip gali Jokūbas tai pakelti ? Jis toks mažas ! “
30007003	VIEŠPAČIUI jo pagailo . „ To nebus “ , — tarė VIEŠPATS .
30007004	Viešpats DIEVAS parodė man šitokį dalyką . Žiūriu , Viešpats DIEVAS baudžia ugnimi . Ji prarijo didžiąją gelmę ir pradėjo ryti laukus .
30007005	Aš tariau : „ Viešpatie DIEVE , nustok , maldauju tave ! Kaip gali Jokūbas tai pakelti ? Jis toks mažas ! “
30007006	VIEŠPAČIUI jo pagailo . „ Ir to nebus “ , — tarė Viešpats DIEVAS .
30007007	Jis man parodė šitokį dalyką . Žiūriu , Viešpats stovi prie sienos , statytos su svambalu . Laikydamas rankoje svambalą ,
30007008	VIEŠPATS mane paklausė : „ Ką matai , Amosai ? “ Aš atsakiau : „ Svambalą “ . Tuomet VIEŠPATS tarė : „ Žiūrėk , dedu svambalą prie Izraelio , savo tautos ; nebeatleisiu jam niekada daugiau .
30007009	Izaoko aukštumų alkai bus išardyti , Izraelio šventyklos sunaikintos ; su kalaviju pakilsiu prieš Jeroboamo namus “ .
30007010	Tuomet Betelio kunigas Amacija nusiuntė žinią Izraelio karaliui Jeroboamui : „ Amosas rengia sąmokslą prieš tave pačiuose Izraelio namuose . Kraštas nebegali pakęsti visų jo žodžių .
30007011	Juk taip kalba Amosas : ‘ Jeroboamas žus nuo kalavijo , Izraelis tikrai bus ištremtas iš savo žemės ’ “ .
30007012	Amacija tarė Amosui : „ Regėtojau , eik sau , bėk į Judo kraštą , ten pelnykis duoną ir pranašauk .
30007013	Bet niekuomet nebepranašauk Betelyje , nes tai karaliaus šventykla ir karalystės šventykla “ .
30007014	Tuomet Amosas atsakė Amacijai : „ Aš nebuvau nei pranašas , nei pranašo sūnus , aš buvau kerdžius ir šilkmedžio vaisių brandintojas .
30007015	VIEŠPATS paėmė mane , kai ganiau kaimenę , ir VIEŠPATS man įsakė : ‘ Eik ir pranašauk Izraeliui , mano tautai ! ’
30007016	Tad dabar klausykis VIEŠPATIES žodžio ! Tu sakai : ‘ Nepranašauk Izraeliui , liaukis skelbęs Izaoko namams ’ .
30007017	Todėl taip kalba VIEŠPATS : ‘ Tavo žmona taps kekše mieste , tavo sūnūs ir dukterys žus nuo kalavijo , o tavo žemė bus išdalyta virve . Tu pats mirsi nešvarioje žemėje , o Izraelis tikrai bus ištremtas iš savo žemės ’ “ .
30008001	Viešpats DIEVAS parodė man šitokį dalyką . Žiūriu , vasaros vaisių krepšys .
30008002	Jis paklausė : „ Ką matai , Amosai ? “ Atsakiau : „ Vasaros vaisių krepšį “ . VIEŠPATS tarė man : „ Galas atėjo Izraeliui , mano tautai , nebeatleisiu jam niekada daugiau .
30008003	Tą dieną šventyklos giesmės virs raudomis , — tai Viešpaties DIEVO žodis , — daugybė visur išmėtytų lavonų . Ša ! Tylos ! “
30008004	Išklausykite tai jūs , kurie mindote beturtį ir žudote krašto vargšus !
30008005	„ Kada gi baigsis jaunatis , — klausiate , — kad galėtume parduoti grūdus , ir šabas , kad galėtume nešti į turgų kviečius ? Efą sumažinsime , šekelį padidinsime , ir svarstykles parengsime apgavystei !
30008006	Pirksime vargšus už sidabrą , beturtį už sandalų porą ir parduosime net kviečių pasturlakus ! “
30008007	VIEŠPATS prisiekė Jokūbo išdidumu : „ Tikrai niekada nepamiršiu nė vieno jų darbų !
30008008	Argi nesudrebės dėl to žemė , argi neliūdės visa , kas gyva joje ? Ji visa pakils kaip Nilas , patvins ir atslūgs kaip Egipto Nilas .
30008009	Tą dieną , — tai Viešpaties DIEVO žodis , — padarysiu , kad saulė nusileis vidurdienį , ir viduryje dienos apdengsiu žemę tamsa .
30008010	Paversiu jūsų iškilmes gedulu , o visas jūsų giesmes — raudomis . Apdengsiu visų strėnas ašutine ir plikai nuskusiu visiems galvas . Padarysiu ją kaip gedulą dėl vienturčio sūnaus , o jos pabaigą — kaip kartėlio dieną .
30008011	Tikrai ateina dienos , — tai Viešpaties DIEVO žodis , — kai siųsiu badą į kraštą . Ne duonos badą ar vandens troškimą , bet Dievo žodžių badą .
30008012	Tuomet žmonės keliaus nuo jūros ligi jūros , nuo šiaurės ligi rytų , skubės šen ir ten , ieškodami VIEŠPATIES žodžio , bet jo neras .
30008013	Tą dieną alps nuo troškulio gražios merginos ir vaikinai .
30008014	O tie , kurie prisiekia Samarijos stabu Ašima ir sako : ‘ Kaip gyvas tavo dievas , Dane ! ’ arba : ‘ Kaip gyvas kelias į Beer Šebą ! ’ — visi kris ir niekada neprisikels “ .
30009001	Pamačiau VIEŠPATĮ , stovintį prie aukuro . Jis tarė : „ Daužyk stulpų antgalius tol , kol pradės drebėti slenksčiai , ir sutrupink juos į visų žmonių galvas ! Išlikusius nužudysiu kalaviju ; nė vienas jų neištrūks , nė vienas jų neišliks .
30009002	Nors jie nužengtų į Šeolą , mano ranka juos iš ten paims ; nors jie užkoptų į dangų , iš ten juos nulaipinsiu .
30009003	Nors jie slėptųsi ant Karmelio viršūnės , surasiu juos ten ir paimsiu . Nors jie slėptųsi nuo mano akių jūros dugne , paliepsiu slibinui , kad jiems įgeltų .
30009004	Nors jie eitų į tremtį savo priešų priekyje , paliepsiu kalavijui , kad juos išžudytų . Akis įsmeigsiu į juos nelaimei , o ne palaimai .
30009005	Viešpats , Galybių DIEVAS , paliečia žemę , ir ji tirpsta , o visi jos gyventojai gedi . Ji visa pakils kaip Nilas ir vėl atslūgs kaip Egipto Nilas .
30009006	Jis statosi būstą danguje , o savo skliautui pamatus deda žemėje ; jis pasišaukia jūros vandenis ir išlieja juos ant žemės ; jis vardu VIEŠPATS .
30009007	Argi man jūs nesate kaip kušitai , Izraelio tauta ? — tai VIEŠPATIES žodis . — Argi ne aš išvedžiau Izraelį iš Egipto žemės , o filistinus iš Kaftoro ir aramėjus iš Kyro ?
30009008	Tikrai Viešpaties DIEVO akys įsmeigtos į nuodėmingą karalystę . Išnaikinsiu ją žemės paviršiuje ! Bet Jokūbo namų visiškai nesunaikinsiu , — tai VIEŠPATIES žodis . —
30009009	Štai paliepsiu ir išsijosiu Izraelio namus tarp tautų , kaip sijojama rėčiu , neleidžiant jokiam žvirgždui nukristi žemėn .
30009010	Nuo kalavijo žus visi mano tautos nusidėjėliai , sakantys : ‘ Nelaimė niekada mūsų nepasivys ir nepasitiks ’ .
30009011	Tą dieną atstatysiu sugriautą Dovydo Padangtę , užtaisysiu jos plyšius , prikelsiu jos griuvėsius , atstatysiu , kokia ji buvo kadaise ,
30009012	kad jie paveldėtų Edomo likutį ir visas tautas , pavadintas mano vardu , — tai žodis VIEŠPATIES , kuris tai daro . —
30009013	Tikrai ateina dienos , — tai VIEŠPATIES žodis , — kai artojas pasivys pjovėją , o vynuogių traiškytojas — sėjėją , kai kalnai trykš saldžiu vynu , ir jis sruvens visomis kalvomis .
30009014	Sugrąžinsiu Izraelio , savo tautos , tremtinius ; jie atstatys sugriautus miestus ir juose gyvens , veis vynuogynus ir gers jų vyną , sodins sodus ir valgys jų vaisius .
30009015	Pasodinsiu juos jų žemėje , ir jie niekada daugiau nebebus išrauti iš žemės , kurią jiems daviau “ , — sako VIEŠPATS , tavo Dievas .
31001001	Abdijo regėjimas . Taip kalba Viešpats DIEVAS apie Edomą : — Girdėjome pranešimą iš VIEŠPATIES , pasiuntinys buvo pasiųstas tautoms : „ Kilkite ! Kilkime į karą prieš jį ! “
31001002	Tikėk manimi ! Padarysiu tave mažiausią tarp tautų . Tu būsi visiškai paniekintas .
31001003	Įžūli širdis apakino tave , gyvenantį uolų plyšiuose , turintį būstą aukštumose . Sakai savo širdyje : „ Kas gali mane nulaipinti žemėn ? “
31001004	Nors skraidytumei aukštai kaip erelis , nors tavo lizdas būtų sukrautas tarp žvaigždžių , nulaipinsiu tave iš ten , — tai VIEŠPATIES žodis .
31001005	Jei vagys ateitų pas tave ar plėšikai nakčia , kaip tu galėtumei būti taip sunaikintas ? Argi jie nevogtų tik tiek , kiek jiems gana ? Jei vynuogių rinkėjai ateitų pas tave , argi jie nepaliktų išrankų ?
31001006	Kaip buvo apiplėštas Ezavas ir išnaršytos jo sankaupos !
31001007	Prie sienos nustūmė tave visi tavo sąjungininkai ; tave apgavo , prislėgė tavo bičiuliai ; valgantieji tavo duoną paspendė tau spąstus . To jis visiškai nesupranta !
31001008	Argi tą dieną , — tai VIEŠPATIES žodis , — nesunaikinsiu išminčių Edome ir supratimo Ezavo kalne ?
31001009	Temane , tavo galiūnai praras drąsą , ir bus sunaikinti visi iki vieno Ezavo kalne .
31001010	Už žudynes ir smurtą , padarytą tavo broliui Jokūbui , rausi iš gėdos ir būsi sunaikintas amžinai .
31001011	Tą dieną , kai laikeisi nuošaliai , tą dieną , kai svetimieji nešėsi jo turtus ir svetimšaliai ėjo pro jo vartus bei metė burtą dėl Jeruzalės , tu irgi buvai kaip vienas iš jų .
31001012	Neturėjai džiaugtis jo nelaime savo brolio dieną ; neturėjai džiūgauti dėl Judo žmonių jų žuvimo dieną ; neturėjai išdidžiai kalbėti kančios dieną !
31001013	Neturėjai eiti pro mano tautos vartus jų nedalios dieną ; bent neturėjai džiaugtis Judo nelaime jo nedalios dieną ; neturėjai grobti jo nuosavybės jo nedalios dieną !
31001014	Neturėjai stotis ant kryžkelių jo pabėgėlių žudyti ; neturėjai išduoti jo išlikusiųjų jo kančios dieną !
31001015	VIEŠPATIES diena jau arti visoms tautoms ! Kaip tu darei , taip ir tau bus daroma ; tavo darbai kris ant tavo galvos .
31001016	Kaip jūs gėrėte mano šventajame kalne , taip gers ir visos tautos be perstojo . Jos gers ir prisigers , lyg jų niekada nebūtų buvę .
31001017	Bet Siono kalne prisiglaus išlikusieji , ir kalnas bus šventas ; Jokūbo namai iškraustys tuos , kurie buvo juos iškraustę .
31001018	Jokūbo namai taps ugnimi , Juozapo namai — liepsna , o Ezavo namai — ražienomis ; jie padegs jas ir suris . Neišliks nė vienas iš Ezavo namų , nes VIEŠPATS taip pasakė !
31001019	Gyvenantys Negebe užims Ezavo kalną , o gyvenantys Šefeloje — filistinų kraštą . Jie užims Efraimo žemę ir Samarijos žemę , o Benjaminas užims Gileadą .
31001020	Izraelio tremtiniai , esantys Halache , užims Finikiją ligi pat Sareptos , o Jeruzalės tremtiniai , esantys Sefarade , užims Negebo miestus .
31001021	Išgelbėtojai kops į Siono kalną valdyti Ezavo kalno , o karalystė bus VIEŠPATIES !
32001001	Amitajo sūnų Joną pasiekė VIEŠPATIES žodis :
32001002	„ Keliauk tuojau pat į Ninevę , tą didį miestą , ir pašauk jį į teismą , nes jų nedorumas pasiekė mane “ .
32001003	Bet Jona leidosi bėgti nuo VIEŠPATIES Artumo į Taršišą . Jis nusileido į Jafą , susirado į Taršišą plaukiantį laivą , užsimokėjo už kelionę ir įsėdo , norėdamas keliauti drauge su jais į Taršišą , toli nuo VIEŠPATIES Artumo .
32001004	Bet VIEŠPATS užleido šėlstantį vėją , jūroje kilo baisi audra , ir laivui grėsė pavojus sudužti .
32001005	Išgąstis apėmė jūreivius , ir kiekvienas šaukėsi savo dievo . Norėdami palengvinti laivą , jie išmetė į jūrą laive buvusį krovinį . Tuo tarpu Jona , nusileidęs į laivo triumą , gulėjo giliai įmigęs .
32001006	Kapitonas atėjo pas jį ir tarė : „ Kas gi tau , miegaliau ? Kelkis , šaukis savo Dievo ! Gal tas Dievas pagalvos apie mus , ir mes nežūsime “ .
32001007	Jūreiviai sakė vienas kitam : „ Meskime burtus , kad sužinotume , kas kaltas dėl šios mus užklupusios nelaimės “ . Jie metė burtus , ir burtas teko Jonai .
32001008	Tuomet jie tarė jam : „ Pasakyk mums , kodėl mus užklupo ši nelaimė ? Kuo tu užsiimi ? Iš kur tu ? Iš kokio krašto esi ir kokiai tautai priklausai ? “ —
32001009	„ Esu hebrajas , — atsakė jis , — garbinu VIEŠPATĮ , dangaus Dievą , kuris padarė jūrą ir sausumą “ .
32001010	Tuomet jūreiviai dar labiau išsigando ir sakė : „ Kaip tu išdrįsai taip pasielgti ! “ Mat jūreiviai žinojo , kad jis bėga nuo VIEŠPATIES Artumo ; apie tai jis buvo jiems pasisakęs .
32001011	Tuomet jie klausė jį : „ Kaip turime su tavimi pasielgti , kad jūra nurimtų ? “ Tuo tarpu jūroje vis labiau šėlo audra .
32001012	Jis atsakė jiems : „ Imkite mane ir meskite į jūrą , kad jūra nurimtų . Žinau , kad per mane jus užklupo ši baisi audra “ .
32001013	Nepaisydami to , jūreiviai yrėsi iš visų jėgų , stengdamiesi grįžti į sausumą , bet nepajėgė , nes jūra vis labiau ir labiau šėlo .
32001014	Tad jie šaukėsi VIEŠPATIES : „ VIEŠPATIE , prašome , maldaujame , neleisti mums žūti dėl šio vyro gyvybės ! Nelaikyk mūsų kaltais už nekalto kraujo praliejimą , nes kaip tu , VIEŠPATIE , norėjai , taip ir padarei “ .
32001015	Tuomet jie paėmė Joną , įmetė jį į jūrą , ir jūra liovėsi šėlusi .
32001016	Apimti didelės VIEŠPATIES baimės , vyrai aukojo VIEŠPAČIUI aukas ir davė įžadus .
32002001	Bet VIEŠPATS parūpino didžuvę , kad ji prarytų Joną . Ir žuvies pilve Jona išbuvo tris dienas ir tris naktis .
32002002	Būdamas žuvies pilve , Jona meldėsi VIEŠPAČIUI , savo Dievui .
32002003	Jis sakė : „ Savo nelaimėje šaukiausi VIEŠPATIES , ir jis man atsiliepė . Iš Šeolo pilvo šaukiau , ir tu išgirdai mano balsą !
32002004	Tu įmetei mane į bedugnę , į jūros širdį . Mane prarijo vandenys , apsėmė visi tavo vandenų srautai ir vilnys .
32002005	Tuomet tariau : ‘ Iš tavo Artumo esu išguitas ! Kaip vėl regėsiu tavo šventąją buveinę ?
32002006	Vandenys užliejo mane ligi kaklo , bedugnė prarijo mane , jūros dumbliai apraizgė man galvą
32002007	prie kalnų papėdės . Nužengiau į kraštą , kurio velkės užsklendė mane amžinai . Bet tu , VIEŠPATIE , mano Dieve , iškėlei mano gyvastį iš kapo .
32002008	Mano gyvasčiai vis labiau gęstant , atminiau VIEŠPATĮ ir mano malda pasiekė tave tavo šventojoje buveinėje .
32002009	Tuščius stabus garbinantieji atsisako savo gailestingumo šaltinio ,
32002010	o aš padėkos giesmę tau aukosiu , duotą įžadą įvykdysiu . Išgelbėjimas ateina iš VIEŠPATIES ! ’ “
32002011	Tuomet VIEŠPATS paliepė žuviai išspjauti Joną į sausumą .
32003001	Antrąkart Joną pasiekė VIEŠPATIES žodis :
32003002	„ Keliauk tuojau pat į Ninevę , tą didį miestą , ir paskelbk jam , ką aš tau sakau “ .
32003003	Paklusdamas VIEŠPATIES žodžiui , Jona pakilo ir nuvyko į Ninevę . O Ninevė buvo labai didelis miestas ; jį pereiti reikėjo trijų dienų .
32003004	Jona pradėjo kelionę per miestą ir eidamas pirmos dienos kelią skelbė : „ Dar keturiasdešimt dienų , ir Ninevė bus sunaikinta ! “
32003005	Ninevės žmonės patikėjo Dievu , paskelbė pasninką ir visi , dideli bei maži , apsivilko ašutinėmis .
32003006	Kai žinia pasiekė Ninevės karalių , jis pakilo nuo sosto , nusivilko drabužius , apsisiautė ašutine ir sėdosi į pelenus .
32003007	Paskui jis įsakė paskelbti Ninevėje : „ Karaliaus ir jo didžiūnų įsakymu joks žmogus ar gyvulys nelies jokio maisto ; raguočiai ir avys tenebūna ganomi ir vandens tenegeria .
32003008	Žmonės ir gyvuliai bus apvilkti ašutinėmis ir visu balsu tesišaukia VIEŠPATIES . Visi tesigręžia nuo savo nedorų kelių ir nuo smurto .
32003009	Kas žino ? Gal Dievas pasigailės ir atleis , gal sulaikys savo degantį įniršį , ir mes nežūsime “ .
32003010	Pamatęs , ką jie padarė ir kaip nusigręžė nuo savo nedorų kelių , Dievas pasigailėjo ir nenubaudė nelaime , kuria buvo jiems grasinęs . To jis nebepadarė .
32004001	Tai labai suerzino Joną . Jis buvo įširdęs .
32004002	Todėl meldėsi VIEŠPAČIUI ir sakė : „ O VIEŠPATIE ! Argi ne tai sakiau dar savo šalyje būdamas ? Dėl to pirma ir į Taršišą bėgau , nes žinojau , kad tu esi maloningas ir gailestingas Dievas , kantrus ir kupinas ištikimos meilės , pasirengęs atleisti .
32004003	Tad , VIEŠPATIE , maldauju atimti man gyvybę , nes geriau man mirti , negu gyventi “ .
32004004	O VIEŠPATS tarė jam : „ Ar dera tau taip širsti ? “
32004005	Tuomet Jona išėjo iš miesto , apsistojo jo rytinėje pusėje ir pasidarė pastogę . Atsisėdo jos pavėsyje ir laukė , kas toliau atsitiks miestui .
32004006	VIEŠPATS Dievas parūpino plačialapį augalą , išaugindamas jį virš Jonos , kad teiktų pavėsį jo galvai ir apgintų nuo blogos nuotaikos . Augalu Jona buvo labai patenkintas .
32004007	Bet rytojaus dienai auštant , Dievas pasiuntė kirminą , kuris taip pakando augalą , kad jis nudžiūvo .
32004008	Saulei patekėjus , Dievas pasiuntė karštą rytų vėją . Saulė taip kepino Jonos galvą , kad jis alpo ir šaukėsi mirties . Jis sakė : „ Geriau man mirti negu gyventi “ .
32004009	Tada Dievas tarė Jonai : „ Argi dera tau širsti dėl to augalo ? “ Jis atsakė : „ Taip ! Mirsiu nuo širdgėlos “ .
32004010	Tuomet VIEŠPATS pasakė : „ Tu gailiesi augalo , dėl kurio nevargai ir kurio neauginai ; jis išdygo per vieną naktį ir per vieną naktį pradingo .
32004011	Argi neturėčiau aš gailėtis Ninevės , to didžiojo miesto , kuriame yra daugiau negu šimtas dvidešimt tūkstančių žmonių , nemokančių atskirti kairės nuo dešinės , ir daug galvijų ? “
33001001	VIEŠPATIES žodis Michėjui iš Morešeto , pranašavusiam apie Samariją ir Jeruzalę Judo karalių Jotamo , Ahazo ir Ezekijo dienomis .
33001002	Klausykitės , visos tautos , išgirskite , visi gyvenantieji žemėje ! Teliudija prieš jus Viešpats DIEVAS , Viešpats iš savo šventosios buveinės !
33001003	Žiūrėkite ! Viešpats palieka savo buveinę , jis nužengs ir eis žemės aukštumomis .
33001004	Po juo kalnai sutirps ir nutekės žemyn į slėnius kaip vaškas arti ugnies , kaip vandenys , pilami ant stataus šlaito .
33001005	Visa tai — dėl Jokūbo nusikaltimo ir dėl Izraelio namų nuodėmių . Koks gi Jokūbo nusikaltimas ? Argi ne Samarija ? Koks gi Judo aukštumų alkas ? Argi ne Jeruzalė ?
33001006	Todėl paversiu Samariją griuvėsiais tuščiame lauke , vieta vynuogynams veisti . Sumesiu į slėnį jos akmenis , atidengsiu jos pamatus .
33001007	Bus sudaužyti visi jos drožiniai , sudegintas ugnyje visas jos kekšavimo atlygis ir sunaikinti visi jos stabai . Juk kaip kekšės atlygį ji juos surinko , todėl kekšės atlygiu jie ir vėl taps .
33001008	Todėl raudosiu ir vaitosiu ; vaikščiosiu basas ir nuogas , raudosiu liūdnai kaip šakalai , liūdėsiu kaip stručiai .
33001009	Jos žaizda neužgydoma , nes apėmė Judą , pasiekė net mano tautos vartus , pačią Jeruzalę .
33001010	Gate to neskelbkite , nuo ašarų susilaikykite , Bet Leafroje raitykitės dulkėse .
33001011	Eikite sau , Šafyro gyventojai , nuogi ir susigėdę . Neišeina Caanano gyventojai ; Bet Ecelis vaitoja ir atims jums savo paramą .
33001012	Maroto gyventojai tikėjosi palaimos , tačiau atėjo iš VIEŠPATIES nelaimė prie Jeruzalės vartų .
33001013	Kinkykite žirgus į kovos vežimus , Lachišo gyventojai ! Lachiše , tu buvai nuodėmės pradžia Siono dukteriai , nes Izraelio nusikaltimai kyla iš tavęs !
33001014	Todėl duosi atsisveikinimo dovanų Morešet Gatui . Achzibo namai bus apgaulė Izraelio karaliams .
33001015	Vėl atvesiu užkariautoją jums , Marešos gyventojai . Izraelio šlovė ateis į Adulamą .
33001016	Nusiskusk galvą , raukis plaukus dėl savo išpaikintų vaikų , pasidaryk plika kaip erelis , nes jie išėjo iš tavęs į tremtį .
33002001	Vargas rengiantiems nedorus darbus ir puoselėjantiems pikta savo guoliuose ! Rytui prašvitus , jie jau vykdo tai , nes jėga jų rankose .
33002002	Jie užsigeidžia dirvų ir pasigrobia jas , užsimano namų ir atima juos ; jie išguja savininką iš jo namų ir žmones iš jų paveldo .
33002003	Todėl taip kalba VIEŠPATS : „ Tikėk manimi , rengiu nelaimę šiai giminei ; negalėsite ištraukti iš jos savo kaklų . Eidami galvos išdidžiai nekelkite , nes tai bus blogas metas “ .
33002004	Tą dieną bus tau skiriama patyčių daina , aimanuojama karti rauda ir sakoma : „ Mes visiškai nuniokoti ! VIEŠPATS perduoda kitiems mano tautos paveldą , jis atima jį iš manęs ! Užgrobėjams mūsų laukus išdalija “ .
33002005	Todėl nebus tau kas burtu mestų virvę VIEŠPATIES bendrijoje .
33002006	„ Liaukitės pranašavę , — skelbia jie , — tokių dalykų neturite pranašauti ! Gėda mūsų neužklups “ .
33002007	Ar reikėtų taip sakyti , Izraelio namai ? Ar VIEŠPATIES kantrybė išseko ? Ar tai jo darbai ? Ar mano žodžiai nepadeda tam , kas elgiasi teisingai ?
33002008	Bet jūs pakilote kaip mano tautos priešas ; jūs nuvelkate skraistę taikiųjų , su pasitikėjimu einančių pro šalį , nė negalvojančių apie karą .
33002009	Mano tautos moteris jūs išvarote iš jų jaukių namų ir iš jų vaikų atimate mano amžinai duotą garbę .
33002010	Kelkitės ir eikite , nes ši vieta — ne poilsiui ! Kadangi ji buvo užteršta , ją ištiks sunaikinimas , nuožmus sunaikinimas .
33002011	Jei kas nors vaikštinėtų , pūsdamas miglą į akis bei skelbdamas melus , ir sakytų : „ Pranašausiu jums apie vyną ir svaigųjį gėrimą “ , — tokiu pranašu džiaugtųsi ši tauta .
33002012	Tikrai surinksiu tave visą , Jokūbai , tikrai subursiu Izraelio likutį . Suvarysiu juos į viena lyg avis į avidę , lyg kaimenę į ganyklą . Ji skardės žmonių klegesiu .
33002013	Tas , kuris pralaužia spragą , eis jų priekyje . Jie prasilauš ir išeis pro vartus . Jų karalius žygiuos pirmas , o VIEŠPATS jų priekyje .
33003001	Aš tariau : „ Klausykitės , Jokūbo vadai , Izraelio namų valdovai ! Jūs turėtumėte žinoti , kas teisinga !
33003002	Bet jūs nekenčiate to , kas gera , ir mylite tai , kas pikta ; jūs lupate nuo mano žmonių odą ir raumenis nuo jų kaulų .
33003003	Jūs ėdate mano tautos kūną , nudiriate jiems odą , į gabalus laužote jų kaulus , kapojate juos kaip puode , kaip mėsą katile “ .
33003004	„ Kada nors jie šauksis VIEŠPATIES , bet jis neatsilieps , paslėps nuo jų savo veidą tuo metu , nes jie nedorai elgėsi “ .
33003005	Taip kalba VIEŠPATS apie pranašus , klaidinančius mano tautą , šaukiančius : „ Taika ! “ , kai turi ko pavalgyti , bet skelbiančius karą tiems , kurie nieko nekiša jiems į burnas .
33003006	Todėl ateis jums naktis , ir jūs negalėsite regėti , bus jums tamsu , ir negalėsite burti . Pranašams nusileis saulė ir aptems diena .
33003007	Regėtojai bus sugėdinti , žyniai apstulbinti . Sumišę jie dengsis lūpas , nes Dievas neatsiliepia .
33003008	O aš , aš pertekęs jėgų , VIEŠPATIES Dvasios , teisingumo ir drąsos skelbti Jokūbui apie jo nusikaltimą ir Izraeliui apie jo nuodėmę .
33003009	Tad išklausykite tai , Jokūbo namų valdovai ir Izraelio namų vadai ! Jūs neapkenčiate teisingumo ir iškraipote visa , kas tiesu !
33003010	Jūs statote Sioną krauju ir Jeruzalę neteisingumu !
33003011	Jos valdovai teisia už kyšį , jos kunigai moko už užmokestį , jos pranašai buria už pinigą , bet jie šaukiasi VIEŠPATIES ir sako : „ Tikrai VIEŠPATS yra su mumis ! Mūsų nepasieks jokia nelaimė “ .
33003012	Todėl per jūsų kaltę Sionas taps ariamu lauku , Jeruzalė virs griuvėsių krūva , o Šventyklos kalnas — mišku apaugusia aukštuma .
33004001	Ateityje bus taip , kad VIEŠPATIES Namų kalnas stovės tvirtai iškilęs virš kalvų ir bus aukštesnis už kalnus . Tautos plūs jo link ,
33004002	daug tautų ateis ir sakys : „ Ateikite , kopkime į VIEŠPATIES kalną , į Jokūbo Dievo Namus , kad jis pamokytų mus savo kelių , kad mes eitume jo takais “ . Iš Siono ateis mokymas ir iš Jeruzalės VIEŠPATIES žodis .
33004003	Jis išspręs daugelio tautų ginčus , išspręs galingų , nors ir tolimų tautų bylas . Jos perkals savo kalavijus į arklus , o ietis — į geneklius . Tauta nebekels kalavijo prieš kitą tautą , nebebus mokomasi kariauti .
33004004	Tuomet visi sėdės po savo vynmedžiais , po savo figmedžiais , ir nebus kam jų gąsdinti . Tai ištarė Galybių VIEŠPATIES lūpos !
33004005	Nors visos tautos žengia , kiekviena dėl savo dievų , o mes žengsime dėl VIEŠPATIES , mūsų Dievo , per amžių amžius .
33004006	„ Tą dieną , — tai VIEŠPATIES žodis , — sutelksiu šlubuosius , surinksiu išblaškytuosius ir tuos , kuriuos nuliūdinau .
33004007	Šlubuosius padarysiu Likučiu , išblaškytuosius — galinga tauta . VIEŠPATS jiems viešpataus Siono kalne nuo dabar amžinai “ .
33004008	O Migdal Edere , o Siono kalvos dukterie ! Tau grįš ankstesnė valdžia , dukters Jeruzalės karalystė .
33004009	Ko gi dabar taip aimanuoji ? Ar nebeturi karaliaus ? Ar žuvo tavo patarėjas , kad tave surėmė gimdyvės skausmai ?
33004010	Raitykis ir vaitok kaip gimdyvė , Siono dukterie , nes turi dabar išeiti iš miesto ir likti po atviru dangumi . Tu nueisi į Babiloną ir ten būsi išgelbėta ; ten VIEŠPATS išpirks tave iš tavo priešų rankų .
33004011	Tikrai daug tautų susirinko prieš tave , sakydamos : „ Tebūna ji išniekinta , Siono griuvėsiuose tesigano mūsų akys ! “
33004012	Bet jos nežino VIEŠPATIES minčių , nesuvokia jo užmojo , nes jis surinko jas kaip pėdus į klojimą .
33004013	Pakilk ir kulk , Siono dukterie , nes duosiu tau geležies ragus ir parūpinsiu vario kanopas . Tu sutrypsi daug tautų ir paskirsi jų grobį VIEŠPAČIUI , jų turtus — visos žemės Viešpačiui .
33005001	Dabar apsisaugok mūrais , Bat Gadera ! „ Mes apsiausti ! “ Jie smogia lazda į žandą Izraelio valdovui .
33005002	O iš tavęs , Efratos Betliejau , mažiausias tarp Judo kaimų , man kils tas , kuris valdys Izraelį . Jo kilmė siekia tolimą senovę , seniai praėjusius laikus .
33005003	Todėl jis paliks juos iki laiko , kai laukiančioji kūdikio bus pagimdžiusi ; tuomet jo giminių likučiai sugrįš pas Izraelio vaikus .
33005004	Jis tvirtai laikysis ir ganys savo kaimenę VIEŠPATIES galia , VIEŠPATIES , savo Dievo , galingu vardu . Jie gyvens saugiai , nes jo didybė pasieks žemės pakraščius .
33005005	Jis pats bus taika ! Jei Asirija ateis į mūsų kraštą ir ims trypti mūsų žemę , išrikiuosime prieš ją septynetą ganytojų , aštuonetą karališkų vadų .
33005006	Jie valdys Asirijos kraštą kalaviju , Nimrodo šalį nuogu kardu . Jie išvaduos mus nuo asirų , jei jie ateis į mūsų kraštą ir mindžios mūsų šalies ribas .
33005007	Jokūbo likutis tarp daugelio tautų tuomet bus kaip VIEŠPATIES siunčiama rasa ir kaip žolę palaistantis lietus , nelaukiantis nieko iš žmogaus ir nededantis vilčių į mariuosius .
33005008	Jokūbo likutis tarp tautų , tarp daugelio tautų , tuomet bus kaip liūtas tarp miško žvėrių ir kaip liūtukas avių kaimenėse . Kur tik jis eis , ten mindžios ir draskys , ir nebus , kas išgelbėtų .
33005009	Tavo ranka pakils prieš priešus , ir visi tavo priešininkai bus sunaikinti !
33005010	„ Tą dieną , — tai VIEŠPATIES žodis , — atimsiu iš tavęs tavo arklius ir sunaikinsiu tavo karo vežimus ;
33005011	nuniokosiu tavo krašto miestus ir sugriausiu visas tavo tvirtoves ;
33005012	atimsiu iš tavo rankų apžavus , ir tu nebeturėsi daugiau žiniuonių ;
33005013	atimsiu iš tavęs tavo stabus ir šventuosius akmenis , ir tu nebesilenksi daugiau savo rankų dirbiniams ;
33005014	išrausiu iš tavęs tavo šventuosius stulpus ir sunaikinsiu tavo miestus .
33005015	Įpykęs atkeršysiu tautoms , kurios nepakluso “ .
33006001	Klausykitės , ką VIEŠPATS sako : „ Pakilk , iškelk bylą kalnų akivaizdoje , ir tegirdi kalvos tavo balsą ! “
33006002	Klausykitės , kalnai , apie VIEŠPATIES bylą ir jūs , patvarieji žemės pamatai , nes VIEŠPATS bylinėjasi su savo tauta , skelbia ieškinį Izraeliui .
33006003	„ Mano tauta , ką aš tau padariau ? Kuo gi tave nuvarginau ? Atsakyk man !
33006004	Juk išvedžiau tave iš Egipto žemės , išpirkau tave iš vergijos namų ir pasiunčiau tau vadovauti Mozę , Aaroną ir Mirjamą .
33006005	Mano tauta , atmink , ką buvo sumanęs Moabo karalius Balakas , ką jam atsakė Beoro sūnus Bileamas ir kas nutiko nuo Šitimų iki Gilgalo , kad žinotumei VIEŠPATIES teisumo darbus “ .
33006006	„ Kuo nešinas ateisiu į VIEŠPATIES Artumą ir nusilenksiu aukštybių Dievui ? Ar ateisiu su deginamosiomis aukomis , su mituliais veršiais ?
33006007	Argi VIEŠPATS bus patenkintas tūkstančiais avinų , begaliniu srautu aliejaus ? Ar atiduosiu savo pirmagimį už savo nusikaltimą , savo kūno vaisių už savo nuodėmę ? “
33006008	Žmogau , jis tau pasakė , kas gera ir ko iš tavęs reikalauja VIEŠPATS : tik daryti , kas teisinga , mylėti ištikima meile ir nuolankiai eiti su savo Dievu .
33006009	VIEŠPATIES balsas šaukia miestui ( didžiai išmintinga bijoti tavo vardo ) : „ Klausykitės , gimine ir miesto taryba !
33006010	Argi aš galiu nematyti nedorai įgytų turtų nedorėlių namuose ir keikiamos sumažintos efos ?
33006011	Argi aš galiu pakęsti apgavikiškas svarstykles ir nesąžiningų svarsčių maišą ?
33006012	Tavo turtuoliai pilni smurto , tavo gyventojai meluoja apgauliais liežuviais burnoje .
33006013	Todėl aš tave ir parbloškiau , nuniokodamas dėl tavo nuodėmių .
33006014	Tu valgysi , bet nepasisotinsi , ir tavęs nepaliks kankinantis alkis ; tu įgysi , bet neišsaugosi , o jei ką ir išsaugotum , aš atiduosiu kalavijui .
33006015	Tu sėsi , bet nepjausi , spausi alyvas , bet aliejumi nesitepsi ; traiškysi vynuoges , bet vyno negersi .
33006016	Tu laikeisi Omrio įstatų , visų Ahabo namų darbų ir sekei jų užmojais . Todėl paversiu tave tyrlaukiais , o tavo gyventojus — pajuoka , ir tu turėsi pakelti mano tautos panieką “ .
33007001	Vargas man ! Aš kaip žmogus po to , kai vasaros derlius nuimtas , kai vynuogės nurinktos , neberandantis suvalgyti jokios vynuogių kekės nė mano mėgstamų ankstyvųjų figų .
33007002	Pradingo krašto ištikimieji , nebeliko nė vieno doro žmogaus . Visi tyko kraujo , gaudo vienas kitą tinklu .
33007003	Jų rankos įgudusios daryti pikta : didžiūnas kelia reikalavimus , teisėjas prašo kyšio , o turtuolis įsako pagal savo norą . Taip jie iškraipo teisingumą !
33007004	Geriausias tarp jų — kaip erškėtis , teisingiausias tarp jų — kaip erškėčių tvora . Tavo sargybinių skelbtoji diena , tavo bausmė atėjo , ir jau čia pat jų sumišimo metas .
33007005	Netikėkite draugu , nepasitikėkite bičiuliu ! Nuo miegančios tavo glėbyje saugok savo lūpų duris !
33007006	Juk sūnus niekina tėvą , duktė šiaušiasi prieš motiną , marti prieš anytą . Žmogaus priešai — jo namiškiai !
33007007	O aš žvelgsiu į VIEŠPATĮ , dėsiu viltis į savo išganymo Dievą , ir išklausys mane mano Dievas !
33007008	Nedžiūgauk dėl mano nelaimės , mano prieše ! Nors ir parpuoliau , vėl atsikelsiu , nors sėdžiu tamsybėje , VIEŠPATS — mano šviesa .
33007009	Kadangi jam nusidėjau , turiu pakelti VIEŠPATIES įniršį , kol jis apgins mano bylą ir grąžins man teisingumą . Jis išves mane į šviesą , ir aš regėsiu jo teisumą .
33007010	Tai regėdamas , mano priešas paraus iš gėdos , nes jis sakė man : „ Kur jis , VIEŠPATS , tavo Dievas ? “ Mano akys regės jo žlugimą ; jis bus sutryptas kaip purvas gatvėse .
33007011	Tavo sienų atstatymo dieną , būtent tą dieną tavo ribos bus platesnės ;
33007012	tą dieną kiti eis pas tave net iš Asirijos ir Egipto miestų , iš Egipto ir nuo Upės , net nuo jūros iki jūros , nuo kalno iki kalno .
33007013	Bet kraštas bus tapęs tyrlaukiais jo gyventojams dėl jų nedorų darbų .
33007014	Savo lazda ganyk savo tautą , tavo paveldo kaimenę , gyvenančią atskirai miške , sodų krašto viduje . Tesigano ji Bašane ir Gileade kaip senovės dienomis .
33007015	Kaip išėjimo iš Egipto žemės dienomis , dabar parodyk jai nuostabius darbus .
33007016	Tautos regės ir gėdysis , nepaisydamos visos savo galybės ; jos ranka užsidengs sau burnas , ir apkurs jų ausys .
33007017	Jos laižys dulkes kaip žalčiai , kaip žemės ropliai ; jos išeis baimingai iš savo tvirtovių , siaube gręšis į VIEŠPATĮ , mūsų Dievą , ir patirs tavo baimę .
33007018	Kur yra toks Dievas , kaip tu , kuris atleidžia kaltę ir dovanoja nusižengimą savo paveldo likučiui ? Jo pyktis netveria amžinai , nes jam malonu būti gailestingam .
33007019	Jis vėl mūsų pasigailės , kojomis sutryps mūsų kaltes . Tu įmesi į gelmes visas mūsų nuodėmes .
33007020	Tu parodysi ištikimybę Jokūbui , ištikimą meilę Abraomui , kaip esi prisiekęs mūsų protėviams senovės dienomis .
34001001	Ištarmė Ninevei . Nahumo Elkošiečio regėjimo knyga .
34001002	Pavydulingas ir keršijantis Dievas yra VIEŠPATS ; VIEŠPATS keršija ir dega pykčiu ; VIEŠPATS keršija savo nedraugams ir niršta ant savo priešų .
34001003	Kantrus yra VIEŠPATS , bet didis galybe ; VIEŠPATS niekada nepalieka nenubausto kaltojo . Viesulu ir audra jis keliauja , debesys — jo kojų dulkės .
34001004	Jis sudraudžia jūrą ir ją nusausina , išdžiovina visas upes . Nuvyto Bašanas ir Karmelis , vysta Libano žiedai .
34001005	Prieš jį dreba kalnai , nyksta kalvos ; nuo jo veido krūpčioja žemė , pasaulis ir visa , kas jame gyvena .
34001006	Kas gali atsilaikyti prieš jo įniršį ? Kas gali pakelti jo degantį pyktį ? Jo pyktis liepsnoja kaip ugnis ; nuo jo skeldėja uolos .
34001007	Geras yra VIEŠPATS , tvirtovė nelaimės dieną . Jis apsaugo , kas juo pasitiki ,
34001008	net potvyniui ištikus . Jis padarys visišką galą savo nedraugams ir priešus nuvys į tamsybes .
34001009	Kokių priekaištų turite VIEŠPAČIUI ? Jis padarys galą , ir nelaimės nebesikartos !
34001010	Tarsi susipynę erškėčiai , tarsi įkaušę girtuokliai , jie deginami kaip sausi šiaudai .
34001011	Iš tavęs iškilo rezgantis piktus kėslus prieš VIEŠPATĮ niekšybės patarėjas .
34001012	Taip kalba VIEŠPATS : „ Nors ir labai stiprūs bei gausūs , jie bus sunaikinti ir išnyks . Nors ir nuplakiau tave , daugiau nebeplaksiu .
34001013	O dabar nuimsiu nuo tavęs jungą ir sutraukysiu tavo pančius “ .
34001014	Apie tave VIEŠPATS ištarė : „ Savo vardo palikuonių daugiau nebeturėsi ; iš tavo dievų namų išmesiu ir drožtą stabą , ir liedintą stabą ; supilsiu tau kapą , nes tu niekam nebetinki “ .
34001015	Žiūrėk ! Kalnais žengia šauklys , nešantis gerą žinią , skelbiantis taiką ! „ Švęsk , Judai , savo šventes , vykdyk savo įžadus , nes niekada daugiau niekšas per tave nebežengs ; jis visiškai sunaikintas ! “
34002001	Griovėjas pakilo prieš tave . Budėk ant pylimų , stebėk kelią , juoskis kalaviją ant strėnų , sutelk visas savo jėgas !
34002002	Juk VIEŠPATS grąžina ne tik Jokūbo didybę , bet ir Izraelio didybę , nors plėšikai juos nuniokojo ir sunaikino jų atžalas .
34002003	Jo galiūnų skydai dažyti raudonai , kariai aprengti purpuru . Karo vežimai , tą dieną apžiūrimi prieš mūšį , — tarsi liepsnojantys deglai . Kovos žirgai stojasi piestu !
34002004	Gatvėmis pasiutusiai daužosi vežimai , aikštėmis darda šen ir ten . Jie atrodo lyg deglai , jie tvyksi lyg žaibai .
34002005	Jis šaukia savo drąsuolius , ir klupinėdami jie žengia pirmyn , skuba miesto mūrų link ; skydų priedanga jau parengta .
34002006	Atsiveria upės vartai , ir tirpsta iš siaubo rūmai .
34002007	Jų valdovė varoma į nelaisvę ; tarnaitės lydi ją , dejuodamos kaip balandžiai ir mušdamosi krūtinėn .
34002008	Nuo seniausių laikų Ninevė buvo tarsi vandenų tvenkinys . Dabar jie tvinsta . „ Sustokite ! Sustokite ! “ — bet nė vienas negrįžta .
34002009	„ Grobkite sidabrą , grobkite auksą ! Lobiams nėra galo ! Visokiausių brangenybių gausybė ! “
34002010	Ninevė nusiaubta , nuniokota ir sunaikinta ! Širdis alpsta , keliai linksta , visų strėnos pakirstos , visų veidai mirtinai išbalę !
34002011	Kas nutiko liūtų olai , liūtukų urvui , kur būvodavo liūtas bei liūtukai ir nebūdavo kam jų baidyti ?
34002012	Gana pridraskė liūtas savo mažyliams ir prismaugė grobio savo liūtėms ; jis pripildė savo olas grobio , savo urvus draskytos mėsos .
34002013	„ Tikėk manimi , aš tavo priešas , — tai Galybių VIEŠPATIES žodis , — aš paversiu tavo karo vežimus dūmais , o tavo liūtukus suris kalavijas . Padarysiu galą tavo grobikavimui žemėje , nebebus girdėti daugiau tavo pasiuntinių balso .
34003001	Ak ! Kruvinasis miestas skendi apgaulėje , kupinas grobio ; nėra galo jo grobimui !
34003002	Botagai pliaukši , ratai darda , žirgai šuoliuoja , karo vežimai tarška !
34003003	Raiteliai puola , švytruoja kalavijai , žaibuoja ietys ! Šūsnys žuvusiųjų , krūvos lavonų , nesuskaičiuojami užmuštieji ; klumpama ant kūnų !
34003004	Dėl gausiai ištvirkaujančios kekšės , patrauklios kerėjimo valdovės , tautas pavergusios savo ištvirkavimais , o gentis — kerėjimu ,
34003005	tikėk manimi , atėjau prieš tave , — tai Galybių VIEŠPATIES žodis . — Užversiu tau sijoną ant galvos , parodysiu tavo nuogumą tautoms ir tavo gėdą karalystėms .
34003006	Apmėtysiu tave nešvarumais , sudarkysiu tave ir paversiu tave siaubo reginiu .
34003007	Kas tik pamatys tave , tas trauksis nuo tavęs ir sakys : ‘ Sunaikinta Ninevė ! Kas ją apraudos ? ’ Kur rasiu , kas tave paguostų ?
34003008	Argi tu geresnė už No Amoną , sėdėjusį prie Nilo , apsuptą iš visų pusių vandenų ? Jūra buvo jo pylimai , o vandenys — sienos .
34003009	Kušas buvo jo stiprybė ir Egiptas , ir nesuskaičiuojami kiti . Jam padėjo Putas ir libiai .
34003010	Tačiau jis buvo ištremtas ir išėjo į nelaisvę ; net jo mažyliai buvo ištaškyti prie kiekvieno gatvės kampo ; burtai buvo mesti ir dėl jo kilmingųjų , ir visi didikai buvo surakinti grandinėmis .
34003011	Ir tu būsi girta , visiškai apsvaigusi ; ir tu ieškosi apsaugos nuo priešo .
34003012	Visos tavo tvirtovės — kaip figmedžiai su ankstyvosiomis figomis ; kam nors juos papurčius , figos krinta į valgančiojo burną .
34003013	Žiūrėk ! Tavo kariai kaip moterys . Tavo krašto vartai patys atsivėrė tavo priešams , ugnis surijo tavo vartų velkes .
34003014	Prisisemk vandens apgulos metui , sustiprink įtvirtinimus ; lipk į purvą , mink molį , pasidirbk kietų plytų !
34003015	Ten suris tave ugnis , paguldys tave kalavijas ; jie suris tave kaip skėrių vikšrus . Dauginkitės kaip skėrių vikšrai , dauginkitės kaip skėriai !
34003016	Prisidarei sau pirklių daugiau negu danguje yra žvaigdžių . Skėriai išsirita ir nuskrenda .
34003017	Tavo didžiūnai — kaip skėriai , tavo raštvedžiai — kaip skėrių spiečiai , nutupiantys ant tvorų šaltą dieną . Saulei patekėjus , jie nuskrenda , ir nėra , kas žinotų , kur jie dingo .
34003018	Snaudžia tavo ganytojai , Asirijos karaliau , atgulė poilsio tavo kilmingieji . Tavo žmonės išblaškyti kalnuose , ir nėra kam jų surinkti .
34003019	Nepagydomas tavo sužalojimas , mirtina tavo žaizda . Kas tik girdi šią žinią apie tave , tas ploja rankomis . Juk kas nėra patyręs tavo negailestingo žiaurumo ? “
35001001	Ištarmė , kurią pranašas Habakukas gavo per regėjimą .
35001002	Kiek ilgai dar šauksiu , VIEŠPATIE , o tu manęs neišgirsi ? Arba rėksiu : „ Smurtas ! “ — o tu manęs negelbėsi ?
35001003	Kodėl rodai man nusikaltimus ir žiūri į vargą ? Aš puldinėjamas ir prievartaujamas , kyla vaidai , nesiliauja barniai .
35001004	Įstatymas be galios , teisingumas niekada nelaimi . Sukčius apmauna teisųjį , o teismo sprendimas kreivas .
35001005	„ Pasižvalgykite po tautas ir įsidėmėkite ! Stebėkitės ir apstulbkite ! Juk jūsų dienomis vyksta dalykas , kuriuo netikėtumėte , jei ir būtų jums pasakyta .
35001006	Tikėk manimi ! Aš išjudinu chaldėjus , tą žiaurią ir veržlią tautą , žygiuojančią per žemės platybes užimti svetimų sodybų .
35001007	Jie baisūs ir kelia siaubą ; jie patys nusistato teisę ir viršenybę .
35001008	Jų žirgai greitesni už leopardus , aršesni už vilkus vakare . Jų ristūnai šuoliuoja , jų raiteliai atjoja iš toli , atskrenda lyg erelis prie grobio .
35001009	Visi jie joja siaubti , įbedę akis į priekį , ir semia belaisvius kaip smėlį .
35001010	Jie tyčiojasi iš karalių , išjuokia valdovus . Kiekvieną tvirtovę pajuokia , supila žemių pylimą ir paima ją .
35001011	Tuomet pasikeičia kaip vėjas ir pradingsta . Jie nusižengia ir nusikalsta , nes jų dievas — jų pačių galybė ! “
35001012	Argi tu nesi nuo pat pradžios , VIEŠPATIE , mano Dieve , mano Šventasis ? Tu esi nemirtingas ! Tu VIEŠPATIE , paskyrei jiems teismą , tu Uola , parengei jiems bausmę .
35001013	Tavo akys per šventos žvelgti į pikta , tu negali žiūrėti į nusikaltimus . Tad kodėl žiūri į klastūnus ir tyli , kai nedorėliai ryja teisesnius už save ?
35001014	Lyg jūros žuvis padarei žmones , lyg šliužus , neturinčius valdovo .
35001015	Ištraukia priešas juos visus kabliu , išvelka tinklu , surenka bradiniu .
35001016	Todėl jie linksminasi ir džiūgauja , aukoja atnašas savo tinklui ir degina smilkalus savo bradiniui , nes dėl jų pagausėjo jų davinys , ir valgis riebus .
35001017	Argi taip ir toliau jie tuštins savo tinklą žudydami tautas be pasigailėjimo ?
35002001	Stovėsiu savo sargybos vietoje , liksiu ant pylimo , lauksiu , ką jis man sakys , koks bus jo atsakymas į mano skundą .
35002002	Tuomet VIEŠPATS man atsakė ir tarė : „ Užrašyk regėjimą , įrašyk taip aiškiai į lenteles , kad ir bėgikas jį perskaitytų .
35002003	Nustatytu laiku regėjimas išsipildys , o dabar jis skuba į tikslą ir nemeluoja . Jei atrodo , kad jis gaišuoja , palauk ; jis tikrai išsipildys ir nesuvėluos “ .
35002004	Pasižiūrėk į puikuolį ! Jo dvasia nėra dora ; o teisus žmogus gyvena savo tikėjimu .
35002005	Turtas tikrai apgaulus ; puikuoliai neiškenčia , išsižioja plačiai kaip Šeolas , nepasotinami kaip mirtis , glemžia visas tautas ir užkariauja visas gentis .
35002006	Ar neims visi tokius žmones pajuokti , kalbėti apie juos patyčiomis ir patarlėmis ? „ Vargas tam , kuris krauna , kas jam nepriklauso ! “ Kiek ilgai nesiliausi kaupti daiktus , paimtus kaip užstatą ?
35002007	Ar nepakils staiga tavo skolintojai ? Ar neatbus tie , kurie tau kelia baimę ? Tuomet tu būsi jų grobis !
35002008	Kadangi apiplėšei daug tautų , tave plėš visų tautų likučiai dėl pralieto žmonių kraujo ir smurto žemei , miestams ir visiems , kas juose gyvena .
35002009	„ Vargas tam , kuris siekia neteisėtos naudos savo namams , kraunasi aukštai lizdą , norėdamas saugiai gyventi ! “
35002010	Užtraukei gėdą savo namams , išžudydamas daug tautų , ir sau užsitraukei pražūtį .
35002011	Net sienų akmenys šauks ir medžio sijos joms atsilieps .
35002012	„ Vargas tam , kuris statosi miestą praliedamas kraują ir kuria gyvenvietę nusikalsdamas ! “
35002013	Argi ne Galybių VIEŠPATIES valia tautos tik tam turėjo triūsti , kad liepsnas pamaitintų , o gentys tuščiai vargintųsi ?
35002014	Juk žemė bus kupina VIEŠPATIES šlovės pažinimo , kaip jūra kupina vandenų .
35002015	„ Vargas tam , kuris , liedamas pyktį , girdo savo kaimynus , kol jie pasigeria , norėdamas pasižiūrėti į jų nuogumą ! “
35002016	Būsi sotus panieka užuot pasisotinęs garbe . Gerk ir pats ! Svirduliuok ! Taurė VIEŠPATIES dešinėje pasisuks į tave , ir gėda aptemdys tavo garbę !
35002017	Libanui padarytas smurtas užgoš tave , žvėrių išnaikinimas tau kels siaubą dėl pralieto žmonių kraujo ir smurto žemei , miestams ir visiems , kas juose gyvena .
35002018	Ką padės stabas , meistro padarytas , liedintas atvaizdas ir melo mokytojas ? Meistras pasitiki savo darbu , nors jo kūrinys — tik stabas , negalintis žodžio ištarti !
35002019	„ Vargas tam , kuris taria rąstigaliui : ‘ Pabusk ! ’ ir kurčiam akmeniui : ‘ Kelkis ! ’ “ Ar jis gali pamokyti ? Įsižiūrėk ! Auksu ir sidabru jis aptrauktas , tačiau gyvybės alsavimo jis neturi .
35002020	Bet VIEŠPATS yra savo šventykloje ; tenutyla jo akivaizdoje visa žemė !
35003001	Pranašo Habakuko malda . Pagal raudos melodiją .
35003002	VIEŠPATIE , girdėjau apie tavo gyrių ; esu apstulbęs , VIEŠPATIE , nuo tavo darbų . Atnaujink juos mūsų laikais , padaryk juos žinomus mūsų laikais ! Būk gailestingas net kai pyksti !
35003003	Dievas atėjo iš Temano , Šventasis iš Parano kalno . Sela . Jo Garbė padengė dangų , ir žemė buvo sklidina jo garbės .
35003004	Žėrėjimas kaip saulės ; du spinduliai švyti iš jo rankos , iš ten , kur slypi jo galybė .
35003005	Maras žygiavo pirma jo , o mirtis sekė įkandin .
35003006	Sustodamas jis supurtė žemę , pažvelgdamas sudrebino tautas . Amžinieji kalnai skeldėjo , palei jo senuosius kelius įdubo pirmykštės kalvos .
35003007	Mačiau nelaimės užpultas Kušano palapines , virpančias Midjano krašto palapinių dangas .
35003008	Argi tu įširdai ant upių , VIEŠPATIE ? Nejau tu įniršai ant upių ir įtūžai ant jūros , kai valdei savo žirgus , pergalingus karo vežimus ?
35003009	Švytravai iš dėklo ištrauktu lanku , ir tavo žodžio prisotintos buvo strėlės . Sela . Tu upėmis vagojai žemę .
35003010	Kalnai matydami tave drebėjo ; pratrūko liūtis , suriaumojo jūrų bedugnė . Saulė iškėlė aukštai savo rankas ,
35003011	mėnulis sustojo savo didingoje buveinėje nuo tavo greitųjų strėlių šviesos , nuo tavo žaibuojančios ieties spindesio .
35003012	Įniršęs žengei per žemę , įpykęs sutrypei tautas .
35003013	Išėjai gelbėti savo tautos , gelbėti savo pateptojo . Sutriuškinai nedorųjų namų galvą , apnuogindamas juos nuo pamatų ligi stogo . Sela .
35003014	Pervėrei jo paties strėlėmis jo karių galvas , kai jie ėjo kaip viesulas mūsų išblaškyti , džiūgavo , kad galės praryti besislapstančius vargšus .
35003015	Savo žirgais ištrypei jūrą , išjudindamas galingus vandenis .
35003016	Girdžiu ir drebu visu kūnu ; išgirdus balsą , virpa mano lūpos . Suguro mano kaulai , netvirti tapo mano žingsniai . Vis dėlto ramiai laukiu dienos , kuri atneš nelaimę mus puolančiai tautai .
35003017	Nors figmedis nežydėtų ir nebūtų vaisių ant vynmedžių , nors alyvmedis neneštų derliaus ir laukai neduotų maisto , nors avių kaimenė dingtų iš avidės , o galvijų banda — iš tvarto ,
35003018	aš džiaugsiuosi VIEŠPATYJE , džiūgausiu Dieve , kuris mane išgano .
35003019	Mano stiprybė — VIEŠPATS Dievas ; jis daro mano kojas kaip stirnų ir įgalina mane žengti aukštumomis . Choro vadovui . Su styginiais instrumentais .
36001001	VIEŠPATIES žodis Ezekijo sūnaus Amarijos sūnaus Gedalijos sūnaus Kušio sūnui Sofonijui Judo karaliaus Amono sūnaus Jošijo dienomis .
36001002	Šluote nušluosiu visa nuo žemės paviršiaus , — tai VIEŠPATIES žodis . —
36001003	Nušluosiu žmones ir gyvulius , nušluosiu padangių paukščius ir jūros žuvis . Parblokšiu nedorėlius , išnaikinsiu žmoniją nuo žemės paviršiaus , — tai VIEŠPATIES žodis . —
36001004	Pakelsiu ranką prieš Judą ir prieš visus Jeruzalės gyventojus . Išnaikinsiu iš šios vietos visas Baalo liekanas ir patį stabmeldžių kunigų vardą ,
36001005	visus , kurie ant stogų garbina dangaus Galybes , visus , kurie garbina ir prisiekia VIEŠPAČIUI , bet prisiekia ir Melechui ,
36001006	visus , kurie paliko VIEŠPATĮ ir nei VIEŠPATIES ieško , nei jo paiso .
36001007	Tylėk Viešpaties DIEVO akivaizdoje ! Juk VIEŠPATIES diena arti ; VIEŠPATS parengė kruviną auką , pašventė savo svečius .
36001008	VIEŠPATIES kruvinos aukos dieną nubausiu didžiūnus bei karaliaus sūnus ir visus , kurie rengiasi svetimšalių apdarais .
36001009	Tą dieną nubausiu visus , kurie šoka per slenkstį , pripildo savo valdovo namus smurto ir apgavysčių .
36001010	Ir tą dieną , — tai VIEŠPATIES žodis , — bus girdėti šauksmai nuo Žuvų vartų , aimanos iš Antrojo kvartalo , didelis bildesys nuo kalvų .
36001011	Aimanuoja Machtešo gyventojai , nes žuvo visi pirkliai ; visi , kas sveria sidabrą , sunaikinti .
36001012	Tą dieną išnaršysiu Jeruzalę su žiburiu ir nubausiu žmones , kurie patenkinti ilsisi ant savo nuosėdų , manydami savo širdyse : „ VIEŠPATS nedarys gero , bet nedarys nė pikto “ .
36001013	Bus išplėšti jų turtai ir sunaikinti jų namai . Nors jie statosi namus , juose negyvens , nors jie veisia vynuogynus , jų vyno negers .
36001014	Didžioji VIEŠPATIES diena jau arti , arti ir sparčiai artėja . Klausykis , VIEŠPATIES diena ! „ Ji karti ! “ — galiūnas ten klykia !
36001015	Tai bus pykčio diena , sielvarto ir skausmo diena , pražūties ir siaubo diena , tamsos ir sutemų diena , juodų debesų diena ,
36001016	diena rago garsų ir kovos šauksmų prie įtvirtintų miestų ir didingų tvirtovių bokštų .
36001017	Sukelsiu žmonėms tokį sielvartą , kad jie vaikščios lyg akli . Kadangi jie nusidėjo VIEŠPAČIUI , jų kraujas bus išpilamas kaip dulkės ir jų viduriai išverčiami kaip mėšlas .
36001018	VIEŠPATIES pykčio dieną nepajėgs jų išgelbėti nei auksas , nei sidabras . Jo pavyduliavimo ugnyje bus sunaikinta visa žemė . Visišką ir baisų galą jis padarys visiems žemės gyventojams .
36002001	Susieikite , susirinkite , begėde tauta ,
36002002	kol nesate išpustyti kaip pelai pavėjui , kol jūsų neištiko degantis VIEŠPATIES pyktis , kol neatėjo VIEŠPATIES įniršio diena .
36002003	Ieškokite VIEŠPATIES , visi krašto nuolankieji , kurie vykdote jo teisingumą ; siekite teisumo , siekite nuolankumo , kad galėtumėte rasti prieglobstį VIEŠPATIES įniršio dieną .
36002004	Gaza bus apleista , Aškelonas virs dykyne , Ašdodo gyventojai viduryje dienos bus išvaryti , Ekronas išgriautas iki pamatų .
36002005	Vargas jums , pajūrio gyventojai , keretų tauta ! VIEŠPATIES žodis prieš jus , Kanaane , filistinų šalie ! Naikinsiu tave , ir tu liksi be gyventojų .
36002006	Tu , keretų pajūri , virsi ganyklomis , piemenų lankomis ir kaimenių aptvarais .
36002007	Pajūris priklausys Judo namų likučiui . Prie jūros jie ganys , o vakare Aškelono namuose guldys savo kaimenes , nes VIEŠPATS , jų Dievas , juos aplankys ir sugrąžins iš nelaisvės .
36002008	Girdėjau Moabo patyčias ir Amono užgaules , kai jie tyčiojosi iš mano tautos ir užgauliojo jų kraštą .
36002009	Todėl , kaip aš gyvas , — tai Galybių VIEŠPATIES , Izraelio Dievo žodis , — Moabas bus kaip Sodoma , o Amonas kaip Gomora : dilgėlių laukas , druskos dauba , amžina dykynė . Mano tautos likutis juos plėš , mano genties išlikusieji juos paveldės .
36002010	Tai bus už jų išdidumą , nes jie tyčiojosi ir didžiavosi prieš Galybių VIEŠPATIES tautą .
36002011	VIEŠPATS sukels jiems siaubą , padaręs bejėgius visus žemės dievus . Tuomet jį pagarbins , kiekvienas savo vietoje , visi tautų pajūriai ir salos .
36002012	Ir jūs , kušitai , būsite mano kalavijo išžudyti .
36002013	Jis pakels ranką šiaurės link ir sunaikins Asiriją ; jis pavers Ninevę dykyne , tokia išdžiūvusia kaip dykuma .
36002014	Joje ilsėsis bandos ir visi laukiniai žvėrys ; ant stulpų tūps kuosos ir pelėdos ; bus girdėti ūbavimas lange , o varnas kranks ant slenksčio , nes bus nuplėštos kedro lentelės .
36002015	Ar tai tas linksmasis miestas , kuris gyveno saugiai ir manė širdyje : „ Aš esu , ir be manęs nėra kito “ ? Kokia dykyne jis virto , laukinių gyvūnų guoliu ! Kas tik praeina pro šalį , tas švilpia ir grūmoja kumščiu .
36003001	Vargas maištaujančiam , užterštam , valdingam miestui !
36003002	Jis neklausė jokio balso , nepriėmė jokio pamokymo . Jis nepasitikėjo VIEŠPAČIU , nesiartino prie savo Dievo .
36003003	Jo pareigūnai — lyg riaumojantys liūtai , teisėjai — lyg vakaro vilkai , kurie nieko nepalieka rytui .
36003004	Jo pranašai — įžūlūs , klastingi bičiuliai ; jo kunigai suteršia , kas šventa , ir iškraipo Įstatymą .
36003005	Bet VIEŠPATS jame teisus , jis nedaro , kas neteisinga . Savo teisingumą jis atskleidžia kas rytą taip ištikimai , kaip ištikima aušra , bet nedorėlis nepažįsta gėdos .
36003006	Sunaikinau tautas , jų gynybos bokštai sugriauti . Kalaviju taip iššlaviau jų gatves , kad nebėra kam jomis vaikščioti . Jų miestai sunaikinti , be žmonių , be gyventojų .
36003007	Tariau : „ Tikrai tas miestas bijos manęs , priims pamoką ir neišleis iš akių nieko , ką jam padariau “ . Tačiau jie su dar didesniu noru darė tai , kas suteršia visus jų darbus .
36003008	Todėl laukite manęs , — tai VIEŠPATIES žodis , — laukite dienos , kai pakilsiu kaip kaltintojas . Aš nusprendžiau surinkti gentis , sutelkti karalystes ir išlieti ant jų savo pyktį , visą mano įniršio karštį , nes mano pavyduliavimo ugnyje bus sudeginta visa žemė .
36003009	Tuomet pakeisiu ir nuvalysiu tautų lūpas , kad jos visos galėtų šauktis VIEŠPATIES vardo ir sutartinai jam tarnauti .
36003010	Iš anapus Kušo upių mano garbintojai , mano išblaškytieji , atneš man atnašas .
36003011	Tą dieną nebebūsi sugėdinta dėl visų savo darbų , kuriais maištavai prieš mane , nes pašalinsiu iš tavęs išdidžiuosius pagyrūnus . Nebeaukštinsi daugiau savęs ant mano šventojo kalno .
36003012	Paliksiu tavo viduryje nuolankią ir kuklią tautą . VIEŠPATIES vardas bus jiems prieglauda ,
36003013	ir aš išsaugosiu Izraelio likutį . Jie blogai nebesielgs ir nebekalbės netiesos . Apgaulingam liežuviui jų burnose nebebus vietos . Tuomet jie ganysis ir ilsėsis , ir nebebus kam jų gąsdinti .
36003014	Krykštauk iš džiaugsmo , Siono dukterie , šauk , Izraeli ! Visa širdimi džiaukis ir džiūgauk , dukterie Jeruzale !
36003015	VIEŠPATS atšaukė tau skirtą nuosprendį , jis nušlavė šalin tavo priešus . Izraelio karalius , pats VIEŠPATS yra tavyje ; tau daugiau nebereikės bijoti nelaimės .
36003016	Tą dieną Jeruzalei bus sakoma : „ Nebijok , Sione , nenuleisk rankų ! “
36003017	VIEŠPATS , tavo Dievas , pergalę teikiantis galiūnas , yra tavyje : jis noriai džiaugsis tavimi , atnaujins tave mylėdamas ir džiūgaus dėl tavęs giedodamas ,
36003018	kaip džiūgaujama iškilmių dieną . Atitolinsiu nuo tavęs nelaimę , dėl kurios tu kentėjai pajuoką .
36003019	Tikėk manimi ! Tuo metu padarysiu galą visiems , kurie tave engė . Išgelbėsiu raišuosius , surinksiu paklydusiuosius ir permainysiu jų gėdą į gyrių ir garbę visoje žemėje .
36003020	Tuo metu parvesiu jus namo ir tuo laiku jus surinksiu . Padarysiu jus garbingus ir giriamus visose žemės tautose , kai sugrąžinsiu jums matant tremtinius , — sako VIEŠPATS .
37001001	Antrų karaliaus Darijaus metų šešto mėnesio pirmą dieną VIEŠPATIES žodis per pranašą Agėją pasiekė Judo valdytoją Šaltielio sūnų Zerubabelį ir vyriausiąjį kunigą Jehocadako sūnų Jozuę :
37001002	„ Taip kalba Galybių VIEŠPATS : ‘ Šie žmonės sako , kad dar neatėjo metas atstatyti VIEŠPATIES Šventyklą ’ “ .
37001003	Taigi per pranašą Agėją buvo ištartas VIEŠPATIES žodis :
37001004	„ Argi metas jums gyventi pagražinimais apkaltuose savo namuose , kai šie Namai tebėra sugriauti ? “
37001005	Dabar taip kalba Galybių VIEŠPATS : „ Susimąstykite , kaip jums sekėsi !
37001006	Jūs daug sėjote , bet mažai nuvalėte , jūs valgote , bet jums niekada negana , jūs geriate , bet jums niekada neužtenka , jūs rengiatės , bet nė vienam nėra šilta , ir kas šį tą užsidirba , tas deda į kiaurą maišą “ .
37001007	Taip kalba Galybių VIEŠPATS : „ Susimąstykite , kaip jums sekasi !
37001008	Kopkite į kalvas , pargabenkite rąstų ir atstatykite Namus . Tuomet žvelgsiu į juos su malonumu ir būsiu pašlovintas , — sako VIEŠPATS . —
37001009	Jūs daug tikėjotės , bet mažai gavote , ir ką namo pargabenote , tą aš vėjais paleidau . Kodėl gi ? — tai Galybių VIEŠPATIES žodis . — Ogi todėl , kad mano Namai tebėra sugriauti , o jūs visi skubinatės kiekvienas į savo namus .
37001010	Todėl dangūs virš jūsų nedavė rasos , o žemė — savo derliaus .
37001011	Pašaukiau sausrą žemei ir kalvoms , javams , jaunam vynui ir šviežiam aliejui , viskam , ką augina dirva , žmonėms ir gyvuliams ir visiems jų triūso vaisiams “ .
37001012	Šaltielio sūnus Zerubabelis ir vyriausiasis kunigas Jehocadako sūnus Jozuė drauge su visu tautos likučiu paklausė VIEŠPATIES , savo Dievo , balso ir pranašo Agėjo žodžių , nes VIEŠPATS , jų Dievas , buvo jį siuntęs . Žmonės buvo apimti VIEŠPATIES baimės .
37001013	Tuomet VIEŠPATIES pasiuntinys Agėjas , vykdydamas VIEŠPATIES pasiuntinybę , tarė žmonėms : „ Aš su jumis , — tai VIEŠPATIES žodis “ .
37001014	VIEŠPATS paskatino Judo valdytojo Šaltielio sūnaus Zerubabelio dvasią , vyriausiojo kunigo Jehocadako sūnaus Jozuės dvasią ir viso tautos likučio dvasią . Jie atėjo ir ėmėsi darbo prie Galybių VIEŠPATIES , savo Dievo , Namų
37001015	šešto mėnesio dvidešimt ketvirtą dieną .
37002001	Antrų karaliaus Darijaus metų septinto mėnesio dvidešimt pirmą dieną per pranašą Agėją buvo ištartas VIEŠPATIES žodis :
37002002	„ Kreipkis į Judo valdytoją Šaltielio sūnų Zerubabelį , vyriausiąjį kunigą Jehocadako sūnų Jozuę bei tautos likutį ir sakyk :
37002003	‘ Kas tarp jūsų dar yra gyvas , kuris matė šių namų pirmykštę šlovę ? Kaip jums dabar jie atrodo ? Argi jie ne niekas jūsų akyse ?
37002004	Tačiau dabar drąsos , Zerubabeli , — tai VIEŠPATIES žodis , — drąsos , vyriausiasis kunige , Jehocadako sūnau Jozue , drąsos , visi krašto žmonės , — tai VIEŠPATIES žodis . — Imkitės darbo ! Juk aš su jumis , — tai Galybių VIEŠPATIES žodis ! —
37002005	Tai aš jums pažadėjau , kai išėjote iš Egipto . Mano Dvasia tebėra tarp jūsų , nebijokite ! ’ “
37002006	Taip kalba Galybių VIEŠPATS : „ Dar valandėlė laiko , ir aš sudrebinsiu dangus ir žemę , jūrą ir sausumą .
37002007	Visas tautas taip sudrebinsiu , kad visų tautų lobiai suplauks čia ; pripildysiu šiuos Namus šlovės , — sako Galybių VIEŠPATS . —
37002008	Mano yra sidabras ir mano yra auksas , — tai Galybių VIEŠPATIES žodis . —
37002009	Šių naujųjų Namų šlovė bus didesnė negu senoji , — sako Galybių VIEŠPATS , — šioje vietoje aš dovanosiu taiką , — tai Galybių VIEŠPATIES žodis “ .
37002010	Antrų Darijaus metų devinto mėnesio dvidešimt ketvirtą dieną VIEŠPATIES žodis pasiekė pranašą Agėją :
37002011	„ Taip kalba Galybių VIEŠPATS . Atsiklausk kunigų nuomonės tokiu reikalu .
37002012	Jei kas nešasi pašventintos mėsos savo drabužio skverne ir paliečia tuo skvernu duoną , viralą , vyną ar aliejų , kiekvieną valgį , tai ar taps jie pašventinti ? “ — „ Ne “ , — atsakė kunigai .
37002013	Agėjas vėl klausė : „ Jei kas nors , susiteršęs palietęs lavoną , paliestų kurį iš valgių , tai ar tas taptų nešvarus ? “ — „ Taip , jis tampa nešvarus “ , — atsakė kunigai .
37002014	Tuomet Agėjas tęsė : „ Tokia ir ši tauta , tokia ir ši gentis mano akivaizdoje , — tai VIEŠPATIES žodis , — toks kiekvienas jų rankų darbas ; net tai , ką jie aukoja , yra nešvaru .
37002015	Bet dabar įsidėmėkite , kas dėsis nuo šios dienos ir ateityje . Kol nebuvo dėtas akmuo ant akmens VIEŠPATIES šventykloje ,
37002016	kaip jums sekėsi ? Kai nueidavo kuris prie dvidešimt saikų javų krūvos , ten jų būdavo tik dešimt ; kai nueidavo kuris prie vyno statinės pasisemti penkiasdešimt saikų , jų būdavo tik dvidešimt .
37002017	Plakiau jus , visus jūsų rankų darbus sausra , kūlėmis ir kruša , tačiau jūs pas mane negrįžote , — tai VIEŠPATIES žodis . —
37002018	Įsidėmėkite , kas darysis nuo šiandien , nuo devinto mėnesio dvidešimt ketvirtos dienos . Nuo tos dienos , kai buvo padėti VIEŠPATIES šventyklos pamatai , įsidėmėkite ,
37002019	ar svirne vis dar trūks grūdų sėklai . Ar vynuogė , figmedis , granatmedis ir alyvmedis vis dar neneš vaisių ? Nuo šiandien jus laiminsiu ! “
37002020	Antrąkart VIEŠPATIES žodis pasiekė Agėją mėnesio dvidešimt ketvirtą dieną :
37002021	„ Kalbėk Judo valdytojui Zerubabeliui . Sakyk : ‘ Sudrebinsiu dangus ir žemę ,
37002022	nugriausiu karalysčių sostus , sunaikinsiu tautų karalysčių galybę . Išvartysiu karo vežimus drauge su jų įgulomis ; žirgai klups , o jų raiteliai žudys vienas kitą kalaviju .
37002023	Tą dieną , — tai Galybių VIEŠPATIES žodis , — paimsiu tave , Zerubabeli , mano tarne , Šaltielio sūnau , — tai VIEŠPATIES žodis , — ir padarysiu tave savo antspaudo žiedu , nes aš tave išsirinkau ’ “ , — tai Galybių VIEŠPATIES žodis .
38001001	Antrų karaliaus Darijaus metų aštuntą mėnesį Dievo žodis pasiekė Berechijos sūnaus Idojo sūnų pranašą Zachariją :
38001002	„ VIEŠPATS labai supykęs ant jūsų protėvių .
38001003	Sakyk jiems : ‘ Taip kalba Galybių VIEŠPATS . Grįžkite pas mane , — tai Galybių VIEŠPATIES žodis , — ir aš grįšiu pas jus ’ , — sako Galybių VIEŠPATS .
38001004	Nebūkite kaip jūsų protėviai , kuriems ankstesni pranašai skelbė : ‘ Taip kalba Galybių VIEŠPATS . Gręžkitės nuo savo nedorų kelių ir nedorų darbų ’ . Bet jie nei manęs klausė , nei manęs paisė , — tai VIEŠPATIES žodis .
38001005	Kur jūsų protėviai ? O pranašai argi gyvena amžinai ?
38001006	Bet argi mano žodžiai ir įstatai , paskelbti per mano tarnus pranašus , nepasivijo jūsų protėvių ? Jie gailėjosi ir sakė : ‘ Galybių VIEŠPATS pasielgė su mumis , paisydamas mūsų kelių ir darbų , kaip ir buvo nusprendęs padaryti ’ “ .
38001007	Antrų karaliaus Darijaus metų vienuolikto mėnesio — šebato — dvidešimt ketvirtą dieną VIEŠPATIES žodis pasiekė Berechijos sūnaus Idojo sūnų pranašą Zachariją . Zacharijas tarė :
38001008	„ Nakčia regėjau raitelį ant sarto žirgo ! Jis stovėjo lomoje tarp mirtų medžių , o už jo žirgai — sartas , bėras ir baltas .
38001009	Paklausiau : ‘ Mano viešpatie , kas tai ? ’ Angelas , kalbantis su manimi , tarė man : ‘ Aš tau parodysiu , kas tai ’ .
38001010	Tuomet vyras , stovėjęs tarp mirtų medžių , atsakė : ‘ Tai tie , kuriuos VIEŠPATS pasiuntė eiti sargybą žemėje ’ .
38001011	Paskui jie tarė VIEŠPATIES angelui , stovinčiam tarp mirtų medžių : ‘ Ėjome sargybą žemėje , ir štai visa žemė taikiai gyvena ’ .
38001012	Tuomet VIEŠPATIES angelas ištarė : ‘ O Galybių VIEŠPATIE , kiek dar ilgai nepasigailėsi Jeruzalės ir Judo miestų , ant kurių pykai šiuos septyniasdešimt metų ? ’
38001013	Angelui , kalbėjusiam su manimi , VIEŠPATS atsakė maloniais paguodos žodžiais .
38001014	Tuomet su manimi kalbėjęsis angelas tarė man : ‘ Paskelbk šią žinią . ‹ Taip kalba Galybių VIEŠPATS : Aš labai pavyduliauju dėl Jeruzalės ir Siono .
38001015	Pykstu didžiu pykčiu ant savimi patenkintų tautų ; kai buvau tik truputį įpykęs , jos padidino nelaimę . ›
38001016	‹ Todėl taip kalba Galybių VIEŠPATS : Grįžtu į Jeruzalę iš pasigailėjimo ; joje bus atstatyti mano Namai , — tai Galybių VIEŠPATIES žodis , — virš Jeruzalės bus ištiesta matavimo virvė › ’ . —
38001017	‘ Dar paskelbk . ‹ Taip kalba Galybių VIEŠPATS : Mano miestai dar bus pertekę gerovės , VIEŠPATS dar paguos Sioną , VIEŠPATS vėl išsirinks Jeruzalę › ’ .
38001018	Pakėliau akis ir regėjau keturis ragus .
38001019	Paklausiau kalbėjusį su manimi angelą : ‘ Kas tai ? ’ Angelas atsakė man : ‘ Tai ragai , kurie vėtė Judą , Izraelį ir Jeruzalę ’ .
38001020	Paskui VIEŠPATS man parodė keturis kalvius .
38001021	Aš paklausiau : ‘ Ką jie darys atėję ? ’ Jis atsakė : ‘ Ragai taip vėtė Judą , kad niekas negalėjo galvos pakelti . Tada kalviai atėjo įvaryti jiems siaubo ir ragų nukirsti tautoms , pakėlusioms ragus prieš Judo kraštą , kad jį išvėtytų ’ .
38002001	Vėl pakėliau akis ir regėjau vyrą su matavimo virve rankoje .
38002002	Paklausiau : ‘ Kur tu eini ? ’ Jis atsakė man : ‘ Jeruzalės matuoti ir pažiūrėti , koks jos plotis ir ilgis ’ .
38002003	Žiūriu , su manimi kalbėjęsis angelas paėjėjo į priekį , o kitas angelas išėjo jo pasitikti
38002004	ir tarė jam : ‘ Bėk ir pasakyk tam jaunam vyrui . Jeruzalėje bus gyvenama tarsi kaimuose be sienų , nes joje bus daug žmonių ir gyvulių .
38002005	Juk aš būsiu ją supanti ugnies siena , — tai VIEŠPATIES žodis , — aš būsiu Šlovė jos viduje ’ .
38002006	‘ Ei , bėkite iš šiaurės krašto ! — tai VIEŠPATIES žodis , — nors išsklaidžiau aš jus tarsi keturis padangių vėjus , — tai VIEŠPATIES žodis . —
38002007	Ei , bėkite į Sioną , gyvenantieji Babilone ! ’
38002008	Juk taip kalba Galybių VIEŠPATS , po to , kai jo Šlovė pasiuntė mane , apie jus apiplėšusias tautas : ‘ Kas tik užgauna jus , tas užgauna mano akies vyzdį .
38002009	Dabar , tikėkite manimi , aš keliu prieš juos ranką , ir jie taps savo vergų grobiu ’ . Tuomet žinosite , kad Galybių VIEŠPATS siuntė mane .
38002010	‘ Krykštauk ir džiaukis , Siono dukterie ! Juk štai ateinu gyventi tarp jūsų , — tai VIEŠPATIES žodis . —
38002011	Tą dieną daug genčių prisidės prie VIEŠPATIES , ir jos bus mano tauta , o aš gyvensiu tarp jų ’ . Tuomet tu žinosi , kad Galybių VIEŠPATS siuntė mane pas tave .
38002012	VIEŠPATS paveldės Judą kaip savo dalį šventajame krašte ir vėl išsirinks Jeruzalę .
38002013	Tenutyla visa žmonija VIEŠPATIES akivaizdoje , nes jis pakilo iš savo šventosios buveinės .
38003001	Tuomet jis parodė man vyriausiąjį kunigą Jozuę , stovintį priešais VIEŠPATIES angelą , ir šėtoną , atsistojusį dešinėje jo apkaltinti .
38003002	VIEŠPATIES angelas tarė šėtonui : ‘ Tesudraudžia tave VIEŠPATS , šėtone ! VIEŠPATS , kuris išsirinko Jeruzalę , tesudraudžia tave ! Argi šis žmogus nėra nuodėgulis , išplėštas iš ugnies ? ’
38003003	Mat Jozuė stovėjo priešais angelą , vilkėdamas purvinais drabužiais .
38003004	Pastarasis paliepė savo tarnams : ‘ Nuvilkite nuo jo purvinus drabužius ’ . O jam tarė : ‘ Žiūrėk , nuėmiau tavo kaltę nuo tavęs ir apvilksiu tave iškilmių apdaru ’ .
38003005	Ir dar paliepė : ‘ Uždėkite jam ant galvos švarų gobtuvą ’ . Jie uždėjo jam ant galvos švarų gobtuvą ir apvilko jį drabužiais , VIEŠPATIES angelui stovint šalia .
38003006	Tuomet VIEŠPATIES angelas patikino Jozuę , sakydamas :
38003007	‘ Taip kalba Galybių VIEŠPATS . Jei eisi mano keliais ir laikysies mano reikalavimų , tai valdysi mano Namus , saugosi mano kiemus ir turėsi teisę būti tarp čia tarnaujančiųjų .
38003008	Taigi klausykis , vyriausiasis kunige Jozue ! Tu ir tavo bendražygiai , sėdintys priešais tave , esate būsimų dalykų ženklas . Taip , aš atsiųsiu savo tarną Atžalą .
38003009	Ant šio akmens , kurį padėjau priešais Jozuę , ant akmens su septyniomis akimis , aš pats įrėšiu užrašą , — tai Galybių VIEŠPATIES žodis , — ir per vieną dieną pašalinsiu šio krašto kaltę .
38003010	Tą dieną , — tai Galybių VIEŠPATIES žodis , — kviesite vienas kitą ateiti į savo vynmedžio ir figmedžio pavėsį ’ .
38004001	Su manimi kalbėjęsis angelas grįžo ir pažadino mane , kaip žmogus pažadinamas iš miego .
38004002	‘ Ką matai ? ’ , — paklausė jis . Aš atsakiau : ‘ Matau žvakidę , visą iš aukso , su dubeniu viršuje . Virš jos yra septyni žibintai ir septyni vamzdeliai tiems žibintams .
38004003	Greta jos yra du alyvmedžiai : vienas — dubens dešinėje , kitas — kairėje ’ .
38004004	Aš savo ruožtu paklausiau su manimi kalbėjusį angelą : ‘ Kas tai , mano viešpatie ? ’
38004005	Kalbėjęsis su manimi angelas atsakė man : ‘ Argi tu nežinai , kas tai ? ’ Atsakiau : ‘ Ne , mano viešpatie ’ .
38004006	Jis tarė man : ‘ Štai VIEŠPATIES žodis Zerubabeliui . Ne galybe , ne jėga , bet mano Dvasia , — skelbia Galybių VIEŠPATS . —
38004007	Kas tu toks , didysis kalne ? Tu pavirsi lyguma prieš Zerubabelį ! Jis padės baigiamąjį akmenį į vietą , lydimas šauksmų : ‹ Malonė ! Malonė jam ! › ’
38004008	Be to , mane pasiekė VIEŠPATIES žodis :
38004009	‘ Zerubabelio rankos padėjo pamatus šiems Namams , jo rankos juos ir baigs ’ . Tuomet žinosite , kad Galybių VIEŠPATS atsiuntė mane pas jus .
38004010	Juk visi , niekinę menkos pradžios dieną , dabar džiaugsis ir regės kertinį akmenį Zerubabelio rankoje . [ Paskui jis man atsakė : ] ‘ Tai septynios VIEŠPATIES akys , užmatančios visą žemę ’ .
38004011	— ‘ O kas tie du alyvmedžiai : vienas — žvakidės dešinėje , o kitas — kairėje ? ’ — paklausiau .
38004012	Ir dar pridūriau : ‘ Kas tos dvi alyvmedžių šakos , pilančios aliejų per anuos aukso vamzdelius ? ’
38004013	Jis tarė man : ‘ Argi nežinai , kas tai ? ’ — ‘ Ne , mano viešpatie ’ , — atsakiau .
38004014	Tuomet jis man paaiškino : ‘ Tai du pateptieji , kurie tarnauja visos žemės Viešpačiui ’ .
38005001	Vėl pakėliau akis ir regėjau skraidantį ritinį .
38005002	‘ Ką matai ? ’ — paklausė jis . Atsakiau : ‘ Matau skraidantį ritinį ! Jo ilgis dvidešimt uolekčių ir plotis dešimt uolekčių ’ .
38005003	Tuomet jis man paaiškino : ‘ Tai prakeikimas , kuris tvyro ant viso krašto veido . Pasak įrašo vienoje jo pusėje , kas tik vagia , tas bus atskirtas , ir pasak įrašo kitoje pusėje , kas melagingai prisiekia , tas bus atskirtas .
38005004	Aš jį pasiunčiau , — tai Galybių VIEŠPATIES žodis . — Jis įeis į vagies namus ir į namus kiekvieno , melagingai prisiekiančio mano vardu . Jis apsistos tuose namuose ir sunaikins jų sienojus ir akmenis ’ .
38005005	Tuomet su manimi kalbėjęsis angelas priėjo ir tarė man : ‘ Pakelk akis ir pažiūrėk į tai , kas išeina ! ’ —
38005006	‘ Kas gi tai ? ’ — paklausiau . Jis tarė : ‘ Tai krepšys , kuris išeina ’ . Ir paaiškino : ‘ Tai jų kaltė visame krašte ’ .
38005007	Tuomet buvo nukeltas švino dangtis , ir štai krepšio viduje sėdi moteris !
38005008	Jis tarė : ‘ Tai Nedorybė ’ . Jis įstūmė ją atgal į krepšio vidų ir užvožė krepšio angą švino svarsčiu .
38005009	Pakėliau akis ir regėjau dvi besiartinančias moteris . Jų sparnuose buvo vėjas , o jų sparnai tarsi gandro sparnai , ir jos pakėlė krepšį tarp dangaus ir žemės .
38005010	Tuomet paklausiau su manimi kalbėjusį angelą : ‘ Kur gi jos neša tą krepšį ? ’
38005011	Jis atsakė man : ‘ Pastatyti jam buveinę Šinaro krašte . Kai ji bus pastatyta , jos ten padės krepšį ant stovo ’ .
38006001	Vėl pakėliau akis ir regėjau keturis vežimus , išvažiuojančius tarp dviejų kalnų . Tie kalnai buvo žalvario .
38006002	Pirmo vežimo žirgai buvo sarti , antro juodi ,
38006003	trečio balti , o ketvirto palši obuolmušiai , eiklūs ristūnai .
38006004	Aš paklausiau su manimi kalbėjusį angelą : ‘ Kas tai , mano viešpatie ? ’
38006005	Angelas atsakė man : ‘ Tai keturi padangių vėjai . Jie išeina , nusilenkę visos žemės VIEŠPAČIUI .
38006006	Sartieji žirgai eina į rytų šalį , vežimas su juodais žirgais — į šiaurės šalį , baltieji — į vakarų šalį , o palšieji obuolmušiai — į pietų šalį ’ .
38006007	Išėję ristūnai nekantravo pradėti eiti sargybą žemėje . Jis tarė : ‘ Pradėkite ! Eikite sargybą žemėje ! ’ Ir jie ėjo sargybą žemėje .
38006008	Jis pašaukė mane , tardamas : ‘ Žiūrėk , einantieji į šiaurės šalį įkurdino mano Dvasią šiaurės krašte ’ .
38006009	Mane pasiekė VIEŠPATIES žodis :
38006010	‘ Paimk sidabro ir aukso iš tremtinių Heldajo , Tobijos ir Jedajos , atvykusių iš Babilono , ir nueik tą pačią dieną į Sofonijos sūnaus Jošijos namus .
38006011	Paimk sidabro ir aukso , padaryk karūną ir uždėk ją vyriausiajam kunigui Jehocadako sūnui Jozuei ant galvos .
38006012	Sakyk jam : ‹ Taip kalba Galybių VIEŠPATS . Štai vyras , kurio vardas Atžala , nes jis turės atžalą vietoj savęs ir pastatys VIEŠPATIES šventyklą .
38006013	Tai jis pastatys VIEŠPATIES šventyklą , turės karališką didybę , sėdės ir valdys savo soste . Bus ir kunigas , sėdintis savo soste , ir taikus sutarimas tarp jų › ’ .
38006014	Pati karūna liks VIEŠPATIES šventykloje kaip Heldajo , Tobijos , Jedajos ir Sofonijos sūnaus Jošijos atminimas .
38006015	Toli toli esantieji ateis ir padės statyti VIEŠPATIES šventyklą . Tuomet jūs žinosite , kad Galybių VIEŠPATS atsiuntė mane pas jus . Tai įvyks , jei jūs uoliai klausysitės VIEŠPATIES balso “ .
38007001	Ketvirtų karaliaus Darijaus metų devinto mėnesio — kislevo — ketvirtą dieną VIEŠPATIES žodis pasiekė Zachariją .
38007002	Mat Betelio žmonės buvo pasiuntę Sarecerą ir Regem Melechą drauge su įgaliotiniais prašyti VIEŠPATIES malonės
38007003	ir paklausti Galybių VIEŠPATIES Namų kunigus ir pranašus : „ Ar ir toliau man verkti ir pasninkauti , kaip dariau šitiek metų ? “
38007004	„ Tuomet mane pasiekė Galybių VIEŠPATIES žodis :
38007005	‘ Sakyk visiems krašto žmonėms ir kunigams : Pasninkaudami ir raudodami penktą mėnesį ir septintą mėnesį per tuos septyniadešimt metų , argi iš tikro dėl manęs pasninkaudavote ?
38007006	Juk valgydami ir gerdami argi nevalgote ir negeriate tik dėl savęs pačių ? ’ “
38007007	Argi tai ne tie patys žodžiai , kuriuos VIEŠPATS skelbė per ankstyvuosius pranašus , kai Jeruzalė ir aplinkiniai miestai buvo pilni žmonių ir klestėjo , kai Negebas ir Šefela buvo pilni gyventojų ?
38007008	VIEŠPATIES žodis pasiekė Zachariją :
38007009	„ Taip kalba Galybių VIEŠPATS : ‘ Teiskite teisingai , būkite maloningi ir gailestingi vieni kitiems .
38007010	Neskriauskite našlės ir našlaičio , ateivio ir vargšo . Nespęskite savo širdyse pinklių vieni kitiems ’ “ .
38007011	Bet jie atsisakė klausyti , atkakliai atsuko nugarą ir nenorėdami girdėti užsikimšo ausis .
38007012	Savo širdis jie taip užkietino kaip kietą deimantą , kad negirdėtų Įstatymo ir žodžių , kuriuos Galybių VIEŠPATS buvo savo dvasia siuntęs per ankstyvuosius pranašus . Todėl ir atėjo tas aitrus pyktis iš Galybių VIEŠPATIES .
38007013	„ Kaip jie atsisakė klausyti , kai aš šaukiau , taip aš atsisakiau juos išklausyti , kai jie manęs šaukėsi , — sako Galybių VIEŠPATS . —
38007014	Išblaškiau juos audra anose tautose , kurių jie nebuvo pažinę . O kraštas , kurį jie paliko , buvo taip nusiaubtas , kad niekas nei ten , nei iš ten nebekėlė kojos . Jie padarė , kad žavus kraštas virto tyrais . “
38008001	[ Mane ] pasiekė Galybių VIEŠPATIES žodis :
38008002	„ Taip kalba Galybių VIEŠPATS . Esu pavydus dėl Siono didžiu pavydu , didžiu įniršiu esu pavydus dėl jo ! “
38008003	Taip kalba VIEŠPATS : „ Sugrįšiu į Sioną ir gyvensiu Jeruzalėje . Jeruzalė bus vadinama ištikimuoju miestu , o Galybių VIEŠPATIES kalnas bus vadinamas šventuoju kalnu “ .
38008004	Taip kalba Galybių VIEŠPATS : „ Senukai ir senutės , kiekvienas dėl žilos senatvės su lazda rankoje , vėl sėdės Jeruzalės gatvėse .
38008005	Miestas bus pilnas berniukų ir mergaičių , žaidžiančių jo gatvėse “ .
38008006	Taip kalba Galybių VIEŠPATS : „ Nors šiomis dienomis tai ir atrodo neįmanoma šios tautos likučiui , argi tai turi atrodyti ir man neįmanoma ? “ — tai Galybių VIEŠPATIES žodis .
38008007	Taip kalba Galybių VIEŠPATS : „ Tikėk manimi , išgelbėsiu savo tautą iš saulėtekio šalies ir iš saulėlydžio šalies ; parvesiu juos gyventi į Jeruzalę .
38008008	Jie bus mano tauta , o aš būsiu jų Dievas ištikimybe ir teisumu “ .
38008009	Taip kalba Galybių VIEŠPATS : „ Tebūna tvirtos jūsų rankos ! Neseniai girdėjote šiuos žodžius iš lūpų pranašų , buvusių tą dieną , kai buvo dedami Galybių VIEŠPATIES Namų pamatai jo Šventyklai atstatyti .
38008010	Juk iki tos dienos nebuvo nei algos žmonėms , nei pelno iš gyvulių , nebuvo saugu nuo priešų nei išeinančiam , nei grįžtančiam . Aš nuteikiau žmones būti priešiškus vienas kitam .
38008011	Bet dabar aš nebesielgsiu su šios tautos likučiu , kaip elgiausi anomis dienomis , — tai Galybių VIEŠPATIES žodis , —
38008012	nes sėja bus sėkminga : vynmedis duos savo vaisių , žemė duos savo derlių , ir dangūs duos savo rasą .
38008013	Kaip buvote keikiami tautų , o Judo namai ir Izraelio namai , taip pat , kai jus išgelbėsiu , būsite giriami . Nebijokite ! Tebūna tvirtos jūsų rankos ! “
38008014	Juk taip kalba Galybių VIEŠPATS : „ Kaip nusprendžiau siųsti jums nelaimę ir nepasigailėjau , kai jūsų protėviai mane įpykdė , — sako Galybių VIEŠPATS , —
38008015	taip šiomis dienomis nusprendžiau daryti gera Jeruzalei ir Judo namams . Nebijokite !
38008016	Štai dalykai , kuriuos turite daryti . Sakykite tiesą vieni kitiems , teiskite savo vartuose paisydami tiesos ir tobulo teisingumo ,
38008017	nespęskite savo širdyse pinklių vieni kitiems ir nebranginkite kreivos priesaikos , nes visų šių dalykų aš nekenčiu “ , — tai VIEŠPATIES žodis .
38008018	Mane pasiekė Galybių VIEŠPATIES žodis :
38008019	„ Taip kalba Galybių VIEŠPATS . Ketvirto mėnesio pasninkas , penkto mėnesio pasninkas , septinto mėnesio pasninkas ir dešimto mėnesio pasninkas pavirs džiaugsmu bei linksmybe ir malonia švente Judo namams . Branginkite tiesą ir taiką ! “
38008020	Taip kalba Galybių VIEŠPATS : „ Dar ateis tautų , daugelio miestų gyventojų .
38008021	Vieno miesto gyventojai eis į kitą , sakydami : ‘ Eikite šen ! Eime maldauti VIEŠPATIES malonės , ieškoti Galybių VIEŠPATIES . Aš ir pats einu ! ’
38008022	Ateis daug tautų ir galingų genčių ieškoti Jeruzalėje Galybių VIEŠPATIES ir maldauti VIEŠPATIES malonės “ .
38008023	Taip kalba Galybių VIEŠPATS : „ Tomis dienomis dešimt vyrų iš visų kalbų genčių stvers judėją ir laikydami už jo drabužio skverno sakys : ‘ Leiskite eiti su jumis , nes mes girdėjome , kad Dievas su jumis ’ “ .
38009001	VIEŠPATIES žodis pasiekė Hadracho kraštą ir apsistojo poilsio Damaske , nes VIEŠPAČIUI priklauso Aramo sostinė , kaip ir visos Izraelio giminės ,
38009002	taip pat Hamatas , esantis ant jo ribos , Tyras ir Sidonas , nors jie ir sklydi išmintimi .
38009003	Tyras pasistatė tvirtovę , prisikrovė sidabro kaip dulkių ir aukso kaip gatvių purvo .
38009004	Bet dabar Viešpats padarys jį skurdų , nublokš į jūrą jo turtus , o pats Tyras bus ugnies prarytas .
38009005	Tai matydamas Aškelonas drebės iš baimės , Gaza raitysis iš skausmo , Ekronas regės , kad žlugo jo viltys . Gazos karalius žus , o Aškelonas liks be gyventojų .
38009006	Mišrūnė tauta apsigyvens Ašdode , o aš išrausiu Filistijos puikybę .
38009007	Išvalysiu kraują jai iš burnos , bjauriuosius dalykus jai iš tarpdančių . Jos likutis priklausys mūsų Dievui ; jie bus kaip šeima Judo giminėje , o Ekronas bus panašus į jebusiečius .
38009008	Atsistosiu kaip sargas prie savo namų , kad niekas aplink juos nežygiuotų . Nenusiaubs jų daugiau joks engėjas , nes dabar į juos nukreiptos mano akys .
38009009	Didžiai džiūgauk , Siono dukterie , garsiai krykštauk , dukterie Jeruzale ! Štai pas tave ateina tavo Karalius , jis išaukštintas ir pergalingas , jis nuolankus ir joja ant asilo , ant asiliuko , asilės jauniklio .
38009010	Jis išvarys kovos vežimus iš Efraimo ir karo žirgus iš Jeruzalės ; karo lankas bus sulaužytas , ir jis skelbs taiką tautoms . Jo valdžia bus nuo jūros ligi jūros ir nuo Upės ligi žemės pakraščių .
38009011	O dėl tavęs , dėl tavo Sandoros su manimi kraujo , aš išlaisvinsiu tavo kalinius iš duobės , kurioje nėra vandens .
38009012	Grįžkite į savo tvirtovę , vilties nepraradę kaliniai ! Šiandien aš pareiškiu , kad grąžinsiu jums dvigubai .
38009013	Juk aš įtempiau Judą tarsi lanką , o Efraimą padariau jo strėle . Aš sukelsiu tavo sūnus , Sione , padarysiu tave tarsi galiūno kalaviją prieš tavo sūnus , Graikija .
38009014	Tuomet pats VIEŠPATS pasirodys jiems , švytruos jo strėlės it žaibai ; pats Viešpats DIEVAS duos ženklą rago gausmu ir žygiuos pirmyn pietų viesulų audromis .
38009015	Galybių VIEŠPATS juos apsaugos , ir jie praris svaidyklių akmenis , sutryps juos kojomis ; jie gers jų kraują tarsi vyną ir bus sklidini kaip liejamųjų aukų dubuo , kiaurai permerkti kaip aukuro ragai .
38009016	Tą dieną VIEŠPATS , jų Dievas , juos išgelbės , nes jie — jo tautos kaimenė . Tarsi brangakmeniai karūnoje jie žėrės jo žemėje .
38009017	Koks bus jos gerumas ir grožis ! Grūdai duos jėgų vaikinams , o jaunas vynas — merginoms .
38010001	Prašykite VIEŠPATĮ lietaus , ankstyvųjų lietų , VIEŠPATĮ , kuris sukuria perkūnijos debesis , gausiai duoda lietaus ir žolės kiekvienam jo laukuose .
38010002	Juk terafimai kalba nesąmones , žyniai regi melą , svajotojai pasakoja apgaulingas svajones ir guodžia tuščiais sapnais . Todėl žmonės ir klajoja kaip avys ; jie kenčia , nes neturi ganytojo .
38010003	Užsidegiau įniršiu ant ganytojų , išliesiu jį ant užsispyrėlių , nes Galybių VIEŠPATS rūpinasi savo kaimene — Judo namais ir padarys juos didingu savo karo žirgu .
38010004	Iš jų kils kertinis akmuo , palapinės kuolas , kario lankas ; iš jų kils visi pareigūnai .
38010005	Jie mūšyje bus kaip galiūnai , gatvių purve trypiantys priešą ; jie kausis , nes VIEŠPATS yra su jais ir privers raitelius bėgti .
38010006	„ Padarysiu tvirtus Judo namus ir išgelbėsiu Juozapo namus . Parvesiu juos atgal , nes jiems atleidžiu . Jie bus , tarsi nebūčiau jų atmetęs , nes aš esu jų Dievas ir juos išklausysiu .
38010007	Tuomet Efraimo žmonės bus kaip galiūnai , tarsi nuo vyno bus džiugios jų širdys . Jų vaikai tai regės ir džiaugsis , o jų širdys krykštaus VIEŠPATYJE .
38010008	Duosiu jiems ženklą ir juos surinksiu , nes juos išpirkau , ir jie bus tokie pat gausūs kaip anksčiau .
38010009	Nors aš ir išblaškiau juos tautose , jie atmins mane tolimose šalyse , išaugins savo vaikus ir grįš .
38010010	Grąžinsiu juos namo iš Egipto žemės , surinksiu juos iš Asirijos , parvesiu į Gileado kraštą ir Libaną , bet net ten neužteks jiems vietos .
38010011	Jie pereis kančios jūrą ; bus nutildytos jūros bangos ir nusausintos visos Nilo gelmės . Asirijos puikybė bus pažeminta , iš Egipto atimtas skeptras .
38010012	Padarysiu juos tvirtus VIEŠPATYJE , ir jie žygiuos mano vardu “ , — tai VIEŠPATIES žodis .
38011001	Atidaryk , Libane , savo duris , ir tesuryja ugnis tavo kedrus !
38011002	Raudok , kiparise , nes krito kedras , sunaikinti puikieji medžiai ! Raudokite , Bašano ąžuolai , nes buvo iškirstas tankusis miškas !
38011003	Įsiklausyk ! Piemenys rauda , nes apiplėšta jų didybė ! Įsiklausyk ! Liūtai riaumoja , nes sunaikintos Jordano tankmės !
38011004	Taip kalba VIEŠPATS , mano Dievas : „ Būk piemeniu kaimenės avių , pasmerktų skerdynėms .
38011005	Perkantieji jas žudo nebaudžiami , o parduodantieji sako : ‘ Tebūna garbė VIEŠPAČIUI , nes aš tapau turtingas ! ’ Net jų pačių piemenys jų nesigaili .
38011006	Nė aš daugiau nebepasigailėsiu krašto gyventojų , — tai VIEŠPATIES žodis . — Tikėk manimi , atiduosiu juos , kiekvieną jų , jo kaimynui ir jo karaliui į nagus . Jie nusiaubs žemę , bet iš jų rankų aš negelbėsiu nė vieno “ .
38011007	Taigi dėl avių pirklių naudos aš tapau piemeniu kaimenės avių , pasmerktų skerdynėms . Pasiėmiau dvi lazdas , vieną pavadinau „ Malone “ , o kitą — „ Vienybe “ ir rūpinausi avimis .
38011008	Per vieną mėnesį atsikračiau trijų piemenų , nes buvau dėl jų netekęs kantrybės , o ir jie manęs neapkentė .
38011009	Tariau : „ Aš nebūsiu jūsų piemeniu . Kuri turi mirti , tenumiršta , kuri turi būti sunaikinta , tebūna sunaikinta , o likusios teryja viena kitos kūną ! “
38011010	Paėmiau lazdą „ Malonę “ ir perlaužiau , panaikindamas Sandorą , kurią buvau sudaręs su visomis tautomis .
38011011	Tą dieną ji buvo panaikinta , ir avių pirkliai , stebėję mane , suprato , kad tai VIEŠPATIES žodis .
38011012	Tuomet jiems tariau : „ Jei tai atrodo jums teisinga , išmokėkite man algą , bet jeigu ne , tai tiek to “ . Jie atsvėrė man algos trisdešimt sidabro šekelių .
38011013	Bet VIEŠPATS man tarė : „ Įmesk tai į iždą , šią šaunią kainą , kuria buvau jų įvertintas “ . Paėmęs trisdešimt sidabro šekelių , įmečiau juos į iždą VIEŠPATIES Namuose .
38011014	Tuomet perlaužiau antrąją lazdą — „ Vienybę “ , panaikindamas šeimos ryšius tarp Judo ir Izraelio .
38011015	Tada VIEŠPATS tarė man : „ Būk dar kartą piemeniu , šį kartą — niekam tikusiu piemeniu ,
38011016	nes aš , tikėk manimi , išugdysiu krašte piemenį , kuris nesirūpins žūvančiomis , neieškos paklydusiųjų , negydys sergančiųjų ir nemaitins sveikųjų , bet ris riebiųjų mėsą ir net plėš jų nagus .
38011017	Ak , mano niekam tikęs piemenie , tu nesirūpini kaimene ! Teužgauna kalavijas jam ranką ir dešinę akį ! Tenudžiūsta visiškai jo ranka , teapanka jo dešinė akis ! “
38012001	Ištarmė . VIEŠPATIES žodis Izraeliui . Tai žodis VIEŠPATIES , kuris išskleidė dangus , padėjo pamatus žemei ir sukūrė žmogaus dvasią :
38012002	„ Štai padarysiu Jeruzalę svaigulio taure visoms aplinkinėms tautoms apstulbinti . Ji bus tokia pat ir Judui , Jeruzalės apgultam .
38012003	Tą dieną padarysiu iš Jeruzalės sunkų akmenį visoms tautoms ; visos , norinčios ją pakelti , sunkiai susižalos . Bet susirinks prieš ją visos žemės tautos .
38012004	Tą dieną , — tai VIEŠPATIES žodis , — ištiksiu visus žirgus siaubu , o raiteliai eis iš proto . O nuo Judo namų nenuleisiu akių , apakinęs visų tautų žirgus .
38012005	Tuomet Judo didžiūnai sau tars : ‘ Jeruzalės gyventojai semiasi stiprybės iš Galybių VIEŠPATIES , savo Dievo ! ’
38012006	Tą dieną padarysiu Judo didžiūnus lyg žarijų indą malkų krūvoje , lyg liepsnojantį deglą javų gubose . Jie praris iš dešinės ir iš kairės visas aplinkines tautas , o Jeruzalė bus pilna žmonių ir toliau pasiliks savo vietoje — Jeruzalėje .
38012007	VIEŠPATS pirmiau išgelbės Judo palapines , kad Dovydo namų garbė ir Jeruzalės gyventojų garbė nebūtų išaukštinta labiau negu Judo .
38012008	Tą dieną VIEŠPATS taip apsaugos Jeruzalės gyventojus , kad silpniausias iš jų bus kaip Dovydas , o Dovydo namai — lyg Dievas , lyg VIEŠPATIES angelas jų priekyje .
38012009	Atėjus tai dienai , norėsiu sunaikinti tautas , atžygiavusias pulti Jeruzalės .
38012010	Ant Dovydo namų ir Jeruzalės taip išliesiu malonės ir maldavimo dvasią , kad , žvelgdami į tą , kurį pervėrė , jie raudos , kaip raudama vienturčio vaiko , ir sielvartaus , kaip sielvartaujama pirmagimio sūnaus .
38012011	Tą dieną Jeruzalės rauda bus didesnė už Hadad Rimono raudą Megido lygumoje .
38012012	Ir kraštas raudos , kiekviena kiltis atskirai : Dovydo namų kiltis skyrium ir jų žmonos atskirai ; Natano namų kiltis skyrium ir jų žmonos atskirai ;
38012013	Levio namų kiltis skyrium ir jų žmonos atskirai ; šimių kiltis skyrium ir jų žmonos atskirai ;
38012014	ir visos kitos kiltys , kiekviena skyrium ir jų žmonos atskirai .
38013001	Tą dieną Dovydo namams ir visiems Jeruzalės gyventojams bus atviras šaltinis nuodėmei ir nešvarumui nuvalyti . “
38013002	„ Tą dieną , — tai Galybių VIEŠPATIES žodis , — taip išdildysiu iš krašto stabų vardus , kad jie nebebus daugiau nė minimi , ir išvarysiu iš krašto pranašus bei nešvarumo dvasią .
38013003	O jei kas nors vėl imtų pranašauti , jo tėvas ir motina , jo gimdytojai , tars jam : ‘ Tu neliksi gyvas , nes kalbi melą VIEŠPATIES vardu ! ’ Tėvas ir motina , jo gimdytojai , pervers jį , kai jis pranašaus .
38013004	Tą dieną pranašai visi iki vieno gėdysis savo turėtų regėjimų , kai pranašavo , ir nevilkės ašutinės pranašo skraistės , norėdami apgauti ;
38013005	kiekvienas jų sakys : ‘ Aš ne pranašas , aš žmogus žemdirbys , nes paveldėjau žemę dar savo jaunystėje ’ .
38013006	O jei kas jį paklaus : ‘ Iš kur gi tos žaizdos ant tavo krūtinės ? ’ — jis atsakys : ‘ Gavau jas per muštynes bičiulių namuose ’ “ .
38013007	„ Pabusk , kalavijau , prieš mano piemenį , prieš žmogų , kuris man artimas , — tai Galybių VIEŠPATIES žodis . — Užmušk piemenį , kad būtų išblaškytos avys , ir aš pakelsiu ranką prieš mažutėlius .
38013008	Visame krašte , — tai VIEŠPATIES žodis , — du trečdaliai bus sunaikinti ir žus , o vienas trečdalis liks .
38013009	Tą trečdalį vesiu per ugnį , apvalysiu juos , kaip apvalomas sidabras , išmėginsiu juos , kaip išmėginamas auksas . Jie šauksis mano vardo , ir aš juos išklausysiu . Sakysiu : ‘ Jie — mano tauta ’ , — o jie sakys : ‘ VIEŠPATS yra mūsų Dievas ’ “ .
38014001	Žiūrėk ! Ateina VIEŠPATIES diena , kai iš tavęs paimtas grobis bus padalytas tavo vietoje .
38014002	Aš surinksiu visas tautas į mūšį su Jeruzale . Miestas bus paimtas , namai išplėšti ir moterys išniekintos . Pusė miesto išeis į tremtį , bet likusieji žmonės nebus išvaryti iš miesto .
38014003	Tuomet VIEŠPATS ir stos į mūšį su anomis tautomis , kaip jam įprasta kovoti mūšio dieną .
38014004	Tą dieną jo kojos stovės ant Alyvų kalno į rytus nuo Jeruzalės . Alyvų kalnas bus taip perskeltas į dvi dalis labai plačiu slėniu iš rytų į vakarus , kad viena jo dalis pasislinks šiaurės link , o kita — pietų link .
38014005	Slėnis tarp kalnų bus užverstas , nes jis eis iki Acalo ; jis bus taip užverstas , kaip per žemės drebėjimą Judo karaliaus Uzijo dienomis . Ir VIEŠPATS , mano Dievas , ateis drauge su visais savo šventaisiais .
38014006	Tą dieną nebus nei šalčio , nei šalnos .
38014007	Bus viena ištisa diena , žinoma VIEŠPAČIUI , ne diena ir ne naktis , nes ir vakare bus šviesu .
38014008	Tą dieną gyvieji vandenys ims tekėti iš Jeruzalės : pusė jų — į Rytų jūrą , pusė — į Vakarų jūrą . Taip bus ir vasarą , ir žiemą .
38014009	VIEŠPATS bus Karalius visoje žemėje , tą dieną bus vienas VIEŠPATS ir vienas jo vardas .
38014010	Visas kraštas nuo Gebos iki Rimono į pietus nuo Jeruzalės bus paverstas lyguma . Bet Jeruzalė pasiliks aukštai savo vietoje — nuo Benjamino vartų iki Senųjų vartų vietos , iki Kampo vartų , ir nuo Hananelio bokšto iki karaliaus vyno spaudyklų .
38014011	Ji bus pilna žmonių , nes niekada daugiau nebus pasmerkta sunaikinti . Jeruzalė bus saugi vieta gyventi .
38014012	O rykštė , kuria VIEŠPATS nuplaks visas tautas , kariaujančias su Jeruzale , bus tokia : jų kūnai supus jiems bestovint ant kojų , jų akys išpus akiduobėse , o liežuviai jiems supus burnose .
38014013	Tą dieną VIEŠPATS sukels tokį didelį sąmyšį , kad kiekvienas žmogus stvers kaimyno ranką ir kiekvieno žmogaus ranka bus pakelta prieš kaimyno ranką .
38014014	Net Judas stos į mūšį Jeruzalėje . Bus surinkti visų aplinkinių tautų turtai — auksas , sidabras ir didelės krūvos drabužių .
38014015	Tokia pat rykštė užklups arklius , mulus , kupranugarius , asilus ir visus gyvulius tose stovyklose .
38014016	Likusieji gyvi tarp tautų , atžygiavusių prieš Jeruzalę , kasmet keliaus pagarbinti Karaliaus , Galybių VIEŠPATIES , ir švęsti Palapinių iškilmės .
38014017	Jei kuri nors iš šeimų žemėje neatkeliautų pagarbinti Karaliaus , Galybių VIEŠPATIES , ji negaus lietaus .
38014018	Jei Egipto šeima neatkeliaus ir nenorės atvykti , ištiks ir juos ta rykštė , kuria VIEŠPATS plaka tautas , neatkeliavusias Palapinių iškilmės švęsti .
38014019	Taip bus baudžiamas Egiptas ir tautos , neatkeliaujančios Palapinių iškilmės švęsti .
38014020	Tą dieną net varpeliai ant žirgų turės įrašą : „ Pašvęstas VIEŠPAČIUI “ . Virimo katilai VIEŠPATIES Namuose bus tokie pat šventi , kaip šventieji dubenys ties VIEŠPATIES aukuru .
38014021	Kiekvienas virimo katilas Jeruzalėje ir Jude bus šventas Galybių VIEŠPAČIUI . Visi , norintys atnašauti auką , ateis juose virti . Tą dieną nebebus daugiau pirklių Galybių VIEŠPATIES Namuose .
39001001	Ištarmė . VIEŠPATIES žodis Izraeliui per Malachiją .
39001002	„ Mylėjau jus , — sako VIEŠPATS . — Bet jūs klausiate : ‘ Kaip mus mylėjai ? ’ Argi Ezavas ne Jokūbo brolis ? — tai VIEŠPATIES žodis . — Tačiau aš mylėjau Jokūbą ,
39001003	o Ezavo nekenčiau . Paverčiau jo kalnus tyrais , atidaviau jo paveldą dykumos šakalams “ .
39001004	Jei Edomas mano : „ Nors mes ir sutriuškinti , bet atstatysime griuvėsius “ , — tai taip kalba Galybių VIEŠPATS : „ Jie gali statyti , bet aš nugriausiu . Jie bus žinomi kaip nedorybės šalis , kaip tauta , ant kurios amžinai pyksta VIEŠPATS .
39001005	Tai matysite savo akimis ir sakysite : ‘ Didis yra VIEŠPATS net už Izraelio ribų ! ’
39001006	Sūnus gerbia savo tėvą , tarnas — savo šeimininką . Taigi jei aš tėvas , tai kur man priklausanti garbė ? Ir jei aš šeimininkas , tai kur man priklausanti pagarba ? — sako Galybių VIEŠPATS jums , kunigai , niekinantys mano vardą . — Klausiate : ‘ Kaip mes paniekinome tavo vardą ? ’
39001007	Atnašaudami suterštą maistą ant mano aukuro ! Klausiate : ‘ Kaip mes jį suteršėme ? ’ Manydami , kad VIEŠPATIES stalą galima niekinti !
39001008	Kai atnašaujate aukai aklus gyvulius , ar tai nėra bloga ? Kai atnašaujate raišą ar nesveiką gyvulį , ar tai nėra bloga ? Pamėgink nunešti tai savo valdytojui . Ar patiksi jam , ar bus jis tau maloningas ? — sako Galybių VIEŠPATS . —
39001009	Dabar jūs pamėginkite maldauti Dievą malonės ! Ar bus jis maloningas ? Tai jūsų kaltė ! Argi jis galėtų būti maloningas kam nors iš jūsų ? — sako Galybių VIEŠPATS . —
39001010	O , kad kuris jūsų užrakintų duris , ir jūs nebekurtumėte ugnies veltui ant mano aukuro ! Jūs neteikiate man malonumo , — sako Galybių VIEŠPATS , — atnašų iš jūsų rankų nepriimsiu .
39001011	Juk nuo saulės patekėjimo ligi nusileidimo mano vardas didis tautose . Visur smilkalai ir švarios atnašos aukojamos mano vardui , nes mano vardas didis tautoms , — sako Galybių VIEŠPATS . —
39001012	Bet jūs suteršiate jį , sakydami : ‘ Viešpaties stalas suterštas , todėl ir maistas ant jo gali būti niekam tikęs ’ .
39001013	Jūs net sakote , sukdami nosį nuo manęs : ‘ Oi , koks vargas ! ’ — sako Galybių VIEŠPATS . — Atnešate , kas pavogta ar raiša , ar liguista , ir atnešate tai kaip auką ! Nejau aš priimsiu ją iš jūsų rankų ? — sako VIEŠPATS . —
39001014	Tebūna prakeiktas melagis , kuris turi kaimenėje gerą gyvulį ir pažada jį , bet aukoja Viešpačiui , kas niekam tikę , nes aš didis Karalius , — sako Galybių VIEŠPATS , — ir mano vardas įkvepia pagarbą tautoms .
39002001	O dabar , kunigai , štai įsakymas jums .
39002002	Jei neklausysite ir nepaimsite į širdį , kad reikia gerbti mano vardą , — sako Galybių VIEŠPATS , — tai prakeiksiu jus ir visa , kas neša jums palaimą . Taip jau ir padariau , nes jūs neimate į širdį .
39002003	Štai grasinsiu jūsų palikuonims , drėbsiu jums į veidą mėšlą , jūsų iškilmių atnašų mėšlą , ir numesiu jus nuo savęs kartu su tuo mėšlu .
39002004	Taigi žinokite , kad siunčiau šį įsakymą dėl to , kad tvertų mano Sandora su Leviu , — sako Galybių VIEŠPATS . —
39002005	Mano Sandora su juo buvo Sandora gyvenimo ir gerovės , kurią jam daviau , ir pagarbios baimės , kurią jis man parodė . Jis gyveno , pagarbiai bijodamas mano vardo .
39002006	Tikras mokymas sklido iš jo lūpų , ir nieko neteisaus nebuvo rasta jo lūpose . Dorai ir sąžiningai jis man tarnavo ir daugelį atitraukė nuo kaltės .
39002007	Juk kunigo lūpos turi saugoti pažinimą , o žmonės turi ieškoti mokymo iš jo lūpų , nes jis — Galybių VIEŠPATIES pasiuntinys .
39002008	Bet jūs nuklydote nuo to kelio , daugelį suvedžiojote savo mokymu , sulaužėte Levio Sandorą , — sako Galybių VIEŠPATS . —
39002009	Todėl aš savo ruožtu paniekinsiu ir pažeminsiu jus visos tautos akyse dėl to , kad nesilaikėte mano kelių ir buvote šališki mokydami “ .
39002010	Argi ne vieną tėvą mes visi turime ? Argi ne vienas Dievas mus sukūrė ? Tad kodėl neištikimai elgiamės vienas su kitu , paniekindami mūsų protėvių Sandorą ?
39002011	Judas buvo neištikimas , Izraelyje ir Jeruzalėje buvo daromi bjaurūs dalykai . Judas išniekino VIEŠPATIES mylimą Šventyklą ir paėmė žmona svetimo dievo dukterį .
39002012	Tepašalina VIEŠPATS žmogų , kuris tai daro , iš Jokūbo palapinių — ir liudytoją , ir gynėją , ir atnašaujantį auką Galybių VIEŠPAČIUI !
39002013	Ir jūs tai darote : verkdami ir dūsaudami jūs laistote ašaromis VIEŠPATIES aukurą dėl to , kad jis atsisako pažvelgti į jūsų auką ar maloniai priimti ją iš jūsų rankų .
39002014	Jūs klausiate : „ Dėl ko taip ? “ Dėl to , kad VIEŠPATS buvo liudininkas , kai tu tapai neištikimas savo jaunystės žmonai , nors ji tavo draugė ir pagal Sandorą tavo žmona .
39002015	Argi ne tas pats vienas Dievas ją sukūrė ? Jo yra ir kūnas , ir dvasia . Ir ko trokšta tas vienas Dievas ? Dievo duotų palikuonių . Taigi pažvelkite į save ir neleiskite nė vienam tapti neištikimam savo jaunystės žmonai .
39002016	„ Aš nekenčiu skyrybų , — sako VIEŠPATS , Izraelio Dievas , — ir dangstymosi smurtu lyg drabužiu “ , — sako Galybių VIEŠPATS . Taigi įsidėmėkite ir nebūkite neištikimi .
39002017	Savo kalbomis jūs nuvarginote VIEŠPATĮ , tačiau klausiate : „ Kaip mes jį nuvarginome ? “ Ogi sakydami : „ Visi , kas daro pikta , yra geri VIEŠPATIES akyse ; tokie jam patinka “ , — arba klausdami : „ Kur teisingumo Dievas ? “
39003001	„ Tikėk manimi ! Siunčiu savo pasiuntinį pirma savęs parengti man kelią . Staiga ateis į savo šventyklą Viešpats , kurio jūs ieškote . Sandoros pasiuntinys , kurio jūs trokštate , tikrai jau ateina , — sako Galybių VIEŠPATS . —
39003002	Bet kas gali ištverti jo atėjimo dieną ir kas gali išsilaikyti , jam pasirodžius ? Juk jis — lyg lydytojo ugnis ir lyg skalbėjų šarmas .
39003003	Jis sėdės kaip sidabro lydytojas bei valytojas ir valys Levio palikuonis bei lydys juos kaip auksą ir sidabrą tol , kol jie neaukos teisumo atnašų VIEŠPAČIUI .
39003004	Tuomet Judo ir Jeruzalės atnašos bus tokios pat malonios VIEŠPAČIUI , kaip senovės dienomis ir praeities metais .
39003005	Pasirodysiu pas jus teisti ir tuojau liudysiu prieš raganius , prieš svetimautojus , prieš melagingai prisiekiančius , prieš tuos , kurie apgauna samdinį dėl algos , skriaudžia našlę ir našlaitį , prieš tuos , kurie atstumia ateivį ir manęs nebijo , — sako Galybių VIEŠPATS .
39003006	Aš esu VIEŠPATS , ir aš nesikeičiu . Todėl jūs , Jokūbo vaikai , nepražuvote .
39003007	Nuo pat savo protėvių dienų jūs atsitraukėte nuo mano įstatų ir nesilaikėte jų . Sugrįžkite pas mane , ir aš pas jus sugrįšiu , — sako Galybių VIEŠPATS . — Bet jūs sakote : ‘ Kaip mes grįšime ? ’
39003008	Ar gali žmogus apsukti Dievą ? Tačiau mane jūs apsukate ! Bet jūs klausiate : ‘ Kaip mes tave apsukame ? ’ Savo dešimtinėmis ir atnašomis !
39003009	Prakeikimą esate užsitraukę , nes mane apsukate , visa jūsų gentis !
39003010	Atneškite visą dešimtinę į sandėlį , kad būtų maisto mano Namuose , ir taip mane išmėginkite , — sako Galybių VIEŠPATS . — Aš tikrai atidarysiu jums dangaus langus ir pilte apipilsiu jus visokeriopa palaima .
39003011	Dėl jūsų taip sudrausiu skėrius , kad jie nesunaikins jūsų žemės derliaus , ir jūsų vynmedis laukuose nebus be vaisių , — sako Galybių VIEŠPATS . —
39003012	Visos tautos laikys jus laimingais , nes jūs būsite malonumų kraštas “ , — sako Galybių VIEŠPATS .
39003013	„ Įžūliai kalbėjote prieš mane “ , — taria VIEŠPATS . — Tačiau jūs klausiate : „ Ką mes kalbėjome prieš tave ? “
39003014	Jūs sakote : „ Dievui tarnauti neapsimoka . Kokia mums nauda iš to , kad vykdome jo įpareigojimus ar vaikštinėjame kaip raudotojai Galybių VIEŠPATIES akivaizdoje ?
39003015	Mes įžūliuosius laikome laimingais , nes nedorėliai ne tik puikiai gyvena , bet ir bausmės išvengia , kai gundo Dievą savo darbais ! “
39003016	Taip bijantieji VIEŠPATIES kalbėjo vienas kitam . VIEŠPATS atkreipė dėmesį ir išgirdo . Jo akivaizdoje užrašyti atminimo knygoje tie , kurie bijojo VIEŠPATIES ir pasitikėjo jo vardu .
39003017	„ Jie bus mano , — sako Galybių VIEŠPATS , — ypatingas mano paveldas tą dieną , kurią aš veiksiu . Pasigailėsiu jų , kaip pasigaili tėvai vaikų , kurie jiems tarnauja .
39003018	Tuomet vėl pamatysite skirtumą tarp teisiojo ir nedorėlio , tarp tarnaujančiojo Dievui ir jam netarnaujančiojo .
39004001	Žiūrėk ! Jau arti diena , liepsnojanti kaip krosnis ! Visi įžūlieji ir nedorėliai bus ražiena , kurią ateinanti diena taip sudegins , — sako Galybių VIEŠPATS , — kad nepaliks jiems nei šaknies , nei šakos .
39004002	Bet jums , bijantiems mano vardo , patekės teisumo saulė su gydančiais spinduliais . Jūs išeisite šokinėdami tarsi veršiukai , išleisti iš gardo .
39004003	Jūs sutrypsite nedorėlius , nes jie bus pelenai po jūsų kojų padais tą dieną , kai aš veiksiu , — sako Galybių VIEŠPATS .
39004004	Atminkite mano tarno Mozės Įstatymą , įsakymus ir potvarkius , kuriuos daviau jam prie Horebo , skirtus visam Izraeliui .
39004005	Žiūrėk ! Pirma negu ateis ši didinga ir baisi diena , atsiųsiu jums pranašą Eliją .
39004006	Jis atvers tėvų širdis vaikams ir vaikų širdis tėvams taip , kad atėjęs neištikčiau viso krašto pražūtimi “ .
40001001	Jėzaus Kristaus , sūnaus Dovydo , sūnaus Abraomo , kilmės knyga .
40001002	Abraomui gimė Izaokas , Izaokui gimė Jokūbas , Jokūbui gimė Judas ir jo broliai .
40001003	Judui gimė Faras ir Zara iš Tamaros , Farui gimė Esromas , Esromui gimė Aramas .
40001004	Aramui gimė Aminadabas , Aminadabui gimė Naasonas , Naasonui gimė Salmonas .
40001005	Salmonui gimė Boazas iš Rahabos , Boazui gimė Jobedas iš Rūtos , Jobedui gimė Jesė .
40001006	Jesei gimė karalius Dovydas . Dovydui gimė Saliamonas iš Ūrijos žmonos .
40001007	Saliamonui gimė Roboamas , Roboamui gimė Abija , Abijai gimė Asa .
40001008	Asai gimė Juozapatas ; Juozapatui gimė Joramas , Joramui gimė Ozijas .
40001009	Ozijui gimė Joatamas , Joatamui gimė Achazas , Achazui gimė Ezekijas .
40001010	Ezekijui gimė Manasas , Manasui gimė Amonas , Amonui gimė Jozijas
40001011	Jozijui gimė Jechonijas ir jo broliai ištrėmimo į Babiloną laikais .
40001012	Po ištrėmimo į Babiloną Jechonijui gimė Salatielis , Salatieliui gimė Zorobabelis .
40001013	Zorobabeliui gimė Abijudas , Abijudui gimė Eliakimas , Eliakimui gimė Azoras .
40001014	Azorui gimė Sadokas , Sadokui gimė Achimas , Achimui gimė Elijudas .
40001015	Elijudui gimė Eleazaras , Eleazarui gimė Matanas , Matanui gimė Jokūbas .
40001016	Jokūbui gimė Juozapas — vyras Marijos , iš kurios gimė Jėzus , vadinamas Kristumi .
40001017	Taigi nuo Abraomo iki Dovydo iš viso keturiolika kartų , nuo Dovydo iki ištrėmimo į Babiloną — keturiolika kartų ir nuo ištrėmimo į Babiloną iki Kristaus — keturiolika kartų .
40001018	Jėzaus Kristaus gimimas buvo toksai . Jo motina Marija buvo susižadėjusi su Juozapu ; dar nepradėjus jiems kartu gyventi , Šventosios Dvasios veikimu ji tapo nėščia .
40001019	Jos vyras Juozapas , būdamas teisus ir nenorėdamas daryti jai nešlovės , sumanė tylomis ją atleisti .
40001020	Kai jis nusprendė taip padaryti , per sapną pasirodė jam Viešpaties angelas ir tarė : „ Juozapai , Dovydo sūnau , nebijok parsivesti į namus savo žmonos Marijos , nes jos vaisius yra iš Šventosios Dvasios .
40001021	Ji pagimdys sūnų , kuriam tu duosi Jėzaus vardą , nes jis išgelbės savo tautą iš nuodėmių “ .
40001022	Visa tai įvyko , kad išsipildytų Viešpaties žodžiai , pasakyti per pranašą :
40001023	Štai mergelė nešios įsčiose ir pagimdys sūnų , ir jis vadinsis Emanuelis , o tai reiškia : „ Dievas su mumis “ .
40001024	Atsikėlęs Juozapas padarė taip , kaip Viešpaties angelo buvo įsakyta , ir parsivedė žmoną pas save .
40001025	Jis negyveno su ja kaip vyras , iki ji pagimdė sūnų , ir jis pavadino jį Jėzumi .
40002001	Jėzui gimus Judėjos Betliejuje karaliaus Erodo dienomis , štai atkeliavo į Jeruzalę išminčiai iš Rytų šalies
40002002	ir klausinėjo : „ Kur yra gimusis Žydų karalius ? Mes matėme užtekant jo žvaigždę ir atvykome jo pagarbinti “ .
40002003	Tai išgirdęs , karalius Erodas sunerimo , o su juo ir visa Jeruzalė .
40002004	Jis susikvietė visus tautos aukštuosius kunigus bei Rašto aiškintojus ir teiravosi , kur turėjęs gimti Mesijas .
40002005	Tie jam atsakė : „ Judėjos Betliejuje , nes pranašas yra parašęs :
40002006	Ir tu , Judo žemės Betliejau , anaiptol nesi menkiausias tarp žymiųjų Judo miestų , nes iš tavęs išeis vadas , kuris ganys mano tautą — Izraelį “ .
40002007	Tuomet Erodas , slapčia pasikvietęs išminčius , smulkiai juos išklausinėjo apie žvaigždės pasirodymo metą
40002008	ir siųsdamas į Betliejų tarė : „ Keliaukite ir viską sužinokite apie kūdikį . Radę praneškite man , kad ir aš nuvykęs jį pagarbinčiau “ .
40002009	Išklausę karaliaus , išminčiai leidosi kelionėn . Ir štai žvaigždė , kurią jie buvo matę užtekant , traukė pirma , kol sustojo ties ta vieta , kur buvo kūdikis .
40002010	Išvydę žvaigždę , jie be galo džiaugėsi .
40002011	Įžengę į namus , pamatė kūdikį su motina Marija ir parpuolę ant žemės jį pagarbino . Paskui jie atidengė savo brangenybių dėžutes ir davė jam dovanų : aukso , smilkalų ir miros .
40002012	Sapne įspėti nebegrįžti pas Erodą , kitu keliu pasuko į savo kraštą .
40002013	Išminčiams iškeliavus , štai vėl pasirodo Juozapui sapne Viešpaties angelas ir sako : „ Kelkis , imk kūdikį su motina ir bėk į Egiptą . Pasilik ten , kol tau pasakysiu , nes Erodas ieškos kūdikio , norėdamas jį nužudyti “ .
40002014	Atsikėlęs nakčia , Juozapas pasiėmė kūdikį ir motiną ir pasitraukė į Egiptą .
40002015	Ten jis prabuvo iki Erodo mirties , kad išsipildytų Viešpaties žodžiai , pasakyti per pranašą : Iš Egipto pašaukiau savo Sūnų .
40002016	Erodas , pamatęs , kad jį išminčiai apvylė , baisiai įniršo ir pasiuntė išžudyti Betliejuje ir jo apylinkėje visus berniukus , dvejų metų ir jaunesnius , pagal laiką , kurį buvo patyręs iš išminčių .
40002017	Tuomet išsipildė pranašo Jeremijo žodžiai :
40002018	Pasigirdo šauksmas Ramoje , garsios dejonės ir aimanos ; tai Rachelė rauda savo vaikų , ir niekas jau jos nepaguos , nes jų nebėra .
40002019	Erodui mirus , štai Viešpaties angelas pasirodo per sapną Juozapui Egipte
40002020	ir sako : „ Kelkis , imk kūdikį su motina ir keliauk į Izraelio kraštą , nes jau mirė tie , kurie tykojo kūdikio gyvybės “ .
40002021	Tuomet Juozapas atsikėlė , pasiėmė kūdikį ir motiną ir pargrįžo į Izraelio žemę .
40002022	Išgirdęs , jog Archelajas valdo Judėją po savo tėvo Erodo , pabūgo ten vykti . Įspėtas sapne , nukeliavo į Galilėjos sritį
40002023	ir apsigyveno Nazareto mieste , kad išsipildytų pranašų žodžiai : „ Jį vadins Nazariečiu “ .
40003001	Anomis dienomis pasirodė Jonas Krikštytojas . Jis skelbė Judėjos dykumoje :
40003002	„ Atsiverskite , nes prisiartino dangaus karalystė “ .
40003003	O jis buvo tasai , apie kurį pranašas Izaijas yra pasakęs : Tyruose šaukiančiojo balsas : Taisykite Viešpačiui kelią ! Ištiesinkite jam takus !
40003004	Pats Jonas vilkėjo kupranugario vilnų apdaru , o strėnas buvo susijuosęs odiniu diržu . Jo maistas buvo skėriai ir lauko medus .
40003005	Tuomet pas jį ėmė rinktis Jeruzalės gyventojai , visa Judėja ir visa Pajordanė .
40003006	Jie išpažindavo nuodėmes ir buvo jo krikštijami Jordano upėje .
40003007	Pamatęs daug fariziejų ir sadukiejų , einančių krikštytis , Jonas juos barė : „ Angių išperos , kas jus pamokė bėgti nuo besiartinančios rūstybės ?
40003008	Duokite atsivertimą liudijančių vaisių !
40003009	Ir nemėginkite ramintis : ‘ Juk mūsų tėvas — Abraomas ’ . Aš jums sakau , kad Dievas gali pažadinti Abraomui vaikų iš šitų akmenų .
40003010	Štai kirvis jau prie medžio šaknų , ir kiekvienas medis , kuris neduoda gerų vaisių , bus iškirstas ir įmestas į ugnį .
40003011	Aš jus krikštiju vandeniu atsivertimui , bet po manęs ateis galingesnis už mane ; aš nevertas jam nė apavo nuauti . Jisai krikštys jus Šventąja Dvasia ir ugnimi .
40003012	Jo rankoje — vėtyklė , ir jis išvalys savo kluoną . Kviečius surinks į klėtį , o pelus sudegins neužgesinama ugnimi “ .
40003013	Tuomet Jėzus iš Galilėjos atėjo prie Jordano pas Joną krikštytis .
40003014	Jonas jį atkalbinėjo : „ Tai aš turėčiau būti tavo pakrikštytas , o tu ateini pas mane ! “
40003015	Bet Jėzus jam atsakė : „ Šį kartą paklausyk ! Taip mudviem dera atlikti visa , kas reikalinga teisumui “ . Tada Jonas sutiko .
40003016	Pakrikštytas Jėzus tuoj išbrido iš vandens . Staiga jam atsivėrė dangus , ir jis pamatė Dievo Dvasią , sklendžiančią žemyn it balandį ir nusileidžiančią ant jo .
40003017	O balsas iš dangaus prabilo : „ Šitas yra mano mylimasis Sūnus , kuriuo aš gėriuosi “ .
40004001	Paskui Jėzus buvo Dvasios nuvestas į dykumą , kad ten būtų velnio gundomas .
40004002	Išpasninkavęs keturiasdešimt dienų ir keturiasdešimt naktų , jis buvo labai alkanas .
40004003	Prie jo prisiartino gundytojas ir tarė : „ Jei tu Dievo Sūnus , liepk , kad šie akmenys pavirstų duona “ .
40004004	Bet Jėzus atsakė : „ Parašyta : Žmogus gyvas ne viena duona , bet ir kiekvienu žodžiu , kuris išeina iš Dievo lūpų “ .
40004005	Tada velnias jį paima į šventąjį miestą , pastato ant šventyklos šelmens
40004006	ir sako : „ Jei tu Dievo Sūnus , pulk žemyn , nes parašyta : Jis lieps savo angelams globoti tave , ir jie nešios tave ant rankų , kad neužsigautum kojos į akmenį “ .
40004007	Jėzus jam atsako : „ Taip pat parašyta : Negundyk Viešpaties , savo Dievo “ .
40004008	Velnias vėl paima jį į labai aukštą kalną ir rodydamas viso pasaulio karalystes bei jų didybę
40004009	taria : „ Visa tai aš tau atiduosiu , jei parpuolęs pagarbinsi mane “ .
40004010	Tada Jėzus atsako : „ Eik šalin , šėtone ! Juk parašyta : Viešpatį , savo Dievą , tegarbink ir jam vienam tetarnauk ! “
40004011	Tuomet velnias nuo jo atsitraukė ; štai angelai prisiartino ir jam tarnavo .
40004012	Išgirdęs , kad Jonas suimtas , Jėzus pasitraukė į Galilėją .
40004013	Jis paliko Nazarą ir apsistojo Kafarnaume , prie ežero , kur susieina Zabulono ir Neftalio sritys .
40004014	Išsipildė pranašo Izaijo žodžiai :
40004015	Zabulono žeme ir Neftalio žeme ! Paežerės juosta , žeme už Jordano — pagonių Galilėja !
40004016	Tamsybėje tūnanti tauta išvydo skaisčią šviesą , gyvenantiems ūksmingoje mirties šalyje užtekėjo šviesybė .
40004017	Nuo to meto Jėzus ėmė skelbti : „ Atsiverskite , nes prisiartino dangaus karalystė ! “
40004018	Vaikščiodamas palei Galilėjos ežerą , Jėzus pamatė du brolius — Simoną , vadinamą Petru , ir jo brolį Andriejų — metančius tinklą į ežerą ; mat jie buvo žvejai .
40004019	Jis tarė : „ Eikite paskui mane ! Aš padarysiu jus žmonių žvejais “ .
40004020	Tuodu tuojau paliko tinklus ir nuėjo su juo .
40004021	Paėjėjęs toliau , Jėzus pamatė kitus du brolius — Zebediejaus sūnų Jokūbą ir jo brolį Joną . Jiedu su savo tėvu Zebediejumi valtyje taisė tinklus . Jis ir tuos pašaukė .
40004022	Jie , tučtuojau palikę valtį ir tėvą , nuėjo su juo .
40004023	Jėzus vaikščiojo po visą Galilėją , mokydamas sinagogose , skelbdamas karalystės Evangeliją ir gydydamas žmonėse visokias ligas bei negalias .
40004024	Net visoje Sirijoje pasklido apie jį garsas . Žmonės nešdavo pas jį visus sergančius , įvairiausių ligų bei kentėjimų suimtus — demonų apsėstus , nakvišas bei paralyžiuotus , — o jis išgydydavo juos .
40004025	Paskui jį sekė ištisi pulkai žmonių iš Galilėjos , Dekapolio , Jeruzalės , Judėjos ir Užjordanės .
40005001	Matydamas minias , Jėzus užkopė į kalną ir atsisėdo . Prie jo prisiartino mokiniai .
40005002	Atvėręs lūpas jis mokė :
40005003	„ Palaiminti turintys vargdienio dvasią ; jų yra dangaus karalystė .
40005004	Palaiminti liūdintys ; jie bus paguosti .
40005005	Palaiminti romieji ; jie paveldės žemę .
40005006	Palaiminti alkstantys ir trokštantys teisumo ; jie bus pasotinti .
40005007	Palaiminti gailestingieji ; jie susilauks gailestingumo .
40005008	Palaiminti tyraširdžiai ; jie regės Dievą .
40005009	Palaiminti taikdariai ; jie bus vadinami Dievo vaikais .
40005010	Palaiminti persekiojami dėl teisumo ; jų yra dangaus karalystė .
40005011	Palaiminti jūs , kai dėl manęs esate niekinami ir persekiojami bei meluojant visaip šmeižiami .
40005012	Būkite linksmi ir džiūgaukite , nes jūsų laukia gausus atlygis danguje . Juk lygiai taip kadaise buvo persekiojami ir pranašai . “
40005013	„ Jūs — žemės druska . Jei druska netektų sūrumo , kuo gi ją reikėtų pasūdyti ? Ji niekam netinka , ir belieka ją išberti žmonėms sumindžioti .
40005014	Jūs — pasaulio šviesa . Neįmanoma nuslėpti miesto , kuris pastatytas ant kalno .
40005015	Ir niekas nevožia indu degančio žiburio , bet jį stato į žibintuvą , kad šviestų visiems , kas yra namuose .
40005016	Taip tešviečia ir jūsų šviesa žmonių akivaizdoje , kad jie matytų gerus jūsų darbus ir šlovintų jūsų Tėvą danguje .
40005017	Nemanykite , jog aš atėjęs panaikinti Įstatymo ar Pranašų . Ne panaikinti jų atėjau , bet įvykdyti .
40005018	Iš tiesų sakau jums : kol dangus ir žemė nepraeis , nė viena raidelė ir nė vienas brūkšnelis neišnyks iš Įstatymo , viskas išsipildys .
40005019	Todėl , kas pažeistų bent vieną iš mažiausių paliepimų ir taip elgtis mokytų žmones , tas bus vadinamas mažiausiu dangaus karalystėje . O kas juos vykdys ir jų mokys , bus vadinamas didžiu dangaus karalystėje .
40005020	Taigi sakau jums : jeigu teisumu neviršysite Rašto aiškintojų ir fariziejų , neįeisite į dangaus karalystę .
40005021	Jūs esate girdėję , kad protėviams buvo pasakyta : Nežudyk ; o kas nužudo , turės atsakyti teisme .
40005022	O aš jums sakau : jei kas pyksta ant savo brolio , turi atsakyti teisme . Kas sako savo broliui : ‘ Pusgalvi ! ’ — tas turės stoti prieš aukščiausiojo teismo tarybą . O kas sako : ‘ Beproti ! ’ — tas smerktinas į pragaro ugnį .
40005023	Jei neši dovaną prie aukuro ir ten prisimeni , jog tavo brolis turi šį tą prieš tave ,
40005024	palik savo atnašą tenai prie aukuro , eik pirmiau susitaikyti su broliu ir tik tada sugrįžęs aukok savo dovaną .
40005025	Greitai susitark su savo ieškovu , dar kelyje į teismą , kad ieškovas neįduotų tavęs teisėjui , o teisėjas — teismo vykdytojui ir kad tu nepakliūtum į kalėjimą .
40005026	Iš tiesų sakau tau : neišeisi iš ten , kol neatsiteisi ligi paskutinio skatiko .
40005027	Jūs esate girdėję , jog buvo pasakyta : Nesvetimauk !
40005028	O aš jums sakau : kiekvienas , kuris geidulingai žvelgia į moterį , jau svetimauja savo širdimi .
40005029	Jeigu tavo dešinioji akis skatina tave nusidėti , išlupk ją ir mesk šalin . Verčiau tau netekti vieno nario , negu kad visas kūnas būtų įmestas į pragarą .
40005030	Ir jeigu tavo dešinioji ranka gundo tave nusidėti , nukirsk ją ir mesk šalin . Verčiau tau netekti vieno nario , negu kad visas kūnas patektų į pragarą .
40005031	Taip pat buvo pasakyta : Kas atleidžia žmoną , tegul išduoda jai skyrybų raštą .
40005032	O aš jums sakau : kiekvienas , kuris atleidžia žmoną , jei ne ištvirkavimo atveju , skatina ją svetimauti ; ir jeigu kas atleistąją veda , svetimauja .
40005033	Taip pat esate girdėję , jog protėviams buvo pasakyta : Nelaužyk priesaikos , bet ištesėk Viešpačiui savo priesaikas .
40005034	O aš jums sakau : išvis neprisiekinėkite nei dangumi , nes jis — Dievo sostas ,
40005035	nei žeme , nes ji — jo pakojis , nei Jeruzale , nes ji — didžiojo Karaliaus miestas .
40005036	Neprisiek nei savo galva , nes negali nė vieno plauko padaryti balto ar juodo .
40005037	Verčiau jūs sakykite : ‘ Taip ’ , jei taip , ‘ Ne ’ , jei ne , o kas viršaus , tai iš piktojo .
40005038	Jūs esate girdėję , jog buvo pasakyta : Akis už akį ir dantis už dantį .
40005039	O aš jums sakau : nesipriešink piktam [ žmogui ] , bet jei kas tave užgautų per dešinį skruostą , atsuk jam ir kitą .
40005040	Jei kas nori su tavimi bylinėtis ir paimti tavo marškinius , atiduok jam ir apsiaustą .
40005041	Jei kas verstų tave nueiti mylią , nueik su juo dvi .
40005042	Prašančiam duok ir nuo norinčio iš tavęs pasiskolinti nenusigręžk .
40005043	Jūs esate girdėję , jog buvo pasakyta : Mylėk savo artimą ir nekęsk priešo .
40005044	O aš jums sakau : mylėkite savo priešus ir melskitės už savo persekiotojus ,
40005045	kad būtumėte savo dangiškojo Tėvo vaikai ; jis juk leidžia savo saulei tekėti blogiesiems ir geriesiems , siunčia lietų ant teisiųjų ir neteisiųjų .
40005046	Jei mylite tik tuos , kurie jus myli , tai kokį atlygį gausite ? Argi taip nesielgia ir muitininkai ? !
40005047	Ir jeigu sveikinate tiktai savo brolius , tai kuo gi viršijate kitus ? Argi to nedaro ir pagonys ? !
40005048	Taigi būkite tokie tobuli , kaip jūsų dangiškasis Tėvas yra tobulas .
40006001	Venkite daryti savo teisumo darbus žmonių akyse , kad būtumėte jų matomi , antraip negausite užmokesčio iš savo Tėvo danguje .
40006002	Todėl dalydamas išmaldą , netrimituok sinagogose ir gatvėse , kaip daro veidmainiai , kad būtų žmonių giriami . Iš tiesų sakau jums : jie jau atsiėmė užmokestį .
40006003	Kai tu daliji išmaldą , tenežino tavo kairė , ką daro dešinė ,
40006004	kad tavo išmalda liktų slaptoje , o tavo Tėvas , regintis slaptoje , tau atlygins .
40006005	Kai meldžiatės , nebūkite tokie kaip veidmainiai , kurie mėgsta melstis , stovėdami sinagogose ir aikštėse , kad būtų žmonių matomi . Iš tiesų sakau jums : jie jau atsiėmė užmokestį .
40006006	Kai tu panorėsi melstis , eik į savo kambarėlį ir užsirakinęs melskis savo Tėvui , esančiam slaptoje , o tavo Tėvas , regintis slaptoje , tau atlygins .
40006007	Melsdamiesi nedaugiažodžiaukite kaip pagonys : jie tariasi būsią išklausyti dėl žodžių gausumo .
40006008	Nedarykite taip kaip jie . Jums dar neprašius , jūsų Tėvas žino , ko jums reikia .
40006009	Todėl melskitės taip : ‘ Tėve mūsų , kuris esi danguje , teesie šventas tavo vardas ,
40006010	teateinie tavo karalystė , teesie tavo valia kaip danguje , taip ir žemėje .
40006011	Kasdienės mūsų duonos duok mums šiandien
40006012	ir atleisk mums mūsų kaltes , kaip ir mes atleidžiame savo kaltininkams .
40006013	Ir nevesk mūsų į pagundą , bet gelbėk mus nuo pikto ’ .
40006014	Jeigu jūs atleisite žmonėms jų nusižengimus , tai ir jūsų dangiškasis Tėvas atleis jums .
40006015	O jeigu neatleisite žmonėms , tai nė jūsų Tėvas neatleis jūsų nusižengimų .
40006016	Kai pasninkaujate , nebūkite paniurę kaip veidmainiai ; jie perkreipia veidus , kad žmonės matytų juos pasninkaujant . Iš tiesų sakau jums : jie jau atsiėmė užmokestį .
40006017	O tu pasninkaudamas pasitepk [ aliejumi ] galvą ir nusiprausk veidą ,
40006018	kad ne žmonėms rodytumeis pasninkaująs , bet savo Tėvui , kuris yra slaptoje . Ir tavo Tėvas , regintis slaptoje , tau atlygins .
40006019	Nesikraukite lobių žemėje , kur kandys ir rūdys ėda , kur vagys įsilaužia ir vagia .
40006020	Verčiau kraukitės lobį danguje , kur nei kandys , nei rūdys neėda , kur vagys neįsilaužia ir nevagia ,
40006021	nes kur tavo lobis , ten ir tavo širdis .
40006022	Kūno žiburys yra akis . Todėl jei tavo akis sveika , visam tavo kūnui bus šviesu .
40006023	O jeigu tavo akis nesveika , visas tavo kūnas skendės tamsoje . Taigi jei tavyje esanti šviesa tamsi , tai kokia baisi toji tamsa !
40006024	Niekas negali tarnauti dviem šeimininkams : arba jis vieno nekęs , o kitą mylės , arba prie vieno bus prisirišęs , o kitą nieku vers . Negalite tarnauti Dievui ir Mamonai .
40006025	Todėl aš sakau jums : per daug nesirūpinkite savo gyvybe , ką valgysite , nei savo kūnu , kuo vilkėsite . Argi gyvybė ne daugiau už maistą ir kūnas — už drabužį ?
40006026	Įsižiūrėkite į padangių sparnuočius : nei jie sėja , nei pjauna , nei į kluonus krauna , o jūsų dangiškasis Tėvas juos maitina . Argi jūs ne daug vertesni už juos ?
40006027	O kas iš jūsų gali savo rūpesčiu bent per vieną sprindį prailginti sau gyvenimą ? !
40006028	Ir kam gi taip rūpinatės drabužiu ? ! Pasižiūrėkite , kaip auga lauko lelijos . Jos nesidarbuoja ir neverpia ,
40006029	bet sakau jums : nė Saliamonas pačioje savo didybėje nebuvo taip pasipuošęs kaip kiekviena jų .
40006030	Jeigu Dievas taip aprengia laukų gėlę , kuri šiandien žydi , o rytoj metama į krosnį , tai argi jis dar labiau nepasirūpins jumis , mažatikiai ?
40006031	Todėl nesisielokite ir neklausinėkite : ‘ Ką valgysime ? ’ — arba : ‘ Ką gersime ? ’ — arba : ‘ Kuo vilkėsime ? ’
40006032	Visų tų dalykų vaikosi pagonys . Jūsų dangiškasis Tėvas juk žino , kad viso to jums reikia .
40006033	Jūs pirmiausia ieškokite Dievo karalystės ir jo teisumo , o visa tai bus jums pridėta .
40006034	Taigi nesirūpinkite rytdiena , nes rytojus pats pasirūpins savimi . Kiekvienai dienai gana savo vargo .
40007001	Neteiskite , kad nebūtumėte teisiami .
40007002	Kokiu teismu teisiate , tokiu ir patys būsite teisiami , ir kokiu saiku seikite , tokiu ir jums bus atseikėta .
40007003	Kodėl gi matai krislą savo brolio akyje , o nepastebi rąsto savojoje ? !
40007004	Arba kaip gali sakyti broliui : ‘ Leisk , išimsiu krislą iš tavo akies ’ , — kai tavo akyje rąstas ? !
40007005	Veidmainy , pirmiau išritink rąstą iš savo akies , o paskui pažiūrėsi , kaip išimti krislelį iš brolio akies .
40007006	Neduokite šventenybių šunims ir nebarstykite savo perlų kiaulėms , kad kartais jų nesutryptų ir apsigręžusios jūsų pačių nesudraskytų .
40007007	Prašykite , ir jums bus duota , ieškokite , ir rasite , belskite , ir bus jums atidaryta .
40007008	Kiekvienas , kas prašo , gauna , kas ieško , randa , ir beldžiančiam atidaroma .
40007009	Argi atsiras iš jūsų žmogus , kuris savo vaikui , prašančiam duonos , duotų akmenį ? !
40007010	Arba jeigu jis prašytų žuvies , nejaugi paduotų jam gyvatę ?
40007011	Tad jei jūs , būdami nelabi , mokate savo vaikams duoti gerų daiktų , juo labiau jūsų dangiškasis Tėvas duos gera tiems , kurie jį prašo .
40007012	Tad visa , ko norite , kad jums darytų žmonės , ir jūs patys jiems darykite , nes tai ir yra Įstatymas ir Pranašai .
40007013	Įeikite pro ankštus vartus , nes erdvūs vartai ir platus kelias į pražūtį , ir daug juo einančių .
40007014	Kokie ankšti vartai ir koks siauras kelias į gyvenimą ! Tik nedaugelis jį atranda .
40007015	Sergėkitės netikrų pranašų , kurie ateina pas jus avių kailyje , o viduje yra plėšrūs vilkai .
40007016	Jūs pažinsite juos iš vaisių . Argi kas gali pasiskinti vynuogių nuo erškėčių ar figų nuo usnių ? !
40007017	Juk geras medis duoda gerus vaisius , o netikęs medis — blogus .
40007018	Geras medis negali duoti blogų vaisių , o netikęs — gerų .
40007019	Kiekvienas medis , kuris neduoda gerų vaisių , bus iškirstas ir įmestas į ugnį .
40007020	Taigi jūs pažinsite juos iš vaisių .
40007021	Ne kiekvienas , kuris man šaukia : ‘ Viešpatie , Viešpatie ! ’ — įeis į dangaus karalystę , bet tik tas , kuris vykdo mano dangiškojo Tėvo valią .
40007022	Daugelis man sakys , tai dienai atėjus : ‘ Viešpatie , Viešpatie , argi mes nepranašavome tavo vardu , argi neišvarinėjome demonų tavo vardu , argi nedarėme daugybės stebuklų tavo vardu ? ! ’
40007023	Tuomet jiems pareikšiu : ‘ Aš niekuomet jūsų nepažinojau . Šalin nuo manęs , nedorėliai ! ’
40007024	Kas klauso šitų mano žodžių ir juos vykdo , panašus į išmintingą žmogų , pasistačiusį namą ant uolos .
40007025	Prapliupo liūtys , ištvino upės , pakilo vėjai ir daužėsi į tą namą . Tačiau jis nesugriuvo , nes buvo pastatytas ant uolos .
40007026	Kas klauso šitų mano žodžių ir jų nevykdo , panašus į paiką žmogų , pasistačiusį namą ant smėlio .
40007027	Prapliupo liūtys , ištvino upės , pakilo vėjai ir daužėsi į tą namą , ir jis sugriuvo , o jo griuvimas buvo smarkus “ .
40007028	Kai Jėzus baigė tas kalbas , minios stebėjosi jo mokslu ,
40007029	nes jis mokė ne kaip jų Rašto aiškintojai , bet kaip turintis galią .
40008001	Kai Jėzus leidosi nuo kalno , jį lydėjo didelės minios .
40008002	Štai prisiartino raupsuotasis ir parpuolė prieš jį ant žemės , maldaudamas : „ Viešpatie , jei panorėsi , gali mane padaryti švarų “ .
40008003	Jėzus ištiesė ranką , palietė jį ir tarė : „ Noriu , būk švarus ! “ Ir tuojau raupsai išnyko .
40008004	Jėzus pridūrė : „ Žiūrėk , niekam nepasakok , bet eik pasirodyti kunigui ir paaukok Mozės įsakytą atnašą kaip liudijimą jiems “ .
40008005	Sugrįžus į Kafarnaumą , prisiartino prie Jėzaus šimtininkas , maldaudamas :
40008006	„ Viešpatie , mano tarnas guli namie paralyžiuotas ir baisiai kankinasi “ .
40008007	Jėzus jam tarė : „ Einu išgydysiu jį “ .
40008008	Šimtininkas atsakė : „ Viešpatie , nesu vertas , kad užeitum po mano stogu , bet tik tark žodį , ir mano tarnas pasveiks .
40008009	Juk ir aš , pats būdamas valdinys , turiu sau pavaldžių kareivių . Taigi sakau vienam : ‘ Eik ! ’ — ir jis eina ; sakau kitam : ‘ Ateik čionai ! ’ — ir jis ateina ; sakau tarnui : ‘ Daryk tai ! ’ — ir jis daro “ .
40008010	Tai girdėdamas , Jėzus stebėjosi ir kalbėjo einantiems iš paskos : „ Iš tiesų sakau jums : niekur Izraelyje neradau tokio tikėjimo !
40008011	Todėl aš jums sakau : daugelis ateis iš rytų ir vakarų ir susės dangaus karalystėje prie stalo su Abraomu , Izaoku ir Jokūbu .
40008012	O karalystės vaikai bus išmesti laukan į tamsybes . Ten bus verksmas ir dantų griežimas “ .
40008013	Šimtininkui Jėzus tarė : „ Eik , tebūnie tau , kaip įtikėjai ! “ Ir tą pačią valandą tarnas pagijo .
40008014	Atėjęs į Petro namus , Jėzus pamatė jo uošvę gulinčią ir karščiuojančią .
40008015	Jis palietė jos ranką , ir karštis paliovė . Toji atsikėlė ir galėjo jam patarnauti .
40008016	Vakarui atėjus , žmonės sugabeno pas Jėzų daug demono apsėstųjų . Jis išvarė dvasias žodžiu ir išgydė visus ligonius ,
40008017	kad išsipildytų pranašo Izaijo žodžiai : Jis prisiėmė mūsų negalias , užsikrovė mūsų ligas .
40008018	Matydamas aplinkui didžiulę minią , Jėzus įsakė irtis į kitą krantą .
40008019	Čia priėjo vienas Rašto aiškintojas ir tarė jam : „ Mokytojau , aš seksiu paskui tave , kur tik tu eisi ! “
40008020	Jėzus atsakė : „ Lapės turi urvus , padangių sparnuočiai — lizdus , o Žmogaus Sūnus neturi kur galvos priglausti “ .
40008021	Kitas jo mokinys prašė : „ Viešpatie , leisk man pirmiau pareiti tėvo palaidoti “ .
40008022	Bet Jėzus atsakė : „ Sek paskui mane ir palik mirusiems laidoti savo numirėlius “ .
40008023	Jėzus įlipo į valtį , ir mokiniai paskui jį .
40008024	Ir štai ežere pakilo tokia smarki audra , kad bangos sėmė valtį . O jis miegojo .
40008025	Mokiniai pripuolę ėmė jį žadinti , šaukdami : „ Viešpatie , gelbėk , žūvame ! “
40008026	Jis jiems tarė : „ Ko jūs tokie bailūs , mažatikiai ? “ Paskui atsikėlė , sudraudė vėjus bei ežerą , ir pasidarė visiškai ramu .
40008027	Žmonės stebėjosi ir kalbėjo : „ Kas jis per vienas , kad net vėjai ir marios jo klauso ? “
40008028	Kai Jėzus priplaukė kitą krantą gadariečių krašte , jam priešais atbėgo du demonų apsėstieji , išlindę iš kapinių rūsių . Juodu buvo tokie pavojingi , kad niekas negalėjo praeiti anuo keliu .
40008029	Ir štai jiedu ėmė šaukti : „ Ko tau iš mūsų reikia , Dievo Sūnau ? ! Atėjai pirma laiko mūsų kankinti ? “
40008030	Truputį toliau ganėsi didelė kaimenė kiaulių .
40008031	Demonai ėmė prašytis : „ Jeigu mus išvarysi , tai siųsk kiaulių kaimenėn “ .
40008032	Ir jis jiems tarė : „ Eikite ! “ Tuomet demonai išėjo ir apniko kiaules . Ir štai visa kaimenė metėsi nuo skardžio į ežerą ir gavo galą vilnyse .
40008033	Piemenys pabėgo ir pasiekę miestą viską išpasakojo , taip pat ir apie apsėstuosius .
40008034	Tada visas miestas išėjo priešais Jėzų ir vos jį pamatę , prašė pasišalinti iš jų krašto .
40009001	Įlipęs į valtį , Jėzus persikėlė per ežerą ir sugrįžo į savo miestą .
40009002	Ir štai jam atnešė paralyžiuotą žmogų , paguldytą ant neštuvų . Pamatęs jų tikėjimą , Jėzus tarė paralyžiuotajam : „ Nenusimink , sūnau , tavo nuodėmės atleistos ! “
40009003	Kai kurie Rašto aiškintojai ėmė murmėti : „ Tasai piktžodžiauja ! “
40009004	Skaitydamas jų mintis , Jėzus tarė : „ Kam taip piktai mąstote savo širdyje ?
40009005	Kas gi lengviau — ar pasakyti : ‘ Tavo nuodėmės atleistos ’ , ar liepti : ‘ Kelkis ir vaikščiok ! ’ ?
40009006	Ir todėl , kad žinotumėte Žmogaus Sūnų turint galią žemėje atleisti nuodėmes , — čia jis kreipėsi į paralyžiuotąjį , — kelkis , pasiimk neštuvus ir eik namo ! “
40009007	Šis atsistojo ir nuėjo namo .
40009008	Visa tai pamačiusios , minios išsigando ir šlovino Dievą , suteikusį tokią galią žmonėms .
40009009	Iškeliaudamas iš ten , Jėzus pamatė muitinėje sėdintį žmogų , vardu Matą , ir tarė jam : „ Sek paskui mane ! “ Šis atsikėlė ir nuėjo paskui jį .
40009010	Kai jis Mato namuose sėdosi prie stalo , ten susirinko daug muitininkų bei nusidėjėlių , kurie susėdo šalia Jėzaus ir jo mokinių .
40009011	Fariziejai , tai išvydę , prikišo jo mokiniams : „ Kodėl jūsų Mokytojas valgo su muitininkais ir nusidėjėliais ? “
40009012	Šitai girdėdamas , Jėzus atsiliepė : „ Ne sveikiesiems reikia gydytojo , o ligoniams .
40009013	Eikite ir pasimokykite , ką reiškia žodžiai : Aš noriu gailestingumo , o ne aukos . Aš ir atėjau šaukti ne teisiųjų , bet nusidėjėlių “ .
40009014	Tada priėjo Jono mokiniai ir paklausė : „ Kodėl mes ir fariziejai pasninkaujame , o tavo mokiniai nepasninkauja ? “
40009015	Jėzus atsakė : „ Argi gali vestuvininkai gedėti , kol su jais yra jaunikis ? Ateis dienos , kai jaunikis iš jų bus atimtas , ir tada jie pasninkaus .
40009016	Niekas palaikio drabužio nelopo naujo milo lopu , nes toks lopinys atplėšia drabužio gabalą , ir skylė tik padidėja .
40009017	Taip pat niekas nepila jauno vyno į senus vynmaišius , antraip vynmaišiai plyštų , vynas išsilietų ir vynmaišiai niekais nueitų . Bet jaunas vynas pilamas į naujus vynmaišius , ir abeji išsilaiko “ .
40009018	Jam taip bekalbant , prisiartino vienas [ sinagogos ] vyresnysis , pagarbino jį ir tarė : „ Ką tik mirė mano dukrelė . Bet ateik , uždėk ant jos ranką , ir ji atgis “ .
40009019	Jėzus atsikėlė ir nuėjo paskui jį kartu su mokiniais .
40009020	Ir štai moteris , jau dvylika metų serganti kraujoplūdžiu , prisiartino iš paskos ir palietė jo apsiausto apvadą .
40009021	Mat ji pati sau kalbėjo : „ Jei tik palytėčiau jo drabužį , išgyčiau “ .
40009022	Jėzus , atsigręžęs ir ją pamatęs , tarė : „ Nenusimink , dukterie , tavo tikėjimas išgydė tave “ . Ir tą pačią akimirką moteris pagijo .
40009023	Atėjęs į vyresniojo namus ir pamatęs vamzdininkus bei raudančią minią ,
40009024	Jėzus paliepė : „ Išeikite , nes mergaitė ne mirusi , o miega “ . Jie tik juokėsi iš jo .
40009025	Kai minia buvo išvaryta , jis įžengė vidun , paėmė mergaitę už rankos , ir ta atsikėlė .
40009026	Garsas apie tai pasklido po visą aną kraštą .
40009027	Jėzui išeinant , du neregiai sekė įkandin ir šaukė : „ Pasigailėk mūsų , Dovydo Sūnau ! “
40009028	Kai jis pasiekė namus , neregiai užėjo pas jį . Jėzus paklausė : „ Ar tikite , kad aš galiu jus pagydyti ? “ Šie atsakė : „ Taip , Viešpatie ! “
40009029	Tada jis palietė jų akis ir tarė : „ Tebūnie jums , kaip tikite “ .
40009030	Ir atsivėrė jiems akys . Jėzus prigrasė : „ Žiūrėkite , kad niekas nesužinotų ! “
40009031	Tačiau tie išėję išgarsino jį po visą tą kraštą .
40009032	Jiems pasitraukus , štai buvo atvestas demono apsėstas nebylys .
40009033	Išvarius demoną , nebylys prakalbo . Minios stebėjosi ir sakė : „ Dar niekad Izraelyje nėra buvę tokių dalykų “ .
40009034	O fariziejai kalbėjo : „ Jis išvaro demonus jų valdovo galia “ .
40009035	Jėzus ėjo per visus miestus ir kaimus , mokydamas sinagogose , skelbdamas karalystės Evangeliją ir gydydamas visokias ligas bei negalias .
40009036	Matydamas minias , jis gailėjosi žmonių , nes jie buvo suvargę ir apleisti lyg avys be piemens .
40009037	Tuomet jis tarė mokiniams : „ Pjūtis didelė , o darbininkų maža .
40009038	Melskite pjūties šeimininką , kad atsiųstų darbininkų į savo pjūtį “ .
40010001	Pasišaukęs dvylika mokinių , Jėzus suteikė jiems valdžią netyrosioms dvasioms , kad išvarinėtų jas ir gydytų visokias ligas bei negalias .
40010002	Štai dvylikos apaštalų vardai : pirmas Simonas , pavadintas Petru , ir jo brolis Andriejus , Zebediejaus sūnus Jokūbas ir jo brolis Jonas ,
40010003	Pilypas ir Baltramiejus , Tomas ir muitininkas Matas , Alfiejaus sūnus Jokūbas ir Tadas ,
40010004	Simonas Kananajas ir Judas Iskarijotas , kuris ir išdavė jį .
40010005	Šituos dvylika Jėzus išsiuntė , duodamas jiems nurodymų : „ Nenuklyskite pas pagonis ir neužsukite į samariečių miestus .
40010006	Verčiau lankykite pražuvusias Izraelio namų avis .
40010007	Eikite ir skelbkite , jog prisiartino dangaus karalystė .
40010008	Gydykite ligonius , prikelkite mirusius , apvalykite raupsuotus , išvarinėkite demonus . Dovanai gavote , dovanai ir duokite !
40010009	Neįsigykite nei aukso , nei sidabro , nei variokų savo kapšams prikimšti ;
40010010	nei kelionmaišio , nei dvejų marškinių , nei apavo , nei lazdos , nes darbininkas vertas savo valgio .
40010011	Atėję į kokį nors miestą ar kaimą , susiieškokite vertą žmogų ir apsistokite pas jį , kol išvyksite .
40010012	Įeidami į namus , pasveikinkite juos .
40010013	Ir jeigu namai bus verti , teateinie po jų stogu jūsų ramybė . O jeigu nebus verti , jūsų ramybė tesugrįžta jums .
40010014	Jei kur jūsų nepriimtų ir jūsų žodžių neklausytų , tai išėję iš tokių namų ar tokio miesto nusikratykite ir dulkes nuo kojų .
40010015	Iš tiesų sakau jums : Sodomos ir Gomoros žemei bus lengviau teismo dieną negu tokiam miestui .
40010016	Štai aš siunčiu jus kaip avis tarp vilkų . Todėl būkite gudrūs kaip žalčiai ir neklastingi kaip balandžiai .
40010017	Sergėkitės žmonių , nes jie įskundinės jus teismams ir plaks savo sinagogose .
40010018	Jūs būsite dėl manęs vedžiojami pas valdovus bei karalius liudyti jiems ir pagonims .
40010019	Kai jie jus įskųs , nesirūpinkite , kaip ar ką kalbėsite , nes tą valandą jums bus duota , ką jūs turite sakyti .
40010020	Tada jau nebe jūs kalbėsite , o jūsų Tėvo Dvasia kalbės jūsų lūpomis .
40010021	Brolis išduos mirti brolį ir tėvas — sūnų , o vaikai sukils prieš gimdytojus ir žudys juos .
40010022	Jūs būsite visų nekenčiami dėl mano vardo . Bet kas ištvers iki galo , bus išgelbėtas .
40010023	Kai pradės jus persekioti viename mieste , bėkite į kitą . Iš tiesų sakau jums : dar nebūsite apibėgę Izraelio miestų , kai ateis Žmogaus Sūnus .
40010024	Mokinys nėra aukštesnis už savo mokytoją nei tarnas už šeimininką .
40010025	Pakanka , jei mokinys prilygsta mokytojui ir tarnas šeimininkui . Tad jei šeimos galvą jie praminė Belzebulu , tai ką kalbėti apie namiškius !
40010026	Taigi nebijokite jų . Juk nėra nieko uždengta , kas nebus atidengta , ir nieko paslėpta , kas nepasidarys žinoma .
40010027	Ką jums kalbu tamsoje , sakykite vidury dienos , ir ką šnibždu į ausį , garsiai skelbkite nuo stogų .
40010028	Nebijokite tų , kurie žudo kūną , bet negali užmušti sielos . Verčiau bijokite to , kuris gali pražudyti ir sielą , ir kūną pragare .
40010029	Argi ne du žvirbliai parduodami už skatiką ? Ir vis dėlto nė vienas jų nekrinta žemėn be jūsų Tėvo valios .
40010030	O jūsų net visi galvos plaukai suskaityti .
40010031	Tad nebijokite ! Jūs vertesni už daugybę žvirblių .
40010032	Kas išpažins mane žmonių akivaizdoje , tą ir aš išpažinsiu savo dangiškojo Tėvo akivaizdoje .
40010033	O kas išsigins manęs žmonių akivaizdoje , to ir aš išsiginsiu savo dangiškojo Tėvo akivaizdoje .
40010034	Nemanykite , jog aš atėjęs nešti žemei ramybės . Aš atėjau nešti ne ramybės , o kalavijo .
40010035	Atėjau sukiršinti sūnaus prieš tėvą , dukters prieš motiną ir marčios prieš anytą .
40010036	Žmogaus namiškiai taps jam priešais .
40010037	Kas myli tėvą ar motiną labiau negu mane , nevertas manęs . Kas myli sūnų ar dukterį labiau negu mane , nevertas manęs .
40010038	Kas neima savo kryžiaus ir seka paskui mane , nevertas manęs .
40010039	Kas išsaugo savo gyvybę , praras ją , o kas praranda savo gyvybę dėl manęs , atras ją .
40010040	Kas jus priima , tas mane priima . O kas priima mane , priima tą , kuris yra mane siuntęs .
40010041	Kas priima pranašą dėl to , kad jis pranašas , gaus pranašo užmokestį . Kas priima teisųjį dėl to , kad jis teisusis , gaus teisiojo užmokestį .
40010042	Ir kas paduos bent taurę šalto vandens atsigerti vienam šitų žmonelių dėl to , kad jis yra mokinys — iš tiesų sakau jums , — tasai nepraras savo užmokesčio “ .
40011001	Baigęs nurodymus dvylikai mokinių , Jėzus iškeliavo mokyti ir skelbti [ Evangelijos ] kituose miestuose .
40011002	Jonas , išgirdęs kalėjime apie Kristaus darbus , nusiuntė savo mokinius jo paklausti :
40011003	„ Ar tu esi tas , kuris turi ateiti , ar mums laukti kito ? “
40011004	Jėzus atsakė : „ Keliaukite ir apsakykite Jonui , ką čia girdite ir matote :
40011005	aklieji praregi , raišieji vaikščioja , raupsuotieji apvalomi , kurtieji girdi , mirusieji prikeliami , vargdieniams skelbiama geroji naujiena .
40011006	Ir palaimintas , kas nepasipiktins manimi “ .
40011007	Jiems nueinant , Jėzus ėmė kalbėti minioms apie Joną : „ Ko išėjote į dykumą pažiūrėti ? Ar vėjo linguojamos nendrės ?
40011008	Ir ko išėjote pamatyti ? Ar švelniais drabužiais vilkinčio žmogaus ? Švelniais drabužiais vilkintys antai gyvena karaliaus rūmuose .
40011009	Tai ko gi išėjote ? Ar pamatyti pranašo ? Taip , sakau jums , ir daugiau negu pranašo !
40011010	Jis yra tasai , apie kurį parašyta : Štai aš siunčiu pirma tavęs savo pasiuntinį , ir jis nuties tau kelią .
40011011	Iš tiesų sakau jums : tarp gimusių iš moterų nėra buvę didesnio už Joną Krikštytoją , bet ir mažiausiasis dangaus karalystėje didesnis už jį .
40011012	Nuo Jono Krikštytojo dienų iki dabar dangaus karalystė jėga puolama , ir smarkieji ją sau grobia .
40011013	Visi pranašai ir Įstatymas pranašavo iki Jono ,
40011014	ir jeigu norite priimti , tai jis yra tas Elijas , kuris turi ateiti .
40011015	Kas turi ausis , teklauso !
40011016	Su kuo galėčiau palyginti šią kartą ? Ji panaši į vaikus , kurie sėdi prekyvietėje ir šaukia savo draugams :
40011017	‘ Mes jums grojome , o jūs nešokote . Mes giedojome raudas , o jūs nerypavote . . ’ .
40011018	Buvo atėjęs Jonas , nevalgus ir negeriantis , tai jie kalbėjo : ‘ Jis demono apsėstas ’ .
40011019	Atėjo Žmogaus Sūnus , valgantis ir geriantis , tai jie sako : ‘ Štai rijūnas ir vyno gėrėjas , muitininkų ir nusidėjėlių bičiulis ’ . Ir vis dėlto išmintis pasiteisina savo darbais “ .
40011020	Tada Jėzus ėmė priekaištauti miestams , kuriuose buvo padaryta daugumas jo stebuklų , kad jie neatsivertė :
40011021	„ Vargas tau , Chorazine ! Vargas tau , Betsaida ! Jeigu Tyre ar Sidone būtų įvykę tokių stebuklų , kokie padaryti pas jus , jie seniai būtų atsivertę ir atgailoję su ašutine bei pelenuose .
40011022	Todėl sakau jums : Tyrui ir Sidonui bus lengviau teismo dieną negu jums !
40011023	Ir tu , Kafarnaume , negi būsi išaukštintas iki dangaus ? Tu nugarmėsi iki mirusiųjų pasaulio ! Jeigu Sodomoje būtų įvykę tokių stebuklų , kokių įvyko tavyje , ji stovėtų dar ir šiandien .
40011024	Todėl sakau jums : Sodomos žemei bus lengviau teismo dieną negu tau “ .
40011025	Anuo metu Jėzus bylojo : „ Aš šlovinu tave , Tėve , dangaus ir žemės Viešpatie , kad paslėpei tai nuo išmintingųjų ir gudriųjų , o apreiškei mažutėliams .
40011026	Taip , Tėve , nes tau taip patiko .
40011027	Viskas man yra mano Tėvo atiduota ; ir niekas nepažįsta Sūnaus , tik Tėvas , nei Tėvo niekas nepažįsta , tik Sūnus ir tas , kam Sūnus panorės apreikšti .
40011028	Ateikite pas mane visi , kurie vargstate ir esate prislėgti ; aš jus atgaivinsiu !
40011029	Imkite ant savo pečių mano jungą ir mokykitės iš manęs , nes aš romus ir nuolankios širdies , ir jūs rasite savo sieloms atgaivą .
40011030	Mano jungas švelnus , mano našta lengva “ .
40012001	Anuo metu šabo dieną Jėzus ėjo per javų lauką . Jo mokiniai buvo išalkę , tad ėmė skintis varpų ir valgyti .
40012002	Tai pamatę , fariziejai jam sakė : „ Žiūrėk , tavo mokiniai daro , kas per šabą draudžiama “ .
40012003	Jis atsakė : „ Ar neskaitėte , ką darė Dovydas ir jo palydovai , būdami alkani ?
40012004	Kaip jie nuėjo į Dievo Namus ir valgė padėtinės duonos , nors nevalia buvo jos valgyti nei jam , nei jo palydovams , o vien tik kunigams .
40012005	Arba gal neskaitėte Įstatyme , jog per šabą kunigai šventykloje pažeidžia šabo poilsį ir nenusikalsta ?
40012006	Bet sakau jums : čia daugiau negu šventykla !
40012007	Jei būtumėte supratę , ką reiškia aš noriu gailestingumo , o ne aukos , nebūtumėte pasmerkę nekaltų .
40012008	Žmogaus Sūnus yra šabo Viešpats “ .
40012009	Iš ten išėjęs , jis atėjo į jų sinagogą .
40012010	Čia buvo žmogus padžiūvusia ranka . Jie paklausė Jėzų ( kad galėtų apkaltinti ) : „ Ar leistina šabo dieną gydyti ? “
40012011	Jis atsakė : „ Kas iš jūsų , turėdamas vieną avį , jeigu ji per šabą įkris į duobę , nestvers jos ir neištrauks ? !
40012012	O kiek daug brangesnis už avį žmogus ! Taigi leistina daryti gera šabo dieną “ .
40012013	Tuomet tarė žmogui : „ Ištiesk ranką ! “ Tas ištiesė , ir ji tapo sveika kaip ir antroji .
40012014	Išėję fariziejai susimokė Jėzų pražudyti .
40012015	Tai žinodamas , Jėzus pasitraukė iš ten . Daugelis sekė paskui jį , ir jis visus gydė ,
40012016	bet įspėdavo , kad jo negarsintų .
40012017	Taip turėjo išsipildyti pranašo Izaijo žodžiai :
40012018	Štai mano išrinktasis tarnas , mano mylimasis , kuriuo gėrisi mano siela . Aš suteiksiu jam savo Dvasią , ir jis skelbs tautoms teisingumą .
40012019	Jis nesiginčys , nešauks , ir negirdės niekas gatvėse jo balso .
40012020	Jis nenulauš palūžusios nendrės ir neužgesins gruzdančio dagčio , kol nenuves į pergalę teisingumo ;
40012021	o jo vardas teiks viltį tautoms .
40012022	Kartą pas Jėzų buvo atvestas apsėstasis , kuris buvo aklas ir nebylys . Jėzus išgydė jį , tada šis prakalbo ir praregėjo .
40012023	Ištisos minios netvėrė iš nuostabos ir klausinėjo : „ Ar nebus šitas Dovydo Sūnus ? ! “
40012024	Tai išgirdę , fariziejai sakė : „ Jis išvaro demonus ne kitaip , kaip tik demonų valdovo Belzebulo galia “ .
40012025	Žinodamas jų mintis , Jėzus tarė : „ Kiekviena suskilusi karalystė bus nusiaubta , ir joks suskilęs miestas ar namas neišsilaikys .
40012026	Tad jeigu šėtonas išvarinėtų šėtoną , irgi būtų savyje susiskaldęs . Kaipgi tuomet galėtų išsilaikyti jo karalystė ?
40012027	Jeigu jau aš išvarau demonus Belzebulo galia , tai kieno galia išvaro jūsų sekėjai ? ! Todėl jie bus jūsų teisėjai .
40012028	Bet jeigu aš išvarau demonus Dievo Dvasios jėga , tai tikrai pas jus atėjo Dievo karalystė .
40012029	Argi gali kas nors įsilaužti į galiūno namus ir pasiglemžti jo turtą , pirmiau nesurišęs galiūno ? ! Tik tada jis apiplėš jo namus .
40012030	Kas ne su manimi , tas prieš mane , ir kas su manimi nerenka , tas barsto .
40012031	Sakau jums : kiekviena nuodėmė ir piktžodžiavimas bus žmonėms atleisti , bet piktžodžiavimas Dvasiai nebus atleistas .
40012032	Jei kas tartų žodį prieš Žmogaus Sūnų , tam bus atleista , o kas kalbėtų prieš Šventąją Dvasią , tam nebus atleista nei šiame , nei būsimajame gyvenime .
40012033	Arba sakykite medį esant gerą ir jo vaisių gerą , arba sakykite medį esant netikusį ir jo vaisių blogą , nes medis pažįstamas iš vaisių .
40012034	Angių išperos , kaip jūs galite kalbėti gera , būdami blogi ? ! Juk burna kalba tai , ko pertekusi širdis .
40012035	Geras žmogus iš gero lobyno iškelia gera , o blogas iš blogo lobyno iškelia bloga .
40012036	Todėl sakau jums : teismo dieną žmonės turės duoti apyskaitą už kiekvieną pasakytą tuščią žodį .
40012037	Pagal savo žodžius būsi išteisintas ir pagal savo žodžius būsi pasmerktas “ .
40012038	Tuomet kai kurie Rašto aiškintojai ir fariziejai ėmė reikalauti : „ Mokytojau , mes norime , kad parodytum ženklą “ .
40012039	Jis atsakė : „ Pikta ir neištikima karta reikalauja ženklo , bet nebus jai duota kito ženklo , tik pranašo Jonos ženklas .
40012040	Kaip Jona išbuvo tris dienas ir tris naktis jūrų pabaisos pilve , taip ir Žmogaus Sūnus išbus tris dienas ir tris naktis žemės širdyje .
40012041	Ninevės gyventojai teismo dieną kelsis drauge su šia karta ir ją pasmerks , nes jie atsivertė , išgirdę Jonos pamokslus , o štai čia daugiau negu Jona .
40012042	Pietų šalies karalienė teismo dieną prisikels drauge su šia karta ir ją pasmerks , nes ji atkeliavo nuo žemės pakraščių klausytis Saliamono išminties , o štai čia daugiau negu Saliamonas .
40012043	Netyroji dvasia , išėjusi iš žmogaus , klaidžioja bevandenėse vietose , ieškodama poilsio , ir neranda .
40012044	Tada ji sako : ‘ Grįšiu į savo namus , iš kur išėjau ’ . Sugrįžusi randa juos tuščius , iššluotus ir išpuoštus .
40012045	Tada eina , pasiima kitas septynias dvasias , dar piktesnes už save , ir įėjusios jos ten apsigyvena . Ir paskui tam žmogui darosi blogiau negu pirma . Taip atsitiks ir šiai piktai kartai “ .
40012046	Jam tebekalbant minioms , štai jo motina ir broliai stovėjo lauke ir norėjo su juo pasimatyti .
40012047	O kažkas jam pranešė : „ Štai tavo motina ir broliai stovi lauke , nori su tavimi pasikalbėti “ .
40012048	Jis atsakė pranešusiam : „ Kas gi mano motina ir kas mano broliai ? “
40012049	Ir ištiesęs ranką į mokinius tarė : „ Štai mano motina ir mano broliai !
40012050	Kiekvienas , kas tik vykdo mano dangiškojo Tėvo valią , yra man ir brolis , ir sesuo , ir motina “ .
40013001	Vieną dieną , išėjęs iš namų , Jėzus sėdėjo ant ežero kranto .
40013002	Prie jo susirinko didžiulė minia ; todėl jis įlipo į valtį ir atsisėdo , o visi žmonės stovėjo pakrantėje .
40013003	Ir jis daug jiems kalbėjo palyginimais . Jis sakė : „ Štai sėjėjas išsirengė sėti .
40013004	Jam besėjant vieni grūdai nukrito prie kelio , ir atskridę paukščiai juos sulesė .
40013005	Kiti nukrito ant uolų , kur buvo nedaug žemės . Jie greit sudygo , nes neturėjo gilesnio žemės sluoksnio .
40013006	Saulei patekėjus , daigai nuvyto ir neturėdami šaknų sudžiūvo .
40013007	Kiti krito tarp erškėčių . Erškėčiai išaugo ir nusmelkė juos .
40013008	Dar kiti nukrito į gerą žemę ir davė derlių : vieni — šimteriopą grūdą , kiti — šešiasdešimteriopą , dar kiti — trisdešimteriopą .
40013009	Kas turi ausis , teklauso ! “
40013010	Priėję mokiniai paklausė : „ Kodėl jiems kalbi palyginimais ? “
40013011	Jėzus atsakė : „ Jums duota pažinti dangaus karalystės slėpinius , o jiems neduota .
40013012	Mat kas turi , tam bus duota , ir jis turės su pertekliumi , o iš neturinčio bus atimta ir tai , ką jis turi .
40013013	Aš jiems kalbu palyginimais dėl to , kad jie žiūrėdami nemato , klausydami negirdi ir nesupranta .
40013014	Jiems pildosi Izaijo pranašystės žodžiai : Girdėti girdėsite , bet nesuprasite , žiūrėti žiūrėsite , bet nematysite .
40013015	Šitos tautos širdis aptuko . Jie prastai girdėjo ausimis ir užmerkė akis , kad kartais nepamatytų akimis , neišgirstų ausimis , nesuprastų širdimi ir neatsiverstų , ir aš jų nepagydyčiau .
40013016	Todėl palaimintos jūsų akys , nes mato , ir jūsų ausys , nes girdi .
40013017	Iš tiesų sakau jums : daugel pranašų ir teisiųjų troško išvysti , ką jūs matote , bet neišvydo , ir išgirsti , ką jūs girdite , bet neišgirdo .
40013018	O jūs dabar pasiklausykite palyginimo apie sėjėją .
40013019	Pas kiekvieną , kuris girdi žodį apie karalystę ir nesupranta , ateina piktasis ir išplėšia , kas buvo pasėta širdyje . Tai ir yra pasėlys prie kelio .
40013020	Pasėlys ant uolų — tai tasai , kuris , girdėdamas žodį , tuojau su džiaugsmu jį priima .
40013021	Tačiau jis be šaknų , nepastovus žmogus . Ištikus kokiai negandai ar persekiojimui dėl žodžio , jis greit atkrinta .
40013022	Pasėlys tarp erškėčių — tai tas , kuris klauso žodžio , bet šio pasaulio rūpesčiai ir turto apgaulė nustelbia žodį , ir jis lieka nevaisingas .
40013023	Pasėlys geroje žemėje — tasai , kuris girdi ir supranta žodį ; tas ir duoda derlių : kas šimteriopą , kas šešiasdešimteriopą , o kas trisdešimteriopą “ .
40013024	Jis pateikė jiems kitą palyginimą : „ Dangaus karalystė panaši į žmogų , kuris pasėjo savo dirvoje gerą sėklą .
40013025	Žmonėms bemiegant , atėjo jo priešas , pasėjo kviečiuose raugių ir nuėjo sau .
40013026	Kai želmuo paūgėjo ir išplaukėjo , pasirodė ir raugės .
40013027	Šeimininko tarnai atėjo ir klausė : ‘ Šeimininke , argi ne gerą sėklą pasėjai savo lauke ? Iš kurgi atsirado raugių ? ’
40013028	Jis atsakė : ‘ Tai padarė mano priešas ’ . Tarnai pasisiūlė : ‘ Jei nori , mes eisime ir jas išravėsime ’ .
40013029	Jis atsakė : ‘ Ne , kad kartais ravėdami rauges , neišrautumėte su jomis ir kviečių .
40013030	Palikite abejus augti iki pjūties . Pjūties metu aš pasakysiu pjovėjams : ‹ Pirmiau išrinkite rauges ir suriškite į pėdelius sudeginti , o kviečius sukraukite į mano kluoną › ’ “ .
40013031	Jėzus pateikė jiems dar vieną palyginimą : „ Dangaus karalystė panaši į garstyčios grūdelį , kurį žmogus ėmė ir pasėjo savo dirvoje .
40013032	Nors jis mažiausias iš visų sėklų , bet užaugęs esti didesnis už daržoves ir pavirsta medeliu ; net padangių sparnuočiai atskrenda ir susisuka lizdus jo šakose “ .
40013033	Jis pasakė ir dar kitą palyginimą : „ Dangaus karalystė panaši į raugą , kurį moteris ėmė ir įmaišė trijuose saikuose miltų , ir nuo jo viskas įrūgo “ .
40013034	Visa tai Jėzus kalbėjo minioms palyginimais , ir be palyginimų jis jiems nekalbėjo .
40013035	Išsipildė , kas buvo per pranašą pasakyta : Aš atversiu savo burną palyginimais , išpasakosiu nuo pasaulio sukūrimo paslėptus dalykus .
40013036	Paleidęs minias , Jėzus keliavo namo . Prie jo priėjo mokiniai ir prašė : „ Išaiškink mums palyginimą apie rauges dirvoje “ .
40013037	Jis atsiliepė : „ Sėjantysis gerą sėklą yra Žmogaus Sūnus .
40013038	Dirva — tai pasaulis . Gera sėkla — karalystės vaikai , o raugės — piktojo vaikai .
40013039	Jas pasėjęs priešas — velnias . Pjūtis — tai pasaulio pabaiga , o pjovėjai — angelai .
40013040	Taigi kaip surenkamos ir sudeginamos raugės , taip bus ir pasaulio pabaigoje .
40013041	Žmogaus Sūnus išsiųs savo angelus , tie išrankios iš jo karalystės visus papiktintojus bei nedorėlius
40013042	ir įmes juos į žioruojančią krosnį . Ten bus verksmas ir dantų griežimas .
40013043	Tuomet teisieji spindės kaip saulė savo Tėvo karalystėje . Kas turi ausis , teklauso !
40013044	Dangaus karalystė panaši į dirvoje paslėptą lobį . Atradęs jį žmogus niekam nesako ; iš to džiaugsmo eina , parduoda visa , ką turi , ir perkasi tą dirvą .
40013045	Dangaus karalystė dar panaši į pirklį , ieškantį gražių perlų .
40013046	Atradęs vieną brangų perlą jis eina , parduoda visa , ką turi , ir nusiperka jį .
40013047	Dangaus karalystė dar panaši į ežeran metamą tinklą , užgriebiantį įvairiausių žuvų .
40013048	Kai prisipildo , jis išvelkamas į krantą , susėdama ir gerosios surenkamos į indus , o netikusios išmetamos .
40013049	Taip bus ir pasaulio pabaigoje : išeis angelai , išrankios bloguosius iš gerųjų
40013050	ir įmes juos į žioruojančią krosnį . Ten bus verksmas ir dantų griežimas .
40013051	Ar supratote visa tai ? “ Jie jam sako : „ Taip “ .
40013052	Tuomet jis tarė : „ Todėl kiekvienas Rašto aiškintojas , tapęs dangaus karalystės mokiniu , panašus į šeimininką , kuris iškelia iš savo lobyno naujų ir senų daiktų “ .
40013053	Baigęs sakyti tuos palyginimus , Jėzus iškeliavo iš tenai .
40013054	Jis parėjo į savo tėviškę ir ėmė mokyti žmones sinagogoje , o jie stebėjosi ir klausinėjo : „ Iš kur šitam tokia išmintis ir stebuklinga galybė ?
40013055	Argi jis ne dailidės sūnus ? ! Argi jo motina nesivadina Marija , o Jokūbas , Juozapas , Simonas ir Judas argi ne jo broliai ?
40013056	Ir jo seserys — argi jos ne visos gyvena pas mus ? Iš kur jam visa tai ? “ Ir jie ėmė piktintis juo .
40013057	O Jėzus jiems atsakė : „ Niekur pranašas nebūna be pagarbos , nebent savo tėviškėje ir savo namuose “ .
40013058	Dėl jų netikėjimo jis ten nedarė tiek daug stebuklų .
40014001	Anuo metu gandas apie Jėzų pasiekė tetrarcho Erodo ausis ,
40014002	ir jis savo tarnams pasakė : „ Tai Jonas Krikštytojas ! Jis prisikėlė iš numirusių , ir todėl jame veikia stebuklingos galios “ .
40014003	Mat Erodas buvo įsakęs suimti Joną , sukaustyti ir įmesti į kalėjimą dėl savo brolio Pilypo žmonos Erodiados .
40014004	Jonas mat jam sakė : „ Tau nevalia jos turėti “ .
40014005	Taigi Erodas norėjo nužudyti Joną , bet bijojo liaudies , kuri laikė jį pranašu .
40014006	Erodo gimimo dieną Erodiados duktė šoko svečiams ir taip patiko Erodui ,
40014007	kad jis prisiektinai pažadėjo duoti jai , ko tik prašysianti .
40014008	O ši , savo motinos primokyta , tarė : „ Duok man čia dubenyje Jono Krikštytojo galvą “ .
40014009	Karalius nuliūdo , bet dėl priesaikos ir dėl svečių liepė duoti .
40014010	Jis pasiuntė [ budelį ] , kad nukirstų kalėjime Jonui galvą .
40014011	Galva buvo atnešta dubenyje ir įteikta mergaitei , kuri ją nunešė motinai .
40014012	Jono mokiniai atėję pasiėmė kūną , palaidojo ir davė žinią Jėzui .
40014013	Tai išgirdęs , Jėzus laiveliu nuplaukė į dykvietę , į vienumą . Minios sužinojo ir iš miestų pėsčiomis nusekė paskui .
40014014	Kai išlipo į krantą ir pamatė daugybę žmonių , Jėzui pagailo jų , ir jis išgydė jų ligonius .
40014015	Atėjus vakarui , prisiartino mokiniai ir tarė : „ Vietovė tuščia , ir jau vėlus metas . Atleisk žmones kad nuėję į kaimus nusipirktų maisto “ .
40014016	Jėzus atsakė : „ Nėra reikalo jiems iš čia eiti . Jūs duokite jiems valgyti “ .
40014017	Jie atsiliepė : „ Mes čia teturime penkis kepaliukus duonos ir dvi žuvis “ .
40014018	Jėzus tarė : „ Atneškite man juos “ .
40014019	Ir liepęs miniai susėsti ant žolės , jis paėmė penkis kepaliukus ir dvi žuvis , pažvelgė į dangų , palaimino , laužė ir davė mokiniams , o tie dalijo žmonėms .
40014020	Visi valgė ir pasisotino . Ir pririnko nulikusių gabaliukų dvylika pilnų pintinių .
40014021	O valgytojų buvo apie penkis tūkstančius vyrų , be moterų ir vaikų .
40014022	Tuojau pat Jėzus prispyrė mokinius sėsti į valtį ir pirma jo irtis į kitą krantą , kol jis atleisiąs minią .
40014023	Atleidęs minią , jis užkopė nuošaliai į kalną melstis . Ir atėjus vakarui jis buvo ten vienas .
40014024	Tuo tarpu valtis jau toli toli nuplaukė nuo kranto , blaškoma bangų , nes pūtė priešingas vėjas .
40014025	Ketvirtos nakties sargybos metu Jėzus atėjo pas juos , žengdamas ežero paviršiumi .
40014026	Pamatę jį , einantį ežero paviršiumi , mokiniai nusigando ir manydami , jog tai šmėkla , iš baimės ėmė šaukti .
40014027	Jėzus tuojau juos prakalbino : „ Nenusiminkite ! Tai aš . Nebijokite ! “
40014028	Petras atsiliepė : „ Viešpatie , jei čia tu , liepk man ateiti pas tave vandeniu “ .
40014029	Jis atsakė : „ Eik ! “ Petras , išlipęs iš valties , ėmė eiti vandens paviršiumi ir nuėjo prie Jėzaus .
40014030	Bet pamatęs vėjo smarkumą , jis nusigando ir pradėjęs skęsti sušuko : „ Viešpatie , gelbėk mane ! “
40014031	Tuojau ištiesęs ranką , Jėzus sugriebė jį ir tarė : „ Silpnatiki , ko suabejojai ? ! “
40014032	Jiems įlipus į valtį , vėjas nurimo .
40014033	Tie , kurie buvo valtyje , pagarbino jį , sakydami : „ Tikrai tu Dievo Sūnus ! “
40014034	Perplaukę jie išlipo į krantą Genezarete .
40014035	Pažinę Jėzų , tos vietos gyventojai išgarsino jį visoje apylinkėje . Žmonės sugabeno pas jį visus sergančius .
40014036	Jie prašė jį leisti palytėti nors apsiausto apvadą . Ir kas tik palietė , pasveiko .
40015001	Kartą prie Jėzaus prisiartino Rašto aiškintojų ir fariziejų iš Jeruzalės ir paklausė :
40015002	„ Kodėl tavo mokiniai laužo prosenių paprotį ? Jie prieš valgį nesimazgoja rankų “ .
40015003	Jis atsakė : „ O kodėl jūs laužote Dievo įsakymą dėl savojo papročio ? !
40015004	Juk Dievas yra įsakęs : Gerbk savo tėvą ir motiną ! — ir : Kas keiktų tėvą ar motiną , mirte tenumiršta !
40015005	O jūs sakote : ‘ Kas pasakė tėvui ar motinai : ‹ Tebūnie dovana šventyklai , kuo turėčiau tave sušelpti › , —
40015006	tas gali nepagerbti tėvo ir motinos ’ . Taip jūs niekais verčiate Dievo paliepimą dėl savojo papročio .
40015007	Veidmainiai ! Gerai apie jus pranašavo Izaijas :
40015008	Ši tauta šlovina mane lūpomis , bet jos širdis toli nuo manęs .
40015009	Veltui jie mane garbina , mokydami žmonių išgalvotų priesakų “ .
40015010	Paskui , sušaukęs minią , jis kalbėjo : „ Klausykite ir supraskite !
40015011	Ne kas patenka į burną , suteršia žmogų , bet kas išeina iš burnos , tai suteršia žmogų “ .
40015012	Tuomet priėję mokiniai pranešė : „ Ar žinai , kad fariziejai pasipiktino , išgirdę tuos žodžius ? “
40015013	Jis atsakė : „ Kiekvienas augalas , kurio nesodino mano dangiškasis Tėvas , bus išrautas .
40015014	Palikite juos ; jie — akli aklųjų vadovai . O jeigu aklas aklą ves , abu į duobę įkris “ .
40015015	Petras paprašė : „ Išaiškink mums palyginimą “ .
40015016	Jėzus atsakė : „ Ar ir jūs vis dar esate be nuovokos ? !
40015017	Argi nesuprantate , kad visa , kas patenka į burną , eina į pilvą ir išmetama laukan ?
40015018	O kas išeina iš burnos , eina iš širdies , ir tai suteršia žmogų .
40015019	Iš širdies išeina pikti sumanymai , žmogžudystės , svetimavimai , ištvirkavimai , vagystės , melagingi liudijimai , šmeižtai .
40015020	Šie dalykai suteršia žmogų , o valgymas nemazgotomis rankomis žmogaus nesuteršia “ .
40015021	Iš ten išėjęs , Jėzus pasitraukė į Tyro ir Sidono sritį .
40015022	Ir štai iš ano krašto atėjo viena moteris kanaanietė ir šaukė : „ Pasigailėk manęs , Viešpatie , Dovydo Sūnau ! Mano dukterį baisiai kankina demonas ! “
40015023	Bet Jėzus neatsiliepė . Tuomet priėjo mokiniai ir ėmė jį prašyti : „ Išklausyk ją , nes ji sekioja iš paskos šaukdama ! “
40015024	Jėzus tarė : „ Aš esu siųstas tik pas pražuvusias Izraelio namų avis “ .
40015025	Tada moteris pribėgusi puolė ant žemės maldaudama : „ Viešpatie , padėk man ! “
40015026	Jis atsakė : „ Nedera imti vaikų duoną ir mesti šunyčiams “ .
40015027	O ji sako : „ Taip , Viešpatie , bet ir šunyčiai ėda trupinius , nukritusius nuo šeimininko stalo “ .
40015028	Tuomet Jėzus tarė jai : „ O moterie , didis tavo tikėjimas ! Tebūnie tau , kaip prašai “ . Ir tą pačią valandą jos duktė pasveiko .
40015029	Iš ten išėjęs , Jėzus atvyko prie Galilėjos ežero . Jis užkopė ant kalno ir atsisėdo .
40015030	Prie jo susirinko didžiulė minia , kuri atsigabeno su savimi raišų , luošų , aklų , nebylių ir daugel kitokių . Žmonės suguldė juos prie Jėzaus kojų , o jis išgydė juos .
40015031	Minia stebėjosi , matydama nebylius kalbančius , luošius pasveikstančius , raišius tiesiai vaikščiojančius ir akluosius reginčius . Ir garbino žmonės Izraelio Dievą .
40015032	Susišaukęs mokinius , Jėzus tarė : „ Gaila man minios , nes jau tris dienas žmonės pasilieka su manimi ir neturi ko valgyti . Aš nenoriu paleisti jų alkanų , kad nenusilptų kelyje “ .
40015033	Mokiniai jam atsakė : „ Iš kur mums imti dykumoje tiek duonos , kad galėtume pasotinti šitokią minią ? “
40015034	Jėzus paklausė : „ Kiek turite duonos ? “ Jie atsakė : „ Septynis kepaliukus ir kelias žuveles “ .
40015035	Jis liepė žmonėms susėsti ant žemės .
40015036	Tada paėmė septynis duonos kepaliukus ir žuvis , padėkojo , laužė ir davė mokiniams , o mokiniai žmonėms .
40015037	Visi valgė ir pasisotino . Ir pririnko nulikusių gabaliukų septynis pilnus krepšius .
40015038	O valgytojų buvo apie keturis tūkstančius vyrų , be moterų ir vaikų .
40015039	Paleidęs minią , jis sėdo į valtį ir nuplaukė į Magadano paribį .
40016001	Čia pas jį atėjo fariziejų ir sadukiejų jo mėginti . Jie prašė parodyti jiems ženklą iš dangaus .
40016002	Jis atsakė : „ Atėjus vakarui jūs sakote : ‘ Bus giedra , nes dangus raudonas ’ —
40016003	ir rytmetį : ‘ Šiandien bus lietaus , nes rausta apniukęs dangus ’ . Taigi jūs mokate aiškinti dangaus veidą , o laiko ženklų — ne .
40016004	Pikta ir neištikima giminė reikalauja ženklo , tačiau jai nebus duota kitokio ženklo , kaip tik Jonos ženklas “ . Ir palikęs juos nuėjo šalin .
40016005	Keldamiesi kitapus ežero , mokiniai buvo užmiršę pasiimti duonos .
40016006	Jėzus jiems tarė : „ Žiūrėkite , saugokitės fariziejų ir sadukiejų raugo “ .
40016007	O jie svarstė : „ Tai todėl , kad nepasiėmėme duonos “ .
40016008	Tai išgirdęs , Jėzus tarė : „ Mažatikiai ! Kam tariatės neturį duonos ?
40016009	Argi dar neįgijote išmonės ? Ar neprisimenate penkių duonos kepaliukų penkiems tūkstančiams vyrų ir kiek pintinių pririnkote likučių ? !
40016010	Arba septynių duonos kepaliukų keturiems tūkstančiams ir kiek krepšių pririnkote likučių ? !
40016011	Tad kaip nesusivokiate , jog kalbėjau jums ne apie duoną . Fariziejų ir sadukiejų raugo saugokitės ! “
40016012	Tuomet jie suprato , kad jis buvo liepęs saugotis ne duonos raugo , bet fariziejų ir sadukiejų mokslo .
40016013	Atėjęs į Pilypo Cezarėjos apylinkes , Jėzus paklausė mokinius : „ Kuo žmonės laiko Žmogaus Sūnų ? “
40016014	Jie atsakė : „ Vieni Jonu Krikštytoju , kiti Eliju , kiti Jeremiju ar dar kuriuo iš pranašų “ .
40016015	Jis vėl paklausė : „ O kuo jūs mane laikote ? “
40016016	Tada Simonas Petras atsakė : „ Tu esi Mesijas , gyvojo Dievo Sūnus ! “
40016017	Jėzus jam tarė : „ Palaimintas tu , Simonai , Jonos sūnau , nes ne kūnas ir kraujas tai tau apreiškė , bet mano Tėvas , kuris yra danguje .
40016018	Ir aš tau sakau : tu esi Petras [ uola ] ; ant tos uolos aš pastatysiu savo Bažnyčią , ir pragaro vartai jos nenugalės .
40016019	Tau duosiu dangaus karalystės raktus ; ką tu suriši žemėje , bus surišta ir danguje , ir ką atriši žemėje , bus atrišta ir danguje “ .
40016020	Tuomet jis griežtai įsakė savo mokiniams niekam neskelbti , kad jis yra Mesijas .
40016021	Nuo to meto Jėzus pradėjo aiškinti savo mokiniams turįs eiti į Jeruzalę ir daug iškentėti nuo seniūnų , aukštųjų kunigų ir Rašto aiškintojų , būti nužudytas ir trečią dieną prisikelti .
40016022	Tada Petras , pasivadinęs jį į šalį , ėmė drausti : „ Nieku gyvu , Viešpatie , tau neturi taip atsitikti ! “
40016023	O jis atsisukęs subarė Petrą : „ Eik šalin , šėtone ! Tu man papiktinimas , nes mąstai ne Dievo , o žmonių mintimis “ .
40016024	Tuomet Jėzus kalbėjo savo mokiniams : „ Jei kas nori eiti paskui mane , teišsižada pats savęs , tepasiima savo kryžių ir teseka manimi .
40016025	Kas nori išgelbėti savo gyvybę , tas ją praras ; o kas pražudo gyvybę dėl manęs , tas ją atras .
40016026	Kokia gi žmogui nauda , jeigu jis laimėtų visą pasaulį , o pakenktų savo gyvybei ? ! Arba kuo žmogus galėtų išsipirkti savo gyvybę ?
40016027	Juk Žmogaus Sūnus ateis savo Tėvo šlovėje su savo angelais , ir tuomet jis atlygins kiekvienam pagal jo darbus .
40016028	Iš tiesų sakau jums : kai kurie iš čia stovinčių neragaus mirties , kol pamatys Žmogaus Sūnų , ateinantį su savo karalyste “ .
40017001	Po šešių dienų Jėzus pasiėmė su savimi Petrą , Jokūbą ir jo brolį Joną ir užsivedė juos nuošaliai ant aukšto kalno .
40017002	Ten jis atsimainė jų akivaizdoje . Jo veidas sužibo kaip saulė , o drabužiai tapo balti kaip šviesa .
40017003	Ir štai jiems pasirodė Mozė ir Elijas , kurie kalbėjosi su juo .
40017004	Tuomet Petras ir sako Jėzui : „ Viešpatie , gera mums čia būti ! Jei nori , aš padarysiu čia tris palapines : vieną tau , kitą Mozei , trečią Elijui “ .
40017005	Dar jam tebekalbant , štai skaistus debesis apsiautė juos , ir štai balsas iš debesies prabilo : „ Šitas yra mano mylimasis Sūnus , kuriuo aš gėriuosi . Klausykite jo ! “
40017006	Tai išgirdę mokiniai parpuolė kniūbsti , labai išsigandę .
40017007	Bet Jėzus priėjo , palietė juos ir tarė : „ Kelkitės , nebijokite ! “
40017008	Pakėlę akis , jie nieko daugiau nebematė , tik vieną Jėzų .
40017009	Besileidžiant nuo kalno , Jėzus jiems įsakė : „ Niekam nepasakokite apie regėjimą , kol Žmogaus Sūnus prisikels iš numirusių “ .
40017010	Tada jo mokiniai paklausė : „ Kodėl Rašto aiškintojai sako , jog pirmiau turįs ateiti Elijas ? “
40017011	Jis atsakė : „ Tiesa , Elijas turi ateiti ir viską atitaisyti .
40017012	Bet aš jums sakau , kad Elijas jau buvo atėjęs , ir jie jo nepažino , bet padarė su juo , ką norėjo . Taip nuo jų turės kentėti ir Žmogaus Sūnus “ .
40017013	Tuomet mokiniai suprato jį kalbėjus apie Joną Krikštytoją .
40017014	Jiems atėjus prie minios , prisiartino vienas vyras , puolė prieš Jėzų ant kelių
40017015	ir maldavo : „ Viešpatie , pasigailėk mano sūnaus ! Jis per miegus vaikščioja ir labai kankinasi . Neretai jis įpuola į ugnį arba į vandenį .
40017016	Aš atvedžiau jį pas tavo mokinius , bet jie neįstengė išgydyti “ .
40017017	Tada Jėzus atsakė : „ O netikinti ir sugedusi gimine ! Iki kol man reikės su jumis būti ! Kiek ilgai jus kęsti ? Atveskite jį čia , pas mane “ .
40017018	Jėzus sudraudė demoną , jisai išėjo , ir tą pačią akimirką berniukas pasveiko .
40017019	Likę vieni , mokiniai priėjo prie Jėzaus ir paklausė : „ Dėl ko mes negalėjome jo išvaryti ? “ Jis atsakė :
40017020	„ Dėl silpno tikėjimo . Iš tiesų sakau jums : jei turėtumėte tikėjimą kaip garstyčios grūdelį , jūs tartumėte šitam kalnui : ‘ Persikelk iš čia į tenai ’ — ir jis persikeltų . Jums nebūtų nieko negalimo “ .
40017022	Tebebūdamas su mokiniais Galilėjoje , Jėzus jiems pasakė : „ Žmogaus Sūnus bus atiduotas į žmonių rankas ,
40017023	ir jie nužudys jį , o trečią dieną jis prisikels “ . Tada jie labai nuliūdo .
40017024	Atėjus jiems į Kafarnaumą , prie Petro priėjo didrachmų rinkėjai ir paklausė : „ Ar jūsų mokytojas nemoka didrachmos ? “
40017025	Jis atsakė : „ Taip ! “ Kai parėjo į namus , Jėzus pirmas jį prakalbino : „ Kaip manai , Simonai ? Iš ko žemės karaliai ima muitą ar mokestį : iš savo vaikų ar iš svetimųjų ? “
40017026	Jis atsakė : „ Iš svetimųjų “ . Jėzus jam tarė : „ Taigi vaikai laisvi .
40017027	Tačiau , kad jų nepiktintume , nueik prie ežero , užmesk meškerę , paimk pirmą užkibusią žuvį ; ją pražiodęs , rasi staterą . Paimk jį ir atiduok jiems už mane ir už save “ .
40018001	Aną valandą prie Jėzaus prisiartino mokiniai ir paklausė : „ Kas gi didžiausias dangaus karalystėje ? “
40018002	Pasišaukęs vaikutį , Jėzus pastatė tarp jų
40018003	ir tarė : „ Iš tiesų sakau jums : jeigu neatsiversite ir nepasidarysite kaip vaikai , neįeisite į dangaus karalystę .
40018004	Taigi kas pasidarys mažas , kaip šis vaikelis , tas bus didžiausias dangaus karalystėje .
40018005	Kas priima tokį vaikelį dėl manęs , tas mane priima .
40018006	O kas papiktintų vieną iš šitų mažutėlių , kurie mane tiki , tam būtų geriau , kad asilo sukamų girnų akmuo būtų užkabintas jam ant kaklo ir jis būtų paskandintas jūros gelmėje .
40018007	Vargas pasauliui dėl papiktinimų ! Papiktinimai neišvengiami , bet vargas tam žmogui , per kurį papiktinimas ateina .
40018008	Jei tavo ranka ar koja gundo tave nusidėti , nukirsk ją ir mesk šalin . Geriau tau sužalotam ar raišam įeiti į gyvenimą , negu su abiem rankom ar abiem kojom būti įmestam į amžiną ugnį .
40018009	Ir jeigu tavo akis gundo tave nusidėti , išlupk ją ir mesk šalin . Tau geriau vienakiui įeiti į gyvenimą , negu su abiem akim būti įmestam į pragaro ugnį .
40018010	Žiūrėkite , kad nepaniekintumėte nė vieno iš šitų mažutėlių , nes , sakau jums , jų angelai danguje visuomet regi mano dangiškojo Tėvo veidą .
40018012	Kaip jums atrodo : jeigu kas turėtų šimtą avių ir viena nuklystų , argi jis nepaliktų devyniasdešimt devynių kalnuose ir neitų ieškoti nuklydusios ?
40018013	Ir jei surastų — iš tiesų sakau jums , — jis džiaugtųsi dėl jos labiau negu dėl devyniasdešimt devynių , kurios nebuvo paklydusios .
40018014	Taip ir jūsų dangiškasis Tėvas nenori , kad pražūtų bent vienas šitų mažutėlių .
40018015	Jei tavo brolis tau nusikalstų , eik ir bark jį prie keturių akių . Jeigu jis paklausys , tu laimėjai savo brolį .
40018016	O jei nepaklausytų , pasiimk su savimi dar vieną ar du , kad visa byla remtųsi dviejų ar trijų liudytojų parodymais .
40018017	Jeigu jis ir jų nepaklausytų , pranešk Bažnyčiai . O jei nepaklus nė Bažnyčiai , tebūnie jis tau kaip pagonis ir muitininkas .
40018018	Iš tiesų sakau jums : ką tik jūs surišite žemėje , bus surišta ir danguje , ir ką tik atrišite žemėje , bus atrišta ir danguje .
40018019	Ir dar sakau jums : jeigu kas iš jūsų susitars žemėje dviese melsti kokio dalyko , jiems mano dangiškasis Tėvas jį suteiks .
40018020	Kur du ar trys susirinkę mano vardu , ten ir aš esu tarp jų “ .
40018021	Tuomet priėjo Petras ir paklausė : „ Viešpatie , kiek kartų turiu atleisti savo broliui , kai jis man nusikalsta ? Ar iki septynių kartų ? “
40018022	Jėzus jam atsakė : „ Aš nesakau tau — iki septynių , bet iki septyniasdešimt septynių kartų .
40018023	Todėl dangaus karalystė panaši į karalių , kuris sumanė atsiskaityti su savo tarnais .
40018024	Jam pradėjus apyskaitą , atvedė pas jį vieną , kuris buvo jam skolingas dešimt tūkstančių talentų .
40018025	Kadangi šis neturėjo iš ko grąžinti , valdovas įsakė parduoti jį kartu su žmona ir vaikais bei su visa nuosavybe , kad būtų sumokėta .
40018026	Tuomet puolęs jam po kojų , tarnas maldavo : ‘ Turėk man kantrybės ! Aš viską atiduosiu ’ .
40018027	Pasigailėjęs ano tarno , valdovas paleido jį ir dovanojo skolą .
40018028	Vos išėjęs , tas tarnas susitiko vieną savo tarnybos draugą , kuris buvo jam skolingas šimtą denarų , ir nutvėręs smaugė jį , sakydamas : ‘ Atiduok skolą ! ’
40018029	Puolęs ant kelių draugas maldavo : ‘ Turėk man kantrybės ! Aš tau viską atiduosiu ’ .
40018030	Bet tas nesutiko , ėmė ir įmesdino jį į kalėjimą iki atiduos skolą .
40018031	Matydami , kas nutiko , kiti tarnai labai nuliūdo . Jie nuėjo ir papasakojo valdovui , kas buvo įvykę .
40018032	Tuomet pasišaukęs jį valdovas tarė : ‘ Nedorasis tarne , visą aną skolą aš tau dovanojau , nes mane maldavai .
40018033	Argi nereikėjo ir tau pasigailėti savo draugo , kaip aš pasigailėjau tavęs ? ! ’
40018034	Užsirūstinęs valdovas atidavė jį budeliams , iki atiduos visą skolą .
40018035	Taip ir mano dangiškasis Tėvas padarys jums , jeigu kiekvienas iš tikros širdies neatleisite savo broliui “ .
40019001	Pabaigęs šias kalbas , Jėzus pasitraukė iš Galilėjos ir atėjo į Judėjos sritį Užjordanėje .
40019002	Paskui jį sekė gausūs žmonių būriai . Jis ten juos gydė .
40019003	Tuomet pas jį atėjo fariziejų . Spęsdami pinkles , jie paklausė : „ Ar galima vyrui dėl kokios nors priežasties atleisti žmoną ? “
40019004	Jis atsakė : „ Argi neskaitėte , jog Kūrėjas iš pradžių sutvėrė žmones kaip vyrą ir moterį
40019005	ir pasakė : Todėl vyras paliks tėvą ir motiną ir glausis prie žmonos , ir du taps vienu kūnu .
40019006	Taigi jie — jau nebe du , o vienas kūnas . Ką tad Dievas sujungė , žmogus teneperskiria “ .
40019007	Tada jie klausė : „ O kodėl Mozė liepė duoti skyrybų raštą , atleidžiant žmoną ? “
40019008	Jis atsakė : „ Mozė leido jums atleisti savo žmonas dėl jūsų širdies kietumo . Bet pradžioje taip nebuvo .
40019009	Taigi aš jums sakau : kas atleidžia žmoną — jei ne dėl ištvirkavimo — ir veda kitą , svetimauja “ .
40019010	Tuomet mokiniai sakė : „ Jei tokie vyro ir žmonos reikalai , tai neverta vesti “ .
40019011	Jėzus atsakė : „ Ne visi išmano tuos žodžius , o tik tie , kuriems duota išmanyti .
40019012	Juk yra eunuchų , kurie gimė tokie iš motinos įsčių . Yra eunuchų , kuriuos tokius padarė žmonės . Ir yra eunuchų , kurie patys save tokius padarė dėl dangaus karalystės . Kas pajėgia išmanyti , teišmano “ .
40019013	Anuomet atvesta pas jį vaikų , kad uždėtų rankas ant jų ir pasimelstų . Mokiniai draudė .
40019014	Bet Jėzus tarė : „ Leiskite mažutėlius ir nedrauskite jiems ateiti pas mane , nes tokių yra dangaus karalystė “ .
40019015	Ir uždėjęs ant jų rankas , jis keliavo toliau .
40019016	Štai vienas jaunuolis prisiartino prie Jėzaus ir paklausė : „ Mokytojau , ką gera turiu daryti , kad įgyčiau amžinąjį gyvenimą ? “
40019017	Jis atsakė : „ Kam manęs klausi apie gera ? Vienas tėra Gerasis ! O jei nori įeiti į gyvenimą , laikykis įsakymų “ .
40019018	Tas paklausė : „ Kokių ? “ Jėzus atsakė : „ Nežudyk , nesvetimauk , nevok , melagingai neliudyk ;
40019019	gerbk savo tėvą ir motiną ; mylėk savo artimą kaip save patį “ .
40019020	Jaunuolis tarė : „ Aš viso to laikausi . Ko dar man trūksta ? “
40019021	Jėzus atsakė : „ Jei nori būti tobulas , eik parduok , ką turi , išdalyk vargšams , tai turėsi lobį danguje . Tuomet ateik ir sek paskui mane “ .
40019022	Išgirdęs tuos žodžius , jaunuolis nuliūdęs pasišalino , nes turėjo daug turto .
40019023	Tada Jėzus tarė savo mokiniams : „ Iš tiesų sakau jums : turtuoliui nelengva patekti į dangaus karalystę .
40019024	Ir dar kartą jums sakau : lengviau kupranugariui išlįsti pro adatos ausį , negu turtuoliui patekti į Dievo karalystę “ .
40019025	Tai išgirdę mokiniai labai sumišo ir klausė : „ Tai kas galės būti išgelbėtas ? “
40019026	Pažvelgęs į juos , Jėzus tarė : „ Žmonėms tai negalimas daiktas , o Dievui viskas galima “ .
40019027	Tada Petras jį paklausė : „ Štai mes viską palikome ir sekame paskui tave . Kas mums bus už tai ? “
40019028	O Jėzus jiems atsakė : „ Iš tiesų sakau jums : pasaulio atgimime , kai Žmogaus Sūnus sėdės savo šlovės soste , jūs , mano sekėjai , irgi sėdėsite dvylikoje sostų , teisdami dvylika Izraelio giminių .
40019029	Ir kiekvienas , kas paliko namus , brolius , seseris , tėvą , motiną , vaikus , dirvas dėl manęs , gaus šimteriopai ir paveldės amžinąjį gyvenimą .
40019030	Tačiau daugel pirmų bus paskutiniai , ir daugel paskutinių — pirmi .
40020001	Dangaus karalystė panaši į šeimininką , kuris anksti rytą išėjo samdytis darbininkų savo vynuogynui .
40020002	Susiderėjęs su darbininkais po denarą dienai , jis nusiuntė juos į savo vynuogyną .
40020003	Išėjęs apie trečią valandą , jis pamatė kitus , stovinčius aikštėje be darbo .
40020004	Jis tarė jiems : ‘ Eikite ir jūs į mano vynuogyną , ir kas bus teisinga , aš jums užmokėsiu ! ’
40020005	Jie nuėjo . Ir vėl išėjęs apie šeštą ir devintą valandą , jis taip pat padarė .
40020006	Išėjęs apie vienuoliktą , jis rado dar kitus bestovinčius ir sako jiems : ‘ Ko čia stovite visą dieną be darbo ? ’
40020007	Tie atsako : ‘ Kad niekas mūsų nepasamdė ’ . Jis taria jiems : ‘ Eikite ir jūs į vynuogyną ’ .
40020008	Atėjus vakarui , vynuogyno šeimininkas liepia ūkvedžiui : ‘ Pašauk darbininkus ir išmokėk jiems atlyginimą , pradėdamas paskutiniais ir baigdamas pirmaisiais ! ’
40020009	Atėję pasamdytieji apie vienuoliktą valandą gavo po denarą .
40020010	Prisiartinę pirmieji manė daugiau gausią , bet irgi gavo po denarą .
40020011	Imdami jie murmėjo prieš šeimininką
40020012	ir sakė : ‘ Šitie paskutiniai tedirbo vieną valandą , o tu sulyginai juos su mumis , nešusiais dienos ir kaitros naštą ’ .
40020013	Bet jis vienam atsakė : ‘ Bičiuli , aš tavęs neskriaudžiu ! Argi ne už denarą susiderėjai su manimi ?
40020014	Imk , kas tavo , ir eik sau . Aš noriu ir šitam paskutiniam duoti tiek , kiek tau .
40020015	Nejaugi man nevalia tvarkyti savo reikalų , kaip noriu ? ! Ar todėl šnairuoji , kad aš geras ? ! ’
40020016	Taip paskutinieji bus pirmi , o pirmieji — paskutiniai “ .
40020017	Prieš išvykdamas į Jeruzalę Jėzus pasiėmė skyrium dvylika mokinių ir kelyje kalbėjo jiems :
40020018	„ Štai pakilsime į Jeruzalę , ir Žmogaus Sūnus bus atiduotas aukštiesiems kunigams bei Rašto aiškintojams . Jie pasmerks jį mirti ,
40020019	atiduos pagonims tyčiotis , nuplakti ir nukryžiuoti , bet trečią dieną jis prisikels “ .
40020020	Tuomet prie Jėzaus prisiartino Zebediejaus sūnų motina kartu su savo sūnumis ir parpuolusi prie jo kojų norėjo kažko prašyti .
40020021	Jėzus paklausė : „ Ko nori ? “ Toji atsakė : „ Sakyk , kad šitie abu mano sūnūs tavo karalystėje sėdėtų vienas tavo dešinėje , o kitas kairėje “ .
40020022	Jėzus atsakė : „ Nežinote , ko prašote . Ar galite gerti taurę , kurią aš gersiu ? “ Jie atsakė : „ Galime “ .
40020023	Tuomet jis tarė : „ Mano taurę , tiesa , jūs gersite , bet sėdėti mano dešinėje ar kairėje — ne mano reikalas jums duoti ; tai bus tiems , kuriems mano Tėvo paskirta “ .
40020024	Tai išgirdę , kiti dešimt mokinių supyko ant tų brolių .
40020025	O Jėzus , pasivadinęs juos pas save , tarė : „ Jūs žinote , kad tautų valdovai engia tautas ir didžiūnai rodo joms savo galią .
40020026	Tarp jūsų to nebus . Jei kas norėtų tapti didžiausias iš jūsų , tebūnie jūsų tarnas ,
40020027	ir kas panorėtų būti pirmas tarp jūsų , tebūnie jūsų vergas .
40020028	Žmogaus Sūnus irgi atėjo ne kad jam tarnautų , bet pats tarnauti ir savo gyvybės atiduoti kaip išpirkos už daugelį “ .
40020029	Jiems išeinant iš Jericho , paskui Jėzų sekė didelė minia .
40020030	Pakelėje sėdėjo du neregiai . Išgirdę praeinant Jėzų , jie ėmė šaukti : „ Viešpatie , Dovydo Sūnau , pasigailėk mūsų ! “
40020031	Minia draudė juos , kad tylėtų . Bet anie dar garsiau šaukė : „ Viešpatie , Dovydo Sūnau , pasigailėk mūsų ! “
40020032	Jėzus sustojo , pasišaukė juos ir paklausė : „ Ko norite , kad jums padaryčiau ? “
40020033	Neregiai sako jam : „ Viešpatie , kad atsivertų mūsų akys “ .
40020034	Pasigailėjęs Jėzus palietė jų akis ; jie tučtuojau praregėjo ir nusekė paskui jį .
40021001	Kai jie prisiartino prie Jeruzalės ir atėjo į Betfagę prie Alyvų kalno , Jėzus pasiuntė du mokinius ,
40021002	tardamas : „ Eikite į priešais esantį kaimą ir tuojau rasite pririštą asilę su asilaičiu . Atriškite ir atveskite juos man .
40021003	O jeigu kas imtų dėl to teirautis , atsakykite : ‘ Jų reikia Viešpačiui ’ , ir iš karto juos paleis “ .
40021004	Tai įvyko , kad išsipildytų pranašo žodžiai :
40021005	Pasakykite Siono dukteriai : štai atkeliauja tavo karalius . Jis romus , jis joja ant asilės , lydimas asilaičio , nešulinio gyvulio jauniklio .
40021006	Mokiniai nuėjo ir padarė , kaip Jėzaus buvo įsakyta .
40021007	Jie atvedė asilę su asilaičiu , apdengė juos savo apsiaustais , o Jėzus užsėdo ant viršaus .
40021008	Didžiausia minia tiesė drabužius jam ant kelio . Kiti kirto ir klojo ant kelio medžių šakas .
40021009	Iš priekio ir iš paskos einančios minios šaukė : „ Osana Dovydo Sūnui ! Garbė tam , kuris ateina Viešpaties vardu ! Osana aukštybėse ! “
40021010	Jam įžengus į Jeruzalę , sujudo visas miestas ir klausinėjo : „ Kas jis toksai ? “
40021011	O minios kalbėjo : „ Tai pranašas Jėzus iš Galilėjos Nazareto “ .
40021012	Įėjęs į šventyklą , Jėzus išvarė visus parduodančius ir perkančius šventykloje , išvartė pinigų keitėjų stalus bei karvelių pardavėjų suolus
40021013	ir tarė jiems : „ Parašyta : Mano Namai vadinsis maldos namai , o jūs pavertėte juos plėšikų lindyne ! “
40021014	Šventykloje susirinko prie jo aklų ir raišų , ir jis išgydė juos .
40021015	Aukštieji kunigai ir Rašto aiškintojai , pamatę stebuklus , kuriuos jis padarė , ir vaikus , šaukiančius šventykloje : „ Osana Dovydo Sūnui ! “ —
40021016	įpyko ir prikišo jam : „ Ar girdi , ką jie sako ? “ Jėzus atsiliepė : „ Girdžiu . Argi niekada nesate skaitę : Iš vaikų ir kūdikių lūpų parengei sau gyrių ? “
40021017	Ir palikęs juos jis išėjo iš miesto į Betaniją ir ten apsinakvojo .
40021018	Anksti rytą , grįždamas į miestą , Jėzus pasijuto alkanas .
40021019	Pamatęs pakelėje vieną figmedį , priėjo prie jo , bet nieko nerado , vien tik lapus . Ir tarė : „ Tegul per amžius ant tavęs nemegs vaisiai ! “ Ir figmedis bemat nudžiūvo .
40021020	Tai pamatę mokiniai nustebo ir sakė : „ Kaip galėjo tas figmedis taip ūmai nudžiūti ? “
40021021	Jėzus atsakė : „ Iš tiesų sakau jums : jeigu turėtumėte tikėjimo ir nesvyruotumėte , ne tik galėtumėte taip padaryti su figmedžiu , bet pasakytumėte šitam kalnui : ‘ Pasikelk ir meskis į jūrą ! ’ — ir taip atsitiktų .
40021022	Visa , ko tikėdami melsite , — gausite “ .
40021023	Kai Jėzus atėjo į šventyklą ir pradėjo mokyti , prisiartino prie jo aukštųjų kunigų ir tautos seniūnų , kurie klausė : „ Kokia galia tai darai ? Kas tau davė šitą galią ? “
40021024	Jėzus atsakė : „ Ir aš noriu paklausti jus vieno dalyko . Jei man atsakysite , ir aš pasakysiu , kieno įgaliotas tai darau .
40021025	Iš kur buvo Jono krikštas ? Iš dangaus ar iš žmonių ? “ Jie samprotavo : „ Jei pasakysime — iš dangaus , jis mums prikiš : ‘ Tai kodėl juo netikėjote ? ’
40021026	O jei pasakysime — iš žmonių , reikės bijoti minios , nes visi laiko Joną pranašu “ .
40021027	Todėl jie atsakė Jėzui : „ Mes nežinome “ . Tad ir jis atsakė : „ Tai nė aš nesakysiu , kokia galia tai darau .
40021028	Kaip jūs manote ? Vienas žmogus turėjo du sūnus . Kartą jis kreipėsi į pirmąjį , sakydamas : ‘ Vaike , eik ir padirbėk šiandien vynuogyne ’ .
40021029	Šis atsakė : ‘ Nenoriu ’ , — bet vėliau apsigalvojo ir nuėjo dirbti .
40021030	Paskui tėvas kreipėsi į antrąjį sūnų tais pačiais žodžiais . Šis jam atsakė : ‘ Einu , viešpatie ’ , — bet nenuėjo .
40021031	Katras iš jų įvykdė tėvo valią ? “ Jie atsakė : „ Pirmasis “ . Tuomet Jėzus tarė jiems : „ Iš tiesų sakau jums : muitininkai ir ištvirkėlės greičiau už jus pateks į Dievo karalystę .
40021032	Juk Jonas atėjo pas jus teisumo keliu , bet jūs netikėjote juo . O muitininkai ir ištvirkėlės tikėjo . Bet jūs , nors tai matėte , nė vėliau neapsigalvojote ir netikėjote juo .
40021033	Pasiklausykite kito palyginimo . Buvo šeimininkas , kuris įveisė vynuogyną , sumūrijo aptvarą , įrengė spaustuvą , pastatė bokštą , išnuomojo ūkininkams
40021034	ir iškeliavo į svetimą šalį . Atėjus vaisių metui , jis siuntė tarnus pas ūkininkus atsiimti savosios vaisių dalies .
40021035	Bet ūkininkai , nutvėrę jo tarnus , vieną primušė , antrą nužudė , o trečią užmušė akmenimis .
40021036	Jis vėl siuntė tarnų , daugiau negu pirma . Bet ūkininkai ir su šitais pasielgė kaip su anais .
40021037	Galop jis išsiuntė pas juos savo sūnų , manydamas : ‘ Jie drovėsis mano sūnaus ’ .
40021038	Tačiau ūkininkai , išvydę sūnų , ėmė kalbėtis : ‘ Tai įpėdinis ! Eime , užmuškime jį ir turėsime palikimą ’ .
40021039	Nutvėrę jie išmetė jį iš vynuogyno ir užmušė .
40021040	Tad ką gi atvykęs vynuogyno šeimininkas padarys su tais ūkininkais ? “
40021041	Jie atsakė : „ Jis žiauriai nužudys piktadarius ir išnuomos vynuogyną kitiems ūkininkams , kurie , atėjus metui , atiduos vaisių “ .
40021042	Tuomet Jėzus tarė : „ Ar niekada nesatę skaitę Raštuose : Akmuo , kurį statytojai atmetė , tapo kertiniu akmeniu . Tai Viešpaties padaryta ir mūsų akims tai nuostabą kelia .
40021043	Todėl sakau jums : Dievo karalystė bus iš jūsų atimta ir atiduota tautai , kuri duos vaisių .
40021044	Kas nukris ant to akmens , tas suduš , o ant ko akmuo užgrius , tas bus sutriuškintas “ .
40021045	Išgirdę palyginimus , vyresnieji kunigai ir fariziejai suprato , kad Jėzus kalba apie juos .
40021046	Jie stengėsi jį suimti , tačiau bijojo liaudies , nes ji laikė Jėzų pranašu .
40022001	Jėzus vėl ėmė kalbėti palyginimais :
40022002	„ Dangaus karalystė panaši į karalių , kuris kėlė savo sūnui vestuves .
40022003	Jis išsiuntė tarnus šaukti pakviestųjų į vestuvių pokylį , bet tie nepanorėjo eiti .
40022004	Tuomet jis vėl siuntė kitus tarnus , liepdamas : ‘ Sakykite pakviestiesiems : štai aš surengiau pokylį , mano jaučiai ir penimi veršiai papjauti , ir viskas surengta . Ateikite į vestuves ! ’
40022005	Tačiau kviečiamieji to nepaisė ir nuėjo kas sau : vienas lauko arti , kitas prekiauti ,
40022006	o kiti tarnus nutvėrę išniekino ir užmušė .
40022007	Tuomet karalius užsirūstino ir nusiuntęs kariuomenę sunaikino anuos žmogžudžius ir padegė jų miestą .
40022008	Galop jis tarė tarnams : ‘ Vestuvės , tiesa , surengtos , bet pakviestieji nebuvo verti .
40022009	Todėl eikite į kryžkeles ir ką tik rasite , kvieskite į vestuves ’ .
40022010	Tie tarnai išėjo į kelius ir surinko visus , ką tik sutiko , blogus ir gerus . Vestuvių menė buvo pilna sėdinčių už stalo .
40022011	Karalius atėjo pasižiūrėti svečių ir pamatė ten žmogų , neapsirengusį vestuvių drabužiu .
40022012	Jis tarė jam : ‘ Bičiuli , kaip čia įėjai , neturėdamas vestuvių drabužio ? ’ Tasai tylėjo .
40022013	Tuomet karalius paliepė tarnams : ‘ Suriškite jam rankas ir kojas ir išmeskite jį laukan į tamsybes . Ten bus verksmas ir dantų griežimas ’ .
40022014	Mat daug pašauktų , bet maža išrinktų “ .
40022015	Tuomet fariziejai pasitraukė ir tarėsi , kaip jį sugauti kalboje .
40022016	Jie nusiuntė pas jį savo mokinių kartu su Erodo šalininkais paklausti : „ Mokytojau , mes žinome , kad esi tiesakalbis , mokai tikro Dievo kelio ir niekam nepataikauji , nes nežiūri žmonių poaukščių .
40022017	Tad pasakyk , kaip manai : valia mokėti ciesoriui mokesčius ar ne ? “
40022018	Suprasdamas jų klastą , Jėzus tarė : „ Kam spendžiate man pinkles , veidmainiai ?
40022019	Parodykite man mokesčių pinigą ! “ Jie padavė jam denarą .
40022020	Jis paklausė : „ Kieno čia paveikslas ir įrašas ? “
40022021	Jie atsakė : „ Ciesoriaus “ . Tuomet Jėzus tarė : „ Atiduokite tad , kas ciesoriaus ciesoriui , o kas Dievo — Dievui “ .
40022022	Tai girdėdami , jie stebėjosi ir palikę jį nuėjo .
40022023	Tą pačią dieną atėjo pas jį sadukiejų , kurie nepripažįsta mirusiųjų prisikėlimo , ir klausė :
40022024	„ Mokytojau , Mozė yra pasakęs : Jei kas mirtų bevaikis , tegul jo brolis veda jo žmoną ir pažadina savo broliui palikuonių .
40022025	Šit pas mus yra buvę septyni broliai . Pirmasis vedęs mirė ir neturėdamas vaikų , paliko savo žmoną broliui .
40022026	Taip atsitiko antrajam ir trečiajam iki septintojo .
40022027	Visų paskiausiai numirė ta moteris .
40022028	Tad kai mirusieji prisikels , kuriam iš septynių ji bus žmona ? Juk visi yra ją turėję “ .
40022029	Jėzus jiems atsakė : „ Jūs klystate , nepažindami nei Raštų , nei Dievo galybės .
40022030	Prisikėlę nei ves , nei tekės , bet bus kaip Dievo angelai danguje .
40022031	O apie mirusiųjų prisikėlimą ar nesate skaitę , kas jums Dievo pasakyta :
40022032	Aš esu Abraomo Dievas , Izaoko Dievas ir Jokūbo Dievas . Jis ne mirusiųjų , bet gyvųjų Dievas ! “
40022033	Tai girdėdama minia stebėjosi jo mokslu .
40022034	Fariziejai , išgirdę , kad Jėzus privertęs nutilti sadukiejus , susirinko draugėn ,
40022035	ir vienas iš jų , Įstatymo mokytojas , mėgindamas jį , paklausė :
40022036	„ Mokytojau , koks įsakymas yra didžiausias Įstatyme ? “
40022037	Jėzus jam atsakė : „ Mylėk Viešpatį , savo Dievą , visa širdimi , visa siela ir visu protu .
40022038	Tai didžiausias ir pirmasis įsakymas .
40022039	Antrasis — panašus į jį : Mylėk savo artimą kaip save patį .
40022040	Šitais dviem įsakymais remiasi visas Įstatymas ir Pranašai “ .
40022041	Kol fariziejai tebebuvo susirinkę , Jėzus juos paklausė :
40022042	„ Ką jūs manote apie Mesiją ? Kieno jis sūnus ? “ Jie atsakė : „ Dovydo “ .
40022043	Jis tarė jiems : „ O kodėl gi Dovydas , Dvasios įkvėptas , vadina jį Viešpačiu , sakydamas :
40022044	Viešpats tarė mano Viešpačiui : Sėskis mano dešinėje , aš patiesiu tavo priešus tarsi pakojį po tavo kojų .
40022045	Tad jei Dovydas vadina jį Viešpačiu , kaipgi tada jis gali būti jo sūnus ? ! “
40022046	Ir nė vienas negalėjo jam atsakyti nė žodžio nei kas nors drįso nuo tos dienos jį klausinėti .
40023001	Anuomet Jėzus kreipėsi į minią ir į savo mokinius :
40023002	„ Į Mozės krasę atsisėdo Rašto aiškintojai ir fariziejai .
40023003	Todėl visa , ką jie liepia , darykite ir laikykitės , tačiau nesielkite , kaip jie elgiasi , nes jie kalba , bet nedaro .
40023004	Jie riša sunkias , nepakeliamas naštas ir krauna žmonėms ant pečių , o patys nenori jų nė pirštu pajudinti .
40023005	Jie viską daro , kad būtų žmonių matomi . Jie pasiplatina maldos diržus ir pasididina apsiaustų spurgus .
40023006	Jie mėgsta pirmąsias vietas pokyliuose bei pirmuosius krėslus sinagogose ,
40023007	mėgsta sveikinimus aikštėse ir trokšta , kad žmonės vadintų juos ‘ rabi ’ .
40023008	O jūs nesivadinkite ‘ rabi ’ , nes turite vienintelį Mokytoją , o jūs visi esate broliai .
40023009	Ir nė vieno iš savųjų nevadinkite tėvu , nes turite vienintelį Tėvą danguje .
40023010	Taip pat nesivadinkite mokytojais , nes jūsų vienintelis Mokytojas yra Kristus .
40023011	Kas iš jūsų didesnis , tebūnie jums tarnas .
40023012	Mat kas save aukština , bus pažemintas , o kas save žemina , bus išaukštintas .
40023013	Vargas jums , veidmainiai Rašto aiškintojai ir fariziejai ! Jūs užrakinate žmonėms dangaus karalystę ir nei patys neinate , nei trokštančių į ją patekti neleidžiate .
40023015	Vargas jums , veidmainiai Rašto aiškintojai ir fariziejai ! Jūs keliaujate per jūrą ir sausumą , kad laimėtumėte vieną naujatikį , o kai toks atsiranda , jūs padarote iš jo pragaro vaiką , dvigubai blogesnį už jus pačius .
40023016	Vargas jums , aklieji vadai , kurie mokote : ‘ Jei kas prisiektų šventove , tai nieko , o jei kas prisiektų šventovės auksu , tai jis įsipareigoja ’ .
40023017	Kvaili jūs ir akli ! Kas gi didesnis — auksas ar šventovė , kuri pašventina auksą ?
40023018	Arba , anot jūsų : ‘ Jei kas prisiektų aukuru , tai nieko , o jei kas prisiektų atnaša ant aukuro , tai jis įpareigotas ’ .
40023019	Akli ! Kas gi didesnis — atnaša ar aukuras , kuris pašventina atnašą ?
40023020	Todėl , kas prisiekia aukuru , tas prisiekia ir tuo , kas ant jo padėta ,
40023021	o kas prisiekia šventove , prisiekia ja ir tuo , kuris joje gyvena .
40023022	Ir kas prisiekia dangumi , prisiekia Dievo sostu ir tuo , kuris jame sėdi .
40023023	Vargas jums , veidmainiai Rašto aiškintojai ir fariziejai ! Jūs duodate dešimtinę nuo mėtų , krapų ir kmynų , o pamirštate , kas svarbiausia Įstatyme : teisingumą , gailestingumą ir ištikimybę . Reikia tai daryti ir ano neapleisti !
40023024	Aklieji vadai , jūs iškošiate uodą , o praryjate kupranugarį . . .
40023025	Vargas jums , veidmainiai Rašto aiškintojai ir fariziejai ! Jūs valote taurės bei dubens išorę , o viduje esate pilni gobšumo ir nesivaldymo .
40023026	Aklasai fariziejau ! Pirmiau išvalyk taurės vidų , tai bus tikrai švari ir išorė !
40023027	Vargas jums , veidmainiai Rašto aiškintojai ir fariziejai ! Jūs panašūs į pabaltintus antkapius , kurie iš paviršiaus gražiai atrodo , o viduje pilni numirėlių kaulų ir visokių nešvarumų .
40023028	Taip ir jūs iš paviršiaus atrodote žmonėms teisūs , o viduje esate pilni veidmainystės ir nedorumo .
40023029	Vargas jums , veidmainiai Rašto aiškintojai ir fariziejai ! Jūs statote pranašams antkapius , puošiate teisiųjų paminklus
40023030	ir sakote : ‘ Jei būtume gyvenę savo protėvių dienomis , nebūtume kartu su jais susitepę pranašų krauju ’ .
40023031	Taigi jūs patys prieš save liudijate , jog esate pranašų žudytojų vaikai .
40023032	Pripildykite gi savo tėvų saiką !
40023033	Gyvatės ! Angių išperos ! Kaip jūs ištrūksite nuo pasmerkimo į pragarą ? !
40023034	Todėl štai siunčiu pas jus pranašų , išminčių ir Rašto aiškintojų . Vienus jų jūs užmušite ir nukryžiuosite , kitus plaksite sinagogose ir persekiosite nuo miesto iki miesto ,
40023035	kad ant jūsų kristų visas nekaltas kraujas , pralietas žemėje , pradedant teisiojo Abelio krauju ir baigiant krauju Barachijo sūnaus Zacharijo , kurį jūs nužudėte tarp šventovės ir aukuro .
40023036	Iš tiesų sakau jums : visa tai ištiks šitą kartą .
40023037	Jeruzale , Jeruzale ! Tu žudai pranašus ir užmuši akmenimis tuos , kurie pas tave siųsti . Kiek kartų norėjau surinkti tavo vaikus , kaip višta surenka savo viščiukus po sparnais , o tu nenorėjai !
40023038	Štai jūsų namai bus jums palikti tušti .
40023039	Taigi aš jums sakau : nuo dabar jūs manęs nebematysite , kol netarsite : Garbė tam , kuris ateina Viešpaties vardu ! “
40024001	Išėjęs iš šventyklos , Jėzus keliavo tolyn . Čia priėjo mokiniai , rodydami jam į šventyklos rūmus .
40024002	O jis pasakė : „ Ar matote visa tai ? Iš tiesų sakau jums : čia neliks akmens ant akmens , viskas bus išgriauta “ .
40024003	Kai jis atsisėdo Alyvų kalne , priėjo vieni mokiniai ir klausė : „ Pasakyk mums , kada tai įvyks ? Ir koks tavo atėjimo ir pasaulio pabaigos ženklas ? “
40024004	Jėzus jiems atsakė : „ Žiūrėkite , kad jūsų kas nesuklaidintų .
40024005	Daug kas ateis prisidengę mano vardu ir sakys : ‘ Aš Mesijas ! ’ — ir daugelį suklaidins .
40024006	Girdėsite apie karus ir karų gandus . Žiūrėkite , kad neišsigąstumėte , nes reikia , kad visa tai įvyktų .
40024007	Bet tai dar ne galas . Tauta sukils prieš tautą ir karalystė prieš karalystę . Vietomis bus badmečių ir žemės drebėjimų .
40024008	Tačiau visa tai — tik kentėjimų pradžia .
40024009	Paskui jus atiduos kankinti ir žudyti . Jūs būsite dėl manęs visų tautų nekenčiami .
40024010	Daugelis suklups , ims vieni kitus išdavinėti ir vieni kitų nekęsti .
40024011	Atsiras daug netikrų pranašų , kurie daugelį suvedžios .
40024012	Kadangi įsigalės neteisybė , daugelio meilė atšals .
40024013	O kas ištvers iki galo , bus išgelbėtas .
40024014	Ir bus paskelbta ši karalystės Evangelija visame pasaulyje paliudyti visoms tautoms . Ir tada ateis galas .
40024015	Kai tik pamatysite pranašo Danieliaus paskelbtą sunaikinimo pabaisą , stovinčią šventoje vietoje ( skaitytojas teįsidėmi ! ) ,
40024016	tuomet , kas bus Judėjoje , tebėga į kalnus ,
40024017	kas ant stogo , tenelipa žemėn pasiimti iš namų savo daiktų ,
40024018	o kas laukuose , tenegrįžta pasiimti apsiausto .
40024019	Vargas nėščioms ir žindančioms anomis dienomis !
40024020	Melskitės , kad jums netektų bėgti žiemą ar šabo dieną .
40024021	Tuomet bus didelis suspaudimas , kokio nėra buvę nuo pasaulio pradžios iki dabar ir kokio daugiau nebebus .
40024022	Ir jeigu tos dienos nebūtų sutrumpintos , neišsigelbėtų nė vienas žmogus . Bet dėl išrinktųjų tos dienos bus sutrumpintos .
40024023	Jei tada kas nors jums sakytų : ‘ Štai čia Mesijas ’ , — arba : ‘ Jis tenai ! ’ — netikėkite .
40024024	Atsiras netikrų mesijų ir netikrų pranašų , ir jie darys didelių ženklų bei stebuklų , mėgindami suklaidinti , jei tai įmanoma , net išrinktuosius .
40024025	Štai jus apie tai iš anksto įspėjau !
40024026	Tad jeigu jums sakytų : ‘ Štai jis tyruose ! ’ — neikite ; — ‘ Štai jis namų gilumoje ! ’ — netikėkite .
40024027	Kaip žaibas tvykstelėja iš rytų ir nušvinta iki vakarų , toks bus ir Žmogaus Sūnaus atėjimas .
40024028	Kur bus lavonų , ten sulėks ir maitvanagiai .
40024029	Netrukus po tų nelaimių dienų saulė užtems , mėnulis nebeduos šviesos , žvaigždės kris iš dangaus , ir dangaus galybės bus sukrėstos .
40024030	Tuomet danguje pasirodys Žmogaus Sūnaus ženklas , o visos žemės tautos ims raudoti ir pamatys Žmogaus Sūnų , ateinantį dangaus debesyse su didžia galybe ir šlove .
40024031	Jis pasiųs savo angelus , kurie skardžiais trimitų garsais surinks jo išrinktuosius iš visų keturių šalių , nuo vieno dangaus pakraščio iki kito .
40024032	Pasimokykite iš palyginimo su figmedžiu : kai jo šaka suminkštėja ir sprogsta lapai , jūs žinote , jog artinasi vasara .
40024033	Taip pat visa tai išvydę žinokite , jog jis arti , prie slenksčio .
40024034	Iš tiesų sakau jums : nepraeis ši karta , iki visa tai įvyks .
40024035	Dangus ir žemė praeis , o mano žodžiai nepraeis .
40024036	Tačiau tos dienos ir valandos niekas nežino , nei dangaus angelai , nei Sūnus , o vien tik Tėvas .
40024037	Kaip yra buvę Nojaus dienomis , taip bus ir Žmogaus Sūnui ateinant .
40024038	Kaip dienomis prieš tvaną žmonės nieko nenumanydami valgė , gėrė , vedė ir tekėjo iki pat dienos , kurią Nojus įlipo į laivą ,
40024039	kai užėjo tvanas ir visus nusinešė , taip bus ir tada , kai ateis Žmogaus Sūnus .
40024040	Tuomet du bus kartu lauke , ir vienas bus paimtas , o kitas paliktas .
40024041	Dvi mals vienomis girnomis , ir viena bus paimta , o kita palikta .
40024042	Todėl budėkite , nes nežinote , kurią dieną ateis jūsų Viešpats .
40024043	Supraskite ir tai : jeigu šeimininkas žinotų , kurią nakties valandą ateis vagis , jis budėtų ir neleistų jam įsilaužti į namus .
40024044	Todėl ir jūs būkite pasirengę , nes Žmogaus Sūnus ateis , kai nesitikėsite .
40024045	Kas yra tas ištikimas bei protingas tarnas , kurį šeimininkas paskyrė deramu laiku maitinti šeimynos ?
40024046	Laimingas toksai tarnas , kurį sugrįžęs šeimininkas ras gerai besidarbuojantį .
40024047	Iš tiesų sakau jums : jį paskirs valdyti visų savo turtų .
40024048	O jei anas tarnas bus blogas ir tars pats sau : ‘ Mano šeimininkas neskuba grįžti ’ , —
40024049	ir pradės mušti savo tarnybos draugus , valgyti , ūžti su girtuokliais ,
40024050	to tarno šeimininkas sugrįš vieną dieną , kai anas nelaukia , ir tokią valandą , kurią tas nė manyti nemano .
40024051	Jis žiauriai nubaus jį ir paskirs jam dalį su veidmainiais . Ten bus verksmas ir dantų griežimas .
40025001	Tada dangaus karalystė bus panaši į dešimtį mergaičių , kurios pasiėmusios žibintus išėjo pasitikti jaunikio .
40025002	Penkios iš jų buvo paikos ir penkios protingos .
40025003	Taigi paikosios pasiėmė žibintus , o nepasiėmė alyvos .
40025004	Protingosios kartu su žibintais pasiėmė induose ir alyvos .
40025005	Jaunikiui vėluojant , visos ėmė snausti ir užmigo .
40025006	Vidurnaktį pasigirdo balsai : ‘ Štai jaunikis ! Išeikite pasitikti ! ’
40025007	Tuomet visos mergaitės atsikėlė ir taisėsi žibintus .
40025008	Paikosios sakė protingosioms : ‘ Duokite mums alyvos , nes mūsų žibintai gęsta ’ .
40025009	Protingosios atsakė : ‘ Kad kartais nepristigtų ir mums , ir jums , verčiau nueikite pas prekiautojus ir nusipirkite ’ .
40025010	Joms beeinant pirkti , atėjo jaunikis . Kurios buvo pasiruošusios , įėjo kartu su juo į vestuves , ir durys buvo uždarytos .
40025011	Vėliau atėjo ir anos mergaitės ir ėmė prašytis : ‘ Viešpatie , viešpatie , atidaryk , čia mes ! ’
40025012	O jis atsakė : ‘ Iš tiesų sakau jums : aš jūsų nepažįstu ! ’
40025013	Taigi budėkite , nes nežinote nei dienos , nei valandos .
40025014	Bus taip , kaip atsitiko vienam žmogui , kuris , iškeliaudamas į svetimą šalį , pasišaukė tarnus ir pavedė jiems savo turtą .
40025015	Vienam jis davė penkis talentus , kitam du , trečiam vieną — kiekvienam pagal jo gabumus — ir iškeliavo .
40025016	Tas , kuris gavo penkis talentus , tuojau nuėjęs ėmė verstis ir pelnė kitus penkis .
40025017	Taip pat tas , kuris gavo du talentus , pelnė kitus du .
40025018	O kuris buvo gavęs vieną , nuėjo , iškasė duobę ir paslėpė šeimininko pinigus .
40025019	Praslinkus nemaža laiko , anų tarnų šeimininkas grįžo ir pradėjo daryti su jais apyskaitą .
40025020	Atėjo tas , kuris buvo gavęs penkis talentus ; jis atnešė kitus penkis ir tarė : ‘ Šeimininke , davei man penkis talentus , štai aš pelniau kitus penkis ’ .
40025021	Šeimininkas atsakė : ‘ Gerai , šaunusis ir ištikimasis tarne ! Kadangi buvai ištikimas mažuose dalykuose , aš tau pavesiu didelius . Eikš į savo šeimininko džiaugsmą ! ’
40025022	Taip pat tas , kuris buvo gavęs du talentus , atėjęs pasakė : ‘ Šeimininke , davei man du talentus , štai aš pelniau kitus du ’ .
40025023	Šeimininkas tarė : ‘ Gerai , šaunusis ir ištikimasis tarne ! Kadangi buvai ištikimas mažuose dalykuose , aš tau pavesiu didelius . Eikš į savo šeimininko džiaugsmą ! ’
40025024	Prisiartinęs tasai , kuris buvo gavęs vieną talentą , sakė : ‘ Šeimininke , aš žinojau , kad tu — žmogus kietas : pjauni , kur nesėjai , renki , kur nebarstei .
40025025	Pabijojęs nuėjau ir paslėpiau tavo talentą žemėje . Va , imk , kas tavo ’ .
40025026	Šeimininkas jam atsakė : ‘ Blogasis tarne , tinginy ! Tu žinojai , kad aš pjaunu , kur nesėjau , renku , kur nebarsčiau .
40025027	Taigi tau reikėjo leisti mano pinigus į apyvartą , ir sugrįžęs aš būčiau gavęs juos su palūkanomis .
40025028	Todėl atimkite iš jo talentą ir atiduokite tam , kuris turi dešimt talentų .
40025029	Kiekvienam , kas turi , bus duota , ir jis turės su perteklium , o iš neturinčio bus atimta ir tai , ką jis turi .
40025030	Šitą netikusį tarną išmeskite į tamsybes . Ten bus verksmas ir dantų griežimas ’ .
40025031	Kai ateis Žmogaus Sūnus savo šlovėje ir kartu su juo visi angelai , tada jis atsisės savo garbės soste .
40025032	Jo akivaizdoje bus surinkti visų tautų žmonės , ir jis perskirs juos , kaip piemuo atskiria avis nuo ožių .
40025033	Avis jis pastatys dešinėje , ožius — kairėje .
40025034	Ir tars karalius stovintiems dešinėje : ‘ Ateikite , mano Tėvo palaimintieji , paveldėkite nuo pasaulio sukūrimo jums paruoštą karalystę !
40025035	Juk aš buvau išalkęs , ir jūs mane pavalgydinote , buvau ištroškęs , ir mane pagirdėte , buvau keleivis , ir mane priglaudėte ,
40025036	buvau nuogas — mane aprengėte , ligonis — mane aplankėte , kalinys — atėjote pas mane ’ .
40025037	Tuomet teisieji klaus : ‘ Viešpatie , kada gi mes tave matėme alkaną ir pavalgydinome , trokštantį ir pagirdėme ?
40025038	Kada gi mes matėme tave keliaujantį ir priglaudėme ar nuogą ir aprengėme ?
40025039	Kada gi matėme tave sergantį ar kalinį ir aplankėme ? ’
40025040	Ir atsakys jiems karalius : ‘ Iš tiesų sakau jums , kiek kartų tai padarėte vienam iš šitų mažiausiųjų mano brolių , man padarėte ’ .
40025041	Paskui jis prabils į stovinčius kairėje : ‘ Eikite šalin nuo manęs , prakeiktieji , į amžinąją ugnį , kuri prirengta velniui ir jo angelams !
40025042	Juk aš buvau išalkęs , ir jūs manęs nepavalgydinote , buvau ištroškęs , ir manęs nepagirdėte ,
40025043	buvau keleivis , ir manęs nepriglaudėte , nuogas — neaprengėte , ligonis ir kalinys — ir jūs manęs neaplankėte ’ .
40025044	Tuomet jie atsakys : ‘ Viešpatie , kada gi mes tave matėme alkaną ar ištroškusį , ar keleivį , ar nuogą , ar ligonį , ar kalinį ir tau nepatarnavome ? ’
40025045	Tuomet jis pasakys jiems : ‘ Iš tiesų sakau jums : kaskart , kai taip nepadarėte vienam iš šitų mažiausiųjų , nė man nepadarėte ’ .
40025046	Ir eis šitie į amžinąjį nubaudimą , o teisieji į amžinąjį gyvenimą “ .
40026001	Baigęs visas tas kalbas , Jėzus tarė savo mokiniams :
40026002	„ Jūs žinote , kad po dviejų dienų bus Velykos , ir Žmogaus Sūnus bus atiduotas nukryžiuoti “ .
40026003	Tuomet aukštieji kunigai bei tautos seniūnai susirinko į rūmus vyriausiojo kunigo , kuris vadinosi Kajafas ,
40026004	ir nusprendė suimti Jėzų klasta ir nužudyti .
40026005	Bet jie sakė : „ Tik ne per šventes , kad liaudyje nekiltų sąmyšio “ .
40026006	Kai Jėzus viešėjo Betanijoje , Simono Raupsuotojo namuose ,
40026007	atėjo moteris , alebastriniu brangaus kvapiojo aliejaus indu nešina ir jam sėdinčiam prie stalo išpylė ant galvos .
40026008	Tai pamatę , mokiniai pasipiktino ir kalbėjo : „ Kam toks eikvojimas ?
40026009	Juk buvo galima aliejų brangiai parduoti ir išdalyti pinigus vargšams “ .
40026010	Tai išgirdęs , Jėzus tarė : „ Kam skaudinate moterį ? ! Ji man padarė gerą darbą !
40026011	Vargšų jūs visuomet turite šalia savęs , o mane — ne visuomet .
40026012	Išpildama aliejų ant mano kūno , ji tai padarė mano laidotuvėms .
40026013	Iš tiesų sakau jums : visame pasaulyje , kur tik bus skelbiama ši Evangelija , ir jos atminimui bus pasakojama , ką yra padariusi “ .
40026014	Tuomet vienas iš Dvylikos , vardu Judas Iskarijotas , nuėjo pas aukštuosius kunigus
40026015	ir tarė : „ Ką man duosite , jeigu jį išduosiu jums ? “ Tie pasiūlė trisdešimt sidabrinių .
40026016	Ir nuo to meto jis ieškojo progos išduoti Jėzų .
40026017	Pirmąją Neraugintosios duonos dieną mokiniai atėjo pas Jėzų ir paklausė : „ Sakyk , kur paruošti tau Velykų vakarienę ? “
40026018	Jis atsakė : „ Eikite į miestą pas tokį žmogų ir sakykite jam : ‘ Mokytojas sako : Mano metas jau atėjo . Pas tave valgysiu Velykų vakarienę su savo mokiniais ’ “ .
40026019	Mokiniai padarė , kaip buvo Jėzaus įsakyta , ir paruošė Velykų stalą .
40026020	Atėjus vakarui , Jėzus su dvylika mokinių susirinko prie stalo .
40026021	Pradėjus valgyti , jis tarė : „ Iš tiesų sakau jums : vienas iš jūsų mane išduos “ .
40026022	Jie labai nuliūdo ir ėmė vienas po kito klausinėti : „ Nejaugi aš , Viešpatie ? “
40026023	Jis atsakė : „ Mane išduos dažantis kartu su manim duoną dubenyje .
40026024	Žmogaus Sūnus , tiesa , eina savo keliu , kaip apie jį parašyta , bet vargas tam žmogui , kuris išduos Žmogaus Sūnų . Geriau jam būtų buvę negimti “ .
40026025	Jo išdavėjas Judas paklausė : „ Nejaugi aš , rabi ? ! “ Jis atsakė : „ Tu pasakei ! “
40026026	Vakarieniaujant Jėzus paėmė duoną , palaimino , laužė ir davė mokiniams , tardamas : „ Imkite ir valgykite : tai yra mano kūnas “ .
40026027	Paskui , paėmęs taurę , padėkojo ir davė jiems , tardamas : „ Gerkite iš jos visi ,
40026028	nes tai yra mano kraujas , Sandoros kraujas , kuris už daugelį išliejamas nuodėmėms atleisti .
40026029	Ir sakau jums : nuo šiol aš nebegersiu šito vynmedžio vaisiaus iki tos dienos , kada su jumis gersiu jį naują savo Tėvo karalystėje “ .
40026030	Pagiedoję jie išėjo į Alyvų kalną .
40026031	Tada Jėzus jiems kalbėjo : „ Šią naktį jūs visi manimi pasipiktinsite , nes parašyta : Ištiksiu piemenį , ir avių kaimenė išsisklaidys .
40026032	O kai prisikelsiu , aš nueisiu pirma jūsų į Galilėją “ .
40026033	Petras atsiliepė : „ Jei net visi tavimi pasipiktintų , aš niekuomet nepasipiktinsiu ! “
40026034	Jėzus jam tarė : „ Iš tiesų sakau tau : šią naktį , dar gaidžiui nepragydus , tu tris kartus manęs išsiginsi “ .
40026035	Bet Petras tvirtino : „ Jei man reikėtų net mirti kartu su tavimi , vis tiek tavęs neišsiginsiu ! “ Taip kalbėjo ir visi mokiniai .
40026036	Netrukus Jėzus su jais atėjo į ūkį , vadinamą Getsemane , ir tarė mokiniams : „ Pasėdėkite čia , kol aš ten nuėjęs melsiuos “ .
40026037	Pasiėmęs Petrą ir abu Zebediejaus sūnus , pradėjo liūdėti ir sielvartauti .
40026038	Tada tarė jiems : „ Mano siela mirtinai nuliūdusi . Likite čia ir pabudėkite kartu su manimi “ .
40026039	Kiek toliau paėjęs , parpuolė kniūbsčias ir meldėsi : „ Mano Tėve , jeigu įmanoma , teaplenkia mane ši taurė . Tačiau ne kaip aš noriu , bet kaip tu ! “
40026040	Jis sugrįžo pas mokinius ir radęs juos miegančius tarė Petrui : „ Negalėjote nė vienos valandos pabudėti su manimi ?
40026041	Budėkite ir melskitės , kad nepatektumėte į pagundą . Dvasia ryžtinga , bet kūnas silpnas “ .
40026042	Ir vėl nuėjo antrą kartą ir meldėsi : „ Mano Tėve , jei ši taurė negali praeiti mano negerta , tebūnie tavo valia ! “
40026043	Sugrįžęs vėl rado juos snaudžiančius ; jų akys buvo mieguistos .
40026044	Tuomet palikęs juos vėl nuėjo ir trečią kartą meldėsi tais pačiais žodžiais .
40026045	Paskui grįžo pas mokinius ir tarė : „ Jūs vis dar miegate ir ilsitės . . . Štai atėjo valanda , kai Žmogaus Sūnus atiduodamas į nusidėjėlių rankas .
40026046	Kelkitės , eime ! Štai mano išdavėjas čia pat “ .
40026047	Jam dar kalbant , štai pasirodė Judas , vienas iš Dvylikos , o su juo didelis būrys , ginkluotas kalavijais ir vėzdais , atsiųstas aukštųjų kunigų ir tautos seniūnų .
40026048	Jo išdavėjas buvo nurodęs jiems ženklą , sakydamas : „ Kurį pabučiuosiu , tai tas ! Suimkite jį ! “
40026049	Ir tuojau priėjęs prie Jėzaus tarė : „ Sveikas , rabi ! “ ir pabučiavo jį .
40026050	O Jėzus jam tarė : „ Bičiuli , ko atėjai ? “ Tuomet jie pripuolę nutvėrė jį ir suėmė .
40026051	Ir štai vienas Jėzaus palydovų ištiesė ranką , išsitraukė kalaviją , puolė vyriausiojo kunigo tarną ir nukirto jam ausį .
40026052	Bet Jėzus jam tarė : „ Kišk kalaviją atgal , kur buvo , nes visi , kurie griebiasi kalavijo , nuo kalavijo ir žus .
40026053	Gal manai , jog aš negaliu paprašyti savo Tėvą ir jis bemat neatsiųstų man per dvylika legionų angelų ? !
40026054	Bet kaipgi išsipildytų Raštai , kad šitaip turi atsitikti ? ! “
40026055	Tą valandą Jėzus tarė būriui : „ Tarsi plėšiko išėjote sugauti manęs su kalavijais ir vėzdais . Aš kasdien sėdėjau šventykloje mokydamas , ir manęs nesuėmėte .
40026056	Bet viskas šitaip dedasi , kad išsipildytų pranašų Raštai “ . Tada visi mokiniai , palikę jį , pabėgo .
40026057	Tie , kurie buvo suėmę Jėzų , nuvedė jį pas vyriausiąjį kunigą Kajafą , kur buvo susirinkę Rašto aiškintojai ir seniūnai .
40026058	Petras sekė jį iš tolo iki vyriausiojo kunigo rūmų ir įėjęs į kiemą atsisėdo su tarnais pažiūrėti , kuo viskas baigsis .
40026059	Tuo tarpu aukštieji kunigai ir visa teismo taryba ieškojo neteisingo parodymo prieš Jėzų , kad galėtų jį nuteisti mirti ,
40026060	tačiau nerado , nors daug buvo atėję neteisingų liudytojų . Pagaliau išėjo priekin du
40026061	ir tarė : „ Šitas yra sakęs : ‘ Aš galiu sugriauti Dievo šventovę ir per tris dienas ją vėl atstatyti ’ “ .
40026062	Tada atsistojęs vyriausiasis kunigas paklausė Jėzų : „ Tu nieko neatsakai į šituos kaltinimus ? ! “
40026063	Bet Jėzus tylėjo . Tuomet vyriausiasis kunigas jam tarė : „ Prisaikdinu tave gyvuoju Dievu , kad mums pasakytum , ar tu Mesijas , Dievo Sūnus ? ! “
40026064	Jėzus atsakė : „ Tu pasakei . Bet aš jums sakau : nuo šiol jūs matysite Žmogaus Sūnų , sėdintį Visagalio dešinėje ir ateinantį dangaus debesyse ! “
40026065	Tuomet vyriausiasis kunigas persiplėšė drabužius ir sušuko : „ Jis piktžodžiauja ! Kam dar mums liudytojai ? ! Štai girdėjote piktžodžiavimą .
40026066	Kaip jums regisi ? “ Jie atsakė : „ Vertas mirties ! “
40026067	Tuomet jie ėmė spjaudyti Jėzui į veidą ir daužyti kumščiais . Kiti mušė jį per veidą
40026068	ir tyčiojosi : „ Pranašauk mums , Mesijau , kas tave užgavo ! “
40026069	Tuo metu Petras sėdėjo kieme . Viena tarnaitė priėjo prie jo ir tarė : „ Ir tu buvai su Jėzumi Galilėjiečiu “ .
40026070	Bet jis išsigynė visų akivaizdoje : „ Aš nežinau , ką tu sakai “ .
40026071	Einantį vartų link jį pastebėjo kita tarnaitė ir kalbėjo aplinkiniams : „ Šitas buvo su Jėzumi Nazariečiu “ .
40026072	Jis ir vėl išsigynė , prisiekdamas : „ Aš nepažįstu to žmogaus ! “
40026073	Po valandėlės prisiartino ten stovėjusieji ir sakė Petrui : „ Tikrai tu vienas iš jų , nes ir tavo tarmė tave išduoda “ .
40026074	Tuomet jis ėmė prisiekinėti ir dievagotis : „ Aš nepažįstu to žmogaus ! “ Ir tuojau pragydo gaidys .
40026075	Tada Petras prisiminė Jėzaus žodžius : „ Dar gaidžiui nepragydus , tu tris kartus manęs išsiginsi “ . Jis išėjo laukan ir graudžiai pravirko .
40027001	Rytui išaušus , visi aukštieji kunigai ir tautos seniūnai nusprendė , kad Jėzus turįs būti nužudytas .
40027002	Surišę nuvedė ir atidavė jį valdytojui Pilotui .
40027003	Kai išdavikas Judas pamatė , jog Jėzus pasmerktas , gailesčio pagautas , nunešė atgal aukštiesiems kunigams ir seniūnams trisdešimt sidabrinių
40027004	ir tarė : „ Nusidėjau išduodamas nekaltą kraują “ . Tie atsakė : „ Kas mums darbo ? ! Tu žinokis ! “
40027005	Nusviedęs šventovėje pinigus , jis išbėgo ir pasikorė .
40027006	Aukštieji kunigai paėmė sidabrinius ir kalbėjo : „ Jų negalima dėti į iždą , nes tai užmokestis už kraują “ .
40027007	Jie pasitarė ir už tuos pinigus nupirko puodžiaus dirvą ateiviams laidoti .
40027008	Todėl ta dirva iki šios dienos vadinasi Kraujo dirva .
40027009	Taip išsipildė pranašo Jeremijo žodžiai : Ir paėmė trisdešimt sidabrinių — įkainotojo kainą , už kurią buvo jį suderėję iš Izraelio vaikų
40027010	— ir atidavė juos už puodžiaus dirvą ; taip man Viešpats buvo paskyręs .
40027011	Jėzus stovėjo valdytojo akivaizdoje . Valdytojas jį klausė : „ Ar tu esi žydų karalius ? “ Jėzus atsakė : „ Tu pasakei “ .
40027012	Aukštųjų kunigų ir seniūnų skundžiamas jis visai neatsiliepė .
40027013	Tuomet Pilotas paklausė : „ Ar negirdi , kaip baisiai tave kaltina ? “
40027014	Bet jis neatsakė nė į vieną kaltinimą ir tuo be galo nustebino valdytoją .
40027015	Šventės proga valdytojas buvo pratęs paleisti miniai vieną kalinį , kurio ji norėdavo .
40027016	Tuomet jis turėjo garsų kalinį , vardu Barabą .
40027017	Taigi žmonėms susirinkus , Pilotas paklausė : „ Katrą norite , kad jums paleisčiau : Barabą ar Jėzų , vadinamą Mesiju ? “
40027018	Mat jis žinojo , kad Jėzų jie buvo išdavę iš pavydo .
40027019	Sėdinčiam teismo krasėje Pilotui žmona atsiuntė įspėjimą : „ Nieko nedaryk šiam teisiajam ! Šiąnakt sapne aš labai dėl jo kentėjau “ .
40027020	Aukštieji kunigai ir seniūnai sukurstė žmones , kad prašytų paleisti Barabą , o Jėzų pražudytų .
40027021	Tuomet valdytojas jiems tarė : „ Katrą norite , kad jums paleisčiau ? “ Jie šaukė : „ Barabą ! “
40027022	Pilotas paklausė : „ Ką gi man daryti su Jėzumi , kuris vadinamas Mesiju ? “ Jie visi rėkė : „ Ant kryžiaus jį ! “
40027023	Jis klausė : „ O ką gi pikta yra padaręs ? “ Bet tie dar garsiau šaukė : „ Ant kryžiaus jį ! “
40027024	Pilotas , pamatęs , kad nieko nelaimi , o sąmyšis vis didėja , paėmė vandens , nusimazgojo rankas minios akivaizdoje ir tarė : „ Aš nekaltas dėl šio teisiojo kraujo . Jūs žinokitės ! “
40027025	O visi žmonės šaukė : „ Jo kraujas [ tekrinta ] ant mūsų ir mūsų vaikų ! “
40027026	Tuomet jis paleido jiems Barabą , o Jėzų nuplakdinęs atidavė nukryžiuoti .
40027027	Valdytojo kareiviai nusivedė Jėzų į įgulos būstinę ir surinko aplink jį visą kuopą .
40027028	Jie išrengė jį ir apsiautė raudona skraiste .
40027029	Nupynė erškėčių vainiką , uždėjo jam ant galvos , o į jo dešinę įspraudė nendrę . Paskui tyčiodamiesi klūpčiojo prieš jį ir sakė : „ Sveikas , žydų karaliau ! “
40027030	Spjaudydami į jį , stvėrė iš jo nendrę ir čaižė per galvą .
40027031	Pasityčioję iš Jėzaus , kareiviai nusiautė skraistę , apvilko jo paties drabužiais ir išsivedė nukryžiuoti .
40027032	Eidami jie sutiko žmogų iš Kirėnės , vardu Simoną . Tą privertė panėšėti jo kryžių .
40027033	Atėję į vietą , vadinamą Golgota ( tai yra „ Kaukolės vieta “ ) ,
40027034	davė jam gerti vyno , sumaišyto su tulžimi , bet Jėzus tik paragavo ir negėrė .
40027035	Prikalę prie kryžiaus , pasidalijo jo drabužius , mesdami burtą ,
40027036	ir ten pat susėdę sergėjo jį .
40027037	Viršum jo galvos jie prisegė užrašytą jo kaltinimą : „ Šitas yra Jėzus , žydų karalius “ .
40027038	Kartu su juo buvo nukryžiuoti du plėšikai , vienas iš dešinės , kitas iš kairės .
40027039	Praeiviai užgauliojo Jėzų , kraipydami galvas
40027040	ir sakydami : „ Še tau , kuris sugriauni šventovę ir per tris dienas atstatai ; gelbėkis pats ! Jei esi Dievo Sūnus , nuženk nuo kryžiaus ! “
40027041	Taip pat tyčiojosi aukštieji kunigai su Rašto aiškintojais ir seniūnais ,
40027042	kalbėdami : „ Kitus gelbėdavo , o pats negali išsigelbėti . Jeigu jis Izraelio karalius , tenužengia dabar nuo kryžiaus , ir mes juo tikėsime . . .
40027043	Jis pasitikėjo Dievu , tad teišvaduoja jį dabar , jeigu juo rūpinasi , nes jis yra sakęs : ‘ Aš Dievo Sūnus ’ “ .
40027044	Taip pat jį plūdo ir kartu nukryžiuoti plėšikai .
40027045	Nuo šeštos iki devintos valandos visą kraštą gaubė tamsa .
40027046	O apie devintą valandą Jėzus garsiai sušuko : Eli , Eli , lema sabachtani ? — tai reiškia : Mano Dieve , mano Dieve , kodėl mane apleidai ? !
40027047	Kai kurie iš ten stovėjusių išgirdę sakė , jog jis šaukiąsis Elijo .
40027048	Ir tuoj pat vienas iš jų pribėgęs paėmė kempinę , primirkė ją perrūgusio vyno , užmovė ant nendrės ir padavė jam gerti .
40027049	Kiti kalbėjo : „ Palauk ! Pažiūrėsim , ar ateis Elijas jo išgelbėti “ .
40027050	Tuomet Jėzus , dar kartą sušukęs skardžiu balsu , atidavė dvasią .
40027051	Ir štai šventovės uždanga perplyšo pusiau nuo viršaus iki apačios , ir žemė sudrebėjo , ir uolos ėmė skeldėti .
40027052	Atsivėrė kapų rūsiai , ir daug užmigusių šventųjų kūnų prisikėlė iš numirusių .
40027053	Išėję iš kapų po Jėzaus prisikėlimo , jie atėjo į šventąjį miestą ir daug kam pasirodė .
40027054	Šimtininkas ir kiti su juo sergintys Jėzų , pamatę žemės drebėjimą ir visa , kas dėjosi , labai išsigando ir sakė : „ Tikrai šitas buvo Dievo Sūnus ! “
40027055	Tenai buvo daug moterų , kurios žiūrėjo iš tolo . Jos buvo atlydėjusios Jėzų iš Galilėjos , jam patarnaudamos .
40027056	Tarp jų buvo Marija Magdalena , Jokūbo ir Juozapo motina Marija ir Zebediejaus sūnų motina .
40027057	Vakarui atėjus , atvyko turtingas žmogus iš Arimatėjos , vardu Juozapas , kuris irgi buvo Jėzaus mokinys .
40027058	Nuėjęs pas Pilotą , jis paprašė Jėzaus kūno . Pilotas įsakė jį atiduoti .
40027059	Juozapas pasiėmė kūną , įvyniojo į švarią drobulę
40027060	ir paguldė savo naujame kapo rūsyje , kurį buvo išsikaldinęs uoloje . Paskui jis užrito didelį akmenį ant rūsio angos ir nuėjo .
40027061	Ten dar buvo Marija Magdalena ir kita Marija , kurios sėdėjo priešais kapą .
40027062	Kitą dieną , po Pasirengimo dienos , susirinko pas Pilotą aukštieji kunigai bei fariziejai
40027063	ir kalbėjo : „ Valdove , mes atsiminėme , jog tasai suvedžiotojas , dar gyvas būdamas , yra pasakęs : ‘ Po trijų dienų aš prisikelsiu ’ .
40027064	Tad įsakyk saugoti kapą iki trečios dienos , kad kartais atėję mokiniai neišvogtų jo ir nepaskelbtų liaudžiai : ‘ Jis prisikėlė iš numirusių ’ . Ta pastaroji apgavystė būtų blogesnė už pirmąją “ .
40027065	Pilotas jiems atsakė : „ Štai jums sargyba — eikite ir saugokite , kaip išmanote “ .
40027066	Tada jie nuėję paženklino antspaudu akmenį ir pastatė sargybą .
40028001	Po šabo , auštant pirmajai savaitės dienai , Marija Magdalena ir kita Marija ėjo aplankyti kapo .
40028002	Staiga smarkiai sudrebėjo žemė . Viešpaties angelas nužengė iš dangaus , nurito šalin akmenį ir atsisėdo ant jo .
40028003	Jo išvaizda buvo it žaibo , o drabužiai balti kaip sniegas .
40028004	Išsigandę jo , sargybiniai sudrebėjo ir pastiro lyg negyvi .
40028005	O angelas tarė moterims : „ Jūs nebijokite ! Aš žinau , kad ieškote Jėzaus , kuris buvo nukryžiuotas .
40028006	Jo čia nebėra , jis prisikėlė , kaip buvo sakęs . Įeikite , apžiūrėkite vietą , kur jo gulėta .
40028007	Ir skubiai duokite žinią jo mokiniams : ‘ Jis prisikėlė iš numirusių ir eina pirma jūsų į Galilėją ; tenai jį ir pamatysite ’ . Štai aš jums tai paskelbiau “ .
40028008	Jos greitomis paliko kapą , apimtos išgąsčio ir didelio džiaugsmo , ir bėgo pranešti mokiniams .
40028009	Ir štai priešais pasirodė Jėzus ir tarė : „ Sveikos ! “ Jos prisiartino ir puolusios žemėn apkabino jo kojas .
40028010	Jėzus joms pasakė : „ Nebijokite ! Eikite ir pasakykite mano broliams , kad keliautų į Galilėją ; ten jie mane pamatys “ .
40028011	Joms beeinant , keli sargybiniai atbėgo į miestą ir pranešė aukštiesiems kunigams , kas buvo įvykę .
40028012	Tie susitiko su seniūnais , pasitarę davė kareiviams daug pinigų ir primokė :
40028013	„ Sakykite , kad jums bemiegant jo mokiniai atėję naktį jį išvogė .
40028014	O jeigu apie tai išgirstų valdytojas , mes jį perkalbėsime ir apginsime jus “ .
40028015	Šie , paėmę pinigus , taip ir padarė , kaip buvo pamokyti . Tas gandas tarp žydų yra pasklidęs iki šios dienos .
40028016	Vienuolika mokinių nuvyko į Galilėją , ant kalno , kurį jiems buvo nurodęs Jėzus .
40028017	Jį pamatę mokiniai parpuolė ant žemės , tačiau kai kurie dar abejojo .
40028018	Tuomet prisiartinęs Jėzus prabilo : „ Man duota visa valdžia danguje ir žemėje .
40028019	Tad eikite ir padarykite mano mokiniais visų tautų žmones , krikštydami juos vardan Tėvo ir Sūnaus , ir Šventosios Dvasios ,
40028020	mokydami laikytis visko , ką tik esu jums įsakęs . Ir štai aš esu su jumis per visas dienas iki pasaulio pabaigos “ .
41001001	Jėzaus Kristaus , Dievo Sūnaus , Evangelijos pradžia ,
41001002	kaip pranašo Izaijo parašyta : Štai aš siunčiu pirma tavęs savo pasiuntinį , kuris nuties tau kelią .
41001003	Tyruose šaukiančiojo balsas : Taisykite Viešpačiui kelią ! Ištiesinkite jam takus !
41001004	Taip pasirodė dykumoje Jonas . Jis krikštijo ir skelbė atsivertimo krikštą nuodėmėms atleisti .
41001005	Pas jį traukė visa Judėjos šalis ir visi Jeruzalės gyventojai . Jie išpažindavo nuodėmes ir buvo jo krikštijami Jordano upėje .
41001006	Jonas vilkėjo kupranugario vilnų apdaru , o strėnas buvo susijuosęs odiniu diržu . Jis valgė skėrius ir lauko medų .
41001007	Jis skelbė : „ Po manęs ateina galingesnis už mane ; aš nevertas nusilenkęs atrišti jo apavo dirželio .
41001008	Aš jus krikštijau vandeniu , o jis krikštys jus Šventąja Dvasia “ .
41001009	Tomis dienomis atėjo Jėzus iš Galilėjos Nazareto , ir Jonas jį pakrikštijo Jordane .
41001010	Vos tik išbridęs iš vandens , Jėzus pamatė prasiveriantį dangų ir Dvasią , tarsi balandį , nusileidžiančią ant jo .
41001011	Ir iš dangaus pasigirdo balsas : „ Tu mano mylimasis Sūnus , tavimi aš gėriuosi “ .
41001012	Netrukus Dvasia jį paakino nukeliauti į dykumą .
41001013	Jis praleido dykumoje keturiasdešimt dienų šėtono gundomas , buvo kartu su žvėrimis , ir angelai jam tarnavo .
41001014	Kai Jonas buvo suimtas , Jėzus sugrįžo į Galilėją ir ėmė skelbti Dievo Evangeliją ,
41001015	kad atėjo metas ir prisiartino Dievo karalystė : „ Atsiverskite ir tikėkite Evangelija ! “
41001016	Eidamas palei Galilėjos ežerą , Jėzus pamatė Simoną ir Simono brolį Andriejų , metančius tinklą į ežerą ; mat jie buvo žvejai .
41001017	Jėzus tarė : „ Eikite paskui mane ! Aš padarysiu jus žmonių žvejais “ .
41001018	Ir tuojau palikę tinklus , juodu nuėjo su juo .
41001019	Paėjėjęs truputį toliau , jis pamatė Zebediejaus sūnų Jokūbą ir jo brolį Joną , valtyje betaisančius tinklus .
41001020	Tuoj pat pasišaukė ir juos . Palikę savo tėvą Zebediejų su samdiniais valtyje , jie sekė paskui jį .
41001021	Jie atvyko į Kafarnaumą , ir netrukus , šabo dieną , nuėjęs į sinagogą Jėzus pradėjo mokyti .
41001022	Žmonės stebėjosi jo mokslu , nes jis mokė kaip turintis galią , o ne kaip Rašto aiškintojai .
41001023	Jų sinagogoje tada buvo netyrosios dvasios apsėstas žmogus . Jis ėmė šaukti :
41001024	„ Ko tau iš mūsų reikia , Jėzau Nazarėnai ? Gal atėjai mūsų pražudyti ? Aš žinau , kas tu esi : Dievo šventasis ! “
41001025	Jėzus sudraudė jį : „ Nutilk ir išeik iš jo ! “
41001026	Tuomet netyroji dvasia pradėjo jį tąsyti ir baisiai šaukdama išėjo iš jo .
41001027	Visi didžiai nustebo ir klausinėjo vienas kitą : „ Kas gi čia ? Naujas mokslas su galia ? ! Jis netgi netyrosioms dvasioms įsakinėja , ir tos jo klauso ! “
41001028	Gandas apie jį greitai pasklido po visą Galilėjos šalį .
41001029	Išėjęs iš sinagogos , Jėzus su Jokūbu ir Jonu iškart nuėjo į Simono ir Andriejaus namus .
41001030	Simono uošvė gulėjo karščiuodama , ir jie tuojau apie tai jam pasakė .
41001031	Jis priėjęs pakėlė ją už rankos ; karštis paliovė , ir ji galėjo jiems patarnauti .
41001032	Atėjus vakarui , kai saulė nusileido , pas Jėzų buvo sugabenti visi ligoniai ir demonų apsėstieji ;
41001033	visas miestas buvo susirinkęs prie durų .
41001034	Jis išgydė daugelį sergančių įvairiomis ligomis , išvarė daug demonų . Ir neleido demonams kalbėti , nes jie žinojo , kas jis .
41001035	Labai anksti , dar neprašvitus , Jėzus atsikėlęs nuėjo į negyvenamą vietą ir tenai meldėsi .
41001036	Simonas ir jo draugai nusekė iš paskos
41001037	ir suradę jį pasakė : „ Visi tavęs ieško “ .
41001038	Jis atsakė : „ Eikime kitur , į gretimus miestelius , kad ir ten skelbčiau žodį , nes tam esu atėjęs “ .
41001039	Ir keliavo po visą Galilėją , skelbdamas [ žodį ] jų sinagogose ir išvarinėdamas demonus .
41001040	Pas jį atėjo raupsuotasis ir atsiklaupęs maldavo : „ Jei panorėsi , gali mane padaryti švarų “ .
41001041	Jėzus , pasigailėjęs jo , ištiesė ranką , palietė jį ir tarė : „ Noriu , būk švarus ! “
41001042	Tuojau pat raupsai pranyko , ir jis tapo švarus .
41001043	Jėzus liepė jam tuojau pasišalinti ir smarkiai prigrasino :
41001044	„ Žiūrėk , niekam nieko nepasakok ! Eik pasirodyk kunigui ir už pagijimą paaukok Mozės įsakytą atnašą kaip liudijimą jiems “ .
41001045	O šis bekeliaudamas pradėjo taip plačiai skelbti ir skleisti įvykį , jog Jėzus nebegalėjo viešai pasirodyti mieste . Jis laikėsi už miesto , negyvenamose vietose , bet žmonės iš visur rinkosi pas jį .
41002001	Po kelių dienų , kai Jėzus vėl atėjo į Kafarnaumą , žmonės išgirdo jį esant namuose ,
41002002	ir tiek daug prisirinko , jog nė prie durų nebeliko vietos . O jis skelbė jiems žodį .
41002003	Tada keturi vyrai atnešė paralyžiuotą žmogų .
41002004	Negalėdami dėl minios prinešti jo prie Jėzaus , jie praplėšė stogą namo , kur jis buvo , ir padarę skylę nuleido žemyn neštuvus , ant kurių gulėjo paralyžiuotasis .
41002005	Išvydęs jų tikėjimą , Jėzus kreipėsi į paralyžiuotąjį : „ Sūnau , tau atleidžiamos nuodėmės ! “
41002006	Tenai sėdėjo keletas Rašto aiškintojų , kurie svarstė savo širdyje :
41002007	„ Kaip jis drįsta taip kalbėti ? Juk jis piktžodžiauja ! Kas gi gali atleisti nuodėmes , jei ne vienas Dievas ? ! “
41002008	Jėzus , iš karto savo dvasia perpratęs jų mintis , tarė : „ Kam taip manote savo širdyje ?
41002009	Kas lengviau — ar pasakyti paralyžiuotam : ‘ Tau atleidžiamos nuodėmės ’ , ar liepti : ‘ Kelkis , pasiimk neštuvus ir vaikščiok ’ ?
41002010	Bet kad žinotumėte Žmogaus Sūnų turint galią atleisti žemėje nuodėmes , — čia jis tarė paralyžiuotajam , —
41002011	sakau tau : kelkis , imk savo neštuvus ir eik namo ! “
41002012	Šis atsikėlęs tuojau pasiėmė neštuvus ir visų akyse nuėjo sau . Visi be galo stebėjosi ir šlovino Dievą , sakydami : „ Tokių dalykų mes niekada nesame matę “ .
41002013	Jėzus vėl nuėjo į paežerę . Ištisa minia rinkosi prie jo , o jis juos mokė .
41002014	Praeidamas jis pamatė Levį , Alfiejaus sūnų , sėdintį muitinėje , ir tarė jam : „ Sek paskui mane ! “ Šis atsikėlė ir nuėjo paskui jį .
41002015	Kai Jėzus Levio namuose buvo pasodintas prie stalo , daug muitininkų bei nusidėjėlių sėdosi su juo ir jo mokiniais , nes daug buvo tokių , kurie sekė paskui jį .
41002016	Rašto aiškintojai iš fariziejų , išvydę jį valgantį su nusidėjėliais ir muitininkais , prikišo jo mokiniams : „ Kodėl jis valgo su muitininkais ir nusidėjėliais ? “
41002017	Tai išgirdęs , Jėzus atsiliepė : „ Ne sveikiesiems reikia gydytojo , bet ligoniams ! Aš atėjau ne teisiųjų šaukti , o nusidėjėlių “ .
41002018	Jono mokiniai ir fariziejai pasninkavo . Žmonės atėję klausė Jėzų : „ Kodėl Jono mokiniai ir fariziejų mokiniai pasninkauja , o tavieji ne ? “
41002019	Jėzus atsakė : „ Argi gali vestuvių svečiai pasninkauti , kol su jais yra jaunikis ? Kol jie turi jaunikį , jie negali pasninkauti .
41002020	Bet ateis dienos , kai jaunikis bus iš jų atimtas , ir tada , tą dieną , jie pasninkaus .
41002021	Niekas nesiuva lopo iš naujo milo ant palaikio drabužio , antraip lopas atplėštų nuo jo gabalą ( naujas nuo seno ) , ir skylė tik padidėtų .
41002022	Taip pat niekas nepila jauno vyno į senus vynmaišius . Antraip vynas suplėšytų vynmaišius , ir nueitų niekais ir vynas , ir vynmaišiai . Jaunam vynui — nauji vynmaišiai ! “
41002023	Šabo dieną Jėzus ėjo per javų lauką , ir jo mokiniai eidami ėmė skabyti varpas .
41002024	Fariziejai priekaištavo : „ Žiūrėk , jie daro per šabą tai , kas draudžiama “ .
41002025	Jėzus atsakė : „ Nejau neskaitėte , ką prireikus padarė Dovydas , kai jis ir jo palydovai neturėjo maisto ir buvo išalkę :
41002026	prie vyriausiojo kunigo Abjataro jis įėjo į Dievo Namus ir valgė padėtinės duonos ir davė jos valgyti savo palydovams , nors jos niekam nevalia valgyti , tik kunigams “ .
41002027	Ir pridūrė : „ Šabas padarytas žmogui , ne žmogus šabui ;
41002028	taigi Žmogaus Sūnus yra ir šabo Viešpats “ .
41003001	Jėzus vėl atėjo į sinagogą , o ten buvo žmogus su padžiūvusia ranka .
41003002	Fariziejai stebėjo , ar jis gydys jį šabo dieną , kad galėtų apkaltinti .
41003003	Tuomet Jėzus tarė žmogui su padžiūvusia ranka : „ Stok į vidurį ! “
41003004	O juos paklausė : „ Ar šabo dieną leistina gera daryti , ar bloga ? Gelbėti gyvybę ar žudyti ? “ Bet anie tylėjo .
41003005	Tada , rūsčiai juos apžvelgęs ir nuliūdęs dėl jų širdies kietumo , tarė tam žmogui : „ Ištiesk ranką ! “ Šis ištiesė , ir ranka atgijo .
41003006	Išėję fariziejai tuojau ėmė tartis su erodininkais , kaip Jėzų pražudyti .
41003007	Jėzus su mokiniais pasitraukė prie ežero . Įkandin sekė didelė minia iš Galilėjos . Taip pat iš Judėjos ,
41003008	Jeruzalės ir Idumėjos , iš Užjordanės bei iš Tyro ir Sidono šalies atvyko daugybė žmonių , kurie buvo girdėję apie jo darbus .
41003009	Tuomet Jėzus liepė mokiniams laikyti jam paruoštą valtį , kad minia jo nesuspaustų .
41003010	Mat jis buvo daugelį išgydęs , ir visi , ką tik vargino ligos , veržėsi norėdami prisiliesti .
41003011	Taip pat netyrosios dvasios , vos tik jį išvydusios , parpuldavo priešais ir šaukdavo : „ Tu Dievo Sūnus ! “
41003012	Bet Jėzus griežtai jas drausdavo , kad jo negarsintų .
41003013	Jėzus užkopė ant kalno ir pasišaukė , kuriuos pats norėjo , ir jie atėjo pas jį .
41003014	Ir jis paskyrė Dvylika , kad jie būtų kartu su juo ir kad galėtų siųsti juos skelbti žodžio
41003015	ir jie turėtų galią išvarinėti demonus .
41003016	Paskyrė Dvylika : Simoną , pavadinęs jį Petru ,
41003017	Zebediejaus sūnų Jokūbą ir Jokūbo brolį Joną ( juos pavadino Boanerges , tai yra „ griaustinio vaikai “ ) ,
41003018	Andriejų , Pilypą , Baltramiejų , Matą , Tomą , Alfiejaus sūnų Jokūbą , Tadą , Simoną Kananają
41003019	ir Judą Iskarijotą , kuris jį ir išdavė .
41003020	Jėzui sugrįžus namo , vėl susirinko tiek žmonių , kad jie nebegalėjo nė pavalgyti .
41003021	Saviškiai , apie tai išgirdę , ėjo sulaikyti jo sakydami , kad jis netekęs nuovokos .
41003022	Atvykę iš Jeruzalės Rašto aiškintojai sakė : „ Jis turi Belzebulą “ , ir : „ Demonų kunigaikščio galia jis išvaro demonus “ .
41003023	O Jėzus , pasivadinęs juos , ėmė kalbėti palyginimais : „ Kaip gali šėtonas išvaryti šėtoną ?
41003024	Jei karalystė susiskaldžiusi , tokia karalystė neišsilaiko .
41003025	Ir jei namai suskilę , tie namai neišlieka .
41003026	Todėl , jei šėtonas sukyla pats prieš save ir tampa susiskaldęs , jis neišsilaikys , jam ateis galas .
41003027	Niekas neįsiveržia į galiūno namus ir nepasiglemžia jo turto , pirmiau nesurišęs galiūno . Tik tada apiplėšia jo namus “ .
41003028	„ Iš tiesų sakau jums : bus dovanoti žmonių vaikams visi nusikaltimai ir piktžodžiavimai , kad ir kaip jie piktžodžiautų ,
41003029	bet jei kas piktžodžiautų Šventajai Dvasiai , tam amžiais nebus dovanota , ir jis bus kaltas amžina nuodėme “ .
41003030	Jie mat sakė : „ Jis turi netyrąją dvasią “ .
41003031	Atėjo Jėzaus motina ir broliai ir lauke sustoję per kitus prašė jį iškviesti .
41003032	Aplink jį sėdėjo minia , kai jam buvo pranešta : „ Štai tavo motina ir broliai bei seserys lauke stovi ir ieško tavęs “ .
41003033	O jis atsakė : „ Kas yra mano motina ir broliai ? “
41003034	Ir apžvelgęs aplink sėdinčius pasakė : „ Štai mano motina ir broliai !
41003035	Kas tik vykdo Dievo valią , tas man ir brolis , ir sesuo , ir motina “ .
41004001	Jėzus vėl ėmė mokyti paežerėje . Prie jo susirinko didžiausia minia , kad jis net įlipo į valtį ežere ir sėdėjo ant vandens , o visa minia liko sausumoje palei ežerą .
41004002	Jis mokė juos daugelio dalykų palyginimais . Mokydamas bylojo :
41004003	„ Paklausykite ! Antai sėjėjas išsirengė sėti .
41004004	Jam besėjant , dalis grūdų nukrito palei kelią , ir atskridę paukščiai juos sulesė .
41004005	Kiti grūdai nukrito į uolėtą dirvą , kur buvo mažai žemių , ir greit sudygo , nes neturėjo gilesnio žemės sluoksnio .
41004006	Bet saulei užtekėjus daigai nuvyto ir neturėdami šaknų sudžiūvo .
41004007	Kiti krito tarp erškėčių ; erškėčiai išaugo ir nusmelkė juos , ir jie nedavė derliaus .
41004008	Dar kiti nukrito į gerą žemę , sudygo , užaugo ir davė derlių : vieni — trisdešimteriopą grūdą , kiti — šešiasdešimteriopą , treti — šimteriopą “ .
41004009	Jis dar pridėjo : „ Kas turi ausis klausyti — teklauso ! “
41004010	Kai Jėzus pasiliko vienas , jo palydovai kartu su Dvylika ėmė klausinėti apie palyginimus .
41004011	Jis atsakė : „ Jums atiduotas Dievo karalystės slėpinys , o svetimiesiems viskas sakoma palyginimais ,
41004012	kad jie regėti regėtų , bet nematytų , girdėti girdėtų , bet nesuprastų , kad neatsiverstų ir nebūtų jiems atleista “ .
41004013	Ir jis paklausė : „ Nejau nesuprantate šito palyginimo ? ! Tai kaipgi suprasite visus kitus palyginimus ?
41004014	Sėjėjas — tai sėjantis žodį .
41004015	Palei kelią sėjamas žodis — tai žmonės , kuriems vos išgirdus žodį , ateina šėtonas ir išplėšia juose pasėtąjį žodį .
41004016	Panašiai ir su tais , kurie pasėti uolynėje . Išgirdę žodį , jie tuojau su džiaugsmu jį priima .
41004017	Bet jie neturi savyje šaknų ir yra nepastovūs . Ištikus kokiai negandai ar persekiojimui dėl žodžio , jie greit atkrinta .
41004018	Yra dar kiti — sėjami tarp erškėčių . Jie išgirsta žodį ,
41004019	bet pasaulio rūpesčiai , turto apgaulė ir įvairios sukilusios aistros nusmelkia žodį , ir jis tampa nevaisingas .
41004020	Geroje žemėje pasėta sėkla — tai tie , kurie išgirsta žodį , priima jį ir duoda vaisių : trisdešimteriopą , šešiasdešimteriopą ir šimteriopą “ .
41004021	Jėzus jiems dar sakė : „ Argi žiburys atnešamas pakišti po indu ar po lova ? Argi ne įstatyti į žibintuvą ? !
41004022	Juk nėra nieko slapta , kas neturėtų būti atidengta , ir nieko paslėpta , kas neišeitų aikštėn .
41004023	Jei kas turi ausis klausyti , teklauso ! “
41004024	Jis taip pat jiems sakė : „ Įsidėmėkite , ką girdite : kokiu saiku seikėjate , tokiu ir jums bus atseikėta ir dar pridėta .
41004025	Kas turi , tam bus duota , o iš neturinčio bus atimta ir tai , ką turi “ .
41004026	Ir vėl jis kalbėjo : „ Dievo karalystė panaši į žmogų , kuris beria dirvon sėklą .
41004027	Ar jis miega ar keliasi , ar naktį ar dieną , sėkla dygsta ir auga , jam visiškai nežinant kaip .
41004028	Žemė savaime duoda vaisių : pradžioje želmenį , paskui varpą , pagaliau pribrendusį grūdą varpoje .
41004029	Derliui prinokus , žmogus tuojau imasi pjautuvo , nes pjūtis atėjo “ .
41004030	Jėzus dar sakė : „ Su kuo galime palyginti Dievo karalystę ? Arba kokiu palyginimu ją pavaizduosime ?
41004031	Ji — tarytum garstyčios grūdelis , kuris , sėjamas dirvon , esti mažiausias iš visų sėklų žemėje ,
41004032	bet pasėtas užauga , tampa didesnis už visas daržoves ir išleidžia tokias plačias šakas , kad jo pavėsyje gali susisukti lizdą padangių sparnuočiai “ .
41004033	Daugeliu tokių palyginimų Jėzus skelbė žmonėms žodį , kiek jie sugebėjo suprasti .
41004034	Be palyginimų jiems jis nekalbėdavo , o savo mokiniams skyrium viską išaiškindavo .
41004035	Tą pačią dieną , atėjus vakarui , jis tarė mokiniams : „ Irkitės į aną pusę ! “
41004036	Atleidę žmones , jie taip jį ir pasiėmė , kaip jis valtyje sėdėjo . Drauge plaukė kelios kitos valtys .
41004037	Tuomet pakilo didžiulis viesulas , ir bangos ėmė lietis į valtį taip , kad valtį jau sėmė .
41004038	Jėzus buvo valties gale ir miegojo ant pagalvės . Mokiniai pažadino jį šaukdami : „ Mokytojau , tau nerūpi , kad mes žūvame ? “
41004039	Atbudęs jis sudraudė vėją ir įsakė ežerui : „ Nutilk , nurimk ! “ Tuoj pat vėjas nutilo , ir pasidarė visiškai ramu .
41004040	O Jėzus tarė : „ Kodėl jūs tokie bailūs ? Argi jums tebestinga tikėjimo ? ! “
41004041	Juos pagavo didi baimė , ir jie kalbėjo vienas kitam : „ Kas gi jis toks ? Net vėjas ir marios jo klauso ! “
41005001	Jie priplaukė ežero krantą geraziečių krašte .
41005002	Jam išlipus iš valties , tuojau priešais iš kapinių atbėgo netyrosios dvasios apsėstas vyras .
41005003	Jis gyveno kapų rūsiuose , ir niekas negalėjo nė grandinėmis jo surakinti .
41005004	Jis jau daug kartų buvo pančiojamas ir grandinėmis rakinamas , bet sutrupindavo grandines , nusitraukydavo pančius , ir niekas negalėdavo jo suvaldyti .
41005005	Per kiauras naktis ir dienas jis bastydavosi po kapines ir po kalnus , klykdamas ir daužydamas save akmenimis .
41005006	Iš tolo pamatęs Jėzų atbėgo , parpuolė priešais
41005007	ir ėmė garsiai šaukti : „ Ko tau iš manęs reikia , Jėzau , Aukščiausiojo Dievo Sūnau ? Saikdinu tave Dievu , nekankink manęs ! “
41005008	Jėzus mat buvo paliepęs : „ Išeik , netyroji dvasia , iš žmogaus ! “
41005009	Jėzus dar paklausė : „ O kuo tu vardu ? “ Ji atsakė : „ Mano vardas — Legionas , nes mūsų daug “ .
41005010	Ir pradėjo labai prašytis nevaryti jų iš to krašto .
41005011	Ten pat , atkalnėje , ganėsi didžiulė kiaulių kaimenė .
41005012	Dvasios ėmė prašytis : „ Pasiųsk mus į tas kiaules , kad į jas sueitume ! “
41005013	Jėzus leido . Išėjusios netyrosios dvasios apniko kiaules , ir visa kaimenė , apie du tūkstančius kiaulių , ūmai metėsi nuo skardžio į ežerą ir prigėrė ežere .
41005014	Tie , kurie jas ganė , išsibėgiojo ir davė žinią į miestą ir kaimus . Žmonės išėjo pažiūrėti , kas atsitiko .
41005015	Jie ateina prie Jėzaus , mato sėdintį demonų apsėstąjį — tą , kuris buvo turėjęs Legioną , — apsirengusį ir sveiko proto , ir juos apėmė baimė .
41005016	Mačiusieji papasakojo jiems , kas buvo nutikę su apsėstuoju , ir apie kiaules .
41005017	Tada žmonės ėmė prašyti Jėzų išeiti iš jų krašto .
41005018	Jėzui lipant į valtį , buvęs apsėstasis prašė leisti pasilikti su juo ,
41005019	bet Jėzus nesutiko ir pasakė : „ Eik namo pas saviškius ir papasakok , kokių nuostabių dalykų Viešpats tau padarė ir kaip tavęs pasigailėjo “ .
41005020	Tada jis nuėjo savo keliu ir Dekapolyje ėmė skelbti , kokių didžių dalykų Jėzus jam buvo padaręs ; ir visi stebėjosi .
41005021	Jėzui vėl persikėlus valtimi į kitą pusę , susirinko prie jo didžiulė minia ir sulaikė jį paežerėje .
41005022	Šit ateina vienas iš sinagogos vyresniųjų , vardu Jayras , ir pamatęs jį puola jam po kojų karštai maldaudamas :
41005023	„ Mano dukrelė miršta ! Ateik ir uždėk ant jos rankas , kad pagytų ir gyventų “ .
41005024	Jėzus nuėjo su juo . Iš paskos sekė gausi minia ir jį spauste spaudė .
41005025	Ten buvo viena moteris , jau dvylika metų serganti kraujoplūdžiu .
41005026	Nemaža iškentėjusi nuo daugelio gydytojų ir išleidusi visa , ką turėjo , ji nė kiek nepasitaisė , bet dar ėjo blogyn ir blogyn .
41005027	Išgirdusi apie Jėzų , ji prasiskverbė pro minią ir iš užpakalio prisilietė prie jo apsiausto .
41005028	Mat ji sau kalbėjo : „ Jeigu paliesiu bent jo drabužį , išgysiu ! “
41005029	Bematant kraujas jai nustojo plūdęs , ir ji pajuto kūnu , kad yra pasveikusi iš savo negalios .
41005030	O Jėzus iš karto pajuto , kad iš jo išėjo jėga , ir atsigręžęs į minią paklausė : „ Kas prisilietė prie mano apsiausto ? “
41005031	Mokiniai jam atsakė : „ Pats matai , kaip minia tave spaudžia , ir dar klausi : ‘ Kas mane palietė ? ’ “
41005032	Bet Jėzus tebesidairė tos , kuri taip buvo padariusi .
41005033	Moteris išėjo į priekį išsigandusi ir virpėdama , nes žinojo , kas jai atsitiko , ir puolusi prieš jį ant kelių papasakojo visą teisybę .
41005034	O jis tarė jai : „ Dukterie , tavo tikėjimas išgelbėjo tave , eik rami ir būk išgijusi iš savo ligos “ .
41005035	Jam dar tebekalbant , ateina sinagogos vyresniojo žmonės ir praneša tam : „ Tavo duktė numirė , kam begaišini Mokytoją ? ! “
41005036	Išgirdęs tuos žodžius , Jėzus sako sinagogos vyresniajam : „ Nenusigąsk , vien tikėk ! “
41005037	Ir niekam neleido eiti kartu , išskyrus Petrą , Jokūbą ir Jokūbo brolį Joną .
41005038	Jie ateina į sinagogos vyresniojo namus , ir Jėzus mato sujudimą — verkiančius ir raudančius žmones .
41005039	Įžengęs vidun , jis tarė : „ Kam tas triukšmas ir ašaros ? ! Vaikas nėra miręs , o miega “ .
41005040	Žmonės tik juokėsi iš jo . Tada , išvaręs visus , jis pasiėmė vaiko tėvą ir motiną , taip pat savo palydovus ir įėjo ten , kur vaikas gulėjo .
41005041	Jis paėmė mergaitę už rankos ir sako : „ Talita kum “ ; išvertus reiškia : „ Mergaite , sakau tau , kelkis ! “
41005042	Mergaitė tuojau atsikėlė ir ėmė vaikščioti . Jai buvo dvylika metų . Visi nustėro iš nuostabos .
41005043	Jėzus griežtai įsakė , kad niekas to nežinotų , ir liepė duoti mergaitei valgyti .
41006001	Išvykęs iš ten Jėzus , mokinių lydimas , parkeliauja į savo tėviškę .
41006002	Atėjus šabui , jis pradėjo mokyti sinagogoje . Daugelis girdėdami stebėjosi ir sakė : „ Iš kur jam tai ? Kas per išmintis jam suteikta ir kas per stebuklai daromi jo rankomis ?
41006003	Argi jis ne dailidė , ne Marijos sūnus , Jokūbo , Jozės , Judo ir Simono brolis ? ! Argi jo seserys negyvena čia , pas mus ? ! “ Ir jie piktinosi juo .
41006004	O Jėzus jiems tarė : „ Niekur pranašas nebūna be pagarbos , nebent savo tėviškėje tarp savo giminių ir savo namuose “ .
41006005	Ir jis ten negalėjo padaryti jokio stebuklo , tik keliems ligoniams uždėjo rankas ir juos išgydė .
41006006	Jis stebėjosi jų netikėjimu , ėjo per apylinkės kaimus ir mokė .
41006007	Jėzus pasišaukė pas save Dvylika ir ėmė siuntinėti juos po du . Jis davė jiems valdžią netyrosioms dvasioms .
41006008	Liepė be lazdos nieko neimti į kelionę — nei duonos , nei krepšio , nei variokų dirže ,
41006009	tik apsiauti sandalais , bet nesusivilkti dviejų palaidinių .
41006010	Ir mokė juos : „ Į kuriuos namus užeisite , ten ir pasilikite , kolei išvyksite .
41006011	Jei kurioje vietovėje jūsų nepriimtų ir neklausytų , išeikite iš ten ir net dulkes nuo kojų nusikratykite , kaip liudijimą prieš juos “ .
41006012	Jie iškeliavo , ragino atsiversti ,
41006013	išvarė daug demonų , daugelį ligonių tepė aliejumi ir išgydė .
41006014	Tuo tarpu karalius Erodas išgirdo apie Jėzų , nes garsas apie jį plačiai sklido , ir žmonės kalbėjo : „ Jonas Krikštytojas prisikėlė iš numirusių , ir todėl jame veikia stebuklingos jėgos “ .
41006015	Kiti tvirtino : „ Jis — Elijas ! “ Dar kiti sakė : „ Jis pranašas , kaip ir kiti pranašai “ .
41006016	Tai išgirdęs , Erodas nutarė : „ Jonas , kuriam nukirsdinau galvą , — tai jis prisikėlė ! “
41006017	Pats Erodas buvo įsakęs suimti Joną ir laikė jį sukaustytą kalėjime dėl savo brolio Pilypo žmonos Erodiados , kurią buvo vedęs .
41006018	Jonas mat sakė Erodui : „ Nevalia tau gyventi su brolio žmona “ .
41006019	Taigi Erodiada neapkentė Jono ir troško jį nužudyti , tačiau negalėjo ,
41006020	nes Erodas Jono bijojo , žinodamas jį esant teisų ir šventą vyrą , ir todėl jį saugojo . Girdėdamas Joną kalbant , jis jausdavosi neramus , tačiau mielai jo klausydavosi .
41006021	Proga pasitaikė , kai Erodas , švęsdamas savo gimimo dieną , iškėlė pokylį savo didžiūnams , kariuomenės vadams ir Galilėjos kilmingiesiems .
41006022	Erodiados duktė ten įėjusi šoko ir patiko Erodui bei jo svečiams . Karalius tarė mergaitei : „ Prašyk iš manęs , ko tik nori , ir aš tau duosiu “ .
41006023	Ir jis prisiekė : „ Ko tik prašytum , aš tau duosiu , kad ir pusę savo karalystės ! “
41006024	Tuomet ji išėjusi paklausė savo motiną : „ Ko prašyti ? “ O ši tarė : „ Jono Krikštytojo galvos ! “
41006025	Toji , skubiai atbėgusi pas karalių , ėmė prašyti : „ Noriu , kad man tuojau duotum dubenyje Jono Krikštytojo galvą “ .
41006026	Karalius labai nuliūdo , tačiau dėl savo priesaikos ir dėl svečių nesiryžo atšaukti jai duoto pažado .
41006027	Jis tuoj pat pasiuntė budelį ir įsakė jam atnešti Jono galvą . Šis nuėjęs nukirto Jonui kalėjime galvą
41006028	ir atnešęs ją dubenyje padavė mergaitei , o mergaitė atidavė ją savo motinai .
41006029	Tai išgirdę , Jono mokiniai atėjo , pasiėmė jo kūną ir palaidojo kape .
41006030	Apaštalai susirinko pas Jėzų ir apsakė jam visa , ką buvo nuveikę ir ko mokę .
41006031	O jis tarė jiems : „ Eikite sau vieni į negyvenamą vietą ir truputį pailsėkite “ . Mat daugybė žmonių ateidavo ir išeidavo , ir jiems nebūdavo kada nė pavalgyti .
41006032	Taigi jie išplaukė valtimi į negyvenamą nuošalią vietą .
41006033	Žmonės pastebėjo juos išplaukiant , ir daugelis tai sužinojo . Iš visų miestų žmonės subėgo tenai pėsti ir net pralenkė mokinius .
41006034	Išlipęs į krantą , Jėzus pamatė didžiulę minią , ir jam pagailo žmonių , nes jie buvo tarsi avys be piemens . Ir jis pradėjo juos mokyti daugelio dalykų .
41006035	Dienai baigiantis , prisiartino prie jo mokiniai ir prašė : „ Ši vietovė tuščia , ir jau vėlyvas metas .
41006036	Paleisk juos , kad pasklidę po aplinkinius vienkiemius bei kaimus jie nusipirktų valgyti “ .
41006037	Bet Jėzus tarė : „ Tai jūs duokite jiems valgyti “ . Mokiniai tada klausia : „ Gal mums eiti nupirkti duonos už du šimtus denarų ir duoti jiems valgyti ? “
41006038	Jis sako : „ O kiek turite duonos ? Eikite ir pažiūrėkite “ . Patikrinę jie atsako : „ Penkis kepaliukus ir dvi žuvis “ .
41006039	Tuomet jis įsakė susodinti žmones būriais ant žalios vejos .
41006040	Ir tie susėdo būrys prie būrio , po šimtą ir po penkiasdešimt žmonių .
41006041	Jėzus paėmė penkis kepaliukus ir dvi žuvis , pažvelgė į dangų , palaimino , laužė duoną ir davė mokiniams , kad išdalytų žmonėms . Jis taip pat liepė visiems padalyti tas dvi žuvis .
41006042	Visi valgė ir pasisotino .
41006043	Jie dar pririnko dvylika pilnų pintinių duonos gabaliukų ir žuvies likučių .
41006044	O duonos valgytojų buvo penki tūkstančiai vyrų .
41006045	Tada Jėzus prispyrė savo mokinius sėsti į valtį ir pirma jo irtis į kitą krantą prie Betsaidos , kol jis atleisiąs žmones .
41006046	Juos atleidęs , jis užkopė į kalną melstis .
41006047	Kai sutemo , valtis buvo ežero viduryje , o Jėzus pats vienas ant kranto .
41006048	Matydamas , kad mokiniai vargsta besiirdami , nes vėjas buvo jiems priešingas , apie ketvirtą nakties sargybą jis ateina pas juos , žengdamas ežero paviršiumi , ir buvo bepraeinąs pro šalį .
41006049	Šie , pamatę jį einantį ežero paviršiumi , pamanė , jog tai šmėkla , ir ėmė šaukti .
41006050	Mat visi jį regėjo ir išsigando . Bet jis tuojau juos prakalbino : „ Nenusiminkite ! Tai aš . Nebijokite ! “
41006051	Tada jis įlipo pas juos į valtį , ir vėjas nurimo . Mokiniai dar labiau stebėjosi ,
41006052	nes visiškai nebuvo supratę duonos stebuklo , ir jų širdis tebebuvo nenuovoki .
41006053	Persiyrę per ežerą , jie pasiekė Genezaretą ir čia lipo į krantą .
41006054	Jiems išlipus iš valties , žmonės tuojau pažino Jėzų ,
41006055	paskelbė visai apylinkei ir pradėjo gabenti neštuvais ligonius ten , kur girdėjo jį esant .
41006056	Ir kur Jėzus užeidavo į kaimus , miestus ar vienkiemius , jie aikštėse guldydavo ligonius ir maldaudavo jį , kad leistų jiems palytėti bent savo drabužio apvadą . Ir kas tik jį paliesdavo , išgydavo .
41007001	Pas Jėzų susirenka fariziejų ir keli Rašto aiškintojai , atvykę iš Jeruzalės .
41007002	Jie pamato kai kuriuos jo mokinius , valgančius suterštomis ( tai yra nemazgotomis ) rankomis .
41007003	Mat fariziejai ir visi žydai pagal prosenių paprotį valgo tik rūpestingai nusiplovę rankas .
41007004	Taip pat sugrįžę iš turgaus jie nevalgo neapsiplovę . Be to , yra dar daug nuostatų , kurių jie laikosi , sekdami papročiu , pavyzdžiui , taurių , puodelių bei varinių indų plovimo .
41007005	Taigi fariziejai ir Rašto aiškintojai jį klausia : „ Kodėl tavo mokiniai nesilaiko prosenių papročio ir valgo suterštomis rankomis ? “
41007006	Jis atsako jiems : „ Gerai apie jus , veidmainius , pranašavo Izaijas , kaip parašyta : Ši tauta šlovina mane lūpomis , bet jos širdis toli nuo manęs .
41007007	Veltui jie mane garbina , mokydami žmonių išgalvotų priesakų .
41007008	Apleidę Dievo įsakymą , jūs įsikibę laikotės žmonių papročių “ .
41007009	Ir jis pridūrė : „ Puikiai jūs apeinate Dievo įsakymą , norėdami išsaugoti savo papročius !
41007010	Antai Mozė yra pasakęs : ‘ Gerbk savo tėvą ir motiną ’ , ir : ‘ Kas keiktų tėvą ar motiną , mirte tenumiršta ’ .
41007011	O štai jūs sakote : ‘ Jei žmogus pasako savo tėvui ar motinai : Tebūnie korbanas ( tai yra : auka Dievui ) , kuo turėčiau tave sušelpti ’ ,
41007012	— tuomet jūs nebeleidžiate jam padėti tėvui ar motinai ,
41007013	niekais paversdami Dievo žodį dėl savojo papročio , kurį esate perėmę . Ir daug panašių dalykų jūs darote “ .
41007014	Ir vėl sušaukęs minią , Jėzus kalbėjo : „ Paklausykite manęs visi ir supraskite :
41007015	nėra nieko , kas iš lauko įėjęs į žmogų galėtų jį sutepti . Žmogų sutepa vien tai , kas iš žmogaus išeina “ .
41007017	Kai sugrįžo nuo minios į namus , jo mokiniai ėmė klausinėti apie palyginimą .
41007018	Jis sako : „ Nejaugi ir jūs esate be nuovokos ? Argi neaišku jums , kad visa , kas ateina į žmogų iš lauko , negali jo suteršti ,
41007019	nes nepatenka į jo širdį , bet į vidurius ir išeina laukan ? “ ( Taip jis paskelbia visus valgius esant švarius . )
41007020	Jis dar pasakė : „ Žmogų suteršia vien tai , kas iš jo išeina .
41007021	Iš vidaus , iš žmonių širdies , išeina pikti sumanymai , ištvirkavimai , vagystės , žmogžudystės ,
41007022	svetimavimai , godumas , suktybės , klasta , begėdystės , pavydas , šmeižtai , puikybė , neišmanymas .
41007023	Visos tos blogybės išeina iš vidaus ir suteršia žmogų “ .
41007024	Išvykęs iš ten , Jėzus nukeliavo į Tyro sritis . Užėjęs į vienus namus jis norėjo , kad niekas apie tai nežinotų , bet jam nepavyko to nuslėpti .
41007025	Išgirdo apie jį moteris , kurios duktė buvo apsėsta netyrosios dvasios , atėjo ir puolė jam po kojų .
41007026	Moteris buvo graikė , kilimo sirofinikietė . Ji maldavo išvaryti iš jos dukrelės demoną .
41007027	Jėzus tarė jai : „ Leisk pirmiau pasisotinti vaikams . Juk negražu imti vaikų duoną ir mesti šunyčiams “ .
41007028	Tačiau moteris atsakė : „ Taip , Viešpatie ! Bet ir šunyčiai po stalu ėda , ką vaikai pritrupino “ .
41007029	Tuomet jis tarė : „ Dėl šitų žodžių eik namo ; demonas jau išėjęs iš tavo dukters “ .
41007030	Parėjusi namo , ji rado savo mergaitę gulinčią patale ir demoną atstojusį .
41007031	Palikęs Tyro sritis , Jėzus per Sidoną atėjo prie Galilėjos ežero , į Dekapolio krašto vidurį .
41007032	Ten buvo atvestas jam sunkiai kalbantis kurčius ir prašyta uždėti ant jo ranką .
41007033	Jis pasivėdėjo jį nuošaliau nuo minios , įleido savo pirštus į jo ausis , paseilino ir palietė jam liežuvį ,
41007034	pažvelgė į dangų , atsiduso ir tarė jam : „ Efata ! “ — tai yra : „ Atsiverk ! “
41007035	Ir tuojau atsivėrė jo klausa , atsirišo liežuvio ryšys , ir jis kalbėjo kaip reikia .
41007036	Jėzus jiems liepė niekam šito nepasakoti . Bet kuo labiau jis jiems draudė , tuo jie plačiau jį skelbė .
41007037	Žmonės be galo stebėjosi ir kalbėjo : „ Jis visa gerai padarė ! Jis daro , kad kurtieji girdi ir nebyliai kalba “ .
41008001	Anomis dienomis vėl susirinkus gausiai miniai ir žmonėms neturint ko valgyti Jėzus , pasišaukęs mokinius , tarė :
41008002	„ Gaila man minios , nes jau tris dienas žmonės pasilieka su manimi ir neturi ko valgyti .
41008003	Jei paleisiu juos namo alkanus , jie nusilps kelyje , nes kai kurie yra atėję iš toli “ .
41008004	Mokiniai jam atsakė : „ O iš kur dykumoje gauti duonos jiems pavalgydinti ? “
41008005	Jėzus paklausė : „ Kiek duonos kepalėlių turite ? “ Jie atsakė : „ Septynis “ .
41008006	Tada jis liepė žmonėms susėsti ant žemės . Paėmęs septynis kepalėlius , padėkojo , laužė ir davė mokiniams dalyti , ir tie padalijo miniai .
41008007	Jie dar turėjo kelias žuveles . Jėzus palaimino jas ir taip pat liepė dalyti .
41008008	Jie valgė ir pasisotino , ir nulikusių gabaliukų surinko septynis krepšius .
41008009	O buvo apie keturis tūkstančius žmonių . Jis atleido juos
41008010	ir netrukus , įsėdęs su mokiniais į valtį , nuplaukė į Dalmanutos sritį .
41008011	Čia priėjo fariziejų ir ėmė su Jėzumi ginčytis . Spęsdami jam pinkles , jie reikalavo ženklo iš dangaus .
41008012	Atsidusęs iš širdies gilumos , jis tarė : „ Ir kam gi ši giminė reikalauja ženklo ? Iš tiesų sakau jums : ženklo šiai giminei nebus duota ! “
41008013	Ir palikęs juos jis vėl sėdo į valtį ir nuplaukė į kitą krantą .
41008014	Mokiniai buvo pamiršę pasiimti duonos . Jie teturėjo su savim valtyje vieną kepalėlį .
41008015	O Jėzus juos įspėjo : „ Žiūrėkite , saugokitės fariziejų raugo ir Erodo raugo “ .
41008016	Jie pradėjo kalbėtis neturį duonos .
41008017	Tai patyręs , Jėzus tarė : „ Kam jūs tariatės neturį duonos ? Ar vis dar nieko neišmanote ir nesuprantate , ir vis dar esate be nuovokos ?
41008018	Turite akis , ir nematote ; turite ausis , ir negirdite ? ! Argi neatsimenate ,
41008019	jog penkis kepalėlius aš sulaužiau penkiems tūkstančiams ? ! O kiek pilnų pintinių likučių jūs pririnkote ? “ Jie atsakė : „ Dvylika “ . —
41008020	„ O kai septynis kepaliukus sulaužiau keturiems tūkstančiams , kiek pririnkote pilnų krepšių likučių ? “ Jie atsakė : „ Septynis “ .
41008021	Tada jis tarė : „ Tai kaipgi vis dar nesuprantate ? ! “
41008022	Jie ateina į Betsaidą . Ten atveda pas Jėzų vieną neregį ir prašo jį palytėti .
41008023	Jis paėmė neregį už rankos ir nusivedė už kaimo . Ten patepė seilėmis jo akis , uždėjo ant jo rankas ir paklausė : „ Ar ką nors matai ? “
41008024	Šis apsižvalgęs tarė : „ Regiu žmones . Lyg kokius medžius matau juos vaikščiojančius “ .
41008025	Jėzus vėl palietė rankomis jo akis , ir jis visiškai praregėjo — tapo sveikas ir viską ryškiai matė .
41008026	Jėzus išsiuntė jį namo , sakydamas : „ Tik neužeik į kaimą “ .
41008027	Jėzus su mokiniais keliavo į Pilypo Cezarėjos kaimus . Kelyje klausė mokinius : „ Pasakykite , kuo mane žmonės laiko ? “
41008028	Jie atsakė : „ Vieni — Jonu Krikštytoju , kiti — Eliju , treti — dar kuriuo iš pranašų “ .
41008029	Tada jis paklausė : „ O jūs kuo mane laikote ? “ Petras jam atsakė : „ Tu esi Mesijas “ .
41008030	Tuomet Jėzus griežtai įsakė niekam apie jį nekalbėti .
41008031	Ir jis ėmė juos mokyti , jog reikia , kad Žmogaus Sūnus daug kentėtų , būtų seniūnų , aukštųjų kunigų bei Rašto aiškintojų atmestas , nužudytas ir po trijų dienų prisikeltų .
41008032	Jis tai kalbėjo visiškai atvirai . Tada Petras , pasivadinęs jį į šalį , ėmė jį drausti .
41008033	Jėzus atsigręžęs pažiūrėjo į mokinius ir subarė Petrą : „ Eik šalin , šėtone , nes mąstai ne Dievo , o žmonių mintimis ! “
41008034	Pasišaukęs minią ir savo mokinius , Jėzus prabilo : „ Jei kas nori eiti paskui mane , teišsižada pats savęs , teima savo kryžių ir teseka manimi .
41008035	Kas nori išgelbėti savo gyvybę , tas ją praras ; o kas pražudys savo gyvybę dėl manęs ir dėl Evangelijos , tas ją išgelbės .
41008036	O kokia gi žmogui nauda laimėti visą pasaulį , bet pakenkti savo gyvybei ?
41008037	Arba kuo žmogus galėtų išsipirkti savo gyvybę ? !
41008038	Jei kas gėdisi manęs ir mano žodžių šios neištikimos ir nuodėmingos kartos akivaizdoje , to gėdysis ir Žmogaus Sūnus , atėjęs savo Tėvo šlovėje su šventaisiais angelais “ .
41009001	Jis dar jiems kalbėjo : „ Iš tiesų sakau jums : tarp čia stovinčių yra tokių , kurie neragaus mirties , kol išvys Dievo karalystę , ateinančią su galybe “ .
41009002	Po šešių dienų Jėzus pasiėmė Petrą , Jokūbą ir Joną ir užsivedė juos vienus nuošaliai ant aukšto kalno . Ten jis atsimainė jų akivaizdoje .
41009003	Jo drabužiai ėmė taip baltai spindėti , kaip jų išbalinti negalėtų joks skalbėjas žemėje .
41009004	Jiems pasirodė Elijas ir Mozė , kuriedu kalbėjosi su Jėzumi .
41009005	Petras ir sako Jėzui : „ Rabi , gera mums čia būti . Pastatykime tris palapines : vieną tau , antrą Mozei , trečią Elijui “ .
41009006	Jis nesižinojo , ką sakąs , nes jie buvo persigandę .
41009007	Užėjo debesis ir uždengė juos , o iš debesies nuskambėjo balsas : „ Šitas mano mylimasis Sūnus . Klausykite jo ! “
41009008	Ir tuojau , vėl apsižvalgę , jie nieko prie savęs nebematė , tik vieną Jėzų .
41009009	Besileidžiant nuo kalno , Jėzus liepė niekam nepasakoti , ką jie buvo matę , kol Žmogaus Sūnus prisikels iš numirusių .
41009010	Jie gerai įsidėmėjo šį pasakymą ir svarstė , ką reiškia „ prisikelti iš numirusių “ .
41009011	Jie klausė Jėzų : „ Kodėl Rašto aiškintojai sako , jog pirmiau turįs ateiti Elijas ? “
41009012	Jis atsakė : „ Tikrai Elijas ateis pirmiau ir viską atitaisys . Bet kaipgi parašyta apie Žmogaus Sūnų , jog jis daug iškentėsiąs ir būsiąs paniekintas ?
41009013	Todėl aš jums sakau : Elijas buvo atėjęs , ir jie padarė su juo , ką norėjo , kaip apie jį parašyta “ .
41009014	Sugrįžę pas kitus mokinius , jie pamatė apie juos susirinkusią minią ir besiginčijančius su jais Rašto aiškintojus .
41009015	Vos pastebėjusi Jėzų , minia labai nustebo , ir visi bėgo jo pasveikinti .
41009016	Jis paklausė : „ Ko ginčijatės su jais ? “
41009017	Vienas iš minios jam atsakė : „ Mokytojau , aš atvedžiau pas tave sūnų , kuris yra nebylės dvasios apsėstas .
41009018	Kur tik sugriebusi , dvasia jį tąso , iš burnos jam eina putos , jis griežia dantimis ir pastyra . Aš prašiau tavo mokinius išvaryti dvasią , bet jie nevaliojo “ .
41009019	Tada Jėzus tarė : „ O netikinti gimine ! Iki kol man reikės su jumis būti ? Kiek ilgai jus kęsti ? Atveskite jį pas mane ! “
41009020	Jie atvedė . Vos pamačiusi Jėzų , dvasia ėmė tąsyti berniuką , šis parpuolė ant žemės ir apsiputojęs pradėjo blaškytis .
41009021	Jėzus paklausė tėvą : „ Ar nuo seniai jam taip darosi ? “ Jis atsakė : „ Nuo pat kūdikystės .
41009022	Dvasia jį dažnai į ugnį įstumdavo ir į vandenį , norėdama pražudyti . Tad jei ką gali , pasigailėk mūsų ir padėk mums ! “
41009023	Jėzus jam atsakė : „ ‘ Jei ką gali ’ ? ! Tikinčiam viskas galima ! “
41009024	Vaiko tėvas sušuko : „ Tikiu ! Padėk mano netikėjimui ! “
41009025	Matydamas susibėgančią minią , Jėzus sudraudė netyrąją dvasią : „ Nebyle ir kurčia dvasia , įsakau tau , išeik iš jo ir daugiau nebegrįžk ! “
41009026	Dvasia , klykdama ir smarkiai jį purtydama , išėjo . O berniukas liko tarsi lavonas , ir daugelis sakė : „ Jis mirė “ .
41009027	Bet Jėzus paėmė jį už rankos , pakėlė , ir jis atsistojo .
41009028	Kai Jėzus grįžo namo , mokiniai , pasilikę su juo vieni , klausė : „ Kodėl mes negalėjome jos išvaryti ? “
41009029	O jis atsakė : „ Ta veislė neišvaroma nieku kitu , tik malda “ .
41009030	Iš ten išėję , jie keliavo per Galilėją . Jėzus nenorėjo , kad kas apie tai žinotų .
41009031	Mokydamas savo mokinius , jis tvirtino : „ Žmogaus Sūnus bus atiduotas į žmonių rankas ir jie nužudys jį , bet nužudytas jis po trijų dienų prisikels “ .
41009032	Mokiniai nesuprato tų žodžių , bet nedrįso jį klausti .
41009033	Jie atėjo į Kafarnaumą . Namie jis paklausė juos : „ Apie ką kalbėjotės kelyje ? “
41009034	Jie tylėjo . Mat kelyje jie ginčijosi , kuris iš jų didžiausias .
41009035	Atsisėdęs jis pasišaukė Dvylika ir tarė : „ Jei kas trokšta būti pirmas , tebūnie paskutinis ir visų tarnas ! “
41009036	Paėmęs mažą vaiką , pastatė tarp jų ir apsikabinęs jį pasakė :
41009037	„ Kas dėl manęs priima tokį vaikelį , tas priima mane , o kas priima mane , tas ne mane priima , bet tą , kuris yra mane siuntęs “ .
41009038	Jonas jam tarė : „ Mokytojau , mes matėme vieną tokį , kuris nevaikščioja su mumis , bet tavo vardu išvarinėja demonus . Mes jam draudėme , nes jis nepanoro eiti su mumis “ .
41009039	Jėzus atsakė : „ Nedrauskite jam ! Nėra tokio , kuris mano vardu darytų stebuklus ir galėtų čia pat blogai apie mane kalbėti .
41009040	Kas ne prieš mus , tas už mus !
41009041	Kas duos jums atsigerti taurę vandens dėl to , kad priklausote Mesijui , — iš tiesų sakau jums , — tas nepraras savo užmokesčio .
41009042	Kas papiktintų vieną iš šitų tikinčių mažutėlių , tam būtų daug geriau , jeigu jam užkabintų ant kaklo asilo sukamų girnų akmenį ir įmestų į jūrą .
41009043	Jei tavoji ranka gundo tave nusidėti , nusikirsk ją ! Tau verčiau sužalotam įeiti į gyvenimą , negu su abiem rankom patekti į pragarą , į negęstančią ugnį .
41009045	Ir jei tavoji koja veda tave į nuodėmę , nusikirsk ją , nes tau geriau luošam įžengti į gyvenimą , negu su abiem kojom būti įmestam į pragarą .
41009047	O jei tave gundo nusidėti tavoji akis , išlupk ją , nes verčiau tau vienakiui įeiti į Dievo karalystę , negu su abiem akim būti įmestam į pragarą ,
41009048	kur jų kirminas nemiršta ir ugnis negęsta .
41009049	Mat kiekvienas bus pasūdytas ugnimi .
41009050	Druska — geras daiktas , bet jei druska nustotų sūrumo , kuo ją pasūdysi ? Turėkite savyje druskos ir taikiai sugyvenkite tarp savęs “ .
41010001	Jėzus , iškeliavęs iš ten atvyksta į Judėją ir Užjordanę . Ir vėl žmonių būriai skuba pas jį , o jis vėl moko , kaip buvo pratęs .
41010002	Tada atėjo fariziejų , kurie spęsdami jam pinkles klausė jį , ar galima atleisti žmoną .
41010003	Jis atsakė jiems : „ O ką jums yra įsakęs Mozė ? “
41010004	Jie tarė : „ Mozė leido parašyti skyrybų raštą ir atleisti “ .
41010005	Tuomet Jėzus prabilo : „ Dėl jūsų širdies kietumo parašė jums Mozė tokį nuostatą .
41010006	O nuo sutvėrimo pradžios Dievas sukūrė juos kaip vyrą ir moterį .
41010007	Štai kodėl vyras paliks savo tėvą ir motiną ir glausis prie žmonos , ir du taps vienu kūnu .
41010008	Taigi jie — jau nebe du , o vienas kūnas .
41010009	Tad ką Dievas sujungė , žmogus teneperskiria ! “
41010010	Namie mokiniai vėl klausė Jėzų apie tą dalyką .
41010011	Jis atsakė : „ Kas atleidžia savo žmoną ir veda kitą , tas nusikalsta pirmajai svetimavimu .
41010012	Ir jei moteris palieka savo vyrą ir išteka už kito , ji svetimauja “ .
41010013	Žmonės jam nešdavo vaikučius , kad juos palytėtų , bet mokiniai jiems draudė .
41010014	Tai pamatęs , Jėzus užsirūstino ir tarė jiems : „ Leiskite mažutėliams ateiti pas mane ir netrukdykite , nes tokių yra Dievo karalystė .
41010015	Iš tiesų sakau jums : kas nepriima Dievo karalystės kaip kūdikis , neįeis į ją “ .
41010016	Ir jis laimino juos , apkabindamas ir dėdamas ant jų rankas .
41010017	Jėzui besiruošiant iškeliauti , vienas žmogus pribėgęs puolė prieš jį ant kelių ir klausė : „ Gerasis Mokytojau , ką turiu daryti , kad laimėčiau amžinąjį gyvenimą ? “
41010018	Jėzus tarė : „ Kam vadini mane geru ? Niekas nėra geras , tik vienas Dievas .
41010019	Žinai įsakymus : Nežudyk , nesvetimauk , nevok , neteisingai neliudyk , neapgaudinėk , gerbk savo tėvą ir motiną “ .
41010020	Tas atsakė : „ Mokytojau , aš viso to laikausi nuo pat jaunystės “ .
41010021	Jėzus meiliai pažvelgė į jį ir pasakė : „ Vieno dalyko tau trūksta : eik parduok visa , ką turi , išdalyk vargšams , tai turėsi lobį danguje . Tuomet ateik ir sek paskui mane “ .
41010022	Po šitų žodžių tasai apniuko ir nusiminęs pasitraukė , nes turėjo daug turto .
41010023	Jėzus apsidairė ir prabilo į mokinius : „ Kaip sunku turtingiems įeiti į Dievo karalystę ! “
41010024	Mokiniai buvo nustebinti jo žodžių . Tada Jėzus vėl jiems tarė : „ Vaikeliai , kaip sunku patekti į Dievo karalystę !
41010025	Lengviau kupranugariui išlįsti pro adatos ausį , negu turtuoliui įeiti į Dievo karalystę “ .
41010026	Mokiniai dar labiau nustebo ir kalbėjosi : „ Kas tada galės išsigelbėti ? “
41010027	Jėzus pažvelgė į juos ir tarė : „ Tai neįmanoma žmonėms , bet ne Dievui : Dievui viskas įmanoma “ .
41010028	Tada Petras sakė jam : „ Štai mes viską palikome ir sekėme paskui tave “ .
41010029	Jėzus tarė : „ Iš tiesų sakau jums : nėra nė vieno , kuris dėl manęs ir dėl Evangelijos paliktų namus ar brolius , ar seseris , ar motiną , ar tėvą , ar vaikus , ar laukus
41010030	ir kuris jau dabar , šiuo metu , negautų šimteriopai namų , brolių , seserų , motinų , vaikų ir laukų ( kartu su persekiojimais ) ir būsimajame pasaulyje — amžinojo gyvenimo .
41010031	Tačiau daugel pirmųjų bus paskutiniai ir daugel paskutiniųjų — pirmi “ .
41010032	Jiems bekeliaujant į Jeruzalę , Jėzus vis ėjo priekyje taip , kad mokiniai stebėjosi , o einantys iš paskos nerimavo . Vėl susišaukęs Dvylika , ėmė jiems sakyti , kas jo laukia :
41010033	„ Štai keliaujame į Jeruzalę , ir Žmogaus Sūnus bus išduotas aukštiesiems kunigams ir Rašto aiškintojams ; jie pasmerks jį mirti ir atiduos pagonims ,
41010034	o tie išjuoks jį , apspjaudys , nuplaks ir nužudys , bet po trijų dienų jis prisikels “ .
41010035	Čia prie Jėzaus prieina Zebediejaus sūnūs Jokūbas ir Jonas ir kreipiasi : „ Mokytojau , mes norime , kad padarytum , ko prašysime “ .
41010036	Jis atsakė : „ O ko norite , kad jums padaryčiau ? “
41010037	Jie tarė : „ Duok mums sėdėti vienam tavo šlovės dešinėje , kitam — kairėje ? “
41010038	Jėzus atsakė : „ Patys nežinote , ko prašote . Ar galite gerti taurę , kurią aš gersiu , ir būti pakrikštyti krikštu , kuriuo aš būsiu krikštijamas ? “
41010039	Jie sako : „ Galime “ . Bet Jėzus jiems pasakė : „ Beje , taurę , kurią aš gersiu , jūs gersite , ir krikštu , kuriuo aš būsiu pakrikštytas , jūs irgi būsite pakrikštyti .
41010040	Tačiau ne mano reikalas duoti vietą savo dešinėje ar kairėje ; tai bus tiems , kuriems paskirta “ .
41010041	Tai išgirdę , dešimt kitų supyko ant Jokūbo ir Jono .
41010042	Pasišaukęs mokinius , Jėzus prabilo : „ Jūs žinote , kad tie , kurie laikomi tautų valdovais , engia jas , ir jų didžiūnai rodo joms savo galią .
41010043	Tarp jūsų yra ne taip ! Kas norėtų tapti didžiausias iš jūsų , tebus jūsų tarnas ,
41010044	ir kas panorėtų būti pirmas tarp jūsų , tebus visų vergas .
41010045	Juk ir Žmogaus Sūnus atėjo ne kad jam tarnautų , bet pats tarnauti ir savo gyvybės atiduoti kaip išpirkos už daugelį “ .
41010046	Taip jie ateina į Jerichą . O iškeliaujant jam su mokiniais ir gausinga minia iš Jericho , aklas elgeta Bartimiejus ( Timiejaus sūnus ) sėdėjo prie kelio .
41010047	Išgirdęs , jog čia Jėzus Nazarėnas , jis pradėjo garsiai šaukti : „ Dovydo Sūnau , Jėzau , pasigailėk manęs ! “
41010048	Daugelis jį draudė , kad nutiltų , bet jis dar garsiau šaukė : „ Dovydo Sūnau , pasigailėk manęs ! “
41010049	Jėzus sustojo ir tarė : „ Pašaukite jį “ . Žmonės pašaukė neregį , sakydami : „ Nenusimink ! Kelkis , jis tave šaukia “ .
41010050	Tasai , nusimetęs apsiaustą , pašoko ir pribėgo prie Jėzaus .
41010051	Jėzus prabilo į jį : „ Ko nori , kad tau padaryčiau ? “ Neregys atsakė : „ Rabuni , kad praregėčiau ! “
41010052	Tuomet Jėzus jam tarė : „ Eik , tavo tikėjimas išgelbėjo tave “ . Jis tuoj pat praregėjo ir nusekė paskui Jėzų keliu .
41011001	Prisiartinęs prie Jeruzalės pro Betfagę ir Betaniją , ties Alyvų kalnu , Jėzus pasiuntė du savo mokinius
41011002	tardamas : „ Eikite į kaimą , kurį matote , ir vos įžengę į jį rasite pririštą asilaitį , kuriuo dar niekas iš žmonių nėra jojęs . Atriškite jį ir atveskite .
41011003	Jeigu kas nors paklaustų : ‘ Ką čia darote ? ’ — atsakykite : ‘ Jo reikia Viešpačiui ; jis netrukus jį sugrąžins ’ “ .
41011004	Nuėję juodu rado pakelėje asilaitį , pririštą prie vartų , ir atrišo jį .
41011005	Kai kurie iš ten stovinčių klausė : „ Ką jūs darote , kam tą asilaitį atrišate ? “
41011006	O jie atsakė , kaip Jėzus buvo jiems liepęs , ir tie leido jį vestis .
41011007	Jie atveda asilaitį pas Jėzų , apdengia jį savo apsiaustais , ir Jėzus užsėda ant jo .
41011008	Daugybė žmonių tiesė ant kelio savo drabužius , kiti klojo žalias šakeles , nukirstas laukuose .
41011009	Priekyje ir iš paskos einantys šaukė : „ Osana !
41011010	Garbė tam , kuris ateina Viešpaties vardu ! Šlovė besiartinančiai mūsų tėvo Dovydo karalystei ! Osana aukštybėse ! “
41011011	Taip Jėzus įžengė į Jeruzalę ir į šventyklą . Viską apžiūrėjęs , kadangi buvo jau vakaro valanda , jis su Dvylika išėjo į Betaniją .
41011012	Rytojaus dieną , jiems keliaujant iš Betanijos , Jėzus buvo alkanas .
41011013	Pamatęs iš tolo sulapojusį figmedį , jis priėjo pažiūrėti , gal ką ant jo ras . Tačiau atėjęs prie medžio jis nerado nieko , tiktai lapus , nes buvo dar ne figų metas .
41011014	Tuomet jis tarė medžiui : „ Tegul per amžius niekas nebevalgys tavo vaisiaus ! “ Jo mokiniai tai girdėjo .
41011015	Ir jie ateina į Jeruzalę . Įėjęs į šventyklą , Jėzus ėmė varyti laukan parduodančius ir perkančius šventykloje . Jis išvartė pinigų keitėjų stalus bei karvelių pardavėjų suolus
41011016	ir neleido nešti rakandų per šventyklą .
41011017	Jis mokė ir skelbė : „ Argi neparašyta : Mano Namai vadinsis maldos namai visoms tautoms ! O jūs pavertėte juos plėšikų lindyne “ .
41011018	Tai išgirdę aukštieji kunigai ir Rašto aiškintojai tarėsi , kaip jį pražudyti . Jie mat bijojo Jėzaus , nes visi žmonės buvo pagauti jo mokslo .
41011019	Atėjus vakarui Jėzus su mokiniais išėjo iš miesto .
41011020	Rytą eidami pro šalį jie pamatė , kad figmedis nudžiūvęs iš pat šaknų .
41011021	Prisiminęs Petras tarė Jėzui : „ Rabi , štai figmedis , kurį tu prakeikei , nudžiūvo “ .
41011022	Jėzus jiems atsakė : „ Turėkite tikėjimą Dievu !
41011023	Iš tiesų sakau jums : kas pasakytų šitam kalnui : ‘ Pasikelk ir meskis į jūrą ’ , ir savo širdyje nesvyruotų , bet tikėtų įvyksiant , ką sako , tai jam ir įvyktų .
41011024	Todėl sakau jums : ko tik melsdamiesi prašote , tikėkite gausią , ir tikrai taip bus .
41011025	Eidami melstis atleiskite , jei turite ką nors prieš kitus , kad ir jūsų Tėvas danguje jums atleistų jūsų nusižengimus “ .
41011027	Jie vėl sugrįžta į Jeruzalę . Jėzui vaikščiojant po šventyklą , prie jo prieina aukštųjų kunigų , Rašto aiškintojų ir seniūnų ir klausia :
41011028	„ Kokia galia tai darai ? Kas tau davė galią tai daryti ? “
41011029	Jėzus jiems atsakė : „ Ir aš noriu paklausti jus vieno dalyko , o jūs atsakykite man , tada ir aš jums pasakysiu , kokia galia tai darau .
41011030	Jono krikštas buvo iš dangaus ar iš žmonių ? Atsakykite man ! “
41011031	Tie pradėjo tartis : „ Jei pasakysime — iš dangaus , tai jis mus klaus : ‘ Kodėl tada juo netikėjote ? ’
41011032	Pasakytume — iš žmonių . . . “ Bet jie bijojo liaudies , nes visi buvo įsitikinę , kad Jonas tikrai buvo pranašas .
41011033	Todėl jie atsakė Jėzui : „ Mes nežinome “ . Tada Jėzus tarė : „ Tai nė aš nesakysiu , kokia galia tai darau “ .
41012001	Ir pradėjo Jėzus kalbėti jiems palyginimais : „ Vienas žmogus įveisė vynuogyną , sumūrijo aptvarą , įrengė spaustuvą ir pastatė bokštą . Paskui išnuomojo jį ūkininkams ir iškeliavo į svetimą šalį .
41012002	Atėjus metui , jis nusiuntė pas ūkininkus tarną atsiimti iš ūkininkų savosios vaisių dalies .
41012003	Tie pačiupo jį , sumušė ir paleido tuščiomis .
41012004	Tuomet jis vėl nusiuntė pas juos kitą tarną , o tie jį sužeidė į galvą ir iškoneveikė .
41012005	Jis pasiuntė dar vieną , bet tą jie nužudė , ir dar daugelį kitų tarnų , kurių vienus jie primušė , kitus nužudė .
41012006	Dar vieną turėjo — mylimąjį sūnų . Jį nusiuntė pas juos paskutinį , sakydamas sau : ‘ Jie drovėsis mano sūnaus ’ .
41012007	Bet ūkininkai ėmė tartis : ‘ Tai įpėdinis . Eime , užmuškime jį , ir mums atiteks jo palikimas ’ .
41012008	Ir nutvėrę nužudė jį ir išmetė laukan iš vynuogyno .
41012009	Ką darys vynuogyno savininkas ? Jis ateis , išžudys ūkininkus ir atiduos vynuogyną kitiems .
41012010	Ar neskaitėte , kas parašyta Raštuose : Akmuo , kurį statytojai atmetė , tapo kertiniu akmeniu .
41012011	Tai Viešpaties padaryta , ir mūsų akims tai nuostabą kelia “ .
41012012	Anie suko galvą , kaip jį suimti , tačiau bijojo minios . Mat suprato , kad palyginimas buvo jiems taikomas . Tad palikę jį pasitraukė .
41012013	Tada jie siunčia pas Jėzų fariziejų ir erodininkų sugauti jo kalboje .
41012014	Šitie atėję sako jam : „ Mokytojau , žinome , jog esi tiesakalbis ir niekam nepataikauji . Tu nepaisai žmonių padėties , bet mokai Dievo kelio , kaip reikalauja teisybė . Valia mokėti ciesoriui mokesčius ar ne ? Mokėti ar nemokėti ? “
41012015	Matydamas jų veidmainystę , Jėzus tarė : „ Kam spendžiate man pinkles ? Atneškite man pažiūrėti denarą “ .
41012016	Jie padavė . Jis ir klausia : „ Kieno čia atvaizdas ir įrašas ? “ Jie atsakė : „ Ciesoriaus “ .
41012017	Tuomet Jėzus jiems tarė : „ Kas ciesoriaus , atiduokite ciesoriui , o kas Dievo — Dievui “ . Ir jie be galo juo stebėjosi .
41012018	Pas Jėzų ateina sadukiejų , kurie neigia mirusiųjų prisikėlimą , ir klausia :
41012019	„ Mokytojau , Mozė yra mums parašęs : Jei kieno brolis mirtų ir paliktų žmoną , o nepaliktų vaikų , tuomet jo brolis tegul veda našlę ir pažadina savo broliui palikuonių .
41012020	Ir štai yra buvę septyni broliai . Pirmasis vedė žmoną ir mirdamas nepaliko vaikų .
41012021	Vedė ją antrasis , bet ir šis mirė bevaikis . Taip pat atsitiko ir su trečiuoju ,
41012022	ir visi septyni nepaliko vaikų . Paskiausiai iš visų mirė moteris .
41012023	Per prisikėlimą , kai ir jie prisikels , kurio iš jų žmona ji bus ? Juk ji yra buvusi septynių žmona ? “
41012024	Jėzus jiems atsakė : „ Argi ne todėl klystate , kad neišmanote nei Raštų , nei Dievo galybės ? !
41012025	Kai prisikels iš numirusių , tai nei ves , nei tekės , bet bus kaip angelai danguje .
41012026	O kad mirusieji keliasi , ar neskaitėte Mozės knygoje apie krūmą , kaip Mozei Dievas yra pasakęs : Aš esu Abraomo Dievas , Izaoko Dievas ir Jokūbo Dievas ? !
41012027	Jis ne mirusiųjų , bet gyvųjų Dievas . Jūs labai klystate “ .
41012028	Vienas Rašto aiškintojas , girdėjęs jį ginčijantis ir matęs , kaip puikiai Jėzus atsakinėjo priešininkams , paklausė jį : „ Koks yra visų pirmasis įsakymas ? “
41012029	Jėzus jam atsakė : „ Pirmasis yra šis : Klausyk , Izraeli , Viešpats , mūsų Dievas , yra vienintelis Viešpats ;
41012030	tad mylėk Viešpatį , savo Dievą , visa širdimi , visa siela , visu protu ir visomis jėgomis .
41012031	Antrasis : Mylėk savo artimą kaip save patį . Nėra įsakymo , didesnio už šiuodu “ .
41012032	Tuomet Rašto aiškintojas jam atsakė : „ Gerai , Mokytojau , tu teisybę pasakei : Dievas yra vienintelis ir nėra kito šalia jo ;
41012033	o mylėti jį visa širdimi , visu protu ir visomis jėgomis bei mylėti artimą kaip save patį svarbiau už visas deginamąsias atnašas ir kitokias aukas “ .
41012034	Matydamas , kaip išmintingai jis atsakė , Jėzus jam tarė : „ Tu netoli nuo Dievo karalystės ! “ Ir niekas daugiau nebedrįso jo klausinėti .
41012035	Mokydamas šventykloje Jėzus kalbėjo : „ Kodėl Rašto aiškintojai sako Mesiją esant Dovydo sūnų ?
41012036	Juk pats Dovydas , Šventosios Dvasios įkvėptas , yra pasakęs : Viešpats tarė mano Viešpačiui : Sėskis mano dešinėje , aš patiesiu tavo priešus tarsi pakojį po tavo kojų .
41012037	Pats Dovydas vadina jį Viešpačiu , tai kaip jis gali būti jo sūnus ? “ Didelė minia norom klausėsi Jėzaus .
41012038	Mokydamas Jėzus kalbėjo : „ Saugokitės Rašto aiškintojų , kurie mėgsta vaikščioti su ilgais drabužiais , būti sveikinami aikštėse ,
41012039	užimti pirmuosius krėslus sinagogose ir garbės vietas vaišėse .
41012040	Jie suryja našlių namus , dangstydamiesi ilga malda . Jų laukia itin griežtas teismas “ .
41012041	Atsisėdęs ties aukų skrynia , Jėzus stebėjo , kaip žmonės metė į skrynią variokus . Daugelis turtingųjų aukojo gausiai .
41012042	Atėjo viena suvargusi našlė ir įmetė du pinigėlius , tai yra skatiką .
41012043	Pasišaukęs savo mokinius , Jėzus pasakė jiems : „ Iš tiesų sakau jums : ši vargšė našlė įmetė daugiausia iš visų , kurie dėjo į aukų skrynią .
41012044	Visi aukojo iš to , kas jiems atlieka , o ji iš savo neturto įmetė visa , ką turėjo , visus savo išteklius “ .
41013001	Jam išeinant iš šventyklos , vienas mokinys kreipiasi : „ Mokytojau , tik pažvelk , kokie akmenys ir kokie pastatai ! “
41013002	Jėzus jam atsakė : „ Matai šituos didžiulius pastatus ? Čia neliks akmens ant akmens , viskas bus išgriauta “ .
41013003	Kai jis sėdėjo Alyvų kalne , priešais šventyklą , Petras , Jokūbas , Jonas ir Andriejus atskirai nuo kitų klausė jį :
41013004	„ Pasakyk mums , kada tai atsitiks ir koks bus ženklas , kai visa tai pradės pildytis ? “
41013005	Jėzus pradėjo jiems aiškinti : „ Žiūrėkite , kad kas jūsų nesuklaidintų !
41013006	Daug kas ateis prisidengę mano vardu ir sakys : ‘ Tai aš ’ , — ir daugelį suklaidins .
41013007	Išgirdę apie karus ir karų gandus , nenusigąskite . Reikia , kad tai įvyktų , bet dar ne galas .
41013008	Tauta pakils prieš tautą ir karalystė prieš karalystę . Vietomis bus žemės drebėjimų , bus badmečių . Tokia bus kentėjimų pradžia .
41013009	Jūs sergėkitės : būsite atidavinėjami teismams , plakami sinagogose ir turėsite dėl manęs stoti prieš valdytojus ir karalius , kad jiems liudytumėte .
41013010	Bet pirmiau turės būti visoms tautoms paskelbta Evangelija .
41013011	Kai suimti būsite vedami , nesirūpinkite iš anksto , ką kalbėsite . Kalbėkite , kas tą valandą bus jums duota , nes kalbėsite nebe jūs , o Šventoji Dvasia .
41013012	Brolis išduos nužudyti brolį , o tėvas — savo vaiką . Vaikai pakels ranką prieš gimdytojus ir juos žudys .
41013013	Jūs būsite visų nekenčiami dėl mano vardo . Bet kas ištvers iki galo , tas bus išgelbėtas “ .
41013014	„ Kai pamatysite sunaikinimo pabaisą stovint ten , kur jos neturi būti ( skaitytojas teįsidėmi ! ) , tuomet , kas Judėjoje , tebėga į kalnus ;
41013015	kas bus ant stogo , tenelipa žemėn ir teneina ko nors pasiimti iš namų ;
41013016	o kas laukuose , tenegrįžta pasiimti apsiausto .
41013017	Vargas nėščioms ir žindančioms tomis dienomis !
41013018	Melskite , kad tai neatsitiktų žiemą !
41013019	Anomis dienomis užguls toks suspaudimas , kokio nėra buvę nuo pradžios pasaulio , kurį Dievas sutvėrė , iki šiolei , ir daugiau nebebus .
41013020	Jeigu Viešpats nebūtų sutrumpinęs tų dienų , neišsigelbėtų nė vienas žmogus . Tačiau dėl išrinktųjų , kuriuos išsirinko , jis sutrumpino tas dienas .
41013021	Jei tada kas nors jums sakytų : ‘ Štai čia Mesijas , štai ten ’ , — netikėkite ,
41013022	nes atsiras netikrų mesijų ir netikrų pranašų . Jie darys ženklų ir stebuklų , mėgindami suvedžioti , jei tai įmanoma , net išrinktuosius .
41013023	Todėl būkite apdairūs ; aš jus iš anksto dėl visko įspėjau .
41013024	Tomis dienomis , po ano suspaudimo , saulė užtems , mėnulis nebeduos šviesos ,
41013025	žvaigždės kris nuo dangaus , ir dangaus galybės bus sukrėstos .
41013026	Tada žmonės pamatys Žmogaus Sūnų , ateinantį debesyse su didžia galia ir šlove .
41013027	Jis pasiųs angelus , ir tie surinks jo išrinktuosius iš visų keturių šalių , nuo žemės pakraščių iki dangaus tolybių .
41013028	Pasimokykite iš palyginimo su figos medžiu : kai jo šaka suminkštėja ir sprogsta lapai , jūs žinote , jog artinasi vasara .
41013029	Taip pat išvydę tai dedantis , supraskite , jog jis jau arti , prie slenksčio .
41013030	Iš tiesų sakau jums : nepraeis nė ši karta , kol visa tai įvyks .
41013031	Dangus ir žemė praeis , o mano žodžiai nepraeis .
41013032	Tačiau tos dienos ar tos valandos niekas nežino , nei dangaus angelai , nei Sūnus , tik Tėvas .
41013033	Žiūrėkite , budėkite , nes nežinote , kada ateis tas laikas !
41013034	Bus kaip su žmogumi , kuris iškeliavo svetur , paliko namus ir davė tarnams įgaliojimus , kiekvienam paskyręs darbą , o durininkui įsakė budėti .
41013035	Taigi budėkite , nes nežinote , kada grįš namų šeimininkas : ar vakare , ar vidurnaktyje , ar gaidgystėje , ar rytmety ,
41013036	kad netikėtai sugrįžęs nerastų jūsų miegančių .
41013037	Ką sakau jums , sakau ir visiems : budėkite ! “
41014001	Iki Velykų ir Neraugintosios duonos šventės bebuvo likę pora dienų . Aukštieji kunigai ir Rašto aiškintojai ieškojo būdo klasta sugauti Jėzų ir nužudyti .
41014002	Bet jie sakė : „ Tik ne per šventes , kad liaudyje nekiltų sąmyšio “ .
41014003	Jėzui esant Betanijoje , Simono Raupsuotojo namuose , ir sėdint už stalo , atėjo moteris su alebastriniu indeliu , pilnu brangaus gryno nardo tepalo . Pradaužusi indelį , ji išpylė tepalą Jėzui ant galvos .
41014004	Kai kurie ten esantys susierzino ir kalbėjo vienas kitam : „ Kam tas tepalo eikvojimas ? !
41014005	Juk jį buvo galima parduoti daugiau negu už tris šimtus denarų ir pinigus išdalyti vargšams ! “ Taip jie murmėjo prieš tą moterį .
41014006	Bet Jėzus atsiliepė : „ Palikite ją ramybėje ! Kam ją skaudinate ? Ji man padarė gerą darbą .
41014007	Vargšų jūs visuomet turite šalia savęs ir kada tik panorėję galite jiems gera daryti , o mane turėsite ne visuomet .
41014008	Ji padarė , ką galėjo . Ji iš anksto patepė mano kūną laidotuvėms .
41014009	Iš tiesų sakau jums : visame pasaulyje , kur tik bus skelbiama Evangelija , bus ir jos atminimui pasakojama , ką ji yra man padariusi “ .
41014010	Judas Iskarijotas , vienas iš Dvylikos , nuėjo pas aukštuosius kunigus , pasiryžęs išduoti Jėzų .
41014011	Tai išgirdę , jie apsidžiaugė ir pažadėjo jam pinigų . Jis ėmė ieškoti progos Jėzų išduoti .
41014012	Pirmąją Neraugintosios duonos dieną , kada aukojamas Velykų avinėlis , mokiniai sako Jėzui : „ Kur paruošti tau Velykų vakarienę ? “
41014013	Jis išsiunčia du mokinius tardamas : „ Eikite į miestą . Ten jus sutiks žmogus , vandens ąsočiu nešinas . Sekite iš paskos
41014014	ir kur jis nuves , sakykite namų šeimininkui : ‘ Mokytojas liepė paklausti : Kur man skirtoji menė , kurioje galėčiau su mokiniais valgyti Velykų vakarienę ? ’
41014015	Jis parodys jums didelį aukštutinį kambarį su baldais . Ten ir paruoškite mums “ .
41014016	Mokiniai išėjo ir nuvyko į miestą . Jie rado visa , kaip buvo sakęs Jėzus , ir paruošė Velykų stalą .
41014017	Vakare jis atėjo su Dvylika .
41014018	Bevalgant prie stalo vakarienę , Jėzus prabilo : „ Iš tiesų sakau jums : vienas jūsų , valgančių su manimi , išduos mane “ .
41014019	Jie labai nuliūdo ir ėmė vienas po kito klausinėti : „ Nejaugi aš ? “
41014020	O jis tarė : „ Vienas iš Dvylikos , kuris dažo su manimi viename dubenyje .
41014021	Tiesa , Žmogaus Sūnus eina savo keliu , kaip apie jį parašyta , bet vargas žmogui , kuris išduos Žmogaus Sūnų . Geriau jam būtų buvę negimti “ .
41014022	Bevakarieniaujant Jėzus paėmęs duoną palaimino , laužė ją ir davė mokiniams tardamas : „ Imkite , tai mano kūnas ! “
41014023	Paėmęs taurę , padėkojo , davė jiems , ir visi gėrė iš jos .
41014024	O jis jiems tarė : „ Tai mano kraujas , Sandoros kraujas , kuris išliejamas už daugelį .
41014025	Iš tiesų sakau jums : aš jau nebegersiu vynmedžio vaisiaus iki tos dienos , kada gersiu jį naują Dievo karalystėje “ .
41014026	Pagiedoję jie išėjo į Alyvų kalną .
41014027	Jėzus jiems tarė : „ Jūs visi pasipiktinsite , nes parašyta : Ištiksiu piemenį , ir avys išsisklaidys .
41014028	O prisikėlęs aš pirma jūsų nueisiu į Galilėją “ .
41014029	Petras atsiliepė : „ Jei ir visi pasipiktintų , tai tik ne aš ! “
41014030	Jėzus jam atsakė : „ Iš tiesų sakau tau : dar šiandien , jau šią naktį , gaidžiui nė dukart nepragydus , tu manęs tris kartus išsiginsi “ .
41014031	Petras dar atkakliau tvirtino savo : „ Jeigu net reikėtų man su tavimi mirti , aš vis tiek tavęs neišsiginsiu “ . Tą pat kalbėjo ir visi kiti .
41014032	Jie atėjo į ūkį , vadinamą Getsemane . Jėzus sako mokiniams : „ Pasėdėkite čia , kol aš melsiuosi “ .
41014033	Pasiėmęs drauge Petrą , Jokūbą ir Joną , jis pradėjo nuogąstauti ir sielotis .
41014034	Jis jiems skundėsi : „ Mano siela mirtinai nuliūdusi . Pasilikite čia ir budėkite ! “
41014035	Paėjęs truputį toliau , sukniubo ant žemės ir ėmė melstis , kad jei galima , jį aplenktų toji valanda .
41014036	Jis sakė : „ Aba , Tėve , tau viskas įmanoma . Atitolink nuo manęs šitą taurę !
41014037	Tačiau tebūnie ne kaip aš noriu , bet kaip tu . . . “ Paskui grįžta , randa juos miegančius ir taria Petrui : „ Simonai , tu miegi ? Neįstengei nė vienos valandos pabudėti ?
41014038	Budėkite ir melskitės , kad nepatektumėt į pagundą , nes dvasia ryžtinga , bet kūnas silpnas “ .
41014039	Jis vėl nuėjo ir dar kartą meldėsi tais pačiais žodžiais .
41014040	Ir vėl sugrįžęs rado juos miegančius ; jų akys buvo mieguistos , ir jie nežinojo , ką atsakyti .
41014041	Jis ateina trečią kartą ir taria jiems : „ Vis dar tebemiegate , tebesiilsite ? Gana ! Atėjo valanda : štai Žmogaus Sūnus išduodamas į nusidėjėlių rankas .
41014042	Kelkitės , eime ! Štai mano išdavėjas čia pat “ .
41014043	Ir tuojau , jam tebekalbant , pasirodė vienas iš Dvylikos — Judas , o kartu su juo būrys ginkluotų kalavijais ir vėzdais , pasiųstas aukštųjų kunigų , Rašto aiškintojų ir seniūnų .
41014044	Išdavėjas buvo jiems nurodęs ženklą : „ Kurį pabučiuosiu , tai tas . Suimkite jį ir sergėdami veskite ! “
41014045	Taigi atėjęs jis tuojau prisiartino prie Jėzaus ir tarė : „ Rabi ! “ — ir pabučiavo jį .
41014046	O kiti stvėrė Jėzų ir suėmė .
41014047	Vienas iš ten stovinčių , išsitraukęs kalaviją , užsimojo prieš vyriausiojo kunigo tarną ir nukirto jam ausį .
41014048	O Jėzus prabilo jiems : „ Tarsi plėšiko išėjote sugauti manęs su kalavijais ir vėzdais .
41014049	Kasdien būdavau pas jus , mokiau šventykloje , ir jūs manęs nesuėmėte . Tačiau teišsipildo Raštai “ .
41014050	Tada palikę jį , visi [ mokiniai ] pabėgo .
41014051	Tik vienas jaunuolis sekė iš paskos , susisupęs vien į drobulę . Jie čiupo jį ,
41014052	bet jis išsinėrė iš drobulės ir nuogas pabėgo .
41014053	Jėzus buvo nuvestas pas vyriausiąjį kunigą , kur buvo susirinkę visi aukštieji kunigai , seniūnai ir Rašto aiškintojai .
41014054	Petras iš tolo sekė jį iki vyriausiojo kunigo rūmų vidaus kiemo . Ten jis atsisėdo su tarnais ir šildėsi prie ugnies .
41014055	Aukštieji kunigai ir visa teismo taryba ieškojo prieš Jėzų liudijimo , kad galėtų jį pasmerkti mirti , bet nerado .
41014056	Nors daugelis melagingai liudijo prieš jį , tačiau jų liudijimai nesutapo .
41014057	Kai kurie melagingai kaltino jį , teigdami :
41014058	„ Mes girdėjome jį sakant : ‘ Aš sugriausiu šitą rankomis pastatytą šventovę ir per tris dienas pastatysiu kitą , ne rankų darbo ’ “ .
41014059	Bet ir šie kaltinimai nesutapo .
41014060	Tada vyriausiasis kunigas , atsistojęs viduryje , paklausė Jėzų : „ Tu nieko neatsakai į šitų žmonių kaltinimus ? “
41014061	Tačiau jis tylėjo ir nieko neatsakė . Tuomet vyriausiasis kunigas vėl jį klausė : „ Ar tu esi Mesijas , Šlovingojo Sūnus ? “
41014062	Jėzus jam atsakė : „ Taip , aš esu . Ir jūs dar pamatysite Žmogaus Sūnų , sėdintį Visagalio dešinėje ir ateinantį dangaus debesyse “ .
41014063	Tada vyriausiasis kunigas persiplėšė drabužius , šaukdamas : „ Kam dar mums liudytojai ?
41014064	Girdėjote piktžodžiavimą . Kaip jums regis ? “ Ir jie visi nusprendė jį esant vertą mirties .
41014065	Kai kurie ėmė į jį spjaudyti , dangstė jam veidą , mušė kumščiais ir reikalavo : „ Pranašauk ! “ O tarnai daužė jį per veidą .
41014066	Petras buvo žemai , kieme . Atėjo viena vyriausiojo kunigo tarnaitė
41014067	ir pamačiusi besišildantį Petrą , įsižiūrėjo į jį ir tarė : „ Ir tu buvai su šituo Nazarėnu , su Jėzumi “ .
41014068	Petras išsigynė , sakydamas : „ Nei aš žinau , nei suprantu , ką tu sakai “ . Jis išėjo į prieškiemį , ir gaidys pragydo .
41014069	Pamačiusi jį , tarnaitė vėl pradėjo sakyti aplinkiniams : „ Šitas yra iš jų ! “
41014070	Jis vėl išsigynė . Kiek vėliau aplinkiniai sakė Petrui : „ Tu tikrai vienas iš jų ; juk tu irgi galilėjietis “ .
41014071	Tada jis šoko prisiekinėti ir dievagotis : „ Aš nepažįstu to žmogaus , apie kurį jūs kalbate “ .
41014072	Ir netrukus gaidys užgiedojo antrą kartą . Petras atsiminė , ką jam buvo pasakęs Jėzus : „ Gaidžiui nė dukart nepragydus , tu tris kartus manęs išsiginsi “ . Ir jis pravirko .
41015001	Anksti rytą aukštieji kunigai su seniūnais ir Rašto aiškintojais bei visa teismo taryba , padarę sprendimą , surakintą Jėzų nuvedė ir perdavė Pilotui .
41015002	O Pilotas paklausė jį : „ Ar tu esi žydų karalius ? “ Jis atsakė : „ Tu pasakei “ .
41015003	Tuo tarpu aukštieji kunigai visaip jį skundė .
41015004	Tad Pilotas vėl klausė Jėzų : „ Tu nieko neatsakai ? Žiūrėk , kokiais dideliais dalykais jie tave kaltina “ .
41015005	Bet Jėzus daugiau nebeatsakinėjo , ir Pilotas labai stebėjosi .
41015006	Per šventes jis paleisdavo vieną kalinį , kurio žmonės prašydavo .
41015007	Tada buvo vienas kalinys , vardu Barabas , suimtas kartu su maištininkais , kurie sąmyšio metu buvo nužudę žmogų .
41015008	Susirinkusi minia pradėjo prašyti to , ką visuomet Pilotas darydavo .
41015009	Pilotas prabilo : „ Ar norite , kad jums paleisčiau žydų karalių ? “
41015010	Mat jis žinojo , kad aukštieji kunigai jį buvo įskundę iš pavydo .
41015011	Tačiau aukštieji kunigai sukurstė žmones reikalauti , kad verčiau paleistų jiems Barabą .
41015012	Tada Pilotas vėl kreipėsi į juos : „ O ką man daryti su žydų karaliumi ? “
41015013	Tie ėmė šaukti : „ Ant kryžiaus jį ! “
41015014	Pilotas dar klausė : „ O ką gi pikta jis yra padaręs ? “ Tuomet jie pradėjo dar garsiau rėkti : „ Ant kryžiaus jį ! “
41015015	Norėdamas įsiteikti miniai Pilotas paleido Barabą , o Jėzų nuplakdino ir atidavė nukryžiuoti .
41015016	Kareiviai nusivedė Jėzų į rūmų kiemą , tai yra pretorijų , ir ten sušaukė visą kuopą .
41015017	Jie apvilko jį purpuriniu apsiaustu , nupynę uždėjo jam erškėčių vainiką
41015018	ir pradėjo jį sveikinti : „ Sveikas , žydų karaliau ! “
41015019	Jie daužė jam galvą nendrine lazda , spjaudė ir priklaupdami neva garbino jį .
41015020	Prisityčioję nuvilko jam purpurinį apsiaustą ir apvilko jo paties drabužiais . Tuomet jie išvedė Jėzų nukryžiuoti .
41015021	Jie privertė vieną grįžtantį iš laukų praeivį — Simoną Kirėnietį , Aleksandro ir Rufo tėvą — panešėti jo kryžių .
41015022	Taip jie nuvedė Jėzų į Golgotos vietą ; išvertus tai reiškia : „ Kaukolės vieta “ .
41015023	Ten davė jam mira atmiešto vyno , bet jis negėrė .
41015024	Tuomet prikalė jį prie kryžiaus ir pasidalijo jo drabužius , mesdami burtą , kas kuriam turi tekti .
41015025	Buvo trečia valanda , kai jį nukryžiavo .
41015026	Taip pat buvo užrašytas jo kaltinimas : „ Žydų karalius “ .
41015027	Kartu su juo nukryžiavo du plėšikus : vieną iš dešinės , kitą iš kairės .
41015029	Praeiviai užgauliojo Jėzų , kraipydami galvas ir sakydami : „ Še tau , kuris sugriauni šventovę ir per tris dienas ją atstatai .
41015030	Gelbėkis pats , nuženk nuo kryžiaus ! “
41015031	Taip pat tyčiojosi aukštieji kunigai su Rašto aiškintojais , kalbėdami tarp savęs : „ Kitus gelbėdavo , o pats negali išsigelbėti .
41015032	Mesijas , Izraelio karalius , tegu dabar nužengia nuo kryžiaus , kad pamatytume ir įtikėtume “ . Jį plūdo ir kartu nukryžiuotieji .
41015033	Šeštai valandai atėjus , visą kraštą apgaubė tamsa iki devintos valandos .
41015034	Devintą valandą Jėzus garsiai sušuko : Eloji , Eloji , lema sabachtani ? Tai reiškia : Mano Dieve , mano Dieve , kodėl mane apleidai ? !
41015035	Kai kurie ten stovintys išgirdę sakė : „ Matai , jis šaukiasi Elijo “ .
41015036	Tada vienas nubėgęs primirkė kempinę perrūgusio vyno , užmovė ją ant nendrės ir padavė jam gerti , tardamas : „ Palaukite , pažiūrėsime , ar ateis Elijas jo nuimti “ .
41015037	Bet Jėzus , garsiai sušukęs , atidavė dvasią .
41015038	Tuo metu šventovės uždanga perplyšo į dvi dalis nuo viršaus iki apačios .
41015039	Šimtininkas , stovėjęs priešais ir matęs , kaip jis šaukdamas mirė , tarė : „ Iš tikro šitas žmogus buvo Dievo Sūnus ! “
41015040	Ten buvo moterų , kurios žiūrėjo iš tolo ; tarp jų Marija Magdalena , Marija — Jokūbo Jaunesniojo ir Jozės motina — ir Salomė .
41015041	Kai Jėzus dar buvo Galilėjoje , jos jį lydėjo ir jam tarnavo . Taip pat ten buvo daug kitų , kartu su juo atvykusių į Jeruzalę .
41015042	Jau vakarui atėjus ( kadangi buvo Pasirengimas , arba šabo išvakarės ) ,
41015043	atvyko Juozapas iš Arimatėjos , garbingas teismo tarybos narys , kuris irgi laukė Dievo karalystės . Jis drąsiai nuėjo pas Pilotą ir paprašė Jėzaus kūno .
41015044	Pilotas nustebo : argi jau būtų miręs ? Jis pasišaukė šimtininką ir paklausė , ar Jėzus jau miręs .
41015045	Patyręs tai iš šimtininko , jis atidavė Juozapui kūną .
41015046	Šis nupirko drobulę , nuėmė Jėzų nuo kryžiaus , įvyniojo į drobulę , paguldė jį kapo rūsyje , kuris buvo iškaltas uoloje , ir užritino angą akmeniu .
41015047	Marija Magdalena ir Marija , Jozės motina , matė , kur jis buvo palaidotas .
41016001	Šabui praėjus , Marija Magdalena , Marija , Jokūbo motina , ir Salomė nusipirko kvepalų , kad nuėjusios galėtų Jėzų patepti .
41016002	Labai anksti , pirmąją savaitės dieną , jos ateina saulei tekant prie kapo .
41016003	Jos kalbėjosi tarp savęs : „ Kas mums nuritins akmenį nuo kapo angos ? “
41016004	Bet pažvelgusios iš arčiau pamatė , kad akmuo nuristas . O buvo jis labai didelis .
41016005	Įėjusios į kapo rūsį , išvydo dešinėje sėdintį jaunuolį baltais drabužiais ir nustėro .
41016006	Bet jis joms tarė : „ Nenusigąskite ! Jūs ieškote nukryžiuotojo Jėzaus Nazarėno . Jis prisikėlė , jo čia nebėra . Štai vieta , kur jį buvo paguldę .
41016007	Eikite , pasakykite jo mokiniams ir Petrui : jis eina pirma jūsų į Galilėją . Tenai jį pamatysite , kaip jis yra jums sakęs “ .
41016008	Jos išėjo ir skubiai nubėgo nuo kapo , nes jas buvo pagavęs drebulys ir siaubas . Persigandusios jos niekam nieko nesakė .
41016009	Prisikėlęs anksti rytą , pirmąją savaitės dieną , Jėzus pirmiausia pasirodė Marijai Magdalenai , iš kurios buvo išvaręs septynis demonus .
41016010	Ji nuėjusi pranešė jo bičiuliams , kurie gedėjo ir verkė .
41016011	Tie išgirdę , kad jis gyvas ir kad ji pati jį mačiusi , netikėjo .
41016012	Paskui Jėzus pasirodė dviem iš jų kelyje į kaimą , tačiau kitokiu pavidalu .
41016013	Ir šitie sugrįžę paskelbė visiems kitiems , bet ir jais anie netikėjo .
41016014	Galop pasirodė visiems Vienuolikai , kai jie sėdėjo už stalo ; priekaištavo jiems už netikėjimą ir širdies kietumą , kad netikėjo tais , kurie buvo matę jį prisikėlusį .
41016015	Ir jis tarė jiems : „ Eikite į visą pasaulį ir skelbkite Evangeliją visai kūrinijai .
41016016	Kas įtikės ir pasikrikštys , bus išgelbėtas , o kas netikės , bus pasmerktas .
41016017	Kurie įtikės , tuos lydės ženklai : mano vardu jie išvarinės demonus , kalbės naujomis kalbomis ,
41016018	ims plikomis rankomis gyvates ir jei išgertų mirštamų nuodų , jiems nepakenks . Jie dės rankas ant ligonių , ir tie pasveiks “ .
41016019	Baigęs jiems kalbėti , Viešpats Jėzus buvo paimtas į dangų ir atsisėdo Dievo dešinėje .
41016020	O jie iškeliavę visur skelbė žodį , Viešpačiui drauge veikiant ir jų žodžius patvirtinant ženklais , kurie juos lydėjo .
42001001	Daugelis jau yra mėginę išdėstyti raštu pasakojimą apie buvusius pas mus įvykius ,
42001002	kaip mums perdavė nuo pradžios savo akimis mačiusieji ir buvusieji žodžio tarnai .
42001003	Taip pat ir aš , rūpestingai viską nuo pradžios ištyręs , nusprendžiau surašyti tau , garbingasis Teofili , sutvarkytą pasakojimą ,
42001004	kad įsitikintum tikrumu mokslo , kurio esi išmokytas .
42001005	Judėjos karaliaus Erodo dienomis gyveno kunigas , vardu Zacharijas , iš Abijos skyriaus . Jis turėjo žmoną , vardu Elzbieta , iš Aarono vaikaičių .
42001006	Abu jie buvo teisūs Dievo akyse ir nepriekaištingai vykdė visus Viešpaties įsakymus bei nuostatus .
42001007	Juodu neturėjo vaikų , nes Elzbieta buvo nevaisinga ir abu sulaukę senyvo amžiaus .
42001008	Kartą Zacharijas ėjo pagal skyriaus eilę Dievo tarnystės pareigas , ir pagal kunigų paprotį
42001009	burtu teko jam įžengti į Viešpaties šventovės vidų ir aukoti smilkalus .
42001010	Smilkymo valandą lauke meldėsi visa tauta .
42001011	Tuomet jam pasirodė Viešpaties angelas , stovintis smilkalų aukuro dešinėje .
42001012	Pamatęs jį Zacharijas sumišo , ir išgąstis pagavo jį .
42001013	Bet angelas jam tarė : „ Nebijok , Zacharijau , tavo prašymas išklausytas . Tavo žmona Elzbieta pagimdys tau sūnų , o tu jį praminsi Jonu .
42001014	Tau bus džiaugsmas ir paguoda , ir daugelis džiaugsis jo gimimu ,
42001015	nes jis bus didis Viešpaties akyse . Jis negers vyno ir jokių svaigalų . Iš pat motinos įsčių jis bus kupinas Šventosios Dvasios
42001016	ir daugybę Izraelio sūnų atvers į Viešpatį , jų Dievą .
42001017	Su Elijo dvasia ir galybe jis žengs pirma Viešpaties , kreipdamas tėvų širdis į vaikus ir įkvėpdamas neklusniems teisiųjų nusiteikimą , kad prirengtų Viešpačiui tobulą tautą “ .
42001018	Tada Zacharijas tarė angelui : „ Kaip aš tai patirsiu ? Aš gi jau senis , ir mano žmona nebejauna “ .
42001019	Angelas jam atsakė : „ Aš esu Gabrielius , stovintis Dievo akivaizdoje . Esu atsiųstas kalbėti su tavimi ir pranešti tau šią gerąją naujieną .
42001020	Štai tu tapsi nebylys ir negalėsi kalbėti iki tos dienos , kurią tai įvyks , nes nepatikėjai mano žodžiais , kurie išsipildys savo metu “ .
42001021	Tuo tarpu žmonės laukė Zacharijo ir stebėjosi , kad jis taip ilgai užtrunka šventovėje .
42001022	Išėjęs jis negalėjo prakalbėti , ir jie suprato , kad jis turėjęs šventovėje regėjimą . Jis aiškinosi jiems ženklais ir pasiliko nebylys .
42001023	Tarnystės dienoms pasibaigus , jis sugrįžo namo .
42001024	Praslinkus kiek laiko , jo žmona Elzbieta tapo nėščia ir penkis mėnesius slėpėsi sakydama :
42001025	„ Tai Viešpats man davė ; jis dabar teikėsi atimti mano pažeminimą žmonių akyse “ .
42001026	Šeštą mėnesį angelas Gabrielius buvo Dievo pasiųstas į Galilėjos miestą , kuris vadinasi Nazaretas ,
42001027	pas mergelę , sužadėtą su vyru , vardu Juozapas , iš Dovydo namų ; o mergelės vardas buvo Marija .
42001028	Atėjęs pas ją , angelas tarė : „ Sveika , malonėmis apdovanotoji ! Viešpats su tavimi ! “
42001029	Išgirdusi šiuos žodžius ji sumišo ir galvojo sau , ką reiškia toks sveikinimas .
42001030	O angelas jai tarė : „ Nebijok , Marija , tu radai malonę pas Dievą !
42001031	Štai tu pradėsi įsčiose ir pagimdysi sūnų , kurį pavadinsi Jėzumi .
42001032	Jisai bus didis ir vadinsis Aukščiausiojo Sūnus . Viešpats Dievas duos jam jo tėvo Dovydo sostą ;
42001033	jis karaliaus Jokūbo namuose per amžius , ir jo karaliavimui nebus galo “ .
42001034	Marija paklausė angelą : „ Kaip tai įvyks , jeigu aš nepažįstu vyro ? “
42001035	Angelas jai atsakė : „ Šventoji Dvasia nužengs ant tavęs , ir Aukščiausiojo galybė pridengs tave savo šešėliu ; todėl ir tavo kūdikis bus šventas ir vadinamas Dievo Sūnumi .
42001036	Antai tavoji giminaitė Elzbieta pradėjo sūnų senatvėje , ir šis mėnuo yra šeštas tai , kuri buvo laikoma nevaisinga ,
42001037	nes Dievui nėra negalimų dalykų “ .
42001038	Tada Marija atsakė : „ Štai aš Viešpaties tarnaitė , tebūna man , kaip tu pasakei “ . Ir angelas pasitraukė .
42001039	Tomis dienomis Marija susiruošusi skubiai iškeliavo į Judėjos kalnyno miestą .
42001040	Ji nuėjo į Zacharijo namus ir pasveikino Elzbietą .
42001041	Vos tik Elzbieta išgirdo Marijos sveikinimą , jos įsčiose šoktelėjo kūdikis , o pati Elzbieta pasidarė kupina Šventosios Dvasios .
42001042	Ji balsiai sušuko : „ Tu labiausiai palaiminta iš visų moterų , ir palaimintas tavo įsčių vaisius !
42001043	Iš kur man ta garbė , kad mano Viešpaties motina aplanko mane ? !
42001044	Štai vos tik tavo pasveikinimo garsas pasiekė mano ausis , šoktelėjo iš džiaugsmo kūdikis mano įsčiose .
42001045	Laiminga įtikėjusi , jog išsipildys , kas Viešpaties jai pasakyta “ .
42001046	O Marija prabilo : „ Mano siela šlovina Viešpatį ,
42001047	mano dvasia džiaugiasi Dievu , savo Gelbėtoju ,
42001048	nes jis pažvelgė į nuolankią savo tarnaitę . Štai nuo dabar palaiminta mane vadins visos kartos ,
42001049	nes didžių dalykų padarė man Visagalis , ir šventas yra jo vardas !
42001050	Jis maloningas iš kartos į kartą tiems , kurie jo klauso .
42001051	Jis parodo savo rankos galybę ir išsklaido išdidžios širdies žmones .
42001052	Jis numeta galiūnus nuo sostų ir išaukština mažuosius .
42001053	Alkstančius gėrybėmis apdovanoja , turtuolius tuščiomis paleidžia .
42001054	Jis ištiesė pagalbos ranką savo tarnui Izraeliui , kad minėtų jo gailestingumą ,
42001055	kaip buvo žadėjęs mūsų protėviams — Abraomui ir jo palikuonims per amžius “ .
42001056	Marija prabuvo pas Elzbietą apie tris mėnesius , o paskui sugrįžo į savo namus .
42001057	Elzbietai atėjo metas gimdyti , ir ji susilaukė sūnaus .
42001058	Jos kaimynai ir giminės , išgirdę , kokią didžią malonę suteikė jai Viešpats , džiaugėsi kartu su ja .
42001059	Aštuntą dieną jie susirinko berniuko apipjaustyti ir norėjo jį pavadinti tėvo vardu — Zachariju .
42001060	Motina pasipriešino : „ O , ne ! Jis vadinsis Jonas “ .
42001061	Kiti jai sakė : „ Bet niekas tavo giminėje neturi šito vardo “ .
42001062	Jie ženklais paklausė tėvą , kaip jis norėtų pavadinti kūdikį .
42001063	Šis , pareikalavęs rašomosios lentelės , užrašė : „ Jo vardas — Jonas “ . Visi stebėjosi .
42001064	Tuoj pat atsivėrė jo lūpos , atsirišo liežuvis , ir jis ėmė kalbėti , šlovindamas Dievą .
42001065	Visus kaimynus apėmė baimė , ir po visą Judėjos kalnyną sklido kalbos apie šiuos įvykius .
42001066	Visi girdėjusieji dėjosi tai į širdį ir klausinėjo : „ Kaip manai , kas bus iš to vaiko ? “ Jį tikrai globojo Viešpaties ranka .
42001067	Kūdikio tėvas Zacharijas tapo kupinas Šventosios Dvasios ir ėmė pranašauti :
42001068	„ Šlovė Viešpačiui , Izraelio Dievui , kad aplankė savo tautą ir atnešė jai išvadavimą .
42001069	Jis pažadino gelbėtoją mums galingą savo tarno Dovydo namuose ,
42001070	kaip nuo senų senovės buvo skelbęs savo šventųjų pranašų lūpomis ,
42001071	jog mus išgelbės nuo priešų ir iš rankos tų , kurie mūsų nekenčia .
42001072	Tuo jis rodo mūsų protėviams gailestingumą ir atmena savo šventąją Sandorą —
42001073	priesaiką , duotą mūsų tėvui Abraomui , jog leis mums ,
42001074	išvaduotiems iš priešų rankos , be baimės jam tarnauti
42001075	per visą gyvenimą šventumu ir teisumu jo akyse .
42001076	O tu , vaikeli , būsi vadinamas Aukščiausiojo pranašu , nes tu eisi pirma Viešpaties jam kelio nutiesti ;
42001077	tu mokysi jo žmones išganymą pažinti per nuodėmių atleidimą .
42001078	Dėl širdingiausio mūsų Dievo gailestingumo mus aplankė šviesa iš aukštybių ,
42001079	kad apšviestų tūnančius tamsoje ir mirties ūksmėje , kad mūsų žingsnius pakreiptų į ramybės kelią “ .
42001080	O kūdikis augo ir jo dvasia tvirtėjo . Jis gyveno dykumoje iki pat savo viešo pasirodymo Izraeliui dienos .
42002001	Anomis dienomis išėjo ciesoriaus Augusto įsakymas surašyti visus valstybės gyventojus .
42002002	Toks pirmasis surašymas buvo padarytas Kvirinui valdant Siriją .
42002003	Taigi visi keliavo užsirašyti , kiekvienas į savo miestą .
42002004	Taip pat ir Juozapas ėjo iš Galilėjos miesto Nazareto į Judėją , į Dovydo miestą , vadinamą Betliejumi , nes buvo kilęs iš Dovydo namų ir giminės .
42002005	Jis turėjo užsirašyti kartu su savo sužadėtine Marija , kuri buvo nėščia .
42002006	Jiems tenai esant , prisiartino metas gimdyti , ir ji pagimdė savo pirmgimį sūnų ,
42002007	suvystė jį vystyklais ir paguldė ėdžiose , nes jiems nebuvo vietos užeigoje .
42002008	Toje apylinkėje nakvojo laukuose piemenys ir pakaitomis budėdami sergėjo savo bandą .
42002009	Jiems pasirodė Viešpaties angelas , ir juos nutvieskė Viešpaties šlovės šviesa . Jie labai išsigando ,
42002010	bet angelas jiems tarė : „ Nebijokite ! Štai aš skelbiu jums gerąją naujieną , kuri bus visai tautai .
42002011	Šiandien Dovydo mieste jums gimė Išganytojas . Jis yra Viešpats Mesijas .
42002012	Ir štai jums ženklas : rasite kūdikį , suvystytą vystyklais ir paguldytą ėdžiose “ .
42002013	Ūmai prie angelo atsirado gausi dangaus kareivija . Ji garbino Dievą , giedodama :
42002014	„ Garbė Dievui aukštybėse , o žemėje ramybė jo mylimiems žmonėms ! “
42002015	Kai angelai nuo jų pakilo į dangų , piemenys kalbėjo vieni kitiems : „ Bėkime į Betliejų pažiūrėti , kas ten įvyko , ką Viešpats mums paskelbė “ .
42002016	Jie nusiskubino ir rado Mariją , Juozapą ir kūdikį , paguldytą ėdžiose .
42002017	Išvydę jie apsakė , kas jiems buvo pranešta apie šitą kūdikį .
42002018	O visi žmonės , kurie girdėjo , stebėjosi piemenų pasakojimu .
42002019	Marija dėmėjosi visus šiuos dalykus ir svarstė juos savo širdyje .
42002020	Piemenys grįžo atgal , garbindami ir šlovindami Dievą už visa , ką buvo girdėję ir matę , kaip jiems buvo paskelbta .
42002021	Praslinkus aštuonioms dienoms , kai reikėjo apipjaustyti berniuką , jam buvo duotas Jėzaus vardas , kurį angelas buvo nurodęs dar prieš jo pradėjimą įsčiose .
42002022	Pasibaigus Mozės Įstatymo nustatytoms apsivalymo dienoms , [ Juozapas ir Marija ] nunešė kūdikį į Jeruzalę paaukoti Viešpačiui ,
42002023	kaip parašyta Viešpaties Įstatyme : Kiekvienas pirmgimis berniukas bus pašvęstas Viešpačiui , —
42002024	ir duoti auką , kaip pasakyta Viešpaties Įstatyme : porą purplelių arba du balandžiukus .
42002025	Jeruzalėje gyveno žmogus , vardu Simeonas . Jis buvo teisus ir dievobaimingas vyras , laukiantis Izraelio paguodos , ir Šventoji Dvasia buvo su juo .
42002026	Jam buvo Šventosios Dvasios apreikšta , kad jis nemirsiąs , kol nepamatysiąs Viešpaties Mesijo .
42002027	Šventosios Dvasios paragintas , jis atėjo dabar į šventyklą . Įnešant gimdytojams kūdikį Jėzų , kad pasielgtų , kaip Įstatymas reikalauja ,
42002028	Simeonas jį paėmė į rankas , šlovino Dievą ir sakė :
42002029	„ Dabar gali , Valdove , kaip buvai žadėjęs , leisti savo tarnui ramiai iškeliauti ,
42002030	nes mano akys išvydo tavo išgelbėjimą ,
42002031	kurį tu prirengei visų tautų akivaizdoje :
42002032	šviesą pagonims apšviesti ir tavosios Izraelio tautos garbę “ .
42002033	Kūdikio tėvas ir motina stebėjosi tuo , kas buvo apie jį kalbama .
42002034	O Simeonas palaimino juos ir tarė motinai Marijai : „ Štai šis skirtas daugelio Izraelyje nupuolimui ir atsikėlimui . Jis bus prieštaravimo ženklas ,
42002035	ir tavo pačios sielą pervers kalavijas , kad būtų atskleistos daugelio širdžių mintys “ .
42002036	Ten buvo ir pranašė Ona , Fanuelio duktė iš Asero giminės . Ji buvo visiškai susenusi . Po mergystės ji išgyveno septynerius metus su vyru ,
42002037	o paskui našlaudama sulaukė aštuoniasdešimt ketverių metų . Ji nesitraukdavo iš šventyklos , tarnaudama Dievui per dienas ir naktis pasninkais bei maldomis .
42002038	Ir ji tuo pat metu priėjusi šlovino Dievą ir kalbėjo apie kūdikį visiems , kurie laukė Jeruzalės išvadavimo .
42002039	Atlikę visa , ko reikalavo Viešpaties Įstatymas , jie sugrįžo į Galilėją , į savo miestą Nazaretą .
42002040	Vaikelis augo ir stiprėjo ; jis darėsi pilnas išminties , ir Dievo malonė buvo su juo .
42002041	Jo gimdytojai kasmet eidavo į Jeruzalę švęsti Velykų .
42002042	Kai Jėzui sukako dvylika metų , šventės papročiu jie nuvyko į Jeruzalę .
42002043	Iškilmėms pasibaigus ir jiems grįžtant atgal , vaikas Jėzus pasiliko Jeruzalėje , bet gimdytojai to nepastebėjo .
42002044	Manydami jį esant keleivių būryje , jie nuėjo dienos kelią , paskui pradėjo ieškoti jo tarp giminių bei pažįstamų .
42002045	Nesuradę grįžo jo beieškodami į Jeruzalę .
42002046	Pagaliau po trijų dienų rado jį šventykloje , sėdintį tarp mokytojų , besiklausantį jų ir juos beklausinėjantį .
42002047	Visi , kurie jį girdėjo , stebėjosi jo išmanymu ir atsakymais .
42002048	Pamatę jį , gimdytojai labai nustebo , ir jo motina jam tarė : „ Vaikeli , kam mums taip padarei ? ! Štai tavo tėvas ir aš su sielvartu ieškome tavęs “ .
42002049	O jis atsakė : „ Kam gi manęs ieškojote ? Argi nežinojote , kad man reikia būti savo Tėvo reikaluose ? “
42002050	Bet jie nesuprato jo žodžių .
42002051	Jėzus iškeliavo su jais ir grįžo į Nazaretą . Jis buvo jiems klusnus . Jo motina laikė visus įvykius savo širdyje .
42002052	O Jėzus augo išmintimi , metais ir malone Dievo ir žmonių akyse .
42003001	Penkioliktais ciesoriaus Tiberijaus viešpatavimo metais , Poncijui Pilotui valdant Judėją , Erodui esant Galilėjos tetrarchu , jo broliui Pilypui — Iturėjos bei Trachonitidės krašto tetrarchu , Lisanijui — Abilenės tetrarchu ,
42003002	prie vyriausiųjų kunigų Ano ir Kajafo , pasigirdo Viešpaties žodis Zacharijo sūnui Jonui dykumoje .
42003003	Jis apėjo visą Pajordanę , skelbdamas atsivertimo krikštą nuodėmėms atleisti ,
42003004	kaip parašyta pranašo Izaijo kalbų knygoje : Tyruose šaukiančiojo balsas : Taisykite Viešpačiui kelią ! Ištiesinkite jam takus !
42003005	Kiekvienas slėnys tebūna užpiltas , kiekvienas kalnas bei kalnelis — nulygintas . Kreivi keliai taps tiesūs , o duobėti — išlyginti .
42003006	Ir visi žmonės išvys Dievo išgelbėjimą .
42003007	Ateinančioms pas jį krikštytis minioms Jonas sakė : „ Angių išperos , kas jus pamokė bėgti nuo besiartinančios rūstybės ?
42003008	Duokite tikrų atsivertimo vaisių ! Ir nebandykite ramintis : ‘ Juk mūsų tėvas — Abraomas ’ . Aš jums sakau , kad Dievas gali pažadinti Abraomui vaikų iš šitų akmenų .
42003009	Štai kirvis jau prie medžio šaknų , ir kiekvienas medis , kuris neduoda gerų vaisių , bus iškirstas ir įmestas į ugnį “ .
42003010	Minios jį klausinėjo : „ Tai ką gi mums daryti ? ! “
42003011	Jis joms sakydavo : „ Kas turi dvejus marškinius , tepasidalija su neturinčiu , ir kas turi ko valgyti , tegul taip pat daro “ .
42003012	Ėjo ir muitininkai krikštytis ir klausė : „ Mokytojau , o ką mums daryti ? “
42003013	Jis aiškino jiems : „ Nereikalaukite daugiau , negu jums nustatyta “ .
42003014	Taip pat ir kariai klausinėjo : „ O ką mums daryti ? “ Jis jiems sakė : „ Nė iš vieno nespauskite pinigų , neįdavinėkite norėdami pasipelnyti , tenkinkitės savo alga “ .
42003015	Stiprėjant žmonių lūkesčiams ir daugeliui pradėjus spėlioti , ar čia kartais ne Mesijas ,
42003016	Jonas visiems kalbėjo : „ Aš , tiesa , krikštiju jus vandeniu , bet ateina už mane galingesnis , kuriam aš nevertas atrišti apavo dirželio . Jisai krikštys jus Šventąja Dvasia ir ugnimi .
42003017	Jo rankoje — vėtyklė : jis išvalys savo kluoną ir surinks kviečius į klėtį , o pelus sudegins neužgesinama ugnimi “ .
42003018	Dar daug kitų paraginimų jis davė tautai ir skelbė gerąją naujieną .
42003019	Tetrarchas Erodas , Jono baramas dėl Erodiados , savo brolio žmonos , ir dėl visų piktadarybių , kurias darė ,
42003020	pridėjo prie jų dar ir tai , kad uždarė Joną į kalėjimą .
42003021	Kai visai tautai krikštijantis ir Jėzus pasikrikštijęs meldėsi , atsivėrė dangus ,
42003022	ir Šventoji Dvasia kūnišku pavidalu nusileido ant jo tarsi balandis , o balsas iš dangaus prabilo : „ Tu mano mylimasis Sūnus , tavimi aš gėriuosi “ .
42003023	Jėzui buvo apie trisdešimt metų , kai jis pradėjo veikti . Jis buvo laikomas sūnumi Juozapo , sūnaus Elio , sūnaus Matato ,
42003024	sūnaus Levio , sūnaus Melchio , sūnaus Janajo , sūnaus Juozapo ,
42003025	sūnaus Matatijo , sūnaus Amoso , sūnaus Naumo , sūnaus Heslio , sūnaus Nagajo ,
42003026	sūnaus Maato , sūnaus Matatijo , sūnaus Semeino , sūnaus Josecho , sūnaus Jodos ,
42003027	sūnaus Joanano , sūnaus Resos , sūnaus Zorobabelio , sūnaus Salatielio , sūnaus Nerio ,
42003028	sūnaus Melchio , sūnaus Adijo , sūnaus Kosamo , sūnaus Elmadamo , sūnaus Ero ,
42003029	sūnaus Jėzaus , sūnaus Eliezero , sūnaus Jorimo , sūnaus Matato , sūnaus Levio ,
42003030	sūnaus Simeono , sūnaus Judo , sūnaus Juozapo , sūnaus Jonamo , sūnaus Eliakimo ,
42003031	sūnaus Melėjo , sūnaus Menos , sūnaus Matatos , sūnaus Natamo , sūnaus Dovydo ,
42003032	sūnaus Jesės , sūnaus Jobedo , sūnaus Boazo , sūnaus Salos , sūnaus Naasono ,
42003033	sūnaus Aminadabo , sūnaus Admino , sūnaus Arnio , sūnaus Esromo , sūnaus Faro , sūnaus Judo ,
42003034	sūnaus Jokūbo , sūnaus Izaoko , sūnaus Abraomo , sūnaus Taros , sūnaus Nachoro ,
42003035	sūnaus Serucho , sūnaus Ragaujo , sūnaus Faleko , sūnaus Ebero , sūnaus Salos ,
42003036	sūnaus Kainamo , sūnaus Arfaksado , sūnaus Semo , sūnaus Nojaus , sūnaus Lamecho ,
42003037	sūnaus Matūzalio , sūnaus Henocho , sūnaus Jareto , sūnaus Maleleelio , sūnaus Kainamo ,
42003038	sūnaus Eno , sūnaus Seto , sūnaus Adomo , kuris buvo Dievo .
42004001	Kupinas Šventosios Dvasios Jėzus grįžo nuo Jordano , ir Dvasia jį vedžiojo po dykumą
42004002	keturiasdešimt dienų , ir jis buvo velnio gundomas . Jis nieko nevalgė per tas dienas ir joms pasibaigus buvo alkanas .
42004003	Tuomet velnias jam tarė : „ Jei tu Dievo Sūnus , liepk šitam akmeniui pavirsti duona “ .
42004004	Jėzus jam atsakė : „ Parašyta : Žmogus gyvas ne viena duona ! “
42004005	Tada velnias , pavedėjęs jį aukščiau , viena akimirka parodė jam visas pasaulio karalystes
42004006	ir tarė : „ Duosiu tau visą jų valdžią ir didybę ; jos man atiduotos , ir kam noriu , tam jas dovanoju .
42004007	Taigi jei parpuolęs ant žemės pagarbinsi mane , visa bus tavo “ .
42004008	O Jėzus jam atsakė : „ Parašyta : Viešpatį , savo Dievą , tegarbink ir jam vienam tetarnauk ! “
42004009	Dar nusivedė jį velnias į Jeruzalę , pastatė ant šventyklos šelmens ir tarė : „ Jei tu Dievo Sūnus , pulk nuo čia žemyn ,
42004010	nes parašyta : Jis palieps savo angelams sergėti tave ir dar :
42004011	Jie nešios tave ant rankų , kad neužsigautum kojos į akmenį “ .
42004012	Jėzus jam atkirto : „ Pasakyta : Negundyk Viešpaties , savo Dievo ! “
42004013	Visokius gundymus baigęs , velnias atsitraukė nuo jo iki laiko .
42004014	Dvasios galybe Jėzus sugrįžo į Galilėją , ir visame krašte pasklido apie jį garsas .
42004015	Jis pradėjo mokyti jų sinagogose , visų gerbiamas .
42004016	Jėzus parėjo į Nazarą , kur buvo užaugęs . Šabo dieną , kaip pratęs , nuėjo į sinagogą ir atsistojo skaityti .
42004017	Jam padavė pranašo Izaijo knygą . Atvyniojęs ritinį , jis rado vietą , kur parašyta :
42004018	Viešpaties Dvasia ant manęs , nes jis patepė mane , kad neščiau gerąją naujieną vargdieniams . Pasiuntė skelbti belaisviams išvadavimo , akliesiems — regėjimo ; siuntė vaduoti prislėgtųjų
42004019	ir skelbti Viešpaties malonės metų .
42004020	Suvyniojęs ritinį , Jėzus grąžino jį patarnautojui ir atsisėdo ; visų sinagogoje esančių akys buvo įsmeigtos į jį .
42004021	Ir jis pradėjo jiems kalbėti : „ Šiandien išsipildė ką tik jūsų girdėti Rašto žodžiai “ .
42004022	Visi jam pritarė ir stebėjosi maloningais žodžiais , sklindančiais iš jo lūpų . Ir jie klausė : „ Argi jis ne Juozapo sūnus ? ! “
42004023	O Jėzus prabilo : „ Jūs , be abejo , man priminsite patarlę : ‘ Gydytojau , pats pasigydyk ’ — padaryk ir čia , savo tėviškėje , darbų , kokių girdėjome buvus Kafarnaume “ .
42004024	Jis dar pridūrė : „ Iš tiesų sakau jums : joks pranašas nepriimamas savo tėviškėje .
42004025	Tikrą tiesą sakau jums : daug našlių buvo Izraelyje Elijo dienomis , kai dangus buvo uždarytas trejus metus ir šešis mėnesius ir baisus badas ištiko visą kraštą .
42004026	Bet nė pas vieną iš jų nebuvo siųstas Elijas , tik pas našlę Sidono šalyje , Sareptoje .
42004027	Taip pat pranašo Eliziejaus laikais daug buvo raupsuotųjų , bet nė vienas jų nebuvo pagydytas , tik siras Naamanas “ .
42004028	Tai išgirdę , visi , kurie buvo sinagogoje , labai užsirūstino ;
42004029	jie pakilę išsivarė jį iš miesto , iki pakriūtės to kalno , ant kurio pastatytas jų miestas , ir norėjo nustumti jį žemyn .
42004030	Bet Jėzus praėjo tarp jų ir pasišalino .
42004031	Jis nusileido į Galilėjos miestą Kafarnaumą ir kiekvieną šabą mokė žmones .
42004032	Jie labai stebėjosi jo mokslu , nes jo žodis dvelkė galybe .
42004033	Kartą sinagogoje buvo netyrojo demono dvasios apsėstas žmogus . Jis pradėjo garsiai šaukti :
42004034	„ Šalin ! Ko tau iš mūsų reikia , Jėzau Nazarėnai ? ! Gal atėjai mūsų pražudyti ? Aš žinau , kas tu esi : Dievo šventasis ! “
42004035	Jėzus sudraudė jį : „ Nutilk ir išeik iš jo ! “ Nubloškęs jį į sinagogos vidurį , demonas išėjo , nė kiek jo nesužeidęs .
42004036	Visi nustėro ir kalbėjosi : „ Kas tai per žodis : jis su valdžia ir galia įsakinėja netyrosioms dvasioms , ir tos pasitraukia ? ! “
42004037	Ir gandas apie jį plito visose aplinkinėse vietovėse .
42004038	Iš sinagogos Jėzus atėjo į Simono namus . Simono uošvė labai karščiavo , ir namiškiai prašė jai pagalbos .
42004039	Atsistojęs prie jos galvūgalio , jis sudraudė karštligę , ir toji liovėsi . Tuojau atsikėlusi ji galėjo jiems patarnauti .
42004040	Saulei leidžiantis visi , kurie turėjo ligonių , įvairiomis ligomis sergančių , vedė juos prie Jėzaus . O jis gydė , ant kiekvieno uždėdamas rankas .
42004041	Iš daugelio išeidavo demonai , šaukdami : „ Tu Dievo Sūnus ! “ Jis drausdavo juos , kad šito nesakytų ; mat jie žinojo jį esant Mesiją .
42004042	Dienai išaušus , Jėzus nuėjo į negyvenamą vietą . Bet minios jo ieškojo ir jį pasivijo . Žmonės mėgino Jėzų sulaikyti , kad jų nepaliktų .
42004043	O jis jiems pasakė : „ Ir kitiems miestams aš turiu skelbti gerąją naujieną apie Dievo karalystę , nes tam ir esu siųstas “ .
42004044	Ir jis skelbė [ žodį ] Judėjos sinagogose .
42005001	Kartą , kai minios veržėsi prie Jėzaus klausytis Dievo žodžio , jis stovėjo prie Genezareto ežero
42005002	ir pamatė dvi valtis , sustojusias prie ežero kranto . Žvejai buvo išlipę iš jų ir plovė tinklus .
42005003	Įlipęs į vieną valtį , kuri buvo Simono , jis paprašė jį truputį atsistumti nuo kranto ir atsisėdęs mokė minias iš valties .
42005004	Baigęs kalbėti , jis tarė Simonui : „ Irkis į gilumą ir išmeskite tinklus valksmui “ .
42005005	Simonas jam atsakė : „ Mokytojau , mes kiaurą naktį vargę nieko nesugavome , bet dėl tavo žodžio užmesiu tinklus “ .
42005006	Tai padarę , jie užgriebė didelę daugybę žuvų , kad net tinklai pradėjo trūkinėti .
42005007	Jie pamojo savo bendrininkams , buvusiems kitoje valtyje , atplaukti į pagalbą . Tiems atplaukus , jie pripildė žuvų abi valtis , kad jos kone skendo .
42005008	Tai matydamas , Simonas Petras puolė Jėzui į kojas , sakydamas : „ Pasitrauk nuo manęs , Viešpatie , nes aš — nusidėjėlis ! “
42005009	Mat jį ir visus jo draugus suėmė išgąstis dėl to valksmo žuvų , kurias jie buvo sugavę ,
42005010	taip pat Zebediejaus sūnus Jokūbą ir Joną , kurie buvo Petro bendrai . O Jėzus tarė Simonui : „ Nebijok ! Nuo šiol jau žmones žvejosi “ .
42005011	Išvilkę į krantą valtis , jie viską paliko ir nuėjo paskui jį .
42005012	Jėzui būnant viename mieste , atėjo vyras , visas raupsuotas . Pamatęs Jėzų , jis parpuolė ant žemės ir maldavo : „ Viešpatie , jei tik panorėsi , gali padaryti mane švarų ! “
42005013	Jėzus , ištiesęs ranką , palietė raupsuotąjį ir tarė : „ Noriu , būk švarus ! “ Ir tuojau raupsai pranyko .
42005014	O Jėzus jam liepė niekam šito nepasakoti : „ Tik nueik , pasirodyk kunigui ir atiduok auką už pagijimą , kaip Mozės įsakyta , jiems paliudyti “ .
42005015	Tačiau garsas apie jį sklido vis plačiau , ir būrių būriai rinkdavosi jo pasiklausyti bei pagyti iš savo ligų .
42005016	O jis traukdavosi į nuošalesnes vietas melstis .
42005017	Vieną dieną jis mokė žmones . Ten sėdėjo fariziejų bei Įstatymo mokytojų , kurie buvo susirinkę iš visų Galilėjos ir Judėjos kaimų , taip pat iš Jeruzalės . O Viešpaties galybė skatino jį gydyti .
42005018	Štai vyrai neštuvais atgabeno paralyžiuotą žmogų . Jie bandė jį įnešti vidun ir paguldyti priešais Jėzų .
42005019	Nerasdami pro kur įnešti dėl žmonių gausybės , jie užlipo ant plokščiastogio ir , praėmę plytas , nuleido jį kartu su neštuvais žemyn į vidų ties Jėzumi .
42005020	Matydamas jų tikėjimą , jis tarė : „ Žmogau , tavo nuodėmės tau atleistos ! “
42005021	Tuomet Rašto aiškintojai ir fariziejai pradėjo svarstyti : „ Iš kur šitas piktžodžiautojas ? Kas gi gali atleisti nuodėmes , jei ne vienas Dievas ! “
42005022	O Jėzus , perpratęs jų mintis , prabilo : „ Kam jūs taip manote savo širdyje ?
42005023	Kas lengviau — ar pasakyti : ‘ Tavo nuodėmės tau atleistos ’ , ar pasakyti : ‘ Kelkis ir vaikščiok ! ’ ?
42005024	O kad žinotumėte Žmogaus Sūnų turint žemėje galią atleisti nuodėmes , — čia jis tarė paralyžiuotajam , — sakau tau : kelkis , imk savo patalą ir eik namo “ .
42005025	Tas tuojau atsikėlė jų akivaizdoje , pasiėmė neštuvus ir šlovindamas Dievą nuėjo namo .
42005026	Visus pagavo nuostaba , ir jie garbino Dievą . Apimti baimės jie kalbėjo : „ Šiandien matėme nuostabių dalykų “ .
42005027	Išėjęs Jėzus pastebėjo muitininką , vardu Levis , sėdintį muitinėje , ir jam tarė : „ Sek paskui mane ! “
42005028	Tasai viską palikęs atsikėlė ir sekė paskui jį .
42005029	Levis savo namuose iškėlė jam didelį pokylį . Prie stalo susirinko didelis būrys muitininkų ir kitų svečių .
42005030	Fariziejai ir jų Rašto aiškintojai murmėjo ir prikaišiojo jo mokiniams : „ Kam jūs valgote ir geriate su muitininkais ir nusidėjėliais ? “
42005031	O Jėzus atsiliepė : „ Ne sveikiesiems reikia gydytojo , bet ligoniams .
42005032	Aš atėjau šaukti į atgailą ne teisiųjų , o nusidėjėlių “ .
42005033	Tada jie sakė jam : „ Jono mokiniai dažnai pasninkauja ir kalba maldas , taip pat ir fariziejų mokiniai , o tavieji valgo sau ir geria “ .
42005034	Jėzus jiems atsakė : „ Argi galite versti pasninkauti vestuvių svečius , kol su jais yra jaunikis ? !
42005035	Ateis dienos , kai jaunikis bus iš jų atimtas , ir tada , tomis dienomis , jie pasninkaus “ .
42005036	Jėzus dar pasakė jiems palyginimą : „ Niekas neplėšia lopo iš naujo drabužio ir nesiuva jo ant seno . Šitaip ir naująjį jis suplėšytų , ir senajam netiktų lopas iš naujojo .
42005037	Taip pat niekas nepila jauno vyno į senus vynmaišius . Jaunas vynas suplėšytų vynmaišius , pats ištekėtų , ir vynmaišiai niekais nueitų .
42005038	Jauną vyną reikia pilti į naujus vynmaišius .
42005039	Ir niekas , gėręs seno vyno , nenori jauno ; jis sako : ‘ Senasis geresnis ! ’ “
42006001	Vieną šabą , Jėzui einant per javų lauką , mokiniai skabė varpas , ir , ištrynę tarp delnų , valgė .
42006002	Fariziejai jiems prikišo : „ Kam darote , kas per šabą draudžiama ? ! “
42006003	Jėzus atsakė jiems : „ Nejaugi neskaitėte , ką padarė Dovydas , kai buvo alkanas pats ir jo palydovai ?
42006004	Kaip jis įėjo į Dievo Namus , ėmė padėtinės duonos , valgė ir davė savo palydai , nors jos niekam nevalia valgyti , tik kunigams ! “
42006005	Ir jis pridūrė : „ Žmogaus Sūnus yra ir šabo Viešpats “ .
42006006	Kitą šabo dieną jis nuėjo į sinagogą ir mokė . Ten buvo žmogus , kurio dešinė ranka buvo padžiūvusi .
42006007	Rašto aiškintojai ir fariziejai stebėjo , ar jis gydys šabo dieną , kad rastų kuo jį kaltinti .
42006008	Bet jis įžvelgė jų mintis ir tarė vyrui su padžiūvusia ranka : „ Kelkis ir stok į vidurį “ . Tasai atsistojo .
42006009	Tuomet Jėzus paklausė juos : „ Aš klausiu jus : ar per šabą leistina gera daryti , ar bloga ? Gelbėti gyvybę ar žudyti ? “
42006010	Ir apžvelgęs visus aplinkui , jis tarė tam žmogui : „ Ištiesk savo ranką ! “ Tas ištiesė , ir ranka atgijo .
42006011	O jie baisiai įniršo ir tarėsi , ką Jėzui padaryti .
42006012	Tomis dienomis Jėzus užkopė į kalną melstis . Ten jis praleido visą naktį , melsdamasis Dievui .
42006013	Išaušus rytui , jis pasišaukė savo mokinius ir iš jų išsirinko dvylika ; juos ir pavadino apaštalais :
42006014	Simoną , kurį praminė Petru , jo brolį Andriejų , Jokūbą ir Joną , Pilypą ir Baltramiejų ,
42006015	Matą ir Tomą , Alfiejaus sūnų Jokūbą ir Simoną , vadinamą Uoliuoju ,
42006016	Jokūbo sūnų Judą ir Judą Iskarijotą , vėliau tapusį išdaviku .
42006017	Nusileidęs su jais žemyn , apsistojo lygumoje . Ten buvo gausus jo mokinių būrys ir didelė daugybė žmonių iš visos Judėjos ir Jeruzalės , iš Tyro ir Sidono pajūrio .
42006018	Jie susirinko jo pasiklausyti ir pagyti iš savo ligų . Buvo pagydomi netyrųjų dvasių varginamieji .
42006019	Visa minia stengėsi jį paliesti , nes iš jo ėjo galia ir visus gydė .
42006020	Tuomet pakėlęs akis į savo mokinius Jėzus prabilo : „ Palaiminti jūs , vargdieniai , nes jūsų yra Dievo karalystė .
42006021	Palaiminti , kurie dabar alkstate , nes būsite pasotinti . Palaiminti , kurie dabar verkiate , nes juoksitės .
42006022	Palaiminti esate , kai žmonės jūsų nekenčia , atstumia , niekina ir atmeta kaip blogą jūsų vardą dėl Žmogaus Sūnaus .
42006023	Džiaukitės tą dieną ir linksminkitės , nes jūsų laukia gausus atlygis danguje . Juk lygiai taip kadaise jų protėviai darė pranašams .
42006024	Bet vargas jums , turtuoliai , nes jūs jau atsiėmėte savo paguodą .
42006025	Vargas jums , kurie dabar sotūs , nes būsite alkani . Vargas jums , kurie dabar juokiatės , nes jūs liūdėsite ir verksite .
42006026	Vargas jums , kai visi žmonės jus giria , nes ir jų protėviai lygiai taip gyrė netikrus pranašus .
42006027	Bet jums , kurie klausotės , aš sakau : mylėkite savo priešus , darykite gera tiems , kurie jūsų nekenčia .
42006028	Laiminkite tuos , kurie jus keikia , ir melskitės už savo niekintojus .
42006029	Kas užgauna tave per vieną skruostą , atsuk ir antrąjį ; kas atima iš tavęs apsiaustą , negink ir marškinių .
42006030	Duok kiekvienam , kuris prašo , duok ir nereikalauk atgal iš to , kuris tavo paėmė .
42006031	Kaip norite , kad jums darytų žmonės , taip ir jūs darykite jiems .
42006032	Jei mylite tuos , kurie jus myli , tai koks čia jūsų nuopelnas ? Juk ir nusidėjėliai myli juos mylinčius .
42006033	Jei darote gera tiems , kurie jums gera daro , tai koks jūsų nuopelnas ? Juk ir nusidėjėliai taip daro .
42006034	Jei skolinate tik tiems , iš kurių tikitės atgausią , koks jūsų nuopelnas ? Juk ir nusidėjėliai skolina nusidėjėliams , kad atgautų paskolą .
42006035	Bet jūs mylėkite savo priešus , darykite gera ir skolinkite , nieko nesitikėdami . Tuomet jūsų lauks didelis atlygis , ir jūs būsite Aukščiausiojo vaikai : juk jis maloningas ir nedėkingiesiems , ir piktiesiems .
42006036	Būkite gailestingi , kaip ir jūsų Tėvas gailestingas .
42006037	Neteiskite ir nebūsite teisiami ; nesmerkite ir nebūsite pasmerkti ; atleiskite , ir jums bus atleista .
42006038	Duokite , ir jums bus duota ; saikas geras , prikimštas , sukratytas ir su kaupu bus atiduotas jums į užantį . Kokiu saiku seikite , tokiu jums bus atseikėta “ .
42006039	Jis pasakė jiems palyginimą : „ Ar gali aklas vesti aklą ? Argi ne abu įkristų į duobę ? !
42006040	Mokinys nėra viršesnis už mokytoją : kiekvienas mokinys bus gerai išlavintas , jei bus kaip mokytojas .
42006041	Kodėl gi matai krislą savo brolio akyje , o nepastebi rąsto savojoje ? !
42006042	Ir kaip gali sakyti broliui : ‘ Broli , leisk , išimsiu krislą iš tavo akies ’ , — pats nematydamas savo akyje rąsto ? ! Veidmainy , pirmiau išritink rąstą iš savo akies , o tada pažiūrėsi , kaip iš brolio akies išimti krislelį .
42006043	Nėra gero medžio , kuris megztų blogus vaisius , nei vėl netikusio , kuris megztų gerus vaisius .
42006044	Kiekvienas medis pažįstamas iš vaisių . Nuo usnių niekas nerenka figų , o nuo erškėčio neskina vynuogių .
42006045	Geras žmogus iš gero savo širdies lobyno ima gera , o blogasis iš blogo lobyno ima bloga . Jo burna kalba tai , ko pertekusi širdis .
42006046	Kam vadinate mane : ‘ Viešpatie , Viešpatie ’ , o nedarote , ką sakau ? !
42006047	Kiekvienas , kuris ateina pas mane , klausosi mano žodžių ir juos vykdo ; aš jums parodysiu , į ką jis panašus .
42006048	Jis panašus į namą statantį žmogų , kuris giliai iškasė žemę ir padėjo pamatus ant uolos . Užėjus potvyniui , srovė atsimušė į tą namą , bet neįstengė jo pajudinti , nes buvo gerai pastatytas .
42006049	O kas klausosi mano žodžių , bet jų nevykdo , panašus į žmogų , pasistačiusį namą be pamato , tiesiog ant žemės . Vos tik srovė į jį atsimušė , jis bemat sugriuvo , ir to namo griuvimas buvo smarkus “ .
42007001	Baigęs visus tuos pamokymus klausytojams , Jėzus sugrįžo į Kafarnaumą .
42007002	Ten vieno šimtininko branginamas tarnas sirgo ir buvo arti mirties .
42007003	Išgirdęs apie Jėzų , šimtininkas pasiuntė pas jį kelis žydų kilminguosius , prašydamas jį ateiti ir išgelbėti tarną .
42007004	Atėję pas Jėzų jie labai prašė ir sakė : „ Jis vertas , kad jam tai padarytum ,
42007005	nes jis myli mūsų tautą ir mums yra pastatęs sinagogą “ .
42007006	Jėzus nuėjo su jais . Prisiartinus prie namų , šimtininkas atsiuntė savo bičiulius jam pasakyti : „ Viešpatie , nesivargink ! Aš nesu vertas , kad užeitum po mano stogu .
42007007	Aš taip pat nelaikiau savęs vertu ateiti pas tave . Bet tark žodį , ir tepasveiksta mano tarnas !
42007008	Juk ir aš , pats būdamas valdinys , turiu sau pavaldžių kareivių . Taigi aš sakau kuriam nors iš jų : ‘ Eik ! ’ — ir jis eina ; sakau kitam : ‘ Ateik čionai ! ’ — ir jis ateina ; sakau tarnui : ‘ Padaryk tai ! ’ — ir jis daro “ .
42007009	Tai girdėdamas , Jėzus stebėjosi šimtininku ir atsigręžęs į jį lydinčią minią tarė : „ Sakau jums — nė Izraelyje neradau tokio didelio tikėjimo “ .
42007010	Sugrįžę į namus pasiųstieji rado tarną pasveikusį .
42007011	Paskui Jėzus pasuko į miestą , vardu Nainas . Drauge keliavo jo mokiniai ir gausi minia .
42007012	Prisiartinus prie miesto vartų , štai nešė numirėlį — vienturtį našlės sūnų . Kartu ėjo nemaža miesto minia .
42007013	Pamačiusiam motiną Viešpačiui pagailo jos , ir jis tarė : „ Neverk ! “
42007014	Priėjęs palietė neštuvus . Nešėjai sustojo . O jis prabilo : „ Jaunuoli , sakau tau : kelkis ! “
42007015	Numirėlis atsisėdo ir pradėjo kalbėti . Jėzus atidavė jį motinai .
42007016	Visus pagavo baimė , ir jie garbino Dievą , sakydami : „ Didis pranašas atsirado tarp mūsų “ ir : „ Dievas aplankė savo tautą “ .
42007017	Ta žinia apie jį pasklido po visą Judėją ir visą šalį .
42007018	Visa tai papasakojo Jonui jo mokiniai .
42007019	Tada Jonas , pasišaukęs du savo mokinius , nusiuntė juos pas Viešpatį paklausti : „ Ar tu esi tas , kuris turi ateiti , ar mums laukti kito ? “
42007020	Atėję pas Jėzų , tie vyrai tarė : „ Jonas Krikštytojas mus pasiuntė pas tave , klausdamas : ‘ Ar tu esi tas , kuris turi ateiti , ar mums laukti kito ? ’ “
42007021	Kaip tik tuo metu Jėzus išgydė daugelį iš ligų bei negalių ir nuo piktųjų dvasių , daugeliui aklųjų dovanojo regėjimą .
42007022	Tad atsakydamas jis tarė jiems : „ Keliaukite ir apsakykite Jonui , ką esate matę ir girdėję : aklieji praregi , raišieji vaikščioja , raupsuotieji apvalomi , kurtieji girdi , mirusieji prikeliami , vargdieniams skelbiama geroji naujiena .
42007023	Ir palaimintas , kas nepasipiktins manimi “ .
42007024	Jono pasiuntiniams nuėjus , Jėzus pradėjo kalbėti minioms apie Joną : „ Ko išėjote į dykumą pažiūrėti ? Ar vėjo linguojamos nendrės ?
42007025	O ko išėjote pamatyti ? Ar švelniais drabužiais vilkinčio žmogaus ? Antai tie , kurie ištaigingai vilki ir prabangiai gyvena , yra karaliaus rūmuose .
42007026	Tai ko gi išėjote pamatyti ? Ar pranašo ? Taip , sakau jums , ir daugiau negu pranašo .
42007027	Jis yra tasai , apie kurį parašyta : Štai aš siunčiu pirm tavęs savo pasiuntinį , ir jis nuties tau kelią .
42007028	Sakau jums : tarp gimusių iš moters nėra buvę didesnio už Joną , bet ir mažiausiasis Dievo karalystėje didesnis už jį .
42007029	Jį išgirdusi visa tauta , taip pat ir muitininkai , pripažino Dievo teisumą , krikštydamiesi Jono krikštu .
42007030	Tik fariziejai ir Įstatymo mokytojai , nesiduodami jam krikštyti , atstūmė , ką Dievas jiems buvo sumanęs .
42007031	Su kuo aš galėčiau palyginti šios kartos žmones ? Į ką jie panašūs ?
42007032	Panašūs jie į vaikus , kurie susėdę prekyvietėje šaukia vieni kitiems : ‘ Mes jums grojome , o jūs nešokote ; mes giedojome raudas , o jūs neverkėte ’ .
42007033	Buvo atėjęs Jonas Krikštytojas . Jis nevalgė duonos , negėrė vyno , tai jūs sakėte : ‘ Jis demono apsėstas ’ .
42007034	Atėjo Žmogaus Sūnus , valgantis ir geriantis , jūs vėl sakote : ‘ Štai rijūnas ir vyno gėrėjas , muitininkų ir nusidėjėlių bičiulis ’ .
42007035	Bet išmintį pateisino visi jos vaikai “ .
42007036	Vienas fariziejus užsiprašė Jėzų pietų . Atėjęs į fariziejaus namus , jis sėdo prie stalo .
42007037	Ir štai moteris , kuri buvo žinoma mieste nusidėjėlė , patyrusi , kad jis fariziejaus namuose , atsinešė alebastrinį indą kvapaus tepalo ir
42007038	verkdama priėjusi iš užpakalio prie jo kojų ėmė laistyti jas ašaromis , šluostyti savo galvos plaukais , bučiavo jo kojas ir tepė jas tepalu .
42007039	Tai matydamas fariziejus , kuris buvo Jėzų pasikvietęs , samprotavo pats vienas : „ Jeigu šitas būtų pranašas , jis žinotų , kas tokia ši moteris , kuri jį paliečia , — kad ji nusidėjėlė ! “
42007040	O Jėzus prabilo : „ Simonai , turiu tau ką pasakyti “ . Tas atsiliepė : „ Sakyk , Mokytojau ! “
42007041	„ Skolintojas turėjo du skolininkus . Vienas buvo skolingas penkis šimtus denarų , o kitas — penkiasdešimt .
42007042	Jiems neturint iš ko atiduoti , jis dovanojo abiem . Katras labiau jį mylės ? “
42007043	Simonas atsakė : „ Manau , jog tasai , kuriam daugiau dovanota “ . Jėzus tarė : „ Teisingai nusprendei “ .
42007044	Ir , atsisukęs į moterį , jis tarė Simonui : „ Matai šitą moterį ? Aš atėjau į tavo namus , tu nedavei man vandens kojoms nusimazgoti , o ji suvilgė jas ašaromis ir nušluostė savo plaukais .
42007045	Tu manęs nepabučiavai , o ji , vos man atėjus , nesiliauja bučiavusi man kojų .
42007046	Tu aliejumi man galvos nepatepei , o ji tepalu patepė man kojas .
42007047	Todėl aš tau sakau : jai atleidžiama daugybė jos nuodėmių , nes ji labai pamilo . Kam mažai atleista , tas menkai myli “ .
42007048	O jai tarė : „ Atleidžiamos tau nuodėmės “ .
42007049	Sėdintieji kartu už stalo pradėjo svarstyti : „ Kas gi jis toks , kad net ir nuodėmes atleidžia ? ! “
42007050	O jis dar tarė moteriai : „ Tavo tikėjimas išgelbėjo tave . Eik rami ! “
42008001	Jėzus keliavo per miestus ir kaimus , mokydamas ir skelbdamas gerąją naujieną apie Dievo karalystę . Su juo buvo Dvylika [ apaštalų ]
42008002	ir kelios moterys , išgydytos nuo piktųjų dvasių bei ligų ; tai Marija , vadinama Magdalena , iš kurios buvo išėję septyni demonai ,
42008003	Erodo prievaizdo Chūzo žmona Joana , Zuzana ir daug kitų moterų , kurios šelpė juos savo turtu .
42008004	Susirinkus gausiai miniai ir žmonėms dar skubant iš visų miestų pas Jėzų , jis bylojo palyginimu :
42008005	„ Sėjėjas išsirengė sėti javų . Jam sėjant vieni grūdai nukrito pakelėje , buvo sumindžioti , ir dangaus sparnuočiai juos sulesė .
42008006	Kiti nukrito ant uolų , ir jų daigai sudžiūvo , nes trūko drėgmės .
42008007	Dar kiti nukrito tarp erškėčių , ir tie , kartu išaugę , juos nusmelkė .
42008008	O dar kiti nukrito į gerą žemę ir išaugę davė šimteriopą derlių “ . Tai papasakojęs , jis sušuko : „ Kas turi ausis klausyti — teklauso ! “
42008009	Jo mokiniai paklausė , ką reiškiąs tasai palyginimas .
42008010	Jis atsakė : „ Jums duota pažinti Dievo karalystės paslaptis , o kitiems jos skelbiamos palyginimais , kad regėdami nematytų ir girdėdami nesuprastų .
42008011	Palyginimas štai ką reiškia : sėkla yra Dievo žodis .
42008012	Pakelėje — tai tie , kurie klausosi , paskui ateina velnias ir išrauna žodį iš jų širdies , kad jie netikėtų ir nebūtų išgelbėti .
42008013	Ant uolų — tie , kurie išgirdę žodį su džiaugsmu jį priima , bet neturi šaknų : kurį laiką jie tiki , o gundomi atkrinta .
42008014	Kas krito tarp erškėčių — tai tie , kurie išgirdo , bet tolyn eidami liko nusmelkti rūpesčių , turtų ir gyvenimo malonumų ir neduoda vaisiaus .
42008015	Nukritusi į gerą žemę sėkla — tai tie , kurie klauso žodžio , išsaugo jį taurioje ir geroje širdyje ir duoda vaisių kantrumu .
42008016	Nė vienas , uždegęs žiburį , nevožia jo indu ir nekiša po lova , bet stato į žibintuvą , kad ateinantys matytų šviesą .
42008017	Nėra nieko paslėpta , kas nebūtų atskleista , nieko slapta , kas nepasidarytų žinoma ir neišeitų aikštėn .
42008018	Tad žiūrėkite , kaip klausotės . Kas turi , tam bus duota , o iš neturinčio bus atimta ir tai , ką jis tariasi turįs “ .
42008019	Pas Jėzų atėjo motina ir broliai , bet negalėjo prasimušti iki jo per minią .
42008020	Jam buvo pranešta : „ Tavo motina ir broliai stovi lauke , nori su tavimi pasimatyti “ .
42008021	O jis atsakė : „ Mano motina ir mano broliai — tai tie , kurie klausosi Dievo žodžio ir jį vykdo “ .
42008022	Vieną dieną Jėzus su mokiniais įlipo į valtį ir pasakė : „ Irkimės anapus ežero ! “ Jie atsistūmė nuo kranto .
42008023	Mokiniams irkluojant Jėzus užmigo . Ežere pakilo viesulas . Bangos ėmė semti valtį , ir visi atsidūrė pavojuje .
42008024	Tuomet pripuolę mokiniai ėmė žadinti Jėzų , šaukdami : „ Mokytojau , Mokytojau , žūvame ! “ Atsikėlęs jis sudraudė vėją ir bangas . Jie nurimo , stojo tyla .
42008025	O Jėzus paklausė juos : „ Kurgi jūsų tikėjimas ? ! “ Mokiniai išsigandę ir nustebę kalbėjo vienas kitam : „ Kas jis toks , kad įsakinėja vėjams ir vandeniui , ir tie jo klauso ? ! “
42008026	Jie atplaukė į gergeziečių kraštą , kuris yra priešingame Galilėjai krante .
42008027	Kai tik Jėzus išlipo į krantą , jį pasitiko iš miesto atbėgęs vyras . Šis buvo demonų apsėstas , seniai nedėvėjo drabužių , negyveno namuose , laikėsi kapinėse .
42008028	Pamatęs Jėzų , jis parpuolė priešais ir ėmė garsiai šaukti : „ Ko tau iš manęs reikia , Jėzau , Aukščiausiojo Dievo Sūnau ? ! Maldauju , nekankink manęs ! “
42008029	Mat Jėzus buvo įsakęs netyrajai dvasiai išeiti iš žmogaus . Dvasia dažnai sugriebdavo jį . Žmonės jį laikydavo surakintą , supančiotomis kojomis , bet jis sutraukydavo pančius , ir demonas jį nuvarydavo į dykumą .
42008030	Jėzus paklausė : „ Kuo tu vardu ? “ Šis atsakė : „ Legionas “ . Mat jį buvo apsėdę daug demonų .
42008031	Jie maldavo , kad Jėzus neįsakytų jiems nugrimzti gelmėn .
42008032	Tenai kalne ganėsi didelė kaimenė kiaulių . Demonai prašė leisti sueiti į jas . Jėzus leido .
42008033	Tuomet demonai , išėję iš žmogaus , apniko kiaules . Kaimenė tuojau metėsi nuo skardžio į ežerą ir prigėrė .
42008034	Pamatę , kas nutiko , piemenys pabėgo ir pranešė apie tai mieste bei kaimuose .
42008035	Žmonės išėjo pažiūrėti , kas buvo atsitikę , ir susibūrė prie Jėzaus . Čia jie rado žmogų , iš kurio buvo išėję demonai , sėdintį prie Jėzaus kojų apsirengusį ir sveiko proto , ir nusigando .
42008036	Tie , kurie buvo matę , papasakojo , kaip buvo išgydytas apsėstasis .
42008037	Tada visi gergeziečių šalies gyventojai ėmė prašyti , kad Jėzus pasitrauktų iš jų , nes juos buvo pagavusi didelė baimė . Jis įsėdo į valtį ir sugrįžo atgal .
42008038	Vyras , iš kurio buvo išėję demonai , prašėsi paliekamas pas Jėzų . Tačiau jis atleido jį ir paliepė :
42008039	„ Grįžk namo ir papasakok , kokių didžių dalykų tau padarė Dievas “ . Tuomet jis ėjo per visą miestą ir skelbė , ką Jėzus jam padaręs .
42008040	Grįžtantį Jėzų pasitiko minia , nes visi jo laukte laukė .
42008041	Ir štai atėjo vyras , vardu Jayras , sinagogos vyresnysis . Jis puolė Jėzui po kojų , maldaudamas ateiti į jo namus .
42008042	Mat jo vienturtė dvylikametė dukrelė buvo marinama . Jėzus ėjo minios apgultas .
42008043	Viena moteris , dvylika metų sirgusi kraujoplūdžiu , kurios niekas negalėjo pagydyti ,
42008044	prisiartino iš užpakalio , prisilietė jo drabužio apvado , ir kraujas bematant liovėsi plūdęs .
42008045	O Jėzus paklausė : „ Kas mane palietė ? “ Visiems besiginant , Petras tarė : „ Mokytojau , minia tave spaudžia ir stumia “ .
42008046	Bet Jėzus atsakė : „ Mane kažkas palietė , nes aš pajutau , kad iš manęs išėjo galia “ .
42008047	Moteris , pamačiusi , kad neliko nepastebėta , drebėdama prisiartino , parpuolė jam po kojų ir visų žmonių akivaizdoje papasakojo , kodėl prisilietusi ir kaip tuojau išgijusi .
42008048	Tuomet Jėzus jai tarė : „ Dukterie , tavo tikėjimas išgelbėjo tave . Eik rami ! “
42008049	Jėzui tebekalbant atėjo kažkas iš sinagogos vyresniojo namų ir tam pranešė : „ Tavo duktė numirė . Nebevargink Mokytojo “ .
42008050	Tai išgirdęs , Jėzus tarė : „ Nebijok , tiktai tikėk , ir ji bus išgelbėta “ .
42008051	Atėjęs į namus , jis neleido su savim eiti niekam , tik Petrui , Jonui , Jokūbui ir mergaitės tėvui bei motinai .
42008052	Visi verkė ir apraudojo ją . Jėzus prabilo : „ Neverkite ! Mergaitė nėra mirusi , o tik miega “ .
42008053	Žmonės juokėsi iš jo , žinodami , kad ji mirusi .
42008054	Bet jis , paėmęs ją už rankos , sušuko : „ Mergaite , kelkis ! “
42008055	Jos dvasia sugrįžo , ji tuojau atsikėlė . Jėzus liepė duoti jai valgyti .
42008056	Mergaitės gimdytojai be galo stebėjosi , o jis liepė niekam nesakyti , kas buvo įvykę .
42009001	Sukvietęs Dvylika , Jėzus suteikė jiems galią ir valdžią visiems demonams tramdyti ir ligoms gydyti .
42009002	Paskui išsiuntė Dievo karalystės skelbti ir ligonių gydyti .
42009003	Jis pasakė jiems : „ Nieko neimkite kelionei : nei lazdos , nei krepšio , nei duonos , nei pinigų . Neturėkite nė dviejų palaidinių .
42009004	Jei įeisite į kokius nors namus , pasilikite tenai . Iš ten ir keliaukite toliau .
42009005	O kur tik žmonės jūsų nepriimtų , išeidami iš to miesto , nusikratykite nuo kojų dulkes kaip liudijimą prieš juos “ .
42009006	Taigi išėję jie traukė per aplinkinius kaimus , visur skelbdami gerąją naujieną bei gydydami .
42009007	Tetrarchas Erodas išgirdo apie visus tuos įvykius ir nežinojo , ką manyti , nes vieni sakė :
42009008	Jonas prisikėlęs iš numirusių , kiti : pasirodęs Elijas , dar kiti : prisikėlęs vienas senųjų pranašų .
42009009	Erodas tarė : „ Jonui aš nukirsdinau galvą ; o kas yra šitas , apie kurį girdžiu pasakojant tokius dalykus ? ! “ Ir jis stengėsi susitikti Jėzų .
42009010	Sugrįžę apaštalai apsakė Jėzui , ką buvo nuveikę . Pasiėmęs juos , jis pasitraukė nuošaliai į Betsaidos miesto apylinkes .
42009011	Minia , tai sužinojusi , sekė iš paskos . Jis priėmė žmones ir kalbėjo jiems apie Dievo karalystę , išgydė tuos , kuriems reikėjo gydymo .
42009012	Diena pakrypo vakarop . Prisiartinę Dvylika tarė : „ Paleisk žmones , kad jie , nuėję į aplinkinius kaimus bei vienkiemius , susirastų nakvynę ir maisto . Mes juk esame dykumoje “ .
42009013	Jėzus atsiliepė : „ Jūs duokite jiems valgyti ! “ Dvylika atsakė : „ Mes nieko daugiau neturime , tik penkis kepalėlius duonos ir dvi žuvis . Nebent nueitume ir nupirktume maisto visai šitai miniai “ .
42009014	O buvo ten apie penkis tūkstančius vyrų . Jėzus įsakė mokiniams : „ Susodinkite juos būriais po penkiasdešimt “ .
42009015	Jie taip padarė ir visus susodino .
42009016	Tuomet paėmęs penkis kepalėlius ir dvi žuvis jis pažvelgė į dangų , palaimino , laužė ir davė mokiniams , kad išnešiotų miniai .
42009017	Visi valgė ir pasisotino . Ir dar buvo pririnkta dvylika pintinių nulikusių gabaliukų .
42009018	Kartą , kai Jėzus nuošaliai vienas meldėsi , su juo buvo ir mokiniai . Jis paklausė juos : „ Kuo mane laiko žmonės ? “
42009019	Jie atsakė : „ Vieni Jonu Krikštytoju , kiti Eliju , treti sako : prisikėlęs vienas senųjų pranašų “ .
42009020	Tada jis paklausė : „ O jūs kuo mane laikote ? “ Petras atsakė : „ Dievo Mesiju “ .
42009021	Jėzus sudraudė juos , įsakydamas niekam to nepasakoti .
42009022	Jis dar pridūrė , jog reikia , kad Žmogaus Sūnus daug kentėtų , būtų seniūnų , aukštųjų kunigų bei Rašto aiškintojų atmestas , nužudytas ir trečią dieną prisikeltų .
42009023	Jėzus pasakė visiems : „ Jei kas nori eiti paskui mane , teišsižada savęs , teneša savo kryžių ir teseka manimi .
42009024	Kas nori išgelbėti savo gyvybę , tas ją praras , o kas pražudys dėl manęs savo gyvybę , tas ją išgelbės .
42009025	Kokia būtų nauda , jei žmogus laimėtų visą pasaulį , o save pražudytų ar sau pakenktų ? !
42009026	Jei kas gėdysis manęs ir mano žodžių , to gėdysis ir Žmogaus Sūnus , kai ateis su savąja bei Tėvo ir šventųjų angelų šlove .
42009027	Iš tiesų sakau jums : kai kurie iš čia stovinčiųjų neragaus mirties , kol neišvys Dievo karalystės “ .
42009028	Praslinkus maždaug aštuonioms dienoms po šitų žodžių , jis pasiėmė Petrą , Joną ir Jokūbą ir užkopė į kalną melstis .
42009029	Besimeldžiant jo veido išvaizda pasikeitė , o drabužiai pasidarė skaisčiai balti .
42009030	Ir štai pasirodė du vyrai , kurie kalbėjosi su juo . Tai buvo Mozė ir Elijas .
42009031	Jie pasirodė šlovėje ir kalbėjo apie Jėzaus gyvenimo pabaigą , būsiančią Jeruzalėje .
42009032	Petrą ir jo draugus apėmė miegas . Išbudę jie pamatė jo spindesį ir stovinčius šalia jo du vyrus .
42009033	Šiems tolstant , Petras kreipėsi į Jėzų : „ Mokytojau , gera mums čia būti ! Padarykime tris palapines : vieną tau , kitą Mozei ir trečią Elijui “ . Jis nesižinojo , ką kalbąs .
42009034	Jam tai besakant , užėjo debesis ir uždengė juos . Jiems panyrant į debesį , mokiniai nusigando .
42009035	O iš debesies aidėjo balsas : „ Šitas mano išrinktasis Sūnus , jo klausykite ! “
42009036	Balsui nuskambėjus , Jėzus liko vienas . O jie tylėjo ir tomis dienomis niekam nesakė apie savo regėjimą .
42009037	Kitą dieną , jiems besileidžiant nuo kalno , Jėzų pasitiko didelė minia .
42009038	Ir štai vienas vyras iš minios ėmė šaukti : „ Mokytojau , meldžiu , pažvelk į mano sūnų : tai vienturtis .
42009039	Kai dvasia jį pačiumpa , jis staiga ima rėkti , o dvasia tąso jį , jog tas net putoja . Ji tik vargais negalais atstoja nuo jo , kone užkankindama .
42009040	Aš prašiau tavo mokinius išvaryti dvasią , bet jie neįstengė “ .
42009041	Tada Jėzus atsakė : „ O netikinti ir sugedusi gimine ! Kiek ilgai man reikės su jumis pasilikti ir jus kęsti ? ! Atvesk čia sūnų “ .
42009042	Dar besiartinantį demonas jį parbloškė ir pradėjo tąsyti . Jėzus sudraudė netyrąją dvasią , išgydė berniuką ir atidavė jį tėvui .
42009043	Ir visi neteko žado dėl Dievo didybės . Visiems stebintis Jėzaus darbais , jis prabilo į mokinius :
42009044	„ Įsidėmėkite gerai mano žodžius : Žmogaus Sūnus turi būti atiduotas į žmonių rankas “ .
42009045	Jie nesuprato šios kalbos ; jos reikšmė liko jiems paslėpta taip , kad jos nesuvoktų . O jie bijojo klausti Jėzų apie tą dalyką .
42009046	Tarp mokinių kilo ginčas , kuris jų didžiausias .
42009047	Įžvelgęs jų širdies mintis , Jėzus pasišaukė vaiką , pasistatė šalia savęs
42009048	ir tarė : „ Kas priima šį vaiką dėl manęs , priima mane , o kas mane priima , priima tą , kuris yra mane siuntęs . Kas tarp jūsų mažiausias , tas yra didis “ .
42009049	Tada atsiliepė Jonas : „ Mokytojau , mes matėme vieną žmogų , tavo vardu išvarantį demonus . Mes jam draudėme tai daryti , nes jis nevaikščioja kartu su mumis “ .
42009050	Jėzus atsakė : „ Nedrauskite ! Kas ne prieš jus , tas už jus ! “
42009051	Atėjus metui , kai turėjo būti paimtas iš pasaulio , Jėzus ryžtingai nukreipė savo žingsnius į Jeruzalę .
42009052	Jis išsiuntė pirma savęs pasiuntinius . Tie užėjo į vieną Samarijos kaimą paruošti , kur jam apsistoti .
42009053	Bet kaimo gyventojai nesutiko jo priimti , nes jis keliavo Jeruzalės link .
42009054	Tai girdėdami , mokiniai Jokūbas ir Jonas sušuko : „ Viešpatie , jei nori , mes liepsime ugniai kristi iš dangaus ir juos sunaikinti ! “
42009055	Bet jis atsisukęs sudraudė juos .
42009056	Jie pasuko į kitą kaimą .
42009057	Jiems einant keliu , vienas žmogus jam pasakė : „ Aš seksiu paskui tave , kur tik tu eitum ! “
42009058	Jėzus atsakė : „ Lapės turi urvus , padangių sparnuočiai — lizdus , o Žmogaus Sūnus neturi kur galvos priglausti “ .
42009059	Kitam žmogui jis pasakė : „ Sek paskui mane ! “ Tas prašė : „ Leisk man pirmiau pareiti tėvo palaidoti “ .
42009060	Jis atsakė : „ Palik mirusiems laidoti savo numirėlius , o tu eik ir skelbk Dievo karalystę ! “
42009061	Dar vienas tarė : „ Aš seksiu paskui tave , Viešpatie , bet leisk man pirmiau atsisveikinti su namiškiais “ .
42009062	Jėzus tam pasakė : „ Nė vienas , kuris prideda ranką prie arklo ir žvalgosi atgal , netinka Dievo karalystei “ .
42010001	Paskui Viešpats paskyrė dar kitus septyniasdešimt du mokinius ir išsiuntė juos po du , kad eitų pirma jo į visus miestus bei vietoves , kur jis pats ketino vykti .
42010002	Jis sakė jiems : „ Pjūtis didelė , o darbininkų maža . Melskite pjūties šeimininką , kad atsiųstų darbininkų į savo pjūtį .
42010003	Keliaukite ! Štai aš siunčiu jus lyg avinėlius tarp vilkų .
42010004	Nesineškite piniginės , nei krepšio , nei apavo ir nieko kelyje nesveikinkite .
42010005	Į kuriuos tik namus užeisite , pirmiausia tarkite : ‘ Ramybė šiems namams ! ’
42010006	Ir jei ten gyvens ramybės sūnus , jūsų ramybė nužengs ant jo , o jei ne , sugrįš pas jus .
42010007	Pasilikite tuose namuose , valgykite ir gerkite , kas duodama , nes darbininkas vertas savo užmokesčio . Nesikilnokite iš namų į namus .
42010008	Jei nueisite į kurį nors miestą ir jus priims , valgykite , kas bus jums padėta .
42010009	Gydykite to miesto ligonius ir sakykite visiems : ‘ Jums prisiartino Dievo karalystė ! ’
42010010	O jeigu užsuksite į tokį miestą , kur jūsų nepriims , išėję į aikštę , tarkite :
42010011	‘ Mes jums nukratome net jūsų miesto dulkes , prilipusias prie mūsų kojų , bet vis tiek žinokite : Dievo karalystė jau prisiartino ! ’
42010012	Sakau jums : ateis diena , kai Sodomai bus lengviau negu anam miestui .
42010013	Vargas tau , Chorazine ! Vargas tau , Betsaida ! Jeigu Tyre ir Sidone būtų padaryta stebuklų , kokie padaryti pas jus , jie seniai būtų atsivertę ir atgailoję su ašutine ir pelenuose .
42010014	Todėl Tyrui ir Sidonui teisme bus lengviau negu jums .
42010015	Ir tu , Kafarnaume , negi būsi išaukštintas iki dangaus ? ! Tu nugarmėsi iki mirusiųjų pasaulio !
42010016	Kas jūsų klauso , manęs klauso . Kas jus niekina , mane niekina . O kas niekina mane , niekina tą , kuris yra mane siuntęs “ .
42010017	Septyniasdešimt du sugrįžo ir su džiaugsmu kalbėjo : „ Viešpatie , mums paklūsta net demonai dėl tavo vardo “ .
42010018	O Jėzus atsiliepė : „ Mačiau šėtoną , kaip žaibą krintantį iš dangaus .
42010019	Štai aš suteikiau jums galią mindžioti gyvates bei skorpionus ir visokią priešo galybę , kad niekas jums nepakenktų .
42010020	Bet jūs džiaukitės ne tuo , kad dvasios jums pavaldžios ; džiaukitės , kad jūsų vardai įrašyti danguje “ .
42010021	Tuomet jis džiūgavo Šventojoje Dvasioje ir kalbėjo : „ Aš šlovinu tave , Tėve , dangaus ir žemės Viešpatie , kad paslėpei tai nuo išmintingųjų ir gudriųjų , o apreiškei mažutėliams . Taip , Tėve , nes tau taip patiko .
42010022	Viskas man yra mano Tėvo atiduota . Ir niekas nežino , kas yra Sūnus , tik Tėvas , nei kas yra Tėvas , tik Sūnus ir tas , kam Sūnus panorės apreikšti “ .
42010023	Atsigręžęs vien tiktai į mokinius , jis tarė : „ Palaimintos akys , kurios regi , ką jūs regite .
42010024	Sakau jums : daugel pranašų ir karalių troško išvysti , ką jūs matote , bet neišvydo , ir išgirsti , ką jūs girdite , bet neišgirdo “ .
42010025	Štai atsistojo vienas Įstatymo mokytojas ir mėgindamas jį paklausė : „ Mokytojau , ką turiu daryti , kad laimėčiau amžinąjį gyvenimą ? “
42010026	Jėzus tarė : „ O kas parašyta Įstatyme ? Kaip skaitai ? “
42010027	Tas atsakė : Mylėk Viešpatį , savo Dievą , visa širdimi , visa siela , visomis jėgomis ir visu protu , o savo artimą kaip save patį .
42010028	Jėzus jam tarė : „ Gerai atsakei . Tai daryk , ir gyvensi “ .
42010029	Norėdamas pasiteisinti anas paklausė Jėzų : „ O kas gi mano artimas ? “
42010030	Jėzus prabilo : „ Vienas žmogus leidosi žemyn iš Jeruzalės į Jerichą ir pakliuvo į plėšikų rankas . Tie išrengė jį , sumušė ir nuėjo sau , palikdami pusgyvį .
42010031	Atsitiktinai tuo pačiu keliu ėjo vienas kunigas . Jis pamatė , bet praėjo kita puse kelio .
42010032	Taip pat ir levitas , pro tą vietą eidamas , jį matė ir praėjo kita kelio puse .
42010033	O vienas pakeleivis samarietis , užtikęs jį , pasigailėjo .
42010034	Jis priėjo prie jo , užpylė ant žaizdų aliejaus ir vyno , aptvarstė jas ; paskui , užkėlęs ant savo gyvulio , nugabeno į užeigą ir slaugė jį .
42010035	Kitą dieną jis išsiėmė du denarus , padavė užeigos šeimininkui ir tarė : ‘ Slaugyk jį , o jeigu išleisi ką viršaus , sugrįžęs aš tau atsilyginsiu ’ .
42010036	Kas iš šitų trijų tau atrodo buvęs artimas patekusiam į plėšikų rankas ? “
42010037	Jis atsakė : „ Tas , kuris parodė jam gailestingumą “ . Jėzus atsakė : „ Eik ir tu taip daryk ! “
42010038	Jiems keliaujant toliau , Jėzus užsuko į vieną kaimą . Ten viena moteris , vardu Morta , pakvietė jį paviešėti .
42010039	Ji turėjo seserį , vardu Marija . Ši , atsisėdusi prie Viešpaties kojų , klausėsi jo žodžių .
42010040	Morta buvo susirūpinusi visokiu patarnavimu . Ji stabtelėjo ir pasiskundė : „ Viešpatie , tau nerūpi , kad sesuo palieka mane vieną patarnauti ? Sakyk , kad ji man padėtų “ .
42010041	Tačiau Viešpats atsakė : „ Morta , Morta , tu rūpiniesi ir sielojiesi daugeliu dalykų ,
42010042	o reikia tik vieno . Marija išsirinko geriausiąją dalį , kuri nebus iš jos atimta “ .
42011001	Kartą Jėzus vienoje vietoje meldėsi . Jam baigus maldą , vienas mokinys paprašė : „ Viešpatie , išmokyk mus melstis , kaip ir Jonas išmokė savuosius mokinius “ .
42011002	Jėzus tarė jiems : „ Kai melsitės , sakykite : ‘ Tėve , teesie šventas tavo vardas . Teateinie tavo karalystė .
42011003	Kasdienės mūsų duonos duok mums kasdien
42011004	ir atleisk mums mūsų kaltes , nes ir mes atleidžiame kiekvienam , kuris mums kaltas . Ir nevesk mūsų į pagundą ’ “ .
42011005	Jėzus dar kalbėjo jiems : „ Kas nors iš jūsų turės draugą ir nuėjęs pas jį vidurnaktį sakys : ‘ Bičiuli , paskolink man tris kepaliukus duonos ,
42011006	nes draugas iš kelionės pas mane atvyko ir aš neturiu ko jam padėti ant stalo ’ .
42011007	O anas iš vidaus atsilieps : ‘ Nekvaršink manęs ! Durys jau uždarytos , o aš su vaikais lovoje , negaliu keltis ir tau duoti ’ .
42011008	Aš jums sakau : jeigu nesikels ir neduos jam duonos dėl bičiulystės , tai dėl jo įkyrumo atsikels ir duos , kiek tik jam reikia .
42011009	Tad ir aš jums sakau : prašykite , ir jums bus duota ; ieškokite , ir rasite ; belskite , ir jums bus atidaryta .
42011010	Kiekvienas , kas prašo , gauna , kas ieško , randa , ir beldžiančiam atidaroma .
42011011	Kur jūs matėte tokį tėvą , kad duonos prašančiam vaikui duotų akmenį ? ! Ar prašančiam žuvies atkištų gyvatę ?
42011012	Arba prašančiam kiaušinio duotų skorpioną ?
42011013	Jei tad jūs , būdami nelabi , mokate savo vaikams duoti gerų daiktų , juo labiau jūsų Tėvas iš dangaus suteiks Šventąją Dvasią tiems , kurie jį prašo “ .
42011014	Kartą Jėzus išvarė nebylumo demoną . Demonui išėjus , nebylys prakalbėjo , ir minia stebėjosi .
42011015	Kai kurie žmonės sakė : „ Jis išvaro demonus demonų valdovo Belzebulo galia “ .
42011016	Kiti , mėgindami jį , reikalavo ženklo iš dangaus .
42011017	Žinodamas , ką jie mano , Jėzus jiems tarė : „ Kiekviena suskilusi karalystė bus sunaikinta , ir namai grius ant namų .
42011018	Jeigu ir šėtonas pasidalijęs , tai kaip išsilaikys jo karalystė ? ! Jūs sakote mane išvejant demonus Belzebulo galia .
42011019	Jeigu jau aš išvarau juos Belzebulo galia , tai kieno galia išvaro jūsų sekėjai ? Todėl jie bus jūsų teisėjai .
42011020	Bet jei aš išveju demonus Dievo pirštu , tai tikrai pas jus atėjo Dievo karalystė .
42011021	Kai apsiginklavęs galiūnas sergi savo sodybą , tada ir jo turtas apsaugotas .
42011022	Bet jei užpuls stipresnis ir jį nugalės , tai atims jo ginklus , kuriais tas pasitikėjo , ir išdalys grobį .
42011023	Kas ne su manimi , tas prieš mane , ir kas nerenka su manimi , tas barsto .
42011024	Netyroji dvasia , išėjusi iš žmogaus , klaidžioja bevandenėse vietose , ieškodama poilsio . Neradusi ji sako sau : ‘ Grįšiu į savo namus , iš kur išėjau ’ .
42011025	Sugrįžusi randa juos iššluotus ir išpuoštus .
42011026	Tada eina , pasiima kitas septynias dvasias , dar piktesnes už save , ir įėjusios jos ten apsigyvena . Ir paskui tam žmogui darosi blogiau negu pirma “ .
42011027	Jam bekalbant , viena moteris iš minios garsiai sušuko : „ Palaimintos įsčios , kurios tave nešiojo , ir krūtys , kurias žindai ! “
42011028	O jis atsiliepė : „ Dar labiau palaiminti tie , kurie klausosi Dievo žodžio ir jo laikosi “ .
42011029	Žmonėms gausiai susirinkus , Jėzus pradėjo kalbėti : „ Ši karta yra pikta karta . Ji reikalauja ženklo , bet jai nebus duota jokio kito ženklo , kaip tik Jonos ženklas .
42011030	Kaip Jona buvo ženklas nineviečiams , taip Žmogaus Sūnus bus šiai kartai .
42011031	Pietų šalies karalienė teismo dieną prisikels drauge su šios kartos žmonėmis ir juos pasmerks . Juk ji atkeliavo nuo žemės pakraščių pasiklausyti Saliamono išminties , o štai čia daugiau negu Saliamonas .
42011032	Ninevės gyventojai teismo dieną kelsis su šia karta ir ją pasmerks , nes jie atsivertė , išgirdę Jonos pamokslus , o štai čia daugiau negu Jona .
42011033	Niekas uždegto žiburio nededa į slėptuvę ar po indu , bet stato jį į žibintuvą , kad įeinantys matytų šviesą .
42011034	Kūno žiburys yra tavoji akis . Todėl jei tavo akis sveika , visam tavo kūnui bus šviesu . O jeigu tavo akis nesveika , tavo kūnas skendės tamsoje .
42011035	Todėl žiūrėk , kad tavoji šviesa nebūtų tamsybė !
42011036	Taigi jei visam tavo kūnui šviesu , ir niekas jo netemdo , tai jis ir bus šviesus , lyg būtum apšviestas žiburio spindulių “ .
42011037	Jėzui tebekalbant , vienas fariziejus pasikvietė jį pietų . Įėjęs jis sėdosi už stalo .
42011038	Tai matydamas fariziejus nusistebėjo , kad jis nenusimazgojo rankų prieš valgį .
42011039	O Viešpats kreipėsi į jį : „ Kaip tik jūs , fariziejai , valote taurės ir dubens išorę , o viduje esate pilni gobšumo ir nelabumo .
42011040	Neišmanėliai ! Argi išorės kūrėjas nėra sukūręs ir vidaus ? !
42011041	Verčiau duokite žmonėms iš savo vidaus tarsi išmaldą , ir viskas jums bus nesutepta .
42011042	Vargas jums , fariziejai ! Jūs duodate dešimtinę iš mėtų , rūtų ir kitokių žolelių , o nepaisote teisingumo ir Dievo meilės . Reikia šitai daryti ir ano neapleisti !
42011043	Vargas jums , fariziejai ! Jūs taip mėgstate pirmąsias kėdes sinagogose ir sveikinimus turgavietėse !
42011044	Vargas jums ! Esate lyg apleisti kapai , kuriuos žmonės nepastebėdami mindžioja “ .
42011045	Tada vienas Įstatymo mokytojas atsiliepė : „ Mokytojau , taip kalbėdamas , tu ir mus įžeidi “ .
42011046	Jis atsakė : „ Vargas ir jums , Įstatymo mokytojai ! Jūs kraunate žmonėms nepakeliamas naštas , o patys tų naštų nė vienu pirštu nepajudinate .
42011047	Vargas jums ! Jūs statote pranašams paminklus , o jūsų tėvai juos žudė !
42011048	Taigi jūs liudijate ir pritariate savo tėvų darbams . Jie žudė , o jūs statote paminklus .
42011049	Štai kodėl Dievo Išmintis yra pasakiusi : ‘ Aš siųsiu pas juos pranašų ir apaštalų , o jie vienus žudys , kitus persekios ,
42011050	kad iš šios kartos būtų pareikalauta visų pranašų kraujo , pralieto nuo pasaulio sutvėrimo ,
42011051	pradedant Abelio krauju iki kraujo Zacharijo , kuris buvo nužudytas tarp aukuro ir šventovės ’ . Taip ! Aš sakau , jog bus pareikalauta jo iš šios kartos .
42011052	Vargas jums , Įstatymo mokytojai ! Jūs pasisavinote pažinimo raktą , bet patys nėjote ir norintiems įeiti kliudėte “ .
42011053	Jam iš ten išėjus , Rašto aiškintojai bei fariziejai pradėjo smarkiai jį pulti ir visaip kamantinėti ,
42011054	tykodami ką nors pagauti iš jo lūpų .
42012001	Tuo tarpu susirinko tūkstančiai žmonių , kad vieni kitus trypė . Tada Jėzus pradėjo kalbėti pirmiausia savo mokiniams : „ Saugokitės fariziejų raugo , tai yra veidmainystės !
42012002	Nėra nieko uždengta , kas nebus atidengta , ir nieko paslėpta , kas nepasidarys žinoma .
42012003	Ką kalbėjote patamsyje , skambės šviesoje , ir ką šnibždėjote į ausį kambariuose , bus skelbiama nuo stogų !
42012004	Aš sakau jums , savo bičiuliams : nebijokite tų , kurie žudo kūną ir paskui nebegali daugiau kenkti .
42012005	Aš parodysiu , ko turite bijoti : bijokite to , kuris nužudęs turi galią įstumti į pragarą . Taip , sakau jums , šito bijokite !
42012006	Argi ne penki žvirbliai parduodami už du skatikus ? Tačiau nė vienas jų nėra Dievo užmirštas .
42012007	Žinokite , kad net visi jūsų galvos plaukai suskaityti . Tad nebijokite ! Jūs vertesni už daugybę žvirblių .
42012008	Aš jums sakau : kas išpažins mane žmonių akivaizdoje , tą ir Žmogaus Sūnus išpažins Dievo angelų akivaizdoje .
42012009	O kas manęs išsigins žmonių akivaizdoje , to bus išsiginta Dievo angelų akivaizdoje .
42012010	Kas tartų žodį prieš Žmogaus Sūnų , tam bus atleista , o kas piktžodžiautų Šventajai Dvasiai , tam nebus atleista .
42012011	Kai jie ves jus į sinagogas pas viršininkus ar vyresnybes , nesirūpinkite , kaip ginsitės ar ką atsakinėsite ,
42012012	nes Šventoji Dvasia tą pačią valandą jus pamokys , ką kalbėti “ .
42012013	Vienas iš minios jam tarė : „ Mokytojau , liepk mano broliui , kad pasidalytų su manimi palikimą “ .
42012014	Jis atsakė : „ Žmogau , kas gi mane skyrė jūsų teisėju ar dalytoju ? “
42012015	Ir dar pridūrė : „ Žiūrėkite , saugokitės bet kokio godumo , nes jei kas ir turi apsčiai , jo gyvybė nepriklauso nuo turto “ .
42012016	Jis pasakė jiems palyginimą : „ Vieno turtingo žmogaus laukai davė gausų derlių .
42012017	Jis pradėjo sau vienas svarstyti : ‘ Ką man čia dabar padarius ? Neturiu kur sukrauti derliaus ’ .
42012018	Galop jis tarė : ‘ Štai ką padarysiu : nugriausiu savo klojimus , statysiuos didesnius ir į juos sugabensiu visus javus ir visas gėrybes .
42012019	Tada tarsiu savo sielai : mano siela , tu turi daug gėrybių , sukrautų ilgiems metams . Ilsėkis , valgyk , gerk ir linksmai pokyliauk ! ’
42012020	O Dievas jam tarė : ‘ Kvaily , dar šiąnakt bus pareikalauta tavo gyvybės . Kam gi atiteks , ką susikrovei ? ’
42012021	Taip būna tam , kas krauna turtus , bet nesirūpina tapti turtingas pas Dievą “ .
42012022	Tada Jėzus kalbėjo savo mokiniams : „ Todėl aš jums sakau : per daug nesirūpinkite gyvybe , ką valgysite , nė savo kūnu , ką vilkėsite .
42012023	Gyvybė svarbesnė už maistą , o kūnas už drabužį .
42012024	Pasižiūrėkite į varnus . Jie nesėja ir nepjauna , neturi nei sandėlių , nei kluonų , bet Dievas juos maitina . Jūs nepalyginti vertesni už paukščius !
42012025	Kas gi jūsų galėtų savo rūpesčiu bent per sprindį prailginti sau gyvenimą ? !
42012026	Tad jei jūs neįstengiate padaryti net mažmožio , tai kam rūpinatės kitais dalykais ?
42012027	Įsižiūrėkite , kaip auga lelijos . Jos neverpia ir neaudžia . Bet sakau jums : nė Saliamonas pačioje savo didybėje nebuvo taip pasipuošęs kaip kiekviena jų .
42012028	Jeigu Dievas taip aprengia laukų gėlę , šiandien žydinčią , o rytoj metamą į krosnį , tai dar labiau pasirūpins jumis , mažatikiai !
42012029	Tad neklausinėkite , ką valgysite ar gersite , ir nebūgštaukite !
42012030	Visų tų dalykų vaikosi šio pasaulio pagonys . O jūsų Tėvas žino , kad viso to jums reikia .
42012031	Verčiau ieškokite jo karalystės , o tai bus jums pridėta .
42012032	Nebijok , mažoji kaimene : jūsų Tėvas panorėjo atiduoti jums karalystę !
42012033	Išparduokite savo turtą ir išdalykite jį išmaldai . Įsitaisykite sau piniginių , kurios nesusidėvi , kraukite nenykstantį lobį danguje , kur joks vagis neprieis ir kandys nesuės .
42012034	Kur jūsų lobis , ten ir jūsų širdis .
42012035	Tebūnie jūsų strėnos sujuostos ir žiburiai uždegti .
42012036	Jūs būkite panašūs į žmones , kurie laukia savo šeimininko , grįžtančio iš vestuvių , kad kai tik jis parvyks ir pasibels , tuojau atidarytų .
42012037	Laimingi tarnai , kuriuos sugrįžęs šeimininkas ras budinčius . Iš tiesų sakau jums : jis susijuos , susodins juos prie stalo ir eidamas aplinkui patarnaus jiems .
42012038	Jeigu jis sugrįžtų antrosios ar trečiosios nakties sargybos metu ir rastų juos budinčius , laimingi jie !
42012039	Įsidėmėkite : jei šeimininkas žinotų , kurią valandą ateis vagis , neleistų jam įsilaužti į savo namus .
42012040	Ir jūs būkite pasirengę , nes Žmogaus Sūnus ateis , kai nesitikėsite “ .
42012041	Tuomet Petras paklausė : „ Viešpatie , ar šį palyginimą pasakei tik mums , ar visiems ? “
42012042	Viešpats atsakė : „ Kas yra tas ištikimas ir sumanus prievaizdas , kurį šeimininkas paskirs vadovauti šeimynai ir deramu laiku ją maitinti ?
42012043	Laimingas tarnas , kurį sugrįžęs šeimininkas ras taip darantį .
42012044	Sakau jums tiesą : jis paskirs jį valdyti visų savo turtų .
42012045	Bet jeigu anas tarnas pasakys pats sau : ‘ Mano šeimininkas neskuba grįžti ’ , ir ims mušti tarnus bei tarnaites , valgyti , gerti ir girtuokliauti ,
42012046	tai to tarno šeimininkas sugrįš vieną dieną , kai jis nelaukia , ir tokią valandą , kurią jis nė manyti nemano . Jis žiauriai nubaus jį , ir jam teks neištikimųjų likimas .
42012047	Tarnas , kuris žino savo šeimininko valią , bet nieko neparuošia ir pagal jo valią nedaro , bus smarkiai nuplaktas .
42012048	O kuris nežino [ šeimininko valios ] , kad ir baustinai pasielgęs , bus mažai plakamas . Iš kiekvieno , kuriam daug duota , bus daug pareikalauta , ir kam daug patikėta , iš to bus daug ir išieškota .
42012049	Aš atėjau įžiebti žemėje ugnies ir taip norėčiau , kad ji jau liepsnotų !
42012050	Aš turiu būti pakrikštytas krikštu ir taip nerimstu , kol tai išsipildys !
42012051	Gal manote , kad esu atėjęs atnešti žemei ramybės ? ! Ne , sakau jums , ne ramybės , o nesantarvės .
42012052	Nuo dabar penki vienuose namuose bus pasidaliję : trys prieš du ir du prieš tris .
42012053	Tėvas stos prieš sūnų , o sūnus prieš tėvą , motina prieš dukterį , o duktė prieš motiną ; anyta prieš marčią , ir marti prieš anytą “ .
42012054	Jėzus pasakė ir minioms : „ Matydami debesį , kylantį vakaruose , jūs tuoj pat sakote : ‘ Ateina lietus ’ , ir taip atsitinka .
42012055	Pučiant pietų vėjui , jūs tvirtinate : ‘ Bus karšta ’ , ir taip iš tiesų esti .
42012056	Veidmainiai ! Jūs mokate išaiškinti , ką reiškia žemės ir dangaus išvaizda , tai kodėl gi neišsiaiškinate šio laiko prasmės ?
42012057	Kodėl gi patys nenusprendžiate , kas teisu ?
42012058	Kai eini su ieškovu pas vyresnybę , pasistenk dar kelyje su juo sulygti , kad jis tavęs kartais nenusitemptų pas teisėją , teisėjas neatiduotų teismo vykdytojui , o teismo vykdytojas neįmestų tavęs į kalėjimą .
42012059	Sakau tau : iš ten neišeisi , kol neatsiteisi ligi paskutinio skatiko “ .
42013001	Tuo pačiu metu atėjo keli žmonės ir papasakojo Jėzui apie galilėjiečius , kurių kraują Pilotas sumaišęs su jų aukomis .
42013002	Tada Jėzus pasakė jiems : „ Ar manote , kad tie galilėjiečiai buvo didesni nusidėjėliai už visus kitus galilėjiečius ir todėl taip nukentėjo ? !
42013003	Anaiptol , sakau jums ! Bet jei neatsiversite , visi taip pat pražūsite .
42013004	Arba anie aštuoniolika , kuriuos užgriuvo bokštas prie Siloamo [ tvenkinio ] ir užmušė ; jūs manote , kad jie buvo kaltesni už visus kitus Jeruzalės gyventojus ? !
42013005	Ne , sakau jums , bet jei neatsiversite , visi taip pat pražūsite “ .
42013006	Jėzus pasakė palyginimą : „ Vienas žmogus turėjo savo vynuogyne pasisodinęs figmedį . Kartą jis atėjo pažiūrėti jame vaisių , bet nerado .
42013007	Ir tarė sodininkui : ‘ Štai jau treji metai , kaip aš ateinu ieškoti šio figmedžio vaisių , ir vis nerandu . Nukirsk jį , kam dar žemę alina ! ’
42013008	Anas jam sako : ‘ Šeimininke , palik jį dar šiais metais . Aš jį apkasiu ir patręšiu .
42013009	Rasi jis dar duos vaisių . O jei ne , tada jį iškirsdinsi ’ “ .
42013010	Šabo dieną Jėzus mokė sinagogoje .
42013011	Čia pasitaikė moteris , aštuoniolika metų kenčianti nuo ligos dvasios . Ji buvo sutraukta ir visiškai negalėjo išsitiesti .
42013012	Jėzus pamatęs pasišaukė ją ir tarė : „ Moterie , esi išvaduota iš savo ligos ! “
42013013	Jis uždėjo ant jos rankas , toji bemat atsitiesė ir ėmė šlovinti Dievą .
42013014	Tada sinagogos vyresnysis , supykęs , kad Jėzus gydė šabo dieną , pasakė miniai : „ Dirbamos yra šešios dienos . Ateikite jomis ir gydykitės , o ne per šabą ! “
42013015	Viešpats jam atsakė : „ Veidmainiai ! Argi kas iš jūsų neatriša šabo dieną nuo ėdžių savo jaučio ar asilo ir nenuveda pagirdyti ? !
42013016	Argi šios Abraomo dukters , kurią šėtonas laikė sukaustęs jau aštuoniolika metų , nereikėjo išvaduoti iš pančių šabo dieną ? “
42013017	Jam tai kalbant , visi jo priešai susigėdo , o visa minia džiaugėsi šlovingais jo darbais .
42013018	Jėzus kalbėjo : „ Į ką panaši Dievo karalystė , ir su kuo man ją palyginti ?
42013019	Ji panaši į garstyčios grūdą , kurį ėmė žmogus ir pasėjo savo darže . Jis išaugo į medelį , ir padangių sparnuočiai susisuko lizdus jo šakose “ .
42013020	Jis vėl tarė : „ Su kuo man palyginti Dievo karalystę ?
42013021	Ji panaši į raugą , kurį ėmusi moteris įmaišė į tris saikus miltų , ir nuo jo viskas įrūgo “ .
42013022	Jėzus ėjo mokydamas per miestelius ir kaimus ir keliavo į Jeruzalę .
42013023	Kažkas jį paklausė : „ Viešpatie , ar maža bus išgelbėtų ? “ Jis pasakė jiems :
42013024	„ Pasistenkite įeiti pro ankštus vartus ! Sakau jums , daugelis bandys įeiti , bet neįstengs .
42013025	Kai namų šeimininkas atsikels ir užrakins duris , stovėdami lauke jūs pradėsite belsti į duris ir prašyti : ‘ Viešpatie , atidaryk mums ! ’ O jis atsakys : ‘ Aš nežinau , iš kur jūs ’ .
42013026	Tada imsite dėstyti : ‘ Mes valgėme ir gėrėme tavo akivaizdoje , tu mokei mūsų gatvėse . . . ’
42013027	O jis jums tars : ‘ Aš nežinau , iš kur jūs . Eikite šalin nuo manęs , visi piktadariai ! ’
42013028	Tai bus verksmo ir dantų griežimo , kai Dievo karalystėje pamatysite Abraomą , Izaoką , Jokūbą ir visus pranašus , o patys būsite išvaryti laukan .
42013029	Ir ateis iš rytų ir vakarų , iš šiaurės ir pietų , ir sėsis prie stalo Dievo karalystėje .
42013030	Ir štai yra paskutinių , kurie bus pirmi , ir pirmų , kurie bus paskutiniai “ .
42013031	Tuo pačiu metu atėjo keli fariziejai ir įspėjo Jėzų : „ Eik iš čia , pasišalink , nes Erodas nori tave nužudyti “ .
42013032	Jis atsakė jiems : „ Eikite ir pasakykite tam lapei : ‘ Štai aš išvarinėju demonus ir gydau šiandien , tai darysiu ir rytoj , o trečią dieną būsiu visa atlikęs .
42013033	Bet šiandien ir rytoj , ir poryt aš turiu keliauti ; nedera juk pranašui žūti ne Jeruzalėje ’ .
42013034	Jeruzale , Jeruzale ! Tu žudai pranašus ir užmuši akmenimis tuos , kurie pas tave siųsti . Kiek kartų norėjau surinkti tavo vaikus tarsi višta savo viščiukus po sparnais , o tu nenorėjai !
42013035	Štai paliekami jums jūsų namai . Ir aš sakau jums : jūs manęs nebematysite , kol ateis laikas , kada tarsite : ‘ Garbė tam , kuris ateina Viešpaties vardu ! ’ “
42014001	Kartą šabo dieną Jėzus atėjo į vieno fariziejų vyresniojo namus valgyti , o jie atidžiai stebėjo jį .
42014002	Štai jį pasitiko vandenlige sergantis žmogus .
42014003	Jėzus kreipėsi į Įstatymo mokytojus ir fariziejus : „ Valia per šabą gydyti ar ne ? “
42014004	Tie tylėjo . Tada jis ėmė išgydė jį ir paleido .
42014005	O jiems pasakė : „ Jei kurio iš jūsų sūnus ar galvijas įkris į šulinį , argi tučtuojau neištrauks jų šabo dieną ? ! “
42014006	Ir jie nesugebėjo į tai atsakyti .
42014007	Matydamas , kaip svečiai rinkosi pirmąsias vietas prie stalo , jis pasakė jiems palyginimą :
42014008	„ Kai tave pakvies į vestuves , nesisėsk pirmoje vietoje , kad kartais nebūtų pakviesta garbingesnio už tave
42014009	ir atėjęs tas , kuris tave ir jį kvietė , netartų tau : ‘ Užleisk jam vietą ! ’ Tuomet tu sugėdintas turėtum sėstis į paskutinę vietą .
42014010	Kai būsi pakviestas , verčiau eik ir sėskis paskutinėje vietoje , tai atėjęs šeimininkas tau pasakys : ‘ Bičiuli , pasislink aukščiau ! ’ Tada tau bus garbė prieš visus svečius .
42014011	Kiekvienas , kuris save aukština , bus pažemintas , o kuris save žemina , bus išaukštintas “ .
42014012	Taip pat ir pakvietusiam jį vaišių Jėzus pasakė : „ Keldamas pietus ar vakarienę , nekviesk nei savo draugų , nei brolių , nei giminaičių , nei turtingų kaimynų , kad kartais jie savo ruožtu nepasikviestų tavęs ir tau nebūtų atlyginta .
42014013	Rengdamas vaišes , verčiau pasikviesk vargšų , paliegėlių , luošų ir aklų ,
42014014	tai būsi palaimintas , nes jie neturi kuo atsilyginti , ir tau bus atlyginta teisiųjų prisikėlime “ .
42014015	Tai išgirdęs , vienas svečias jam tarė : „ Palaimintas , kas vaišinsis Dievo karalystės pokylyje ! “
42014016	Jėzus atsiliepė : „ Vienas žmogus iškėlė didelę puotą ir pakvietė daug svečių .
42014017	Atėjus metui puotauti , jis pasiuntė tarną pranešti pakviestiesiems : ‘ Ateikite , jau viskas surengta ’ .
42014018	Tuomet jie visi kaip vienas pradėjo atsikalbinėti . Vienas jam tarė : ‘ Nusipirkau dirvą ir būtinai turiu eiti jos apžiūrėti . Meldžiu mane pateisinti ’ .
42014019	Vėl kitas sakė : ‘ Pirkau penkis jungus jaučių ir einu jų išmėginti . Meldžiu mane pateisinti ’ .
42014020	Trečias tarė : ‘ Vedžiau , todėl negaliu atvykti ’ .
42014021	Tarnas sugrįžęs viską apsakė šeimininkui . Šis supyko ir įsakė tarnui : ‘ Skubiai eik į miesto aikštes ir skersgatvius ir vesk čionai visus vargšus , paliegėlius , aklus ir luošus ’ .
42014022	Tarnas ir vėl pranešė : ‘ Šeimininke , kaip buvai liepęs , padaryta , bet dar yra vietos ’ .
42014023	Tada šeimininkas tarė tarnui : ‘ Eik į kelius bei patvorius ir varu atvaryk , kad mano namai būtų pilni .
42014024	Sakau jums , — nė vienas iš anų kviestųjų žmonių neragaus mano vaišių ’ “ .
42014025	Kartu su Jėzumi ėjo gausios minios . Atsigręžęs jis tarė žmonėms :
42014026	„ Jei kas ateina pas mane ir nelaiko neapykantoje savo tėvo , motinos , žmonos , vaikų , brolių , seserų ir net savo gyvybės , negali būti mano mokinys .
42014027	Kas neneša savo kryžiaus ir eina paskui mane , negali būti mano mokinys .
42014028	Kas iš jūsų , norėdamas pastatyti bokštą , pirmiau atsisėdęs neskaičiuoja išlaidų , kad įsitikintų , ar turės iš ko užbaigti ?
42014029	Kad kartais , padėjus pamatą ir nebaigus , žmonės matydami nesišaipytų iš jo ir nesakytų :
42014030	‘ Šitas žmogus pradėjo statyti ir neįstengia baigti ’ .
42014031	Arba koks karalius , traukdamas į karą su kitu karaliumi , pirmiau atsisėdęs nesvarsto , ar turėdamas dešimt tūkstančių karių pajėgs stoti į kovą su tuo , kuris atsiveda dvidešimt tūkstančių ? !
42014032	Jei ne , tai anam dar toli esant siunčia pasiuntinius tartis dėl taikos .
42014033	Taip pat kiekvienas jūsų , kuris neatsižada visos savo nuosavybės , negali būti mano mokinys .
42014034	Druska — geras daiktas . Bet jei druska netektų sūrumo , kuo ją reikėtų pasūdyti ?
42014035	Ji nebetinka nei dirvai , nei mėšlui , o išberiama laukan . Kas turi ausis , teklauso ! “
42015001	Pas Jėzų rinkdavosi visokie muitininkai ir nusidėjėliai jo pasiklausyti .
42015002	O fariziejai ir Rašto aiškintojai murmėdavo : „ Šitas priima nusidėjėlius ir su jais valgo “ .
42015003	Tuomet Jėzus pasakė jiems palyginimą :
42015004	„ Kas iš jūsų , turėdamas šimtą avių ir vienai nuklydus , nepalieka dykumoje devyniasdešimt devynių ir neieško pražuvusios , kolei suranda ? !
42015005	Radęs su džiaugsmu dedasi ją ant pečių
42015006	ir sugrįžęs namo susikviečia draugus bei kaimynus , sakydamas : ‘ Džiaukitės drauge su manimi ! Radau savo pražuvėlę avį ! ’
42015007	Sakau jums , taip ir danguje bus daugiau džiaugsmo dėl vieno atsivertusio nusidėjėlio negu dėl devyniasdešimt devynių teisiųjų , kuriems nereikia atsiversti .
42015008	Arba kuri moteris , turėdama dešimtį drachmų ir vieną pametusi , neužsidega žiburio , nešluoja namų ir rūpestingai neieško , kolei suranda ?
42015009	Radusi ji susivadina drauges bei kaimynes ir sako : ‘ Džiaukitės su manimi , nes radau drachmą , kurią buvau pametusi ’ .
42015010	Sakau jums , šitaip džiaugiasi Dievo angelai dėl vieno atsivertusio nusidėjėlio “ .
42015011	Jis kalbėjo toliau : „ Vienas žmogus turėjo du sūnus .
42015012	Kartą jaunesnysis tarė tėvui : ‘ Tėve , atiduok man priklausančią palikimo dalį ’ . Tėvas padalijo sūnums turtą .
42015013	Netrukus jaunėlis , susiėmęs savo dalį , iškeliavo į tolimą šalį . Ten palaidai gyvendamas išeikvojo savo lobį .
42015014	Kai viską išleido , toje šalyje kilo baisus badas , ir jis pradėjo stokoti .
42015015	Tada nuėjo pas vieną šalies gyventoją ir stojo jam tarnauti . Tasai jį pasiuntė į laukus kiaulių ganyti .
42015016	Jis geidė prikimšti pilvą bent ankščių jovalo , kurį ėdė kiaulės , tačiau nė to jam neduodavo .
42015017	Tada susimąstė ir tarė : ‘ Kiek mano tėvo samdinių apsčiai turi duonos , o aš čia mirštu iš bado !
42015018	Kelsiuos , eisiu pas tėvą ir sakysiu : Tėve , nusidėjau dangui ir tau .
42015019	Nesu vertas vadintis tavo sūnumi . Priimk mane bent samdiniu ! ’
42015020	Jis pasiryžo ir iškeliavo pas tėvą . Tėvas pažino jį iš tolo , labai susigraudino , pribėgo prie jo , puolė ant kaklo ir pabučiavo .
42015021	O sūnus prabilo : ‘ Tėve , nusidėjau dangui ir tau . Nebesu vertas vadintis tavo sūnumi . . . ’
42015022	Bet tėvas įsakė tarnams : ‘ Kuo greičiau atneškite geriausią drabužį ir apvilkite jį . Užmaukite jam ant piršto žiedą , apaukite kojas !
42015023	Atveskite nupenėtą veršį ir papjaukite ! Puotaukime , linksminkimės !
42015024	Juk šis mano sūnus buvo miręs ir vėl atgijo , buvo pražuvęs ir atsirado ’ . Ir jie pradėjo linksmintis .
42015025	Tuo metu vyresnysis sūnus buvo laukuose . Eidamas namo ir prisiartinęs prie sodybos , išgirdo muziką ir šokius .
42015026	Jis pasišaukė tarną ir paklausė , kas čia dedasi .
42015027	Tas jam atsakė : ‘ Sugrįžo tavo brolis , tai tėvas liepė papjauti nupenėtą veršį , kad sulaukė jo sveiko ’ .
42015028	Tada šis supyko ir nenorėjo eiti namo . Tėvas išėjęs pradėjo vadinti jį vidun .
42015029	O jis atkirto tėvui : ‘ Štai jau tiek metų tau tarnauju ir niekada tavo įsakymo neperžengiau , o tu man nė karto nesi davęs nė ožiuko pasilinksminti su draugais .
42015030	Bet vos tik sugrįžo šitas tavo sūnus , prarijęs tavąjį turtą su kekšėmis , tu tuojau jam papjovei nupenėtą veršį ’ .
42015031	Tėvas atsakė : ‘ Vaikeli , tu visuomet su manimi , ir visa , kas mano , yra ir tavo .
42015032	Bet reikėjo puotauti bei linksmintis , nes tavo brolis buvo miręs ir vėl atgijo , buvo žuvęs ir atsirado ’ “ .
42016001	Paskui Jėzus kalbėjo savo mokiniams : „ Buvo vienas turtingas žmogus . Jis turėjo prievaizdą . Tas buvo jam apskųstas , esą eikvojąs jo turtą .
42016002	Tuomet pasišaukęs jį turtuolis pasakė : ‘ Ką aš girdžiu apie tave šnekant ? ! Duok savo prievaizdavimo apyskaitą , nes jau nebegalėsi būti prievaizdu ’ .
42016003	O tasai tarė sau : ‘ Ką veiksiu , kad šeimininkas atima iš manęs prievaizdavimą ? Kasti neįstengiu , o elgetauti man gėda .
42016004	Jau žinau , ką daryti , kad žmonės mane priimtų į savo namus , kai būsiu atleistas iš tarnybos ’ .
42016005	Jis pasikvietė po vieną savo šeimininko skolininkus ir klausė pirmąjį : ‘ Kiek tu skolingas mano šeimininkui ? ’
42016006	Šis atsakė : ‘ Šimtą statinių aliejaus ’ . Tada jis tarė : ‘ Imk savo skolos raštą , sėsk ir tuoj pat rašyk : penkiasdešimt ’ .
42016007	Paskui klausė kitą : ‘ O kiek tu skolingas ? ’ Anas atsakė : ‘ Šimtą saikų kviečių ’ . Jis tarė : ‘ Imk skolos raštą ir rašyk : aštuoniasdešimt ’ .
42016008	Šeimininkas pagyrė suktąjį prievaizdą , kad jis gudriai pasielgęs . Šio pasaulio vaikai apsukresni tarp panašių į save negu šviesos vaikai .
42016009	Taip pat ir aš jums sakau : neteisingąja Mamona pasidarykite bičiulių , kad kai jos nebeliks , priimtų jus į amžinąsias padangtes .
42016010	Kas patikimas smulkmenose , tas patikimas ir dideliuose dalykuose , o kas neteisingas smulkmenose , tas neteisingas ir dideliuose dalykuose .
42016011	Tad jei jūs nepasirodėte patikimi , tvarkydami neteisingąją Mamoną , tai kas patikės jums tikrąsias gėrybes ? !
42016012	Ir jeigu nebuvote patikimi su svetimu daiktu , tai kas jums duos tai , kas jūsų ? !
42016013	Joks tarnas negali tarnauti dviem šeimininkams : arba jis vieno nekęs , o kitą mylės , arba prie vieno bus prisirišęs , o kitą nieku vers . Negalite tarnauti Dievui ir Mamonai “ .
42016014	Visa tai girdėjo godūs pinigų fariziejai ir šaipėsi iš Jėzaus .
42016015	O jis pasakė jiems : „ Jūs žmonių akivaizdoje dedatės teisuoliais , bet Dievas mato jūsų širdis . Kas žmonėms atrodo prakilnu , Dievo akivaizdoje bjauru .
42016016	Iki Jono buvo Įstatymas ir Pranašai ; nuo jo skelbiama geroji naujiena apie Dievo karalystę , ir kiekvienas į ją veržiasi .
42016017	Greičiau dangus ir žemė pražus , negu iš Įstatymo iškris bent vienas brūkšnelis .
42016018	Kiekvienas , kas atleidžia žmoną ir veda kitą , svetimauja . Ir kas veda vyro atleistąją , taip pat svetimauja .
42016019	Gyveno kartą vienas turtuolis . Jis vilkėjo purpuru bei ploniausia drobe ir kasdien ištaigingai puotaudavo .
42016020	O prie jo rūmų vartų gulėjo votimis aptekęs elgeta , vardu Lozorius .
42016021	Jis troško numarinti alkį bent trupiniais nuo turtuolio stalo , bet tik šunes atbėgę laižydavo jo votis .
42016022	Ir štai elgeta mirė ir buvo angelų nuneštas į Abraomo prieglobstį . Mirė ir turtuolis ir buvo palaidotas .
42016023	Kentėdamas mirusiųjų pasaulyje , turtuolis pakėlė akis ir iš tolo pamatė Abraomą ir jo prieglobstyje Lozorių .
42016024	Jis sušuko : ‘ Tėve Abraomai , pasigailėk manęs ! Atsiųsk čionai Lozorių , kad suvilgęs vandenyje galą piršto atvėsintų man liežuvį . Aš baisiai kenčiu šitoje liepsnoje ’ .
42016025	Abraomas atsakė : ‘ Atsimink , sūnau , kad tu dar gyvendamas atsiėmei savo gėrybes , o Lozorius — tik nelaimes . Todėl jis susilaukė paguodos , o tu kenti .
42016026	Be to , tarp mūsų ir jūsų žioji neperžengiama bedugnė , ir niekas panorėjęs iš čia negali nueiti pas jus , nei iš ten persikelti pas mus ’ .
42016027	Tas vėl tarė : ‘ Tai meldžiu tave , tėve , nusiųsk jį bent į mano tėvo namus ;
42016028	aš gi turiu penkis brolius — juos teįspėja , kad ir jie nepatektų į šią kančių vietą ’ .
42016029	Abraomas atsiliepė : ‘ Jie turi Mozę bei pranašus , tegul jų ir klauso ! ’
42016030	O anas atsakė : ‘ Ne , tėve Abraomai ! Bet jei kas iš mirusiųjų nueitų pas juos , jie atsiverstų ’ .
42016031	Tačiau Abraomas tarė : ‘ Jeigu jie neklauso Mozės nei pranašų , tai nepatikės , jei kas ir iš numirusių prisikeltų ’ “ .
42017001	Jėzus kalbėjo savo mokiniams : „ Papiktinimai neišvengiami , bet vargas žmogui , per kurį jie ateina .
42017002	Jam būtų geriau , jei ant kaklo būtų užmauta girnapusė ir jis būtų įmestas jūron , negu papiktintų bent vieną šitų mažutėlių .
42017003	Taigi sergėkitės ! Jei tavo brolis nusikalsta , pabark jį ir jeigu jis gailisi , atleisk jam .
42017004	Jei jis septynis kartus per dieną tau nusižengtų ir septyniskart kreiptųsi į tave sakydamas : ‘ Gailiuosi ’ , — atleisk jam “ .
42017005	Apaštalai prašė : „ Sustiprink mūsų tikėjimą “ .
42017006	O Viešpats atsakė : „ Jei turėtumėte tikėjimą kaip garstyčios grūdelį ir įsakytumėte šitam šilkmedžiui : ‘ Išsirauk ir pasisodink jūroje ’ , — tai jis paklausytų jūsų .
42017007	Kas iš jūsų , turėdamas samdinį artoją ar piemenį , jam grįžus iš lauko sako : ‘ Tuojau sėsk prie stalo ’ ?
42017008	Argi nesako : ‘ Prirenk man vakarienę . Susijuosk ir patarnauk , kolei aš valgysiu ir gersiu , o paskui tu pavalgysi ir atsigersi … ’ ?
42017009	Argi samdiniui dėkojama , kad jis atliko , kas jam liepta ?
42017010	Taip ir jūs , atlikę visa , kas buvo pavesta , sakykite : ‘ Esame nenaudingi tarnai . Padarėme , ką turėjome padaryti ’ “ .
42017011	Keliaujant į Jeruzalę , teko Jėzui eiti tarp Samarijos ir Galilėjos .
42017012	Įeinantį į vieną kaimą , jį pasitiko dešimt raupsuotų vyrų . Jie sustojo atstu
42017013	ir garsiai šaukė : „ Jėzau , Mokytojau , pasigailėk mūsų ! “
42017014	Pažvelgęs į juos , Jėzus pasakė : „ Eikite , pasirodykite kunigams ! “ Ir beeidami jie pasveiko .
42017015	Vienas jų , pamatęs , kad išgijo , sugrįžo atgal , balsu šlovindamas Dievą .
42017016	Jis dėkodamas parpuolė Jėzui po kojų . Tai buvo samarietis .
42017017	Jėzus paklausė : „ Argi ne dešimt pasveiko ? Kur dar devyni ?
42017018	Niekas nepanorėjo sugrįžti ir atiduoti Dievui garbę , kaip tik šitas svetimtautis ! “
42017019	Ir tarė jam : „ Kelkis , eik ! Tavo tikėjimas išgelbėjo tave “ .
42017020	Fariziejų paklaustas , kada ateis Dievo karalystė , Jėzus paaiškino : „ Dievo karalystė ateina nepastebimai .
42017021	Ir niekas nepasakys : ‘ Štai ji čia arba ten ! ’ Juk Dievo karalystė jau yra tarp jūsų “ .
42017022	Jis tarė mokiniams : „ Ateis dienos , kai jūs geisite išvysti bent vieną vienintelę Žmogaus Sūnaus dieną , ir nepamatysite .
42017023	Jums sakys : ‘ Štai jis čia ! Štai ten ! ’ — neikite ir nebėkite paskui juos !
42017024	Kaip tvykstelėjęs žaibas nušviečia viską nuo vieno dangaus pakraščio iki kito , taip savo dieną pasirodys ir Žmogaus Sūnus .
42017025	Bet pirmiau jam reikės daug iškentėti ir būti šios kartos atmestam .
42017026	Kaip yra buvę Nojaus laikais , taip bus ir Žmogaus Sūnaus dienomis .
42017027	Žmonės valgė , gėrė , vedė , tekėjo , kol atėjo diena , kai Nojus įlipo į laivą . Tuomet ištiko tvanas ir visus sunaikino .
42017028	Ar ne taip dėjosi ir Loto laikais ? Žmonės valgė ir gėrė , pirko ir pardavinėjo , sodino ir statėsi .
42017029	O tą dieną , kada Lotas paliko Sodomą , iš dangaus ėmė kristi ugnis su siera ir visus sunaikino .
42017030	Šitaip bus ir tą dieną , kai apsireikš Žmogaus Sūnus .
42017031	Kas tą dieną bus ant stogo , o jo daiktai viduje , tenelipa žemyn jų pasiimti , o kas laukuose , tenegrįžta namo .
42017032	Prisiminkite Loto žmoną !
42017033	Kas stengsis išsaugoti savo gyvybę , tas ją pražudys , o kas ją pražudys , tas ją atgaivins .
42017034	Sakau jums : tą naktį dviese miegos vienoje lovoje , ir vienas bus paimtas , o kitas paliktas .
42017035	Dvi mals drauge , ir viena bus paimta , o kita palikta “ .
42017037	Tada jie atsiliepė : „ O kurgi , Viešpatie ? “ Jis atsakė : „ Kur bus lavonų , ten sulėks ir maitvanagiai “ .
42018001	Jėzus pasakė jiems palyginimą , kaip reikia visuomet melstis ir nepaliauti .
42018002	Jis pradėjo : „ Viename mieste gyveno teisėjas , kuris nebijojo Dievo ir nesidrovėjo žmonių .
42018003	Tame pačiame mieste gyveno ir našlė , kuri vis eidavo pas jį ir prašydavo : ‘ Apgink mane nuo skriaudiko ! ’
42018004	Jis ilgai spyrėsi , bet pagaliau tarė sau : ‘ Nors aš Dievo nebijau nei žmonių nesidroviu ,
42018005	vis dėlto , kai šita našlė tokia įkyri , imsiu ir apginsiu jos teises , kad , ko gera , ji manęs neapkultų ’ “ .
42018006	Ir Viešpats pridūrė : „ Įsidėmėkite , ką pasakė tas nesąžiningas teisėjas .
42018007	Tad nejaugi Dievas neapgintų teisių savo išrinktųjų , kurie jo šaukiasi per dienas ir naktis , ir delstų jiems padėti ? !
42018008	Aš sakau jums : netrukus jis apgins jų teises . Bet ar atėjęs Žmogaus Sūnus beras žemėje tikėjimą ? “
42018009	Kai kuriems žmonėms , kurie pasitikėjo savo teisumu , o kitus niekino , Jėzus pasakė palyginimą :
42018010	„ Du žmonės atėjo į šventyklą melstis . Vienas buvo fariziejus , o kitas muitininkas .
42018011	Fariziejus atsistojęs sau vienas taip meldėsi : ‘ Dėkoju tau , Dieve , kad nesu toks , kaip kiti žmonės — plėšikai , sukčiai , svetimautojai — arba va kaip šis muitininkas .
42018012	Aš pasninkauju du kartus per savaitę , atiduodu dešimtinę nuo visko , ką įsigyju ’ .
42018013	O muitininkas stovėjo atokiai ir nedrįso nė akių pakelti į dangų , tik mušėsi į krūtinę maldaudamas : ‘ Dieve , būk gailestingas man nusidėjėliui ! ’
42018014	Sakau jums : šitas nuėjo į namus nuteisintas , ne anas . Kiekvienas , kuris save aukština , bus pažemintas , o kuris save žemina , bus išaukštintas “ .
42018015	Žmonės Jėzui nešdavo kūdikius , kad jis juos paliestų . Tatai matydami , mokiniai ėmė bartis .
42018016	O Jėzus pasišaukė vaikučius ir tarė : „ Leiskite mažutėliams ateiti pas mane ir netrukdykite , nes tokių yra Dievo karalystė .
42018017	Iš tiesų sakau jums : kas nepriima Dievo karalystės kaip kūdikis , neįeis į ją ! “
42018018	Vienas didikas kartą paklausė : „ Gerasis mokytojau , ką turiu daryti , kad laimėčiau amžinąjį gyvenimą ? “
42018019	Jėzus jam atsakė : „ Kam vadini mane geru ? Niekas nėra geras , tik Dievas .
42018020	Įsakymus žinai : Nesvetimauk , nežudyk , nevok , melagingai neliudyk , gerbk savo tėvą ir motiną . . . “
42018021	Tas atsakė : „ Viso šito laikiausi nuo pat jaunystės “ .
42018022	Tai išgirdęs Jėzus jam tarė : „ Tau trūksta vieno dalyko : parduok , ką turi , ir išdalyk vargšams , tai įsigysi turtą danguje . Tada ateik ir sek paskui mane ! “
42018023	Tai išgirdęs didikas nusiminė , nes buvo labai turtingas .
42018024	Matydamas jį tokį , Jėzus prabilo : „ Kaip sunkiai turtuoliai pateks į Dievo karalystę !
42018025	Lengviau kupranugariui išlįsti pro adatos ausį , negu turtuoliui įeiti į Dievo karalystę ! “
42018026	Girdėjusieji tai paklausė : „ Kas tada galės būti išgelbėtas ? “
42018027	Jėzus atsakė : „ Kas neįmanoma žmonėms , tai galima Dievui “ .
42018028	Tuomet Petras tarė : „ Štai mes , viską palikę , nuėjome paskui tave “ .
42018029	Jėzus atsakė jiems : „ Iš tiesų sakau jums : nėra nė vieno , dėl Dievo karalystės palikusio namus ar žmoną , ar brolius , ar gimdytojus , ar vaikus ,
42018030	kuris jau šiuo metu negautų nepalyginti daugiau , o būsimajame pasaulyje — amžinojo gyvenimo “ .
42018031	Jėzus pasišaukė Dvylika ir tarė : „ Štai mes einame į Jeruzalę , ir ten išsipildys visa , kas pranašų parašyta apie Žmogaus Sūnų .
42018032	Jis bus atiduotas pagonims , išjuoktas , paniekintas ir apspjaudytas .
42018033	Tie nuplaks jį ir nužudys , bet trečią dieną jis prisikels “ .
42018034	Tačiau jie nieko nesuprato ; tos kalbos prasmė jiems liko paslėpta , ir jie nesuvokė , kas buvo sakoma .
42018035	Kai Jėzus prisiartino prie Jericho , šalia kelio sėdėjo neregys elgeta .
42018036	Išgirdęs praeinančią minią , jis paklausė , kas tai būtų .
42018037	Jam pasakė , jog praeinąs Jėzus Nazarietis .
42018038	Tuomet neregys ėmė šaukti : „ Jėzau , Dovydo Sūnau , pasigailėk manęs ! “
42018039	Ėję priešakyje draudė jį , kad tylėtų , bet tas dar garsiau šaukė : „ Dovydo Sūnau , pasigailėk manęs ! “
42018040	Jėzus sustojo ir liepė jį atvesti . Jam prisiartinus , Jėzus paklausė :
42018041	„ Ko nori , kad tau padaryčiau ? “
42018042	Šis atsakė : „ Viešpatie , kad praregėčiau ! “ Jėzus tarė : „ Regėk ! Tavo tikėjimas išgelbėjo tave “ .
42018043	Tas bemat praregėjo ir nulydėjo jį , garbindamas Dievą . Tai matydami , visi žmonės šlovino Dievą .
42019001	Atvykęs į Jerichą , Jėzus ėjo per miestą .
42019002	Ten buvo žmogus , vardu Zachiejus , muitininkų viršininkas ir turtuolis .
42019003	Jis troško pamatyti Jėzų , koks jis esąs , bet negalėjo per minią , nes pats buvo žemo ūgio .
42019004	Zachiejus užbėgo priekin ir įlipo į šilkmedį , kad galėtų jį pamatyti , nes jis turėjo tenai praeiti .
42019005	Atėjęs į tą vietą ir pažvelgęs aukštyn , Jėzus tarė : „ Zachiejau , greit lipk žemyn ! Man reikia šiandien apsilankyti tavo namuose “ .
42019006	Šis skubiai nulipo ir su džiaugsmu priėmė jį .
42019007	Tai matydami , visi murmėjo : „ Pas nusidėjėlį nuėjo į svečius ? “
42019008	O Zachiejus atsistojęs prabilo į Viešpatį : „ Štai , Viešpatie , pusę savo turto atiduodu vargšams ir jei ką nors nuskriaudžiau , grąžinsiu keturgubai “ .
42019009	Jėzus tarė : „ Į šiuos namus šiandien atėjo išganymas , nes ir jis yra Abraomo palikuonis .
42019010	Žmogaus Sūnus atėjo ieškoti ir gelbėti , kas buvo pražuvę “ .
42019011	Jiems klausantis , Jėzus kalbėjo toliau ir pasakė palyginimą . Mat jis buvo netoli Jeruzalės , ir žmonės manė , jog netrukus turinti apsireikšti Dievo karalystė .
42019012	Tad jis kalbėjo : „ Vienas didžiūnas iškeliavo į tolimą šalį gauti karaliaus sosto , o vėliau turėjo sugrįžti atgal .
42019013	Jis pasišaukė dešimt tarnų , padalijo jiems dešimt minų ir tarė : ‘ Verskitės , kol sugrįšiu ’ .
42019014	Piliečiai nekentė jo ir nusiuntė iš paskos pasiuntinius pareikšti : ‘ Mes nenorime , kad šitas mus valdytų ’ .
42019015	Gavęs karalystę , jis sugrįžo ir liepė pašaukti tarnus , kuriems buvo davęs pinigų , norėdamas sužinoti , kiek kuris uždirbo .
42019016	Atėjo pirmasis ir tarė : ‘ Valdove , tavo mina man pelnė dešimtį minų ’ .
42019017	Jis atsakė : ‘ Gerai , stropusis tarne ! Kadangi pasirodei patikimas mažuose dalykuose , tu gauni valdyti dešimt miestų ’ .
42019018	Atėjo antrasis ir pareiškė : ‘ Valdove , tavo mina man laimėjo penkias minas ’ .
42019019	Ir šitam jis pasakė : ‘ Tu valdyk penkis miestus ’ .
42019020	Atėjo dar vienas ir tarė : ‘ Valdove , štai tavo mina , kurią laikiau suvyniotą į skepetą .
42019021	Aš bijojau tavęs , nes esi žmogus griežtas : imi nepadėjęs ir pjauni nepasėjęs ’ .
42019022	Jis atsiliepė : ‘ Netikęs tarne ! Aš tave teisiu tavo paties žodžiais . Tu žinojai , kad aš griežtas žmogus : imu , ko nepadėjau , ir pjaunu , ko nesėjau .
42019023	Tai kodėl neleidai mano pinigų apyvarton , kad sugrįžęs išreikalaučiau su palūkanomis ? ’
42019024	Aplinkiniams jis tarė : ‘ Atimkite iš jo miną ir atiduokite tam , kuris turi dešimt minų ’ .
42019025	Tie sakė : ‘ Valdove , bet anas jau turi dešimt minų ! ’
42019026	Jis tarė : ‘ Aš sakau jums : kiekvienam , kas turi , bus pridėta , o iš neturinčio bus atimta net ir tai , ką turėjo .
42019027	Mano priešus , nenorėjusius , kad būčiau jų karalius , atveskite čionai ir nugalabykite mano akyse ! ’ “
42019028	Tai pasakęs , Jėzus visų priekyje leidosi į Jeruzalę .
42019029	Prisiartinęs prie Betfagės ir Betanijos ties vadinamuoju Alyvų kalnu , jis pasiuntė du mokinius
42019030	ir jiems pasakė : „ Eikite į kaimą , kurį štai matote , ir vos įėję rasite pririštą asilaitį , kuriuo dar joks žmogus nėra jojęs . Atriškite jį ir atveskite .
42019031	O jeigu kas paklaustų : ‘ Kam jį atrišate ? ’ — atsakykite : ‘ Jo reikia Viešpačiui ’ “ .
42019032	Pasiųstieji nuėjo ir rado , kaip jiems buvo nurodyta .
42019033	Atrišant asilaitį , savininkai klausė : „ Kam atrišate asilaitį ? “
42019034	Mokiniai atsakė : „ Jo reikia Viešpačiui “ .
42019035	Jie atvedė asilaitį pas Jėzų , apdengė savo apsiaustais ir užsodino Jėzų ant viršaus .
42019036	Jam jojant žmonės tiesė ant kelio drabužius .
42019037	Besiartinant prie Alyvų kalno šlaito , visas mokinių būrys pradėjo džiaugsmingai ir skardžiai šlovinti Dievą už visus stebuklus , kuriuos jie buvo regėję .
42019038	Jie šaukė : „ Garbė karaliui , kuris ateina Viešpaties vardu ! Ramybė danguje , šlovė aukštybėse ! “
42019039	Kai kurie fariziejai iš minios jam šaukė : „ Mokytojau , sudrausk savo mokinius ! “
42019040	Jis atsakė jiems : „ Sakau jums , jei šitie tylės , akmenys šauks ! “
42019041	Prisiartinęs prie Jeruzalės ir išvydęs miestą , Jėzus verkė jo ir sakė :
42019042	„ O kad tu šiandien suprastum , kas tau atneša ramybę ! Deja , tai paslėpta nuo tavo akių .
42019043	Tu sulauksi dienų , kai tavo priešai apjuos tave pylimu , apguls iš visų pusių ir suspaus tave ;
42019044	jie parblokš ant žemės tave ir tavo vaikus su tavimi ir nepaliks tavyje akmens ant akmens , nes tu nepažinai savo aplankymo meto “ .
42019045	Įžengęs į šventyklą , Jėzus pradėjo varyti laukan prekiautojus .
42019046	Jis sakė jiems : „ Parašyta : Mano Namai turi būti maldos namai , o jūs pavertėte juos plėšikų lindyne “ .
42019047	Ir jis kasdien mokė šventykloje . Aukštieji kunigai ir Rašto aiškintojai bei tautos seniūnai svarstė , kaip jį pražudyti ,
42019048	tačiau neišmanė , ko griebtis , nes visi žmonės tik ir klausėsi jo mokslo .
42020001	Vieną dieną Jėzui mokant žmones šventykloje ir skelbiant gerąją naujieną , atėjo aukštųjų kunigų ir Rašto aiškintojų su seniūnais
42020002	ir klausė jį : „ Sakyk , kokia galia tai darai ? Kas tau davė šitą galią ? ! “
42020003	Jis atsakė : „ Ir aš noriu jus paklausti vieno dalyko . Pasakykite ,
42020004	ar Jono krikštas buvo iš dangaus , ar iš žmonių ? “
42020005	Jie pradėjo svarstyti : „ Jei pasakysime — iš dangaus , jis mus klaus : ‘ Tai kodėl juo netikėjote ? ’
42020006	O jei pasakysime — iš žmonių , visa liaudis užsvaidys mus akmenimis , nes žmonės įsitikinę , kad Jonas buvo pranašas “ .
42020007	Taigi jie atsakė nežiną , iš kur .
42020008	Tada Jėzus tarė : „ Tai ir aš jums nesakysiu , kokia galia tai darau “ .
42020009	Jėzus pradėjo pasakoti žmonėms dar vieną palyginimą : „ Vienas žmogus įveisė vynuogyną , išnuomojo jį ūkininkams ir ilgesniam laikui iškeliavo svetur .
42020010	Atėjus metui , jis nusiuntė pas ūkininkus tarną , kad jam duotų vynuogyno derliaus dalį . Tačiau ūkininkai sumušė jį ir paleido tuščiomis .
42020011	Jis vėl nusiuntė kitą tarną , bet ir tą anie sumušė , išjuokė ir paleido tuščiomis .
42020012	Tada jis pasiuntė dar trečią tarną , tai jie ir šitą sužeidę pavarė šalin .
42020013	Tuomet vynuogyno šeimininkas tarė : ‘ Ką man daryti ? Pasiųsiu savo mylimąjį sūnų , rasi drovėsis jo ? ’
42020014	Bet išvydę sūnų , ūkininkai ėmė tartis : ‘ Tai įpėdinis . Užmuškime jį , kad mums atitektų palikimas ’ .
42020015	Taigi jie nusitempė jį už vynuogyno ir nužudė . Ką gi su jais darys vynuogyno savininkas ?
42020016	Jis ateis ir išžudys tuos ūkininkus , o vynuogyną atiduos kitiems “ . Klausytojai tarė : „ Neduok , Dieve ! “
42020017	Bet Jėzus , žvelgdamas į juos , paklausė : „ O ką reiškia šitas Rašto posakis : Akmuo , kurį statytojai atmetė , tapo kertiniu akmeniu ?
42020018	Kas tiktai kris ant šito akmens , suduš , o ant ko tas akmuo užgrius , tą sutriuškins “ .
42020019	Aukštieji kunigai ir Rašto aiškintojai buvo benorį dar tą pačią valandą jį suimti , bet pabijojo žmonių . Mat jie suprato , kad šis palyginimas buvo jiems taikomas .
42020020	Jie patys ėmė Jėzų sekti ir siuntinėjo šnipus , apsimetančius teisuoliais , kad , nutvėrę kokį jo žodį , galėtų įskųsti jį vyresnybei ir perduoti valdytojui .
42020021	Taigi jie klausė jį : „ Mokytojau , mes žinome , kad tu teisingai kalbi ir mokai . Tu nepaisai žmonių laipsnių , bet mokai Dievo kelio , paisydamas teisybės .
42020022	Pasakyk , ar mums valia mokėti ciesoriui mokesčius , ar ne ? “
42020023	Matydamas jų klastą , Jėzus tarė jiems :
42020024	„ Parodykite man denarą . Kieno atvaizdas ir įrašas jame ? “ Jie atsakė : „ Ciesoriaus “ .
42020025	Tada jis tarė : „ Kas ciesoriaus , atiduokite ciesoriui , o kas Dievo — Dievui “ .
42020026	Taip jiems nepavyko žmonių akivaizdoje sugauti jo kalboje . Stebėdamiesi jo atsakymu , jie nutilo .
42020027	Pas jį atėjo sadukiejų , kurie neigia mirusiųjų prisikėlimą , ir paklausė :
42020028	„ Mokytojau , Mozė yra mums parašęs : Jei kieno vedęs brolis numirtų bevaikis , tuomet jo brolis tegul veda našlę ir pažadina savo broliui palikuonių .
42020029	Taigi yra buvę septyni broliai . Pirmasis vedė žmoną ir mirė bevaikis .
42020030	Ją vedė antrasis ,
42020031	paskui trečiasis ir paeiliui visi septyni , ir mirė nepalikdami vaikų .
42020032	Galiausiai mirė ir ta moteris .
42020033	Kurio gi žmona ji bus , kai mirusieji prisikels ? Juk ji yra buvusi visų septynių žmona ! “
42020034	Jėzus jiems atsakė : „ Šio pasaulio vaikai veda ir teka ,
42020035	o kurie pasirodys verti dalyvauti aname pasaulyje ir mirusiųjų prisikėlime , tie neves ir netekės .
42020036	Nebegalės jie ir mirti , nes būdami prisikėlimo vaikai , bus tolygūs angelams ir bus Dievo vaikai .
42020037	O kad mirusieji prisikels , mini ir Mozė pasakojime apie krūmą , kur jis Viešpatį vadina Abraomo Dievu , Izaoko Dievu ir Jokūbo Dievu .
42020038	Juk Dievas nėra mirusiųjų Dievas , bet gyvųjų , nes visi jam gyvena “ .
42020039	Tuomet kai kurie Rašto aiškintojai atsiliepė : „ Mokytojau , tu gerai išaiškinai ! “
42020040	Ir daugiau niekas nebedrįso jo klausinėti .
42020041	Jėzus pats juos paklausė : „ Kodėl sakoma , jog Mesijas esąs Dovydo sūnus ?
42020042	Juk pats Dovydas Psalmių knygoje kalba : ‘ Viešpats tarė mano Viešpačiui : Sėskis mano dešinėje ,
42020043	aš patiesiu tavo priešus tarsi pakojį po tavo kojų ’ .
42020044	Taigi Dovydas vadina jį ‘ Viešpačiu ’ , — kaip tada jis gali būti jo sūnus ? ! “
42020045	Visiems žmonėms girdint Jėzus tarė mokiniams :
42020046	„ Saugokitės Rašto aiškintojų , kurie mėgsta vaikščioti su ilgais drabužiais , būti sveikinami turgavietėse , užimti pirmuosius krėslus sinagogose ir garbės vietas vaišėse .
42020047	Jie ryja našlių namus ir dangstosi ilgomis maldomis . Todėl jų laukia itin griežtas teismas “ .
42021001	Pakėlęs akis , Jėzus išvydo turtuolius , dedančius savo dovanas į aukų skrynią .
42021002	Jis pamatė ir vieną vargšę našlę , kuri įmetė du smulkius pinigėlius .
42021003	Ir jis tarė : „ Iš tiesų sakau jums , šita neturtinga našlė įmetė daugiau už visus .
42021004	Anie visi metė į aukų skrynią iš to , kas jiems atlieka , o ji iš savo neturto įmetė viską , ką turėjo pragyvenimui “ .
42021005	Kai kuriems kalbant apie šventyklą , kad ji išpuošta gražiais akmenimis bei dovanomis , Jėzus prabilo :
42021006	„ Ateis dienos , kai iš to , ką matote , neliks akmens ant akmens , viskas bus išgriauta “ .
42021007	Jie paklausė : „ Mokytojau , kada šitai įvyks ? Ir koks bus ženklas , kada tai prasidės ? “
42021008	Jis pasakė : „ Žiūrėkite , kad nebūtumėte suklaidinti , nes daugelis ateis , prisidengę mano vardu , ir sakys : ‘ Tai aš ! ’ — ir : ‘ Atėjo metas ! ’ Jūs neikite paskui juos !
42021009	O kai išgirsite apie karus ir maištus , nenusigąskite . Visa tai turi pirmiau įvykti , bet dar negreit galas “ .
42021010	Ir dar sakė : „ Tauta sukils prieš tautą ir karalystė prieš karalystę .
42021011	Šen ir ten bus didelių žemės drebėjimų , ligų ir badmečių . Bus baisenybių ir didelių ženklų iš dangaus .
42021012	Pirmiausia žmonės pakels prieš jus rankas ir ims jus persekioti . Dėl mano vardo tąsys jus po sinagogas ir kalėjimus , vedžios pas karalius ir valdytojus .
42021013	Tada jums bus proga liudyti .
42021014	Taigi įsidėkite sau į širdis iš anksto negalvoti , kaip ginsitės ;
42021015	aš jums duosiu tokios iškalbos bei išminties , kad negalės nei atsispirti , nei prieštarauti nė vienas jūsų priešininkas .
42021016	Jus išdavinės tėvai , broliai , giminės ir draugai ; kai kuriuos net žudys .
42021017	Visi jūsų nekęs dėl mano vardo .
42021018	Vis dėlto nė plaukas nuo jūsų galvos nenukris .
42021019	Savo ištverme jūs išlaikysite savo gyvybę .
42021020	Kai matysite Jeruzalę , supamą kariuomenės , žinokite , jog prisiartino jos nuniokojimas .
42021021	Tuomet , kas bus Judėjoje , tebėga į kalnus , kas mieste , teišeina iš jo , kas apylinkėse , tenegrįžta .
42021022	Tai bus bausmės dienos , kad išsipildytų Raštai .
42021023	Vargas nėščioms ir žindančioms tomis dienomis ! Baisi nelemtis užklups kraštą ir rūstybė šią tautą .
42021024	Žmonės kris nuo kalavijo ašmenų ir bus išvaryti nelaisvėn į įvairius kraštus , o Jeruzalę mindžios pagonys , kol baigsis pagonių laikai .
42021025	Bus ženklų saulėje , mėnulyje ir žvaigždėse , o žemėje tautos blaškysis , gąsdinamos baisaus audringos jūros šniokštimo .
42021026	Žmonės džius iš baimės , laukdami to , kas turės ištikti pasaulį , nes dangaus galybės bus sukrėstos .
42021027	Tuomet žmonės išvys Žmogaus Sūnų , ateinantį debesyje su didžia galybe ir garbe .
42021028	Kai visa tai prasidės , atsitieskite ir pakelkite galvas , nes jūsų išvadavimas arti “ .
42021029	Ir jis jiems pasakė palyginimą : „ Stebėkite figmedį bei kitus medžius .
42021030	Kai jie ima sprogti , jūs žinote arti esant vasarą .
42021031	Taip pat pamatę tai dedantis , žinokite , kad Dievo karalystė arti .
42021032	Iš tiesų sakau jums : nepraeis ši karta , iki visa tai įvyks .
42021033	Dangus ir žemė praeis , o mano žodžiai nepraeis .
42021034	Saugokitės , kad jūsų širdis nebūtų apsunkusi nuo svaigalų , girtybės ir kasdienių rūpesčių , kad toji diena neužkluptų jūsų netikėtai .
42021035	It žabangai ji užgrius visus žemės gyventojus .
42021036	Todėl visą laiką budėkite ir melskitės , kad pajėgtumėte išvengti visų būsimųjų nelaimių ir atsilaikyti Žmogaus Sūnaus akivaizdoje “ .
42021037	Taip Jėzus dienomis mokydavo šventykloje , o naktis praleisdavo vadinamajame Alyvų kalne .
42021038	Ir nuo ankstyvo ryto visi žmonės rinkdavosi jo pasiklausyti šventykloje .
42022001	Buvo arti Neraugintosios duonos šventė , vadinama Velykomis .
42022002	Aukštieji kunigai ir Rašto aiškintojai ieškojo būdo nužudyti Jėzų , tačiau bijojo liaudies .
42022003	O šėtonas įėjo į Judą , vadinamą Iskarijotu , vieną iš Dvylikos .
42022004	Tas nuėjęs tarėsi su aukštaisiais kunigais ir sargybos viršininkais , kaip jį išduoti .
42022005	Šie apsidžiaugė ir sutarė duoti jam pinigų .
42022006	Judas apsiėmė ir pradėjo ieškoti progos išduoti jiems Jėzų taip , kad minia nesužinotų .
42022007	Taip atėjo Neraugintosios duonos diena , kada reikėjo pjauti Velykų avinėlį .
42022008	Jėzus pasiuntė Petrą ir Joną , liepdamas : „ Eikite ir paruoškite mums Velykų vakarienę “ .
42022009	Jie paklausė : „ O kur norėtum , kad mes paruoštume ? “
42022010	Jis atsakė : „ Štai jums įeinant į miestą , jus pasitiks žmogus , vandens ąsočiu nešinas . Eikite paskui jį iki tų namų , į kuriuos jis užsuks ,
42022011	ir sakykite namų šeimininkui : ‘ Mokytojas prašė paklausti : Kur menė , kurioje galėčiau su mokiniais valgyti Velykų vakarienę ? ’
42022012	Ir jis parodys jums didelį aukštutinį kambarį su baldais . Tenai ir paruoškite “ .
42022013	Nuėję jie rado viską , kaip Jėzus buvo sakęs , ir parengė Velykų stalą .
42022014	Atėjus metui , Jėzus sėdo su apaštalais prie stalo .
42022015	Ir tarė jiems : „ Trokšte troškau valgyti su jumis šią Velykų vakarienę prieš kentėdamas .
42022016	Sakau jums , nuo šiol aš daugiau jos nebevalgysiu , kolei ji išsipildys Dievo karalystėje “ .
42022017	Paėmęs taurę , jis padėkojo ir tarė : „ Imkite ir dalykitės .
42022018	Sakau jums , nuo šiol aš nebegersiu vynuogių vaisiaus , kolei ateis Dievo karalystė “ .
42022019	Ir paėmęs duonos , jis padėkojo , laužė ją ir davė apaštalams , tardamas : „ Tai yra mano kūnas , kuris už jus atiduodamas . Tai darykite mano atminimui “ .
42022020	Lygiai taip po vakarienės jis paėmė taurę , sakydamas : „ Ši taurė yra Naujoji Sandora mano kraujyje , kuris už jus išliejamas .
42022021	Bet štai mano išdavėjo ranka yra kartu su manąja ant stalo .
42022022	Žmogaus Sūnus , tiesa , eina , kaip jam nustatyta , bet vargas tam žmogui , kuris jį išduoda ! “
42022023	Tuomet apaštalai pradėjo teirautis vienas kito , kas gi iš jų galėtų šitai padaryti .
42022024	Tarp jų kilo ginčas , kuris iš jų galėtų būti laikomas didžiausiu .
42022025	Bet Jėzus jiems pasakė : „ Pagonių tautų karaliai engia jas ir jų valdovai liepia vadinti save geradariais .
42022026	Jūs taip nedarykite . Kas vyriausias tarp jūsų , tebūnie tarsi mažiausias , o viršininkas tebūnie lyg tarnas .
42022027	Katras yra vyresnis — kuris sėdi už stalo ar kuris jam patarnauja ? Argi ne tas , kuris sėdi ? ! O aš tarp jūsų esu kaip tas , kuris patarnauja .
42022028	Jūs ištvėrėte su manimi mano išbandymuose ,
42022029	todėl aš jums skiriu valdyti karalystę , kaip ir man yra ją skyręs Tėvas .
42022030	Mano karalystėje jūs valgysite ir gersite už mano stalo ir sėdėsite sostuose , teisdami dvylika Izraelio giminių .
42022031	Simonai , Simonai ! Štai šėtonas pareikalavo persijoti jus tarsi kviečius .
42022032	Bet aš meldžiuosi už tave , kad tavasis tikėjimas nesusvyruotų ; o tu sutvirtėjęs stiprink brolius ! “
42022033	Petras atsiliepė : „ Viešpatie , aš pasiruošęs kartu su tavimi eiti ir į kalėjimą , ir į mirtį ! “
42022034	Bet Jėzus atsakė : „ Sakau tau , Petrai : dar gaidžiui šiąnakt nepragydus , tu tris kartus išsiginsi mane pažįstąs “ .
42022035	Jis paklausė juos : „ Ar jums ko nors trūko , kai aš jus buvau išsiuntęs be piniginės , be krepšio ir be apavo ? “ Jie atsakė : „ Nieko netrūko “ .
42022036	Tada jis tęsė : „ Dabar , kas turi piniginę , tepasiima ją , taip pat ir krepšį , o kas neturi kalavijo , teparduoda apsiaustą ir tenusiperka .
42022037	Sakau jums , manyje privalo išsipildyti , kas parašyta : Jis bus priskaitytas prie piktadarių ; tai , kas man nustatyta , jau eina į pabaigą “ .
42022038	Apaštalai tarė : „ Viešpatie , štai čia pora kalavijų “ . Jis atsakė : „ Gana ! “
42022039	Išėjęs iš ten , Jėzus savo įpročiu pasuko į Alyvų kalną . Įkandin nuėjo ir mokiniai .
42022040	Atėjus į vietą , jis įspėjo : „ Melskitės , kad nepakliūtumėte į pagundą ! “
42022041	Jis atsitolino nuo jų maždaug per akmens metimą ir atsiklaupęs ėmė melstis :
42022042	„ Tėve , jei nori , atimk šitą taurę nuo manęs , tačiau tebūna ne mano , bet tavo valia ! “
42022043	Jam pasirodė iš dangaus angelas ir jį sustiprino .
42022044	Mirtino sielvarto apimtas , jis dar karščiau meldėsi . Jo prakaitas pasidarė tarsi tiršto kraujo lašai , varvantys žemėn .
42022045	Atsikėlęs po maldos , jis atėjo pas mokinius ir rado juos iš liūdesio užmigusius .
42022046	Jis tarė jiems : „ Kodėl miegate ? Kelkitės ir melskitės , kad nepakliūtumėte į pagundą ! “
42022047	Jam bekalbant , pasirodė būrys , o priekyje ėjo vienas iš Dvylikos — Judas . Jis prisiartino prie Jėzaus jo pabučiuoti .
42022048	Jėzus jam tarė : „ Judai , pabučiavimu tu išduodi Žmogaus Sūnų ? “
42022049	Jėzaus bičiuliai , matydami , kas bus , paklausė : „ Viešpatie , gal kirsti kalaviju ? “
42022050	Vienas iš jų puolė vyriausiojo kunigo tarną ir nukirto jam dešinę ausį .
42022051	Bet Jėzus sudraudė : „ Liaukitės ! Gana ! “ Ir , palietęs tarno ausį , išgydė ją .
42022052	Atėjusiems jo suimti aukštiesiems kunigams , šventyklos apsaugos viršininkams ir seniūnams jis pasakė : „ Ar aš koks plėšikas , kad išėjote prieš mane su kalavijais ir vėzdais ? !
42022053	Kai būdavau kasdien su jumis šventykloje , jūs nepakėlėte prieš mane rankos . Taip ! Dabar atėjo jūsų valanda , tamsybių siautėjimas “ .
42022054	Suėmę Jėzų , jie nusivedė jį ir atvedė į vyriausiojo kunigo rūmus . Petras sekė iš tolo .
42022055	Kiemo viduryje žmonės susikūrė ugnį ir susėdo ratu . Petras atsisėdo kartu .
42022056	Viena tarnaitė , pamačiusi jį sėdintį prieš šviesą , įsižiūrėjo ir pasakė : „ Ir šitas buvo kartu su juo “ .
42022057	Bet jis išsigynė : „ Moterie , nepažįstu jo ! “
42022058	Netrukus kažkas kitas , jį pamatęs , tarė : „ Ir tu esi iš jų “ . Petras atkirto : „ Ką tu , žmogau ! Tik jau ne aš ! “
42022059	Maždaug po valandos dar kažin kas ėmė atkakliai tvirtinti : „ Tikrai šitas buvo su juo ! Juk jis galilėjietis ! “
42022060	Petras atsakė : „ Žmogau , aš nesuprantu , ką tu sakai “ . Ir tuoj pat , dar jam kalbant , pragydo gaidys .
42022061	Tuomet Viešpats atsigręžė ir pažvelgė į Petrą . Petras atsiminė jam pasakytą Viešpaties žodį : „ Dar gaidžiui nepragydus , šiandien tu tris kartus manęs išsiginsi “ .
42022062	Jis išėjo laukan ir karčiai pravirko .
42022063	Jėzų saugantys vyrai tyčiojosi iš jo ir mušė .
42022064	Uždengę jam akis , jie klausinėjo : „ Pranašauk , kas tave užgavo ! “
42022065	Ir visaip kitaip įžeidinėjo jį .
42022066	Rytui išaušus , susirinko tautos seniūnai , aukštieji kunigai ir Rašto aiškintojai . Jie atsivesdino Jėzų į savo tarybą
42022067	ir reikalavo : „ Jei tu Mesijas , tai prisipažink mums ! “ Jėzus atsiliepė : „ Jeigu jums ir pasakysiu , vis tiek manim netikėsite ,
42022068	o jei paklausiu , man neatsakysite .
42022069	Tačiau nuo šio meto Žmogaus Sūnus sėdės Dievo Galybės dešinėje “ .
42022070	Tada jie visi sujudo klausti : „ Tai tu esi Dievo Sūnus ? “ O jis atsakė : „ Jūs pasakėte , kad Aš Esu ! “
42022071	Tuomet jie tarė : „ Kam dar mums liudytojai ? ! Mes girdėjome iš jo paties lūpų ! “
42023001	Visas susirinkimas atsistojo ir nusivedė Jėzų pas Pilotą .
42023002	Ten jie ėmė jį skųsti , sakydami : „ Mes nustatėme , kad šitas kiršina mūsų tautą ir draudžia mokėti ciesoriui mokesčius . Jis tvirtina esąs Mesijas ir karalius “ .
42023003	Tada Pilotas paklausė : „ Ar tu esi žydų karalius ? “ Jėzus jam atsakė : „ Tu pasakei “ .
42023004	Pilotas tarė aukštiesiems kunigams ir miniai : „ Aš nerandu šitame žmoguje jokios kaltės “ .
42023005	Bet jie vis atkakliau tvirtino : „ Jis savo mokslu kursto tautą visoje Judėjoje , nuo Galilėjos iki čia “ .
42023006	Tai išgirdęs , Pilotas paklausė , ar tas vyras galilėjietis .
42023007	Sužinojęs , kad Jėzus iš Erodo valdų , nusiuntė jį pas Erodą , kuris irgi buvo tomis dienomis Jeruzalėje .
42023008	Erodas , pamatęs Jėzų , labai apsidžiaugė . Mat jis jau pirmiau norėjo jį išvysti , nes buvo apie jį girdėjęs ir tikėjosi pamatysiąs jį darantį kokį nors stebuklą .
42023009	Jis ėmė jį visaip klausinėti , bet Jėzus jam neatsakinėjo .
42023010	Tuo tarpu aukštieji kunigai ir Rašto aiškintojai apstoję be paliovos jį kaltino .
42023011	Tada Erodas su savo palyda Jėzų paniekino ir išjuokė . Paskui , aprengęs jį baltu drabužiu , pasiuntė atgal Pilotui .
42023012	Tą dieną Erodas ir Pilotas tapo draugais , o seniau jie pykosi .
42023013	Pilotas , sušaukęs aukštuosius kunigus , seniūnus ir liaudį ,
42023014	pareiškė : „ Jūs atvedėte man šį žmogų , kaltindami jį liaudies kurstymu . Bet aš , jį apklausęs jūsų akyse , neradau nė vienos jam primetamos kaltės ;
42023015	taip pat ir Erodas , nes sugrąžino jį atgal . Taigi jis nėra padaręs nieko , kas būtų verta mirties bausmės .
42023016	Tad aš nuplakdinsiu jį ir paleisiu “ .
42023018	Tuomet jie visi ėmė šaukti : „ Mirtis šitam ! Paleisk mums Barabą ! “
42023019	O Barabas buvo patekęs į kalėjimą už kažkokį maištą mieste ir žmogžudystę .
42023020	Norėdamas paleisti Jėzų , Pilotas dar kartą kreipėsi į juos ,
42023021	bet jie nesiliovė šaukę : „ Ant kryžiaus , ant kryžiaus jį ! “
42023022	Tada jis trečią kartą klausė : „ O ką gi pikta jis yra padaręs ? Aš jame neradau nieko , už ką vertėtų mirtimi bausti . Taigi nuplakdinsiu jį ir paleisiu “ .
42023023	Tačiau jie , garsiai šaukdami , vis nesiliovė reikalauti , kad jis būtų prikaltas prie kryžiaus , ir jų šauksmai ėjo vis smarkyn .
42023024	Tada Pilotas nusprendė patenkinti jų reikalavimą .
42023025	Jis paleido jiems įkalintąjį už maištą ir žmogžudystę , kaip jie prašė , o Jėzų atidavė jų valiai .
42023026	Vesdami Jėzų , jie sulaikė Kirėnės gyventoją Simoną , grįžtantį iš laukų , ir uždėjo jam ant pečių kryžių , kad neštų jį paskui Jėzų .
42023027	Jį lydėjo didelis būrys liaudies ir daug moterų , kurios verkė jo ir aimanavo .
42023028	Atsigręžęs į jas , Jėzus prabilo : „ Jeruzalės dukros ! Verkite ne manęs , bet verčiau savęs ir savo vaikų !
42023029	Ateis dienos , kai sakys : ‘ Laimingos nevaisingosios ! Laimingos negimdžiusios ir nežindžiusios ! ’
42023030	Tada bus sakoma kalnams : ‘ Griūkite ant mūsų ! ’ — ir kalvoms : ‘ Pridenkite mus ! ’
42023031	Jeigu šitaip daro žaliam medžiui , tai kas gi laukia sausuolio ? “
42023032	Kartu su juo buvo vedami žudyti du piktadariai .
42023033	Atėję į vietą , kuri vadinasi „ Kaukolė “ , jie prikalė ant kryžiaus Jėzų ir du piktadarius — vieną jam iš dešinės , antrą iš kairės .
42023034	Jėzus meldėsi : „ Tėve , atleisk jiems , nes jie nežino , ką darą “ . Kareiviai pasidalijo jo drabužius , mesdami burtą .
42023035	Žmonės stovėjo ir žiūrėjo . Seniūnai tyčiodamiesi kalbėjo : „ Kitus išgelbėdavo , tegul pats išsigelbi , jei jis — Dievo išrinktasis Mesijas ! “
42023036	Iš jo juokėsi ir kareiviai , prieidami , paduodami jam perrūgusio vyno
42023037	ir sakydami : „ Jei tu žydų karalius — gelbėkis pats ! “
42023038	Viršum jo buvo užrašas : „ Šitas yra žydų karalius “ .
42023039	Vienas iš nukryžiuotųjų nusikaltėlių ėmė įžeidinėti Jėzų : „ Argi tu ne Mesijas ? Išgelbėk save ir mus ! “
42023040	Antrasis sudraudė jį : „ Ir Dievo tu nebijai , kentėdamas tą pačią bausmę !
42023041	Juk mudu teisingai gavome , ko mūsų darbai verti , o šitas nieko bloga nėra padaręs “ .
42023042	Ir jis tarė : „ Jėzau , prisimink mane , kai ateisi į savo karalystę ! “
42023043	Jėzus jam atsakė : „ Iš tiesų sakau tau : šiandien su manimi būsi rojuje “ .
42023044	Buvo apie šeštą valandą , kai visą kraštą apgaubė tamsa ir buvo tamsu iki devintos valandos ,
42023045	saulei užtemus . Šventovės uždanga perplyšo pusiau .
42023046	O Jėzus galingu balsu sušuko : „ Tėve , į tavo rankas atiduodu savo dvasią “ . Ir su tais žodžiais numirė .
42023047	Šimtininkas , matydamas , kas buvo įvykę , pradėjo garbinti Dievą ir tarė : „ Iš tiesų šitas žmogus buvo teisusis ! “
42023048	Ir visa minia , susirinkusi pažiūrėti reginio ir pamačiusi , kas įvyko , skirstėsi , mušdamasi į krūtinę .
42023049	Atstu stovėjo visi Jėzaus pažįstami ir moterys , jį atlydėjusios iš Galilėjos . Jos viską matė .
42023050	Ir štai atėjo vienas vyras , vardu Juozapas , teismo tarybos narys , geras ir teisus žmogus ,
42023051	kuris nebuvo pritaręs kitų teismo narių sprendimui ir poelgiui . Jis buvo kilęs iš žydų miesto Arimatėjos ir gyveno , laukdamas Dievo karalystės .
42023052	Taigi Juozapas nuėjo pas Pilotą ir paprašė Jėzaus kūno .
42023053	Paskui nuėmė kūną nuo kryžiaus , įvyniojo į drobulę ir paguldė uoloje iškaltame kapo rūsyje , kuriame dar niekas nebuvo laidotas .
42023054	Visa tai dėjosi Pasirengimo dieną , jau beprasidedant šabui .
42023055	Lydinčios moterys , kurios buvo atėjusios su Jėzumi iš Galilėjos , apžiūrėjo kapą ir matė , kaip buvo paguldytas jo kūnas kape .
42023056	Sugrįžusios nuo kapo , jos paruošė kvepalų ir tepalų , o šabo dieną ilsėjosi , kaip reikalavo Įstatymas .
42024001	Pirmąją savaitės dieną , rytui auštant , moterys atėjo prie kapo , nešdamosi paruoštus tepalus .
42024002	Jos rado akmenį nuritintą nuo kapo ,
42024003	o įėjusios vidun , neberado Viešpaties Jėzaus kūno .
42024004	Jos sutriko ir nežinojo , ką daryti , bet štai prisiartino du vyrai spindinčiais drabužiais .
42024005	Moterys išsigando ir nuleido žemyn akis , o tie vyrai prabilo : „ Kam ieškote gyvojo tarp mirusiųjų ?
42024006	Nėra jo čia , jis prisikėlė ! Atsiminkite , ką jis yra jums sakęs , būdamas Galilėjoje :
42024007	‘ Žmogaus Sūnus turi būti atiduotas į nusidėjėlių rankas ir nukryžiuotas , o trečią dieną prisikelti ! ’ “
42024008	Tuomet jos prisiminė Jėzaus žodžius .
42024009	Moterys sugrįžo nuo kapo ir viską pranešė Vienuolikai ir visiems kitiems .
42024010	Tai buvo Marija Magdalena , Joana , Jokūbo motina Marija ; jos ir jų draugės papasakojo tai apaštalams .
42024011	Tas pranešimas jiems pasirodė esąs tuščios šnekos , ir jie moterimis netikėjo .
42024012	Vis dėlto Petras pašokęs nubėgo prie kapo . Žvilgtelėjo pasilenkęs ir mato tiktai drobules . Jis grįžo atgal , be galo stebėdamasis tuo , kas buvo atsitikę .
42024013	Ir štai tą pačią dieną du [ mokiniai ] keliavo į kaimą už šešiasdešimt stadijų nuo Jeruzalės , vadinamą Emausu .
42024014	Jie kalbėjosi apie visus tuos įvykius .
42024015	Jiems taip besikalbant ir besiginčijant , prisiartino pats Jėzus ir ėjo kartu .
42024016	Jų akys buvo lyg migla aptrauktos , ir jie nepažino jo .
42024017	O Jėzus paklausė : „ Apie ką kalbate , eidami keliu ? “ Tie nuliūdę sustojo .
42024018	Vienas jų , vardu Kleopas , atsakė jam : „ Nejaugi tu būsi vienintelis ateivis Jeruzalėje , nežinantis , kas joje šiomis dienomis atsitiko ! “
42024019	Jėzus paklausė : „ O kas gi ? “ Jie tarė jam : „ Su Jėzumi Nazarėnu , kuris buvo pranašas , galingas darbais ir žodžiais Dievo ir visos tautos akyse .
42024020	Aukštieji kunigai ir mūsų vadovai pareikalavo jam mirties bausmės ir atidavė jį nukryžiuoti .
42024021	O mes tikėjomės , kad jis atpirksiąs Izraelį . Dabar po viso to jau trečia diena , kaip tai atsitiko .
42024022	Be to , kai kurios mūsiškės moterys mus sutrikdė . Anksti rytą jos buvo nuėjusios pažiūrėti kapo
42024023	ir nerado jo kūno . Jos sugrįžo ir papasakojo regėjusios pasirodžiusius angelus , kurie sakę Jėzų esant gyvą .
42024024	Kai kurie mūsiškiai buvo nuėję pas kapą ir rado viską , kaip moterys sakė , bet jo paties nematė “ .
42024025	Jėzus jiems tarė : „ O jūs , neišmanėliai ! Kokios nerangios jūsų širdys tikėti tuo , ką yra skelbę pranašai !
42024026	Argi Mesijas neturėjo viso to iškentėti ir įžengti į savo garbę ? ! “
42024027	Ir , pradėjęs nuo Mozės , primindamas visus pranašus , jis aiškino jiems , kas visuose Raštuose apie jį pasakyta .
42024028	Jie prisiartino prie kaimo , į kurį keliavo , o Jėzus dėjosi einąs toliau .
42024029	Bet jie privertė jį pasilikti , prašydami : „ Pasilik su mumis ! Jau vakaras arti , diena jau besibaigianti . . . “ Tuomet jis užsuko pas juos .
42024030	Įsitaisęs su jais prie stalo , paėmė duoną , palaimino , laužė ir davė jiems .
42024031	Tada jų akys atsivėrė , ir jie pažino Jėzų , bet jis pranyko jiems iš akių .
42024032	O jie kalbėjo : „ Argi mūsų širdys nebuvo užsidegusios , kai jis kelyje mums kalbėjo ir atvėrė Raštų prasmę ? “
42024033	Jie tuoj pat pakilo ir sugrįžo į Jeruzalę . Ten rado susirinkusius Vienuolika su savo draugais ,
42024034	kurie sakė : „ Viešpats tikrai prisikėlė ir pasirodė Simonui “ .
42024035	O jie papasakojo , kas jiems atsitiko kelyje ir kaip jie pažino Jėzų , kai jis laužė duoną .
42024036	Jiems apie tai besikalbant , pats Jėzus atsirado tarp jų ir prabilo : „ Ramybė jums ! “
42024037	Virpėdami iš išgąsčio , jie tarėsi matą dvasią .
42024038	O jis paklausė : „ Ko taip išsigandote , kodėl jūsų širdyse gimsta dvejonės ?
42024039	Pasižiūrėkite į mano rankas ir kojas . Juk tai aš pats ! Palieskite mane ir įsitikinsite : dvasia juk neturi kūno nei kaulų , kaip matote mane turint “ .
42024040	Tai taręs , jis parodė jiems rankas ir kojas .
42024041	Jiems iš džiaugsmo vis dar netikint ir stebintis , Jėzus paklausė : „ Ar neturite čia ko nors valgyti ? “
42024042	Jie padavė jam gabalą keptos žuvies .
42024043	Jis paėmė ir valgė jų akyse .
42024044	Paskui Jėzus tarė jiems : „ Ar ne tokie buvo mano žodžiai , kuriuos jums kalbėjau dar būdamas su jumis : turi išsipildyti visa , kas parašyta apie mane Mozės Įstatyme , Pranašų knygose ir Psalmėse ? “
42024045	Tuomet jis atvėrė jiems protą , kad jie suprastų Raštus ,
42024046	ir pasakė : „ Yra parašyta , kad Mesijas kentės ir trečią dieną prisikels iš numirusių
42024047	ir pradedant nuo Jeruzalės , jo vardu visoms tautoms bus skelbiama , kad atsiverstų ir gautų nuodėmių atleidimą .
42024048	Jūs esate šių dalykų liudytojai .
42024049	Ir štai aš atsiųsiu jums , ką yra pažadėjęs mano Tėvas . Jūs pasilikite mieste , kol būsite apgaubti jėga iš aukštybių “ .
42024050	Jėzus nusivedė juos palei Betaniją ir iškėlęs rankas palaimino juos .
42024051	Laimindamas jis atsiskyrė nuo jų ir pakilo į dangų .
42024052	Jie pagarbino jį , paskui didelio džiaugsmo kupini sugrįžo į Jeruzalę .
42024053	Jie nuolat lankė šventyklą ir šlovino Dievą .
43001001	Pradžioje buvo Žodis . Tas Žodis buvo pas Dievą , ir Žodis buvo Dievas .
43001002	Jis pradžioje buvo pas Dievą .
43001003	Visa per jį atsirado , ir be jo neatsirado nieko , kas tik yra atsiradę .
43001004	Jame buvo gyvybė , ir ta gyvybė buvo žmonių šviesa .
43001005	Šviesa spindi tamsoje , ir tamsa jos neužgožė .
43001006	Buvo Dievo siųstas žmogus , vardu Jonas .
43001007	Jis atėjo kaip liudytojas , kad paliudytų šviesą ir kad visi per jį įtikėtų .
43001008	Jis pats nebuvo šviesa , bet turėjo liudyti apie šviesą .
43001009	Buvo tikroji šviesa , kuri apšviečia kiekvieną žmogų , ir ji atėjo į šį pasaulį .
43001010	Jis buvo pasaulyje , ir pasaulis per jį atsiradęs , bet pasaulis jo nepažino .
43001011	Pas savuosius atėjo , o savieji jo nepriėmė .
43001012	Visiems , kurie jį priėmė , jis davė galią tapti Dievo vaikais — tiems , kurie tiki jo vardą ,
43001013	kurie ne iš kraujo ir ne iš kūno norų , ir ne iš vyro norų , bet iš Dievo užgimę .
43001014	Tas Žodis tapo kūnu ir gyveno tarp mūsų ; mes regėjome jo šlovę — šlovę Tėvo viengimio Sūnaus , pilno malonės ir tiesos .
43001015	Jonas apie jį liudija ir šaukia : „ Čia tasai , apie kurį aš kalbėjau ; tas , kuris paskui mane ateis , pirmiau už mane yra buvęs , nes jis už mane pirmesnis “ .
43001016	Tikrai iš jo pilnatvės visi mes esame gavę malonę po malonės .
43001017	Kaip Įstatymas duotas per Mozę , taip tiesa ir malonė atėjo per Jėzų Kristų .
43001018	Dievo niekas niekada nėra matęs , tiktai viengimis Sūnus — Dievas , Tėvo prieglobstyje esantis , mums jį atskleidė .
43001019	Toks buvo Jono liudijimas , kai žydai iš Jeruzalės atsiuntė pas jį kunigų ir levitų paklausti : „ Kas tu esi ? “
43001020	Jis prisipažino nesigindamas . Jis prisipažino : „ Aš nesu Mesijas ! “
43001021	Jie ir vėl klausė : „ Tai kas gi tu ? Gal Elijas ? “ Jis atsakė : „ Ne ! “ — „ Tai gal tu pranašas ? “ Jis atsakė : „ Ne ! “
43001022	Tada jie tęsė : „ Tai kas gi tu , kad mes galėtume duoti atsakymą tiems , kurie mus siuntė ? Ką sakai apie save ? “
43001023	Jis tarė : „ Aš — tyruose šaukiančiojo balsas : Taisykite Viešpačiui kelią ! — kaip yra kalbėjęs pranašas Izaijas “ .
43001024	Atsiųstieji buvo iš fariziejų .
43001025	Jie dar jį klausinėjo : „ Tai kam tu krikštiji , jei nesi nei Mesijas , nei Elijas , nei pranašas ? “
43001026	Jonas jiems atsakė : „ Aš krikštiju vandeniu . O tarp jūsų stovi tas , kurio jūs nepažįstate ,
43001027	kuris po manęs ateis ; jam aš nevertas atrišti apavo dirželio “ .
43001028	Tai atsitiko Betanijoje , Užjordanėje , kur Jonas krikštijo .
43001029	Rytojaus dieną , matydamas ateinantį Jėzų , Jonas prabilo : „ Štai Dievo Avinėlis , kuris naikina pasaulio nuodėmę !
43001030	Čia tasai , apie kurį aš kalbėjau : po manęs ateis vyras , pirmiau už mane buvęs , nes jis pirmesnis už mane .
43001031	Aš jo nepažinojau , bet tam , kad jis būtų apreikštas Izraeliui , aš atėjau ir krikštiju vandeniu “ .
43001032	Ir Jonas paliudijo : „ Aš mačiau Dvasią , lyg balandį nusileidžiančią iš dangaus , ir ji pasiliko virš jo .
43001033	Aš jo nepažinojau , bet tas , kuris mane pasiuntė krikštyti vandeniu , buvo pasakęs : ‘ Ant ko pamatysi nusileidžiančią ir pasiliekančią Dvasią , tas ir bus , kuris krikštys Šventąja Dvasia . ’
43001034	Aš tai mačiau ir liudiju , kad šitas yra Dievo Sūnus “ .
43001035	Kitą dieną tenai vėl stovėjo Jonas ir du jo mokiniai .
43001036	Išvydęs ateinantį Jėzų , jis tarė : „ Štai Dievo Avinėlis ! “
43001037	Išgirdę tuos žodžius , abu mokiniai nuėjo paskui Jėzų .
43001038	O jis atsigręžė ir , pamatęs juos sekančius , paklausė : „ Ko ieškote ? “ Jie atsakė : „ Rabi ( tai reiškia ‘ Mokytojau ’ ) , kur gyveni ? “
43001039	Jis tarė : „ Ateikite ir pamatysite “ . Tada jiedu nuėjo , pamatė , kur jis gyvena , ir tą dieną praleido pas jį . Tai buvo apie dešimtą valandą .
43001040	Vienas iš tų dviejų , kurie girdėjo Jono žodžius ir nuėjo su Jėzumi , buvo Simono Petro brolis Andriejus .
43001041	Jis pirmiausia susiieškojo savo brolį Simoną ir jam pranešė : „ Radome Mesiją ! “ ( išvertus tai reiškia „ Kristų “ ) .
43001042	Ir nusivedė jį pas Jėzų . Jėzus pažvelgė į jį ir tarė : „ Tu esi Simonas , Jono sūnus , o vadinsiesi Kefas “ , tai reiškia Petras [ uola ] .
43001043	Dar kitą dieną , išvykdamas į Galilėją , Jėzus sutiko Pilypą ir jam tarė : „ Sek paskui mane ! “
43001044	Pilypas buvo kilęs iš Betsaidos , Andriejaus ir Petro gimtojo miesto .
43001045	Pilypas susitiko Natanaelį ir sako jam : „ Radome tą , apie kurį rašė Mozė Įstatyme ir pranašai . Tai Jėzus iš Nazareto , Juozapo sūnus “ .
43001046	Natanaelis atšovė : „ Ar iš Nazareto gali būti kas gero ? ! “ Pilypas atsakė : „ Eik ir pasižiūrėk ! “
43001047	Pamatęs ateinantį Natanaelį , Jėzus pasakė apie jį : „ Štai tikras izraelitas , kuriame nėra klastos “ .
43001048	O Natanaelis jam sako : „ Iš kur mane pažįsti ? “ Jėzus atsakė : „ Prieš pakviečiant tave Pilypui , aš mačiau tave po figmedžiu “ .
43001049	Natanaelis sušuko : „ Rabi , tu Dievo Sūnus , tu Izraelio karalius ! “
43001050	Jėzus atsakė : „ Tu tiki , kadangi pasakiau tave matęs po figmedžiu ? Tu pamatysi didesnių dalykų “ .
43001051	Ir pridūrė : „ Iš tiesų , iš tiesų sakau jums : jūs matysite atsivėrusį dangų ir Dievo angelus , kylančius ir nusileidžiančius ant Žmogaus Sūnaus “ .
43002001	Trečią dieną Galilėjos Kanoje buvo vestuvės . Jose dalyvavo Jėzaus motina .
43002002	Į vestuves taip pat buvo pakviestas Jėzus ir jo mokiniai .
43002003	Išsibaigus vynui , Jėzaus motina jam sako : „ Jie nebeturi vyno “ .
43002004	Jėzus atsakė : „ O kas man ir tau , moterie ? Dar neatėjo mano valanda ! “
43002005	Jo motina tarė tarnams : „ Darykite , ką tik jis jums lieps “ .
43002006	Ten buvo šeši akmeniniai indai žydų apsiplovimams , kiekvienas dviejų trijų saikų talpos .
43002007	Jėzus jiems liepė : „ Pripilkite indus vandens “ . Jie pripylė sklidinus .
43002008	Tuomet jis pasakė : „ Dabar semkite ir neškite stalo prievaizdui “ . Tie nunešė .
43002009	Paragavęs paversto vynu vandens ir nežinodamas , iš kur tai ( nors tarnai , kurie sėmė vandenį , žinojo ) , prievaizdas pasišaukė jaunikį
43002010	ir tarė jam : „ Kiekvienas žmogus pirmiau stato geresnio vyno , o kai svečiai įgeria , tuomet prastesnio . O tu laikei gerąjį vyną iki šiolei “ .
43002011	Tokią stebuklų pradžią Jėzus padarė Galilėjos Kanoje . Taip jis parodė savo šlovę , ir mokiniai įtikėjo jį .
43002012	Paskui jis su savo motina , broliais ir mokiniais nukeliavo į Kafarnaumą . Ten jie pasiliko kelias dienas .
43002013	Artėjant žydų Velykoms , Jėzus nukeliavo į Jeruzalę .
43002014	Šventykloje jis rado prekiaujančių jaučiais , avimis , balandžiais ir prisėdusių pinigų keitėjų .
43002015	Susukęs iš virvučių rimbą , jis išvijo visus juos iš šventyklos , išvarė avis ir jaučius , išbarstė keitėjų pinigus , išvartė jų stalus .
43002016	Karvelių pardavėjams jis pasakė : „ Pasiimkite savo paukščius ir iš mano Tėvo Namų nedarykite prekybos namų ! “
43002017	Jo mokiniai prisiminė , kad yra parašyta : Uolumas dėl tavo Namų sugrauš mane .
43002018	Tuomet žydai kreipėsi į Jėzų , sakydami : „ Kokį ženklą mums galėtum duoti , jog turi teisę taip daryti ? “
43002019	Jėzus atsakė : „ Sugriaukite šitą šventyklą , o aš per tris dienas ją atstatysiu ! “
43002020	Tada žydai sakė : „ Keturiasdešimt šešerius metus šventykla statyta , o tu atstatysi ją per tris dienas ? ! “
43002021	Bet jis kalbėjo apie savo kūno šventyklą .
43002022	Tik paskui , jam prisikėlus iš numirusių , mokiniai prisiminė jį apie tai kalbėjus . Jie įtikėjo Raštu ir Jėzaus pasakytais žodžiais .
43002023	Per Velykų šventes , jam būnant Jeruzalėje , daugelis įtikėjo jo vardą , matydami jo daromus ženklus .
43002024	Bet Jėzus , gerai visus pažindamas , jais nepasitikėjo .
43002025	Jam nereikėdavo , kad kas paliudytų apie žmogų . Jis pats žinojo , kas yra žmogaus viduje .
43003001	Buvo vienas fariziejus , vardu Nikodemas , žydų didžiūnas .
43003002	Jis atėjo nakčia ir kreipėsi į Jėzų : „ Rabi , mes suprantame , kad esi atėjęs nuo Dievo kaip Mokytojas , nes niekas negalėtų padaryti tokių ženklų , kokius tu darai , jeigu Dievas nebūtų su juo “ .
43003003	Jėzus atsakė : „ Iš tiesų , iš tiesų sakau tau : jei kas neatgims iš aukštybės , negalės regėti Dievo karalystės “ .
43003004	Nikodemas paklausė : „ Bet kaip gali gimti žmogus , būdamas nebejaunas ? Argi jis gali antrą kartą įeiti į savo motinos įsčias ir vėl užgimti ? “
43003005	Jėzus atsakė : „ Iš tiesų , iš tiesų sakau tau : kas negims iš vandens ir Dvasios , neįeis į Dievo karalystę .
43003006	Kas gimė iš kūno , yra kūnas , o kas gimė iš Dvasios , yra dvasia .
43003007	Nesistebėk , jog pasakiau : jums reikia atgimti iš aukštybės .
43003008	Vėjas pučia , kur nori ; jo ošimą girdi , bet nežinai , iš kur ateina ir kurlink nueina . Taip esti ir su kiekvienu , kuris gimė iš Dvasios “ .
43003009	Nikodemas atsiliepė : „ Kaip tai gali būti ? “
43003010	Jėzus jam atsakė : „ Tu esi Izraelio mokytojas ir šito nesupranti ?
43003011	Iš tiesų , iš tiesų sakau tau : mes kalbame , ką žinome , ir liudijame , ką matėme , tik jūs nepriimate mūsų liudijimo .
43003012	Jei netikite , man kalbant apie žemės dalykus , tai kaipgi tikėsite , jei kalbėsiu jums apie dangiškuosius ?
43003013	Niekas nėra pakilęs į dangų , kaip tik Žmogaus Sūnus , kuris nužengė iš dangaus .
43003014	Kaip Mozė dykumoje iškėlė žaltį , taip turi būti iškeltas ir Žmogaus Sūnus ,
43003015	kad kiekvienas , kuris jį tiki , turėtų amžinąjį gyvenimą “ .
43003016	Dievas taip pamilo pasaulį , jog atidavė savo viengimį Sūnų , kad kiekvienas , kuris jį tiki , nepražūtų , bet turėtų amžinąjį gyvenimą .
43003017	Dievas juk nesiuntė savo Sūnaus į pasaulį , kad jis pasaulį pasmerktų , bet kad pasaulis per jį būtų išgelbėtas .
43003018	Kas jį tiki , tas nebus pasmerktas , o kas netiki , jau yra nuteistas už tai , kad netiki Dievo viengimio Sūnaus .
43003019	Teismo nuosprendis yra toksai : atėjo šviesa į pasaulį , bet žmonės labiau mylėjo tamsą nei šviesą , nes jų darbai buvo pikti .
43003020	Kiekvienas nedorėlis neapkenčia šviesos ir neina į šviesą , kad jo darbai aikštėn neišeitų .
43003021	O kas vykdo tiesą , tas eina į šviesą , kad išryškėtų , jog jo darbai atlikti Dieve .
43003022	Paskui Jėzus su mokiniais atėjo į Judėjos kraštą ir , ten su jais būdamas , krikštydino .
43003023	Taip pat ir Jonas krikštijo Enone , netoli Salimo , nes ten buvo daug vandens ir žmonės ten rinkdavosi krikštytis .
43003024	Tuomet Jonas dar nebuvo įmestas į kalėjimą .
43003025	Tarp Jono mokinių ir vieno žydo iškilo ginčas dėl apsivalymo apeigų .
43003026	Tad jie atėjo pas Joną ir pranešė : „ Rabi , vyras , kuris buvo su tavimi Užjordanėje , kurį tu paliudijai , jis taip pat ėmė krikštyti , ir visi bėga pas jį “ .
43003027	Jonas atsakė : „ Žmogus negali nieko pasiimti , jeigu nebus jam duota iš dangaus .
43003028	Jūs patys galite man paliudyti , jog esu sakęs : Aš ne Mesijas ! Aš siųstas būti tik jo pirmtaku .
43003029	Kas turi sužadėtinę , tas sužadėtinis , o sužadėtinio bičiulis , kuris šalia stovi ir girdi , džiaugte džiaugiasi jaunikio balsu . Šiam mano džiaugsmui dabar jau nieko netrūksta .
43003030	Jam skirta augti , o man — mažėti “ .
43003031	Kas iš aukštybių ateina , tas už visus viršesnis , o kas iš žemės gimė , žemiškas pats ir žemiškai kalba . Kas iš dangaus ateina , tas už visus viršesnis .
43003032	Jis liudija , ką yra girdėjęs ir matęs , tik niekas jo liudijimo neklauso .
43003033	O kas jo liudijimą priima , tas pripažįsta , jog Dievas tiesakalbis ,
43003034	nes ką yra Dievas atsiuntęs , tas kalba Dievo žodžius . Dievas teikia jam Dvasią be saiko .
43003035	Tėvas myli Sūnų ir visa yra atidavęs į jo rankas .
43003036	Kas tiki Sūnų , turi amžinąjį gyvenimą , o kas nenori Sūnaus tikėti — gyvenimo nematys ; virš jo kybo Dievo rūstybė .
43004001	Sužinojęs , kad fariziejai išgirdo jį daugiau už Joną susilaukiant mokinių ir gausiau krikštijant
43004002	( nors pats Jėzus nekrikštydavo , tik jo mokiniai ) ,
43004003	Jėzus paliko Judėją ir vėl išėjo į Galilėją .
43004004	Jam reikėjo eiti per Samariją .
43004005	Taigi jis užsuko į Samarijos miestą , vadinamą Sicharu , netoli nuo lauko , kurį Jokūbas buvo davęs savo sūnui Juozapui .
43004006	Tenai buvo Jokūbo šulinys . Nuvargęs iš kelionės , Jėzus prisėdo palei šulinį . Buvo apie šeštą valandą .
43004007	Viena samarietė moteris atėjo semtis vandens . Jėzus ją paprašė : „ Duok man gerti “ .
43004008	( Tuo tarpu mokiniai buvo nuėję į miestą nusipirkti maisto . )
43004009	Samarietė atsakė : „ Kaipgi tu , būdamas žydas , prašai mane , samarietę , gerti ? “ ( Mat žydai nebendrauja su samariečiais . )
43004010	Jėzus jai tarė : „ Jei tu pažintum Dievo dovaną ir kas yra tas , kuris tave prašo : ‘ Duok man gerti ’ , — rasi pati būtum jį prašiusi , ir jis tau būtų gyvojo vandens davęs ! “
43004011	Moteris atsiliepė : „ Viešpatie , bet juk tu neturi kuo pasemti , o šulinys gilus . Iš kur tu imsi gyvojo vandens ?
43004012	Argi tu didesnis už mūsų tėvą Jokūbą , kuris tą šulinį mums paliko ir pats iš jo gėrė , ir jo vaikai , ir gyvuliai ? ! “
43004013	Jėzus atsakė : „ Kiekvienas , kas geria šitą vandenį , ir vėl trokš .
43004014	O kas gers vandenį , kurį aš duosiu , tas nebetrokš per amžius , ir vanduo , kurį jam duosiu , taps jame versme vandens , trykštančio į amžinąjį gyvenimą “ .
43004015	Tuomet moteris sušuko : „ Viešpatie , duok man to vandens , kad aš nebetrokščiau ir nebevaikščiočiau semtis čionai ! “
43004016	Jėzus atsiliepė : „ Eik , pakviesk savo vyrą ir sugrįžk čia “ .
43004017	Moteris atsakė : „ Aš neturiu vyro “ . Jėzus jai tarė : „ Gerai pasakei : ‘ Neturiu vyro ’ ,
43004018	nes jau esi turėjusi penkis vyrus , ir dabartinis — ne tavo vyras . Čia tu tiesą pasakei “ .
43004019	Moteris atsiliepė : „ Aš matau , Viešpatie , jog esi pranašas .
43004020	Mūsų tėvai garbindavo Dievą ant šito kalno , o jūs tvirtinate , kad Jeruzalė esanti vieta , kur reikia jį garbinti “ .
43004021	Jėzus atsakė : „ Moterie , tikėk manimi , jog ateis valanda , kada garbinsite Tėvą ne ant šio kalno ir ne Jeruzalėje .
43004022	Jūs garbinate , ko nepažįstate , o mes garbiname , ką pažįstame , nes išganymas ateina iš žydų .
43004023	Bet ateis valanda — jau dabar ji yra , — kai tikrieji garbintojai šlovins Tėvą dvasia ir tiesa . Ir pats Tėvas tokių garbintojų ieško .
43004024	Dievas yra dvasia , ir jo garbintojai turi šlovinti jį dvasia ir tiesa “ .
43004025	Moteris jam sako : „ Aš žinau , jog netrukus ateis Mesijas ( tai yra Kristus ) . Atėjęs jis mums viską paskelbs “ .
43004026	Jėzus jai taria : „ Tai aš , kuris su tavimi kalbu ! “
43004027	Tuo metu sugrįžo jo mokiniai ir nusistebėjo , kad jis šnekučiuoja su moterimi . Vis dėlto nė vienas nepaklausė : „ Ko iš jos nori ? “ arba : „ Apie ką su ja kalbi ? “
43004028	O moteris , palikusi ąsotį , nubėgo į miestą ir apskelbė žmonėms :
43004029	„ Eikite pažiūrėti žmogaus , kuris pasakė man viską , ką esu padariusi . Ar tik jis nebus Mesijas ? ! “
43004030	Ir žmonės iš miesto ėjo pas jį .
43004031	Tuo tarpu mokiniai ėmė raginti : „ Rabi , pasistiprink ! “
43004032	O jis atsiliepė : „ Aš turiu valgyti maisto , kurio jūs nežinote “ .
43004033	Tada mokiniai pradėjo vienas kitą klausinėti : „ Nejaugi kas atnešė jam valgyti ? “
43004034	Bet Jėzus tarė : „ Mano maistas — vykdyti valią to , kuris mane siuntė , ir baigti jo darbą .
43004035	Argi jūs nesakote : ‘ Dar keturi mėnesiai , ir ateis pjūtis ’ ? Štai sakau jums : pakelkite akis ir pažiūrėkite į laukus ; jie jau boluoja ir prinokę pjūčiai .
43004036	Jau pjovėjas uždarbį gauna ir renkasi vaisių amžinajam gyvenimui , kad lygiai džiaugtųsi sėjėjas ir pjovėjas .
43004037	Teisingai priežodis sako : ‘ Vienas pasėja , kitas nupjauna . ’
43004038	Aš pasiunčiau jus nuimti derliaus , į kurį jūs neįdėjote darbo . Kiti pasidarbavo , o jūs įstojote į jų darbą “ .
43004039	Daug samariečių iš ano miesto įtikėjo Jėzų dėl moters liudijimo : „ Jis man pasakė viską , ką esu padariusi “ .
43004040	Atėję samariečiai prašė jį pasilikti pas juos , ir jis ten pasiliko dvi dienas .
43004041	Dar daugiau žmonių įtikėjo dėl jo pamokslų .
43004042	O moteriai jie pasakė : „ Dabar mes tikime ne dėl tavo šnekos . Mes patys išgirdome ir žinome , kad jis iš tiesų yra pasaulio Išganytojas “ .
43004043	Po dviejų dienų jis išvyko iš ten į Galilėją .
43004044	Pats Jėzus buvo pareiškęs : „ Pranašas negerbiamas savo tėviškėje “ .
43004045	Kai jis pasiekė Galilėją , galilėjiečiai pagarbiai jį priėmė , nes buvo matę jo darbus per šventes Jeruzalėje ; mat ir jie buvo nukeliavę į tas šventes .
43004046	Jis vėl atėjo į Galilėjos Kaną , kur buvo pavertęs vandenį vynu . O Kafarnaume buvo vienas karaliaus valdininkas , kurio sūnus sirgo .
43004047	Išgirdęs , jog Jėzus iš Judėjos sugrįžęs į Galilėją , jis atkeliavo pas jį ir maldavo eiti ir išgydyti marinamą jo sūnų .
43004048	Jėzus jam atsakė : „ Kol nepamatysite ženklų ir stebuklų , jūs netikėsite “ .
43004049	O valdininkas prašė : „ Viešpatie , ateik , kol mano vaikas dar nenumirė “ .
43004050	Jėzus jam tarė : „ Eik , tavo sūnus gyvas ! “ Žmogus patikėjo Jėzaus žodžiais ir iškeliavo .
43004051	Pareinantį pasitiko jį tarnai ir pranešė , kad vaikas gyvas .
43004052	Jis pasiteiravo , kurią valandą sūnui pasidarė geriau . Jie atsakė : „ Vakar apie septintą valandą atslūgo jam karštis “ .
43004053	Taip tėvas patyrė , kad tai buvo ta valanda , kada Jėzus pasakė jam : „ Tavo sūnus gyvas “ . Ir įtikėjo jis pats bei visi jo namai .
43004054	Tai buvo antras ženklas , kurį Jėzus padarė , sugrįžęs iš Judėjos į Galilėją .
43005001	Kiek vėliau buvo žydų šventė , ir Jėzus nukeliavo į Jeruzalę .
43005002	Jeruzalėje , prie Avių vartų , yra maudyklė , hebrajiškai vadinama Betzata , turinti penkias stogines .
43005003	Jose gulėdavo daugybė ligonių — aklų , raišų , išsekusių .
43005005	Ten buvo vienas žmogus , išsirgęs trisdešimt aštuonerius metus .
43005006	Pamatęs jį gulintį ir sužinojęs jį labai seniai sergant , Jėzus paklausė : „ Ar norėtum pasveikti ? “
43005007	Ligonis atsakė : „ Viešpatie , aš neturiu žmogaus , kuris , vandeniui sujudėjus , mane įkeltų į tvenkinį . O kol pats nueinu , kitas įlipa greičiau už mane “ .
43005008	Tada Jėzus tarė : „ Kelkis , imk savo gultą ir eik ! “
43005009	Ir žmogus bematant išgijo , pasiėmė gultą ir pradėjo vaikščioti . Toji diena buvo šabas .
43005010	Todėl žydai užsipuolė išgydytąjį : „ Šiandien šabas , tau negalima nešti gulto “ .
43005011	Jis paaiškino : „ Tas , kuris mane išgydė , man liepė : ‘ Imk savo gultą ir eik ! ’ “
43005012	Jie klausinėjo : „ O kas tasai žmogus , kuris tau liepė : ‘ Imk ir eik ’ ? “
43005013	Išgydytasis nežinojo , kas jis , kadangi Jėzus buvo pasitraukęs dėl minios , susirinkusios toje vietoje .
43005014	Vėliau Jėzus jį sutiko šventykloje ir tarė : „ Štai tu esi pasveikęs . Daugiau nuodėmių nebedaryk , kad neatsitiktų kas blogesnio ! “
43005015	Žmogus nuėjo ir pranešė žydams , kad jį išgydė Jėzus .
43005016	Žydai dėl to ir persekiojo Jėzų , kad jis taip darydavo šabo dieną .
43005017	O Jėzus jiems sakydavo : „ Mano Tėvas darbuojasi ligi šiolei , todėl ir aš darbuojuosi “ .
43005018	Užtat žydai dar labiau ieškojo progos jį nužudyti , nes jis ne tik nepaisydavo šabo , bet ir vadino Dievą savuoju Tėvu , šitaip lygindamas save su Dievu .
43005019	Į šį kaltinimą Jėzus jiems atsakė : „ Iš tiesų , iš tiesų sakau jums : Sūnus nieko negali daryti iš savęs , o vien tai , ką mato darant Tėvą , nes ką jisai daro , lygiai daro ir Sūnus .
43005020	O Tėvas myli Sūnų , ir parodo jam visa , ką pats daro . Ir jam parodys dalykų , dar didesnių už šituos , kad jūs stebėsitės .
43005021	Kaip Tėvas prikelia numirusius ir juos atgaivina , taip ir Sūnus grąžina gyvybę , kam tik panorėjęs .
43005022	Ir nieko Tėvas neteisia , bet visą teismą pavedė Sūnui ,
43005023	kad visi gerbtų Sūnų , kaip gerbia Tėvą . Kas negerbia Sūnaus , tas negerbia jį siuntusio Tėvo .
43005024	Iš tiesų , iš tiesų sakau jums : kas mano žodžių klauso ir mane atsiuntusį tiki , tas turi amžinąjį gyvenimą ir nepateks į teismą , nes iš mirties yra perėjęs į gyvenimą .
43005025	Iš tiesų , iš tiesų sakau jums : ateis valanda — ir dabar jau yra , — kada mirusieji išgirs Dievo Sūnaus balsą , ir kurie bus išgirdę , tie bus gyvi .
43005026	Kaip Tėvas turi gyvybę pats savyje , taip davė ir Sūnui turėti gyvybę pačiam savyje .
43005027	Jis taip pat suteikė jam galią teisti , nes jis — Žmogaus Sūnus .
43005028	Nesistebėkite , kad ateis valanda , kai visi gulintieji kapuose išgirs jo balsą .
43005029	Kurie darė gera , prisikels gyventi , kurie darė bloga , prisikels stoti į teismą .
43005030	Iš savęs aš nieko negaliu daryti . Aš teisiu , kaip girdžiu , ir mano teismas teisingas , nes aš ieškau ne savo valios , bet valios to , kuris mane yra siuntęs .
43005031	Jei tik aš pats apie save liudyčiau , mano liudijimas nebūtų tikras .
43005032	Bet apie mane liudija kitas , ir aš žinau jo liudijimą apie mane esant tikrą .
43005033	Jūs buvote nusiuntę pasiuntinius pas Joną , ir jis paliudijo tiesą .
43005034	Aš nesigriebiu žmogaus liudijimo , bet šitai kalbu tam , kad jūs būtumėte išgelbėti .
43005035	Jonas buvo degantis ir šviečiantis žiburys , tačiau jūs panorėjote tik valandėlę jo šviesa pasidžiaugti .
43005036	Aš turiu aukštesnį liudijimą negu Jono : tie darbai , kuriuos man skyrė nuveikti Tėvas , patys darbai , kuriuos aš darau , liudija apie mane , kad mane yra siuntęs Tėvas .
43005037	Taip ! Mane pasiuntęs Tėvas paliudijo apie mane . Bet jūs niekada nesate girdėję jo balso nei regėję jo veido ,
43005038	ir jo žodis jumyse nesilaiko , nes jūs netikite tuo , kurį jis yra siuntęs .
43005039	Jūs tyrinėjate Raštus , nes manote juose rasią amžinąjį gyvenimą . Tie Raštai ir liudija apie mane ,
43005040	bet jūs nenorite ateiti pas mane , kad turėtumėte gyvenimą .
43005041	Garbės iš žmonių aš nepriimu .
43005042	Aš matau , kad jūs neturite savyje Dievo meilės .
43005043	Aš atėjau savo Tėvo vardu , o jūs manęs nepriimate . Jei kitas ateitų savuoju vardu , jūs jį priimtumėte .
43005044	Kaipgi jūs galite įtikėti , jeigu vienas iš kito priimate garbę , o tos garbės , kuri iš vieno Dievo ateina , jūs neieškote .
43005045	Nemanykite , kad aš jus kaltinsiu Tėvui ! Jūsų kaltintojas yra Mozė , į kurį esate savo viltis sudėję .
43005046	Jeigu jūs tikėtumėte Moze , tai tikėtumėte ir manimi , nes jis rašė apie mane .
43005047	Kadangi jūs netikite jo raštais , kaipgi patikėsite mano žodžiais ? ! “
43006001	Jėzus nuvyko anapus Galilėjos , arba Tiberiados , ežero .
43006002	Jį lydėjo didelė minia , nes žmonės matė stebuklus , kuriuos jis darė ligoniams .
43006003	Jėzus užkopė į kalną ir ten atsisėdo kartu su mokiniais .
43006004	Artėjo žydų šventė Velykos .
43006005	Pakėlęs akis ir pamatęs , kokia daugybė pas jį atėjusi , Jėzus paklausė Pilypą : „ Kur pirksime duonos jiems pavalgydinti ? “
43006006	Jis klausė , mėgindamas jį , nes pats žinojo , ką darysiąs .
43006007	Pilypas jam atsakė : „ Už du šimtus denarų duonos neužteks , kad kiekvienas gautų bent gabalėlį “ .
43006008	Vienas mokinys , Simono Petro brolis Andriejus , jam pasakė :
43006009	„ Čia yra berniukas , kuris turi penkis miežinės duonos kepaliukus ir dvi žuvis . Bet ką tai reiškia tokiai daugybei ! “
43006010	Jėzus tarė : „ Susodinkite žmones ! “ Toje vietoje buvo daug žolės . Taigi jie susėdo , iš viso kokie penki tūkstančiai vyrų .
43006011	Tada Jėzus paėmė duoną , padėkojo ir davė išdalyti visiems ten sėdintiems , taip pat ir žuvų , kiek kas norėjo .
43006012	Kai žmonės pavalgė , jis pasakė mokiniams : „ Surinkite nulikusius gabalėlius , kad niekas nepražūtų “ .
43006013	Taigi jie surinko ir iš penkių miežinės duonos kepalėlių pripylė dvylika pintinių gabaliukų , kurie buvo atlikę nuo valgiusiųjų .
43006014	Pamatę Jėzaus padarytą ženklą , žmonės sakė : „ Jis tikrai yra tas pranašas , kuris turi ateiti į pasaulį “ .
43006015	O Jėzus , supratęs , kad jie ruošiasi pasigriebti jį ir paskelbti karaliumi , vėl pasitraukė pats vienas į kalną .
43006016	Atėjus vakarui , mokiniai nusileido prie ežero ,
43006017	sulipo į valtį ir plaukė kitapus ežero , į Kafarnaumą . Jau sutemo , o Jėzus vis dar nebuvo grįžęs pas juos .
43006018	Ežeras bangavo , nes pūtė smarkus vėjas .
43006019	Nusiyrę nuo kranto dvidešimt penkis ar trisdešimt stadijų , jie pamato Jėzų , einantį ežero paviršiumi ir besiartinantį prie valties . Jie išsigando .
43006020	O jis sako : „ Tai aš . Nebijokite ! “
43006021	Jie panoro jį pasiimti į valtį , o valtis iškart priartėjo prie kranto , į kurį jie yrėsi .
43006022	Minia , buvusi anoje pusėje , matė , kad ten tebuvo viena valtis ir kad Jėzus nebuvo įlipęs į valtį su mokiniais , o šie išplaukė vieni .
43006023	Rytojaus dieną iš Tiberiados atplaukė kitų valčių ir sustojo netoli vietos , kur žmonės buvo valgę Viešpaties palaimintos duonos .
43006024	Sužinoję , kad čia nėra nei Jėzaus , nei jo mokinių , žmonės lipo į valtis ir plaukė į Kafarnaumą , ieškodami Jėzaus .
43006025	Suradę jį kitapus ežero , jie klausinėjo : „ Rabi , kada suspėjai čionai atvykti ? “
43006026	O Jėzus prabilo į juos : „ Iš tiesų , iš tiesų sakau jums : jūs ieškote manęs ne dėl to , kad esate matę ženklų , bet kad prisivalgėte duonos ligi soties .
43006027	Plušėkite ne dėl žūvančio maisto , bet dėl išliekančio amžinajam gyvenimui ! Jo duos jums Žmogaus Sūnus , kurį Tėvas — Dievas savo antspaudu yra pažymėjęs “ .
43006028	Jie paklausė : „ Ką mums veikti , kad darytume Dievo darbus ? “
43006029	Jėzus atsakė : „ Tai ir bus Dievo darbas : tikėkite tą , kurį jis siuntė “ .
43006030	Jie dar klausė : „ Tai kokį padarysi ženklą , kad pamatytume ir tave įtikėtume ? Ką nuveiksi ?
43006031	Antai mūsų tėvai tyruose valgė maną , kaip parašyta : Jis davė jiems valgyti duonos iš dangaus “ .
43006032	Tada Jėzus tarė : „ Iš tiesų , iš tiesų sakau jums : tai ne Mozė davė jums duonos iš dangaus , bet mano Tėvas duoda jums iš dangaus tikrosios duonos .
43006033	Dievo duona nužengia iš dangaus ir duoda pasauliui gyvybę “ .
43006034	Tada jie ėmė prašyti : „ Viešpatie , duok visuomet mums tos duonos ! “
43006035	Jėzus atsakė : „ Aš esu gyvybės duona ! Kas ateina pas mane , niekuomet nebealks , ir kas tiki mane , niekuomet nebetrokš .
43006036	O aš jau esu jums sakęs : jūs mane regėjote , bet netikite .
43006037	Visi , kuriuos man duoda Tėvas , ateis pas mane , ir ateinančio pas mane aš neatstumsiu ,
43006038	nes aš nužengiau iš dangaus vykdyti ne savo valios , bet valios to , kuris mane siuntė .
43006039	O mano Siuntėjo valia reikalauja , kad nepražudyčiau nė vieno , kuriuos jis man pavedė , bet kad prikelčiau juos paskutiniąją dieną .
43006040	Tokia mano Tėvo valia , kad kiekvienas , kuris regi Sūnų ir tiki jį , turėtų amžinąjį gyvenimą ; todėl aš jį prikelsiu paskutiniąją dieną “ .
43006041	Tada žydai ėmė murmėti , kad jis pasakęs : „ Aš duona , nužengusi iš dangaus “ .
43006042	Jie sakė : „ Argi jis ne Jėzus , Juozapo sūnus ? ! Argi mes nepažįstame jo tėvo ir motinos ? Kaip jis gali sakyti : ‘ Aš esu nužengęs iš dangaus ’ ? “
43006043	Jėzus jiems atsakė : „ Liaukitės tarpusavyje murmėję !
43006044	Niekas negali ateiti pas mane , jei mane pasiuntęs Tėvas jo nepatraukia ; ir tą aš prikelsiu paskutiniąją dieną .
43006045	Pranašų parašyta : Ir bus visi mokomi Dievo . Kas išgirdo iš Tėvo ir pasimokė , ateina pas mane .
43006046	Bet tai nereiškia , jog kas nors būtų Tėvą regėjęs ; tiktai kuris iš Dievo yra , tas jį regėjo .
43006047	Iš tiesų , iš tiesų sakau jums : kas tiki , tas turi amžinąjį gyvenimą .
43006048	Aš esu gyvybės duona .
43006049	Jūsų tėvai dykumoje valgė maną ir mirė .
43006050	O štai ši duona yra nužengusi iš dangaus , kad , kas ją valgys , nemirtų .
43006051	Aš esu gyvoji duona , nužengusi iš dangaus . Kas valgys šią duoną , gyvens per amžius . Duona , kurią aš duosiu , yra mano kūnas už pasaulio gyvybę “ .
43006052	Tuomet žydai ėmė tarp savęs ginčytis ir klausinėti : „ Kaip jis gali mums duoti valgyti savo kūną ? ! “
43006053	O Jėzus jiems kalbėjo : „ Iš tiesų , iš tiesų sakau jums : jei nevalgysite Žmogaus Sūnaus kūno ir negersite jo kraujo , neturėsite savyje gyvybės !
43006054	Kas valgo mano kūną ir geria mano kraują , tas turi amžinąjį gyvenimą , ir aš jį prikelsiu paskutiniąją dieną .
43006055	Mano kūnas tikrai yra valgis , ir mano kraujas tikrai yra gėrimas .
43006056	Kas valgo mano kūną ir geria mano kraują , tas pasilieka manyje , ir aš jame .
43006057	Kaip mane yra siuntęs gyvasis Tėvas ir aš gyvenu per Tėvą , taip ir tas , kuris mane valgo , gyvens per mane .
43006058	Štai duona , nužengusi iš dangaus ! Ji ne tokia , kokią protėviai valgė ir mirė . Kas valgo šią duoną — gyvens per amžius “ .
43006059	Visa tai jis paskelbė , mokydamas Kafarnaumo sinagogoje .
43006060	Tai išgirdę , daugelis jo mokinių sakė : „ Kieti jo žodžiai , kas gali jų klausytis ! “
43006061	Jėzus , žinodamas , kad mokiniai dėl to murma , paklausė : „ Jus tai piktina ?
43006062	O kas būtų , jei pamatytumėte Žmogaus Sūnų , užžengiantį ten , kur jis buvo pirmiau ? !
43006063	Dvasia teikia gyvybę , o kūnas nieko neduoda . Žodžiai , kuriuos jums kalbėjau , yra dvasia ir gyvenimas .
43006064	Bet kai kurie iš jūsų netiki “ . Mat Jėzus iš pat pradžių žinojo ir kas netiki , ir kas jį išduos .
43006065	Jis dar sakė : „ Štai kodėl aš jums sakiau : niekas negali ateiti pas mane , jeigu jam nėra duota Tėvo “ .
43006066	Nuo to meto nemaža jo mokinių pasitraukė ir daugiau su juo nebevaikščiojo .
43006067	Tada Jėzus paklausė Dvylika : „ Gal ir jūs norite pasitraukti ? “
43006068	Simonas Petras atsakė : „ Viešpatie , pas ką mes eisime ? ! Tu turi amžinojo gyvenimo žodžius .
43006069	Mes įtikėjome ir pažinome , kad tu — Dievo Šventasis “ .
43006070	Jėzus jiems atsakė : „ Argi ne aš išsirinkau jus , Dvylika ? Tačiau ir tarp jūsų vienas yra velnias “ .
43006071	Jis turėjo omenyje Judą , Simono Iskarijoto sūnų . Šis , būtent vienas iš Dvylikos , turėjo jį išduoti .
43007001	Tada Jėzus vaikščiojo po Galilėją . Jis nenorėjo eiti Judėjon , nes žydai jo tykojo nužudyti .
43007002	Artėjo žydų Palapinių šventė .
43007003	Jo broliai jam kalbėjo : „ Keliauk iš čia į Judėją , kad tavo mokiniai pamatytų , kokius darbus tu darai .
43007004	Juk , norėdamas iškilti viešumon , niekas neveikia slapčiomis . Jei darai tokius darbus , pasirodyk pasauliui “ .
43007005	( Mat netgi jo broliai juo netikėjo . )
43007006	Jėzus jiems atsakė : „ Mano metas dar neatėjo , o jums metas visada tinkamas .
43007007	Pasaulis negali jūsų nekęsti , o manęs jis nekenčia , nes aš liudiju , kad jo darbai pikti .
43007008	Taigi jūs eikite sau į iškilmes . Aš į šitą šventę neisiu , nes mano metas dar neatėjo “ .
43007009	Tai pasakęs , jis pasiliko Galilėjoje .
43007010	Kai jo broliai iškeliavo į šventę , tuomet ir jis išėjo , bet ne viešai , o tarsi slapčiomis .
43007011	Tuo tarpu iškilmėse žydai jo ieškojo , klausinėdami : „ O kur tasai ? “
43007012	Apie jį taip pat ėjo kalbos miniose . Vieni sakė : „ Jis geras ! “ Kiti neigė : „ Visai ne . Jis tik klaidina žmones “ .
43007013	Bijodami žydų , visi privengė apie jį viešai kalbėti .
43007014	Šventei įpusėjus , Jėzus atėjo į šventyklą ir ėmė mokyti .
43007015	Žydai stebėjosi ir sakė : „ Iš kur jis išmano Raštą , visai nesimokęs ? “
43007016	Jėzus jiems atsakė : „ Mano mokslas ne mano , bet to , kuris yra mane siuntęs .
43007017	Kas nori vykdyti jo valią , supras , ar tas mokslas iš Dievo , ar aš kalbu pats iš savo galvos .
43007018	Kas iš savęs kalba , ieško savo garbės . O kuriam rūpi jo Siuntėjo šlovė , tas tiesakalbis , ir nėra jame neteisybės .
43007019	Argi Mozė jums nedavė Įstatymo ? Deja , niekas iš jūsų Įstatymo nesilaiko . Kodėl gi norite mane nužudyti ? “
43007020	Žmonės atsiliepė : „ Ar velnias tave apsėdo ? ! Kas gi tyko tave nužudyti ? “
43007021	Jėzus jiems atsakė : „ Aš padariau tik vieną darbą , ir jūs visi nustebote .
43007022	Mozė jums įsakė apipjaustymą — nors jis kilęs ne iš Mozės , bet iš protėvių , — ir jūs apipjaustote šabo dieną .
43007023	Jei galima žmogų apipjaustyti šabo dieną , kad nebūtų sulaužytas Mozės Įstatymas , tai kodėl pykstate ant manęs , kad aš visą žmogų išgydžiau šabo dieną ? !
43007024	Tad neteiskite pagal išorę , bet paisykite teisingumo “ .
43007025	Kai kurie Jeruzalės gyventojai klausinėjo : „ Ar tik ne šitą nori nužudyti ?
43007026	Štai jis viešai kalba , ir niekas jam nieko nesako . Gal vyresnybė įsitikino , jog jis Mesijas ?
43007027	Tačiau mes žinome , iš kur jis kilęs . O kai ateis Mesijas , niekas nežinos , iš kur jis “ .
43007028	Tuomet Jėzus , mokydamas šventykloje , garsiai šaukė : „ Išties jūs mane pažįstate ir žinote , iš kur aš kilęs . Ne pats nuo savęs atėjau , bet tiesakalbis yra tas , kuris mane atsiuntė , o jūs jo nepažįstate .
43007029	Aš jį pažįstu , nes iš jo esu atėjęs , ir jis yra mane siuntęs “ .
43007030	Tuomet jie norėjo Jėzų suimti , bet nė vienas nepakėlė prieš jį rankos , nes dar nebuvo atėjusi jo valanda .
43007031	Daugelis iš minios įtikėjo jį ir kalbėjo : „ Argi atėjęs Mesijas padarytų daugiau ženklų , kaip kad šitas yra padaręs ? ! “
43007032	Fariziejai nugirdo žmones šitaip bešnekant apie jį , todėl aukštieji kunigai bei fariziejai pasiuntė sargybinius jo suimti .
43007033	Tuomet Jėzus prabilo : „ Dar trumpą laiką būsiu su jumis . Paskui iškeliausiu pas tą , kuris mane siuntė .
43007034	Jūs manęs ieškosite ir neberasite , nes ten , kur aš būsiu , jūs negalėsite nueiti “ .
43007035	Žydai ėmė kalbėtis tarp savęs : „ Kurgi jis žada keliauti , kad mes negalėsime jo rasti ? Gal jis rengiasi išvykti pas žydus , pasklidusius tarp graikų , ir mokyti graikus ?
43007036	Ką reiškia tie jo žodžiai : ‘ Jūs manęs ieškosite ir neberasite , nes ten , kur aš būsiu , jūs negalėsite nueiti ’ ? “
43007037	Paskutinę , iškilmingiausiąją šventės dieną Jėzus stovėjo ten ir šaukė : „ Jei kas trokšta , teateina pas mane ir tegu geria .
43007038	Kas mane tiki , kaip Raštas sako , iš to vidaus plūs gyvojo vandens srovės “ .
43007039	Jis kalbėjo apie Dvasią , kurią turės gauti įtikėjusieji . Mat Šventoji Dvasia dar nebuvo nužengusi , nes Jėzus dar nebuvo pašlovintas .
43007040	Išgirdę tuos žodžius , kai kurie žmonės sakė : „ Jis iš tiesų pranašas ! “
43007041	Kiti tvirtino : „ Jis Mesijas ! “ Dar kiti prieštaravo : „ Nejaugi Mesijas būtų iš Galilėjos ?
43007042	Argi Raštas nesako , jog Mesijas ateis iš Dovydo palikuonių , iš Betliejaus miestelio , kur yra buvęs Dovydas ? “
43007043	Taigi minioje kilo nesutarimas dėl jo asmens .
43007044	Buvo tokių , kurie norėjo jį suimti , bet nė vienas nepakėlė prieš jį rankos .
43007045	Taigi sargyba sugrįžo tuščiomis pas aukštuosius kunigus bei fariziejus , o tie klausė : „ Kodėl neatvedėte ? “
43007046	Sargybiniai atsiliepė : „ Niekados žmogus nėra taip kalbėjęs ! “
43007047	Fariziejai atsakė : „ Gal jau ir jūs leidotės suvedžiojami ?
43007048	Ar tiki jį bent vienas iš vyresnybės ar fariziejų ?
43007049	O šita minia , neišmananti Įstatymo , yra prakeikta “ .
43007050	Tuomet prabilo vienas iš jų , Nikodemas , kuris pirmiau buvo aplankęs Jėzų :
43007051	„ Ar leidžia mūsų Įstatymas pasmerkti žmogų , jeigu jis pirmiau neištardytas ir nėra žinoma , ką jis padaręs ? “
43007052	Tada jie atsiliepė : „ Gal ir tu iš Galilėjos ? Patyrinėk ir pamatysi , kad joks pranašas nebuvo kilęs iš Galilėjos “ .
43007053	Ir taip jie išsivaikščiojo kas sau .
43008001	Jėzus nuėjo į Alyvų kalną .
43008002	Auštant jis vėl pasirodė šventykloje . Visi žmonės rinkosi prie jo , o jis atsisėdęs juos mokė .
43008003	Tuomet Rašto aiškintojai ir fariziejai atvedė moterį , sugautą svetimaujant . Pastatė ją viduryje
43008004	ir kreipėsi į jį : „ Mokytojau , ši moteris buvo nutverta svetimaujant .
43008005	Mozė mums Įstatyme yra liepęs tokias užmušti akmenimis . O tu ką pasakysi ? “
43008006	Jie tai sakė , spęsdami jam pinkles , kad turėtų kuo apkaltinti . Bet Jėzus pasilenkęs ėmė pirštu rašyti ant žemės .
43008007	Jiems nesiliaujant kamantinėti , jis atsitiesė ir tarė : „ Kas iš jūsų be nuodėmės , tegu pirmas sviedžia į ją akmenį “ .
43008008	Ir vėl pasilenkęs rašė ant žemės .
43008009	Tai išgirdę , jie vienas po kito ėmė trauktis šalin , pradedant vyresniaisiais . Pagaliau liko vienas Jėzus ir ten stovinti moteris .
43008010	Atsitiesęs Jėzus paklausė : „ Moterie , kur jie pasidėjo ? Niekas tavęs nepasmerkė ? “
43008011	Ji atsiliepė : „ Niekas , Viešpatie “ . Jėzus jai tarė : „ Nė aš tavęs nepasmerksiu . Eik ir daugiau nuodėmių nebedaryk “ .
43008012	Jėzus vėl prabilo : „ Aš — pasaulio šviesa . Kas seka manimi , nebevaikščios tamsybėse , bet turės gyvenimo šviesą “ .
43008013	Fariziejai jam prikišo : „ Tu pats apie save liudiji ; tavo liudijimas netikras “ .
43008014	Jėzus jiems atsakė : „ Nors aš ir liudiju pats apie save , mano liudijimas yra tikras , nes aš žinau , iš kur esu atėjęs ir kur einu . O jūs nežinote , nei iš kur aš atėjęs , nei kur einu .
43008015	Jūs teisiate kūniškai , o aš neteisiu nė vieno .
43008016	Jeigu aš ir teisčiau , mano sprendimas būtų teisingas , nes aš ne vienas , bet esu aš ir mane siuntęs Tėvas .
43008017	Ir jūsų Įstatyme parašyta , jog dviejų žmonių liudijimas tikras .
43008018	Taigi liudiju aš pats apie save , ir apie mane liudija mane atsiuntęs Tėvas “ .
43008019	Jie paklausė : „ O kurgi tavo Tėvas ? “ Jėzus atsakė : „ Jūs nepažįstate nei manęs , nei manojo Tėvo . Jei pažintumėte mane , pažintumėte ir mano Tėvą “ .
43008020	Tuos žodžius jis pasakė , mokydamas šventyklos iždinėje . Ir niekas jo nesuėmė , nes dar nebuvo atėjusi jo valanda .
43008021	Jėzus vėl jiems kalbėjo : „ Aš pasitrauksiu , o jūs ieškosite manęs ir numirsite savo nuodėmėje . Kur aš einu , jūs negalite nueiti “ .
43008022	Tada žydai ėmė klausinėti : „ Nejaugi jis ketina nusižudyti , kad sako : ‘ Kur aš einu , jūs negalite nueiti ’ ? “
43008023	Jėzus atsakė : „ Jūs esate iš pažemių , o aš esu iš aukštybės . Jūs — iš šio pasaulio , o aš — ne iš šio pasaulio .
43008024	Todėl aš jums sakiau , kad jūs numirsite savo nuodėmėse . Tikrai ! Jeigu jūs netikėsite , kad Aš Esu , numirsite savo nuodėmėse “ .
43008025	Tuomet jie paklausė : „ Kas gi tu toks esi ? “ Jėzus atsakė : „ Kaip tik tas , ką aš jums sakau !
43008026	Daugel turėčiau apie jus kalbėti ir smerkti , bet tiesakalbis yra mano Siuntėjas , ir aš skelbiu pasauliui , ką iš jo girdėjau “ .
43008027	Tačiau jie nesuprato , kad jis kalbėjo jiems apie Tėvą .
43008028	O Jėzus tęsė : „ Kai Žmogaus Sūnų būsite aukštyn iškėlę , suprasite , kad Aš Esu ir kad nieko nedarau iš savęs , bet skelbiu vien tai , ko mane Tėvas išmokė .
43008029	Mano Siuntėjas yra su manimi ; jis nepaliko manęs vieno , nes visuomet darau , kas jam patinka “ .
43008030	Taip jam kalbant , daugelis įtikėjo jį .
43008031	Jėzus kalbėjo įtikėjusiems jį žydams : „ Jei laikysitės mano mokslo , jūs iš tikro būsite mano mokiniai ;
43008032	jūs pažinsite tiesą , ir tiesa padarys jus laisvus “ .
43008033	Jie atsakė : „ Mes esame Abraomo palikuonys ir niekada niekam nevergavome . Kaipgi tu sakai : ‘ Tapsite laisvi ’ ? “
43008034	Jėzus jiems tarė : „ Iš tiesų , iš tiesų sakau jums : kiekvienas , kas daro nuodėmę , yra nuodėmės vergas .
43008035	Bet vergas ne amžinai namuose lieka , tik sūnus lieka ten amžiams .
43008036	Tad jei Sūnus jus išvaduos , tai būsite iš tiesų laisvi .
43008037	Aš žinau , kad jūs Abraomo vaikai . Bet jūs norite mane nužudyti , nes mano žodis netarpsta jumyse .
43008038	Aš kalbu , ką esu matęs pas Tėvą . O jūs darote , ką girdėjote iš savojo tėvo “ .
43008039	Jie atsikirto : „ Mūsų tėvas Abraomas ! “ Bet Jėzus tęsė toliau : „ Jei jūs būtumėte Abraomo vaikai , darytumėte jo darbus .
43008040	Deja , jūs norite nužudyti mane — žmogų , kuris kalbėjo jums tiesą , girdėtą iš Dievo . Šitaip Abraomas nedarė !
43008041	Jūs darote savojo tėvo darbus “ . Jie atšovė : „ Mes nesame pavainikiai ir turime vieną Tėvą — Dievą “ .
43008042	O Jėzus kalbėjo toliau : „ Jei Dievas būtų jūsų Tėvas , jūs mylėtumėte mane , nes aš iš Dievo išėjau ir čion atėjau . Aš gi ne savo valia esu atėjęs , bet jis yra mane siuntęs .
43008043	Kodėl gi nesuprantate , ką jums sakau ? Ar ne todėl , kad negalite mano žodžių klausyti ?
43008044	Jūsų tėvas — velnias , ir jūs pasišovę tenkinti jo užgaidas . Jis nuo pat pradžios buvo galvažudys ir niekuomet nesilaikė tiesos , jame ir nėra buvę tiesos . Skleisdamas melą , jis kalba , kas jam sava , nes jis melagis ir melo tėvas .
43008045	O kadangi aš kalbu tiesą , tai jūs ir netikite manimi .
43008046	Kas iš jūsų gali įrodyti mane nusidėjus ? Tad jeigu tiesą sakau , kodėl netikite manimi ?
43008047	Kas iš Dievo yra , tas Dievo žodžių klauso . Jūs dėl to neklausote , kad nesate iš Dievo “ .
43008048	Žydai atsiliepė : „ Argi mes ne teisingai sakome , kad tu samarietis ir velnio apsėstas ? ! “
43008049	Jėzus jiems tarė : „ Aš nesu velnio apsėstas . Aš tik gerbiu savo Tėvą , o jūs niekinate mane .
43008050	Aš neieškau sau garbės ; yra ieškantysis ir teisiantysis .
43008051	Iš tiesų , iš tiesų sakau jums : kas laikysis mano žodžio , neragaus mirties per amžius “ .
43008052	Žydai jam atkirto : „ Dabar mes žinome , kad tu velnio apsėstas . Juk numirė Abraomas ir pranašai , o tu tvirtini : ‘ Kas laikysis mano žodžio , tas neragaus mirties per amžius . ’
43008053	Argi tu didesnis už mūsų tėvą Abraomą , kuris mirė ? Pranašai irgi mirė . Kuo tu dediesi ? “
43008054	Jėzus atsakė : „ Jei aš save šlovinčiau , manoji šlovė būtų niekai . Bet yra mano Tėvas , kuris mane šlovina , kurį savo Dievu jūs vadinate .
43008055	Tik jūs jo nepažįstate , o aš jį pažįstu . Jei sakyčiausi jo nepažįstąs , būčiau lygus jums melagis . Bet aš jį pažįstu ir laikausi jo žodžio .
43008056	Jūsų tėvas Abraomas džiūgavo , kad matysiąs manąją Dieną ; jis ją išvydo ir džiaugėsi “ .
43008057	Tada žydai jam sakė : „ Dar neturi nė penkiasdešimt metų ir esi regėjęs Abraomą ? “
43008058	Jėzus tarė : „ Iš tiesų , iš tiesų sakau jums : pirmiau , negu gimė Abraomas , Aš Esu ! “
43008059	Tuomet jie griebėsi akmenų , norėdami jį užmušti , bet Jėzus pasislėpė ir išėjo iš šventyklos .
43009001	Eidamas pro šalį , Jėzus pamatė žmogų , aklą gimusį .
43009002	Jo mokiniai paklausė : „ Rabi , kas nusidėjo — jis pats ar jo tėvai , — kad gimė neregys ? “
43009003	Jėzus atsakė : „ Nei jis nenusidėjo , nei jo tėvai , bet jame turi apsireikšti Dievo darbai .
43009004	Man reikia dirbti darbus to , kuris mane siuntė , kolei diena . Ateina naktis , kada niekas negali darbuotis .
43009005	Kol esu pasaulyje , esu pasaulio šviesa ! “
43009006	Tai taręs , jis spjovė žemėn , padarė purvo iš seilių , patepė juo neregio akis
43009007	ir tarė jam : „ Eik ir nusiplauk Siloamo tvenkinyje “ . ( Išvertus Siloamas reiškia „ Siųstasis “ . ) Tasai nuėjo , nusiplovė ir sugrįžo regintis .
43009008	Kaimynai ir kiti žmonės , kurie matydavo jį elgetaujantį , klausė : „ Ar čia ne tas , kuris sėdėdavo elgetaudamas ? “
43009009	Vieni sakė : „ Tai jis “ . Kiti : „ Visai ne , tik į jį panašus “ . O jis atsakė : „ Taip , tai aš “ .
43009010	Tada jie klausė jį : „ O kaipgi atsivėrė tau akys ? “
43009011	Jis išpasakojo : „ Žmogus , vardu Jėzus , padarė purvo , patepė juo mano akis ir pasakė : ‘ Eik į Siloamą nusiprausti ’ . Aš nuėjau , nusiprausiau ir praregėjau “ .
43009012	Jie vėl klausė : „ Kur jisai ? “ Šis atsakė : „ Nežinau “ .
43009013	Tuomet jie nusivedė buvusį neregį pas fariziejus .
43009014	O toji diena , kai Jėzus padarė purvo ir atvėrė akis , buvo šabas .
43009015	Fariziejai ėmė jį iš naujo kamantinėti , kaip jis praregėjęs . Jis paaiškino : „ Jis patepė man akis purvu , aš nusiprausiau , ir dabar regiu “ .
43009016	Kai kurie fariziejai kalbėjo : „ Tas žmogus ne iš Dievo , nes nesilaiko šabo “ . O kiti sakė priešingai : „ Kaip galėtų nusidėjėlis daryti tokius ženklus ? ! “ Ir jų nuomonės nesutapo .
43009017	Tuomet jie ir vėl klausia buvusį neregį : „ O ką tu manai apie vyrą , atvėrusį tau akis ? “ Šis atsakė : „ Jis pranašas “ .
43009018	Žydai nenorėjo tikėti , kad jis tikrai buvęs aklas ir praregėjęs . Jie liepė pašaukti praregėjusiojo gimdytojus
43009019	ir ėmė juos tardyti : „ Ar šitas jūsų sūnus , kurį sakote gimus aklą ? Tai kaip jis dabar regi ? “
43009020	Jo tėvai atsakė : „ Mes žinome , kad jis mūsų sūnus ir kad jis yra gimęs aklas .
43009021	O kaip jis praregėjo , mes nežinome , nei kas jam atvėrė akis , nežinome . Klauskite jį patį , jis suaugęs ir pats tegul kalba už save “ .
43009022	Tėvai šitaip pasakė bijodami žydų . Mat žydai buvo nutarę , jog kas tik išpažintų Jėzų esant Mesiją , turėtų būti išmestas iš sinagogos .
43009023	Todėl jo tėvai pasakė : „ Jis suaugęs , klauskite jį patį “ .
43009024	Tada jie antrą kartą pasišaukė buvusį neregį ir pasakė : „ Šlovink Dievą ! Mes žinome , kad tas žmogus nusidėjėlis “ .
43009025	Jis atsiliepė : „ Ar jis nusidėjėlis , aš nežinau . Viena žinau : buvau aklas , o dabar regiu “ .
43009026	Jie vėl klausė : „ Ką jis tau darė ? Kaip jis tau atvėrė akis ? “
43009027	Šis atsakė : „ Aš jau sakiau , tik jūs neklausote . Ką dar norite išgirsti ? Gal ir jūs norite tapti jo mokiniais ? “
43009028	Tada jie išplūdo jį , sakydami : „ Tai tu esi jo mokinys , o mes — Mozės mokiniai .
43009029	Mes žinome , kad Mozei yra kalbėjęs Dievas , o iš kur šitas , mes nežinome “ .
43009030	Žmogus jiems atsakė : „ Tai tikrai nuostabu , kad jūs nežinote , iš kur jis . O juk jis man atvėrė akis !
43009031	Žinome : Dievas nusidėjėlio neišklauso , bet jei kas yra pamaldus ir vykdo jo valią , tokį išklauso .
43009032	Nuo amžių negirdėta , kad kas būtų atvėręs aklo gimusio akis !
43009033	Jei šitas nebūtų iš Dievo , jis nebūtų galėjęs nieko panašaus padaryti “ .
43009034	Jie užriko ant jo : „ Tu visas gimęs nuodėmėse ir dar nori mus mokyti ? ! “ Ir išvarė jį lauk .
43009035	Jėzus sužinojo , kad jie buvo išvarę jį lauk , ir susitikęs paklausė jį : „ Ar tiki Žmogaus Sūnų ? “
43009036	Šis atsakė : „ O kas jis , Viešpatie , kad jį tikėčiau ? “
43009037	Jėzus tarė : „ Tu jau esi jį matęs , ir dabar jis su tavimi kalba “ .
43009038	Žmogus sušuko : „ Tikiu , Viešpatie ! “ — ir parpuolęs pagarbino jį .
43009039	O Jėzus prabilo : „ Aš atėjau į šį pasaulį daryti teismo , kad neregiai praregėtų , o regintieji apaktų “ .
43009040	Prie jo esantys fariziejai , tai išgirdę , paklausė : „ Tai gal ir mes akli ? “
43009041	Jėzus atsakė : „ Jei būtumėte akli , neturėtumėte nuodėmės , bet štai jūs sakote : ‘ Mes neakli ! ’ — Taigi jūs kalti .
43010001	Iš tiesų , iš tiesų sakau jums : kas neina pro vartus į avių gardą , bet įkopia pro kur kitur , tas vagis ir plėšikas .
43010002	O kas pro vartus ateina , tas avių ganytojas .
43010003	Jam sargas atkelia vartus , ir avys klauso jo balso . Jis šaukia savąsias avis vardais ir jas išsiveda .
43010004	Išsivaręs visas saviškes , jis eina priešakyje , o avys paskui jį seka , nes pažįsta jo balsą .
43010005	Paskui svetimą jos neseks , bet nuo jo bėgs , nes nepažįsta svetimųjų balso “ .
43010006	Jėzus pasakė jiems tą palyginimą , bet jie nesuprato , ką tai reiškia .
43010007	O Jėzus kalbėjo toliau : „ Iš tiesų , iš tiesų sakau jums : aš — avių vartai .
43010008	Visi , kurie pirma manęs atėjo , buvo vagys , plėšikai , todėl neklausė jų avys .
43010009	Aš esu vartai . Jei kas eis per mane , bus išgelbėtas . Jis įeis ir išeis , ir ganyklą sau ras .
43010010	Vagis ateina tik vogti , žudyti , naikinti . Aš atėjau , kad žmonės turėtų gyvenimą , kad apsčiai jo turėtų .
43010011	Aš — gerasis ganytojas . Geras ganytojas už avis guldo gyvybę .
43010012	Samdinys , ne ganytojas , kuriam avys ne savos , pamatęs sėlinantį vilką , palieka avis ir pabėga , o vilkas puola jas ir išvaiko .
43010013	Samdinys pabėga , nes jis samdinys , jam avys nerūpi .
43010014	Aš — gerasis ganytojas : aš pažįstu savąsias , ir manosios pažįsta mane ,
43010015	kaip mane pažįsta Tėvas ir aš pažįstu Tėvą . Už avis aš guldau savo gyvybę .
43010016	Ir kitų avių dar turiu , kurios ne iš šios avidės ; ir jas man reikia atvesti ; jos klausys mano balso , ir bus viena kaimenė , vienas ganytojas .
43010017	Tėvas myli mane , nes aš guldau savo gyvybę , kad ir vėl ją pasiimčiau .
43010018	Niekas neatima jos iš manęs , bet aš pats ją laisvai atiduodu . Aš turiu galią ją atiduoti ir turiu galią vėl ją atsiimti ; tokį priesaką aš esu gavęs iš savojo Tėvo “ .
43010019	Tarp žydų vėl kilo nesutarimas dėl šitų žodžių .
43010020	Daugelis sakė : „ Jis velnio apsėstas ir šėlsta . Kam jo klausote ? “
43010021	Kiti tvirtino : „ Tai ne apsėstojo kalbos . Argi gali velnias atverti neregiams akis ? ! “
43010022	Jeruzalėje buvo Šventyklos pašventinimo iškilmė . Buvo žiema .
43010023	Jėzus vaikščiojo šventykloje po Saliamono stoginę .
43010024	Ten jį apspito žydai ir ėmė klausinėti : „ Kaip ilgai laikysi mus abejonėse ? Jeigu esi Mesijas , pasakyk mums atvirai ! “
43010025	Jėzus jiems atsakė : „ Aš jums pasakiau , tik jūs netikite . Mano darbai , kuriuos aš darau savo Tėvo vardu , liudija apie mane .
43010026	Bet jūs netikite , nes jūs — ne manosios avys .
43010027	Manosios avys klauso mano balso ; aš jas pažįstu , ir jos seka paskui mane .
43010028	Aš joms duodu amžinąjį gyvenimą ; jos nežus per amžius , ir niekas jų neišplėš iš mano rankos .
43010029	Tėvas , kuris man jas davė , yra aukščiau už viską , ir niekas jų neišplėš iš Tėvo rankos .
43010030	Aš ir Tėvas esame viena “ .
43010031	Ir vėl žydai stvėrėsi akmenų , norėdami jį užmušti .
43010032	O Jėzus paklausė juos : „ Tėvo valia esu jums padaręs daug gerų darbų . Už kurį gi darbą jūs užmušite mane ? “
43010033	Žydai jam atsakė : „ Ne už gerą darbą užmušime , bet už piktžodžiavimą , kad tu , būdamas žmogus , dediesi Dievu “ .
43010034	Jėzus atsakė : „ Argi jūsų Įstatyme nėra parašyta : Aš tariau : jūs esate dievai ! ?
43010035	Taigi [ Įstatymas ] vadina dievais tuos , kuriems skirtas Dievo žodis , ir Raštas negali būti panaikintas .
43010036	Tad kaip jūs galite sakyti tam , kurį Tėvas pašventino ir siuntė pasaulin : ‘ Tu piktžodžiauji ’ , — kai jis pareiškė : ‘ Aš — Dievo Sūnus ! ’ ?
43010037	Jei aš nedarau savo Tėvo darbų , netikėkite manimi !
43010038	O jeigu darau ir manimi netikite , tikėkite darbais , kad pažintumėte ir suprastumėte , jog Tėvas manyje ir aš jame “ .
43010039	Jie dar kartą mėgino jį suimti , bet jis ištrūko jiems iš rankų .
43010040	Jėzus vėl pasitraukė į Užjordanę , kur anksčiau krikštijo Jonas , ir apsistojo tenai .
43010041	Daugelis ėjo pas jį ir kalbėjo : „ Jonas , tiesa , nepadarė nė vieno ženklo , bet ką jis pasakė apie šitą žmogų , buvo teisybė “ .
43010042	Ir daugelis įtikėjo jį tame krašte .
43011001	Buvo vienas ligonis — Lozorius iš Betanijos kaimo , kur gyveno Marija ir jos sesuo Morta .
43011002	Marija buvo toji pati moteris , kuri patepė Viešpatį kvepalais ir nušluostė plaukais jo kojas . Jos brolis Lozorius dabar sirgo .
43011003	Seserys nusiuntė žinią : „ Viešpatie ! Tas , kurį tu myli , serga ! “
43011004	Tai išgirdęs , Jėzus tarė : „ Šita liga ne mirčiai , bet Dievo garbei , — kad būtų pašlovintas Dievo Sūnus “ .
43011005	Jėzus mylėjo Mortą , jos seserį ir Lozorių .
43011006	Vis dėlto , išgirdęs , kad tasai serga , jis dar dvi dienas užtruko ten , kur viešėjo ,
43011007	ir tik tada pasakė mokiniams : „ Eikime vėl į Judėją ! “
43011008	Mokiniai jam atsakė : „ Rabi , ką tik žydai kėsinosi užmušti tave akmenimis , o tu vėl ten eini ? “
43011009	Jėzus tarė : „ Argi ne dvylika valandų turi diena ? ! Kas vaikščioja dieną , tas nesuklumpa , nes mato šio pasaulio šviesą .
43011010	O kas vaikščioja naktį , suklumpa , nes jam trūksta šviesos “ .
43011011	Tai pasakęs , pridūrė : „ Mūsų bičiulis Lozorius užmigo , bet aš eisiu jo pažadinti “ .
43011012	Mokiniai atsiliepė : „ Viešpatie , jeigu užmigo , pasveiks “ .
43011013	Jėzus kalbėjo apie jo mirtį , o jie manė , kad jis kalbėjęs apie poilsio miegą .
43011014	Pagaliau Jėzus atvirai jiems pasakė : „ Lozorius mirė .
43011015	Bet aš džiaugiuosi , kad ten nebuvau , — dėl jūsų , kad jūs įtikėtumėte . Tad eikime pas jį “ .
43011016	Tuomet Tomas , vadinamas Dvyniu , tarė kitiems mokiniams : „ Eikime ir mes numirti su juo ! “
43011017	Atėjęs Jėzus rado Lozorių jau keturias dienas išgulėjusį kapo rūsyje .
43011018	O Betanija buvo arti Jeruzalės — maždaug penkiolikos stadijų atstu .
43011019	Daug žydų buvo atėję pas Mariją ir Mortą paguosti jų dėl brolio mirties .
43011020	Morta , išgirdusi , kad ateinąs Jėzus , išėjo jo pasitikti . Marija liko namie .
43011021	Morta tarė Jėzui : „ Viešpatie , jei būtum čia buvęs , mano brolis nebūtų miręs .
43011022	Bet ir dabar žinau : ko tik paprašysi Dievą , Dievas tau duos “ .
43011023	Jėzus jai pasakė : „ Tavo brolis prisikels ! “
43011024	Morta atsiliepė : „ Aš žinau , jog jis prisikels paskutinę dieną , mirusiems keliantis “ .
43011025	Jėzus jai tarė : „ Aš esu prisikėlimas ir gyvenimas . Kas tiki mane , nors ir numirtų , bus gyvas .
43011026	Ir kiekvienas , kuris gyvena ir tiki mane , neragaus mirties per amžius . Ar tai tiki ? “
43011027	Ji atsakė : „ Taip , Viešpatie ! Aš tikiu , jog tu Mesijas , Dievo Sūnus , kuris turi ateiti į šį pasaulį “ .
43011028	Tai pasakiusi , ji nuėjo ir pasišaukė savo seserį Mariją , slapčiomis jai pranešdama : „ Mokytojas atėjo ir šaukia tave “ .
43011029	Išgirdusi ši greitai pakilo ir nuėjo pas jį .
43011030	O Jėzus dar nebuvo įžengęs į kaimą , bet tebebuvo toje vietoje , kur jį pasitiko Morta .
43011031	Kai žydai , buvę su Marija namuose ir ją guodę , pamatė ją skubiai keliantis ir išeinant , jie nusekė paskui , manydami , kad ji einanti pas kapą išsiverkti .
43011032	O Marija , atėjusi ten , kur buvo Jėzus , ir jį pamačiusi , puolė jam po kojų , sakydama : „ Viešpatie , jei būtum čia buvęs , mano brolis nebūtų miręs “ .
43011033	Pamatęs ją verkiančią ir kartu atėjusius žydus verkiančius , Jėzus labai susigraudino ir susijaudinęs
43011034	paklausė : „ Kur jį palaidojote ? “ Jie atsakė : „ Viešpatie , eik ir pažiūrėk “ .
43011035	Jėzus pravirko .
43011036	Tada žydai ėmė kalbėti : „ Štai kaip jis jį mylėjo ! “
43011037	O kiti sakė : „ Argi tas , kuris atvėrė neregiui akis , negalėjo padaryti , kad šitas nemirtų ? “
43011038	Ir vėl susigraudinęs Jėzus atėjo pas kapą . Tai buvo ola , užrista akmeniu .
43011039	Jėzus tarė : „ Nuriskite akmenį ! “ Mirusiojo sesuo Morta įspėjo : „ Viešpatie , jau dvokia . Jau keturios dienos , kaip jis miręs “ .
43011040	Jėzus jai tarė : „ Argi nesakiau : jei tikėsi , pamatysi Dievo šlovę ? ! “
43011041	Jie nurito akmenį . Jėzus pakėlė akis aukštyn ir prabilo : „ Tėve , dėkoju tau , kad mane išklausei .
43011042	Aš žinojau , kad visuomet mane išklausai . Tačiau tai sakau dėl čia esančiųjų , kad jie įtikėtų , jog tu esi mane siuntęs “ .
43011043	Tai pasakęs , jis galingu balsu sušuko : „ Lozoriau , išeik ! “
43011044	Ir numirėlis išėjo iš kapo . Jo rankos ir kojos dar buvo suvystytos aprišalais , o veidas apvyniotas drobule . Jėzus jiems įsakė : „ Atraišiokite jį ir leiskite jam eiti “ .
43011045	Daugelis žydų , kurie buvo atėję pas Mariją ir matė , ką Jėzus padarė , įtikėjo jį .
43011046	Bet kai kurie nuėjo pas fariziejus ir pranešė jiems , ką Jėzus padaręs .
43011047	Tuomet aukštieji kunigai ir fariziejai sušaukė teismo tarybą ir svarstė : „ Ką darysime ? Šitas žmogus daro daug stebuklų .
43011048	Jei taip jį paliksime , visi įtikės jį ; ateis romėnai ir sunaikins šventąją vietą bei mūsų tautą “ .
43011049	Vienas iš jų — Kajafas , tais metais vyriausiasis kunigas — jiems tarė : „ Jūs nieko neišmanote
43011050	ir nepagalvojate , jog jums geriau , kad vienas žmogus mirtų už tautą , o ne visa tauta žūtų “ .
43011051	Jis tai pasakė ne iš savęs , bet , būdamas tų metų vyriausiasis kunigas , pranašavo , jog Jėzui reikės mirti už tautą ,
43011052	ir ne tik už tautą , bet tam , kad suburtų į vienybę išsklaidytuosius Dievo vaikus .
43011053	Nuo tos dienos jie buvo tvirtai pasiryžę jį nužudyti .
43011054	Todėl Jėzus daugiau nebevaikščiojo viešai tarp žydų , bet pasitraukė iš ten į vietovę dykumos pakraštyje , į miestelį , vadinamą Efraimu . Ten jis ir apsistojo kartu su mokiniais .
43011055	Artinosi žydų Velykos . Daug žmonių iš viso krašto prieš Velykas traukė į Jeruzalę apsivalyti .
43011056	Jie ieškojo Jėzaus ir , stoviniuodami šventykloje , kalbėjosi : „ Kaip jūs manote ? Nejaugi jis nebeateis į iškilmes ? ! “
43011057	Mat aukštieji kunigai ir fariziejai išleido įsakymą , kad žinantys praneštų , kur jis esąs , kad būtų galima jį suimti .
43012001	Šešioms dienoms belikus iki Velykų , Jėzus atėjo į Betaniją , kur gyveno jo prikeltasis iš numirusių Lozorius .
43012002	Ten buvo jam iškeltos vaišės . Morta tarnavo , o Lozorius kartu su svečiais vaišinosi prie stalo .
43012003	Paėmusi svarą brangių tepalų iš gryno nardo , Marija patepė Jėzui kojas ir nušluostė jas savo plaukais . Namai pakvipo tepalais .
43012004	Vienas jo mokinys — Judas Iskarijotas , kuris turėjo jį išduoti , pasakė :
43012005	„ Kodėl to tepalo neparduota už tris šimtus denarų ir pinigų neatiduota vargšams ? ! “
43012006	Jis taip sakė ne kad jam būtų rūpėję vargšai , bet kad pats buvo vagis ir , turėdamas rankose kasą , grobstė įplaukas .
43012007	O Jėzus tarė : „ Palik ją ramybėje . Ji tai laikė mano laidotuvių dienai .
43012008	Vargšų jūs visada turite šalia savęs , o mane ne visuomet turėsite “ .
43012009	Daug žydų sužinojo jį tenai esant ir atėjo ne tik dėl Jėzaus , bet taip pat pamatyti Lozoriaus , kurį jis prikėlė iš numirusių .
43012010	Aukštieji kunigai dabar nusprendė nužudyti ir Lozorių ,
43012011	nes daugybė žydų per jį atsitraukė nuo jų ir įtikėjo Jėzų .
43012012	Rytojaus dieną gausiai susirinkusi į šventes minia sužinojo , kad Jėzus ateinąs į Jeruzalę .
43012013	Žmonės pasiėmė palmių šakų ir išėjo jo pasitikti , garsiai šaukdami : „ Osana ! Garbė tam , kuris ateina Viešpaties vardu , — Izraelio Karaliui ! “
43012014	Jėzus , gavęs asiliuką , užsėdo ant jo , kaip parašyta :
43012015	Nebijok , Siono kalno dukterie : štai atvyksta tavo karalius , jis joja ant asilaičio !
43012016	Iš pradžių mokiniai šito nesuprato , bet , kai Jėzus buvo pašlovintas , atsiminė , kad tai buvo apie jį parašyta ir jie buvo jam tai padarę .
43012017	Taigi dabar liudijo apie jį minia , buvusi su juo , kai jis pašaukė Lozorių iš kapo ir prikėlė iš numirusių .
43012018	Žmonės todėl ir išėjo jo pasitikti , kad buvo girdėję jį padarius tą ženklą .
43012019	O fariziejai kalbėjo vieni kitiems : „ Žiūrėkite , jūs nieko negalite padaryti . Štai visas pasaulis eina paskui jį ! “
43012020	Tarp atėjusių per šventes Dievo pagarbinti buvo ir graikų .
43012021	Jie kreipėsi į Pilypą , kilusį iš Galilėjos miesto Betsaidos , prašydami : „ Gerbiamasis , mes norėtume pamatyti Jėzų ! “
43012022	Pilypas nuėjo ir pasakė Andriejui , paskui jie abu — Andriejus ir Pilypas — atėję pranešė Jėzui .
43012023	O Jėzus jiems tarė : „ Atėjo valanda , kad būtų pašlovintas Žmogaus Sūnus .
43012024	Iš tiesų , iš tiesų sakau jums : jei kviečio grūdas kritęs į žemę nemirs , jis liks vienas , o jei mirs , jis duos gausių vaisių .
43012025	Kas myli savo gyvybę , ją pražudys , o kas nekenčia savo gyvybės šiame pasaulyje , išsaugos ją amžinajam gyvenimui .
43012026	Kas nori man tarnauti , tegul seka paskui mane : kur aš esu , ten bus ir mano tarnas . Kas man tarnaus , tą pagerbs mano Tėvas .
43012027	Dabar mano siela sukrėsta . Ir ką aš pasakysiu : ‘ Tėve , gelbėk mane nuo šios valandos ! ’ ? Bet juk tam aš ir atėjau į šią valandą .
43012028	Tėve , pašlovink savo vardą ! “ Tuomet iš dangaus ataidėjo balsas : „ Aš jį pašlovinau ir dar pašlovinsiu ! “
43012029	Aplink stovinti minia , tai išgirdusi , sakė griaustinį sugriaudus . Kai kurie tvirtino : „ Angelas jam kalbėjo “ .
43012030	O Jėzus atsakė : „ Ne dėl manęs , o dėl jūsų pasigirdo tas balsas .
43012031	Dabar teisiamas šitas pasaulis . Dabar šio pasaulio kunigaikštis bus išmestas laukan .
43012032	O aš , kai būsiu pakeltas nuo žemės , visus trauksiu prie savęs “ .
43012033	Jis tai pasakė , nurodydamas , kokia mirtimi jam reikės mirti .
43012034	O žmonės jam sakė : „ Mes girdėjome iš Įstatymo , kad Mesijas pasiliks per amžius . Kodėl tu sakai , kad Žmogaus Sūnus turės būti iškeltas aukštyn ? Kas gi tas Žmogaus Sūnus ? “
43012035	Jėzus atsakė : „ Jau nebeilgai šviesa bus tarp jūsų . Vaikščiokite , kol turite šviesą , kad neužkluptų jūsų tamsa . Kas vaikščioja tamsoje , tas nežino , kur eina .
43012036	Kol turite šviesą , tikėkite ją , kad taptumėte šviesos vaikais “ . Tai pasakęs , Jėzus pasišalino ir pasislėpė nuo jų .
43012037	Nors Jėzus jų akivaizdoje padarė tiek daug ženklų , tačiau jie juo netikėjo .
43012038	Išsipildė pranašo Izaijo žodžiai : Viešpatie , kas patikėjo mūsų skelbimu , ir kam buvo apreikšta Viešpaties rankos galybė ?
43012039	Jie neįstengė tikėti , nes , anot Izaijo :
43012040	Jis apakino jiems akis ir sukietino širdį , kad nematytų akimis ir nesuvoktų širdimi , — kad neatsiverstų ir aš jų nepagydyčiau .
43012041	Izaijas tai pasakė , nes regėjo jo šlovę ir kalbėjo apie jį .
43012042	Vis dėlto įtikėjo Jėzų net daugelis iš vyresnybės , tačiau dėl fariziejų viešai jo neišpažino , kad nebūtų pašalinti iš sinagogos .
43012043	Deja , žmonių pagarbą jie brangino labiau už Dievo garbę .
43012044	O Jėzus garsiai šaukė : „ Kas mane tiki , tiki ne mane , bet tą , kuris mane siuntė .
43012045	Ir kas mane mato , mato tą , kuris mane siuntė .
43012046	Aš atėjau į pasaulį kaip šviesa , kad visi , kurie mane tiki , neliktų tamsybėse .
43012047	Kas klausys mano žodžių , bet jų nesilaikys , to aš neteisiu , nes atėjau ne teisti pasaulio , bet gelbėti .
43012048	Kas mane niekina ir mano žodžių nepriima , tas jau turi savo teisėją ; pats žodis , kurį aš kalbėjau , nuteis jį paskutiniąją dieną .
43012049	Aš juk kalbėjau ne iš savęs ; Tėvas , kuris mane siuntė , davė man priesaką , ką aš turiu sakyti , ką skelbti .
43012050	Ir dar aš žinau , kad jo priesakas — tai amžinasis gyvenimas . Tad ką aš kalbu , skelbiu taip , kaip Tėvas man yra sakęs “ .
43013001	Tai buvo prieš Velykų šventes . Jėzus , žinodamas , jog atėjo valanda jam iš šio pasaulio keliauti pas Tėvą , ir mylėdamas savuosius pasaulyje , parodė jiems savo meilę iki galo .
43013002	Vakarieniaujant , kai velnias jau buvo įkvėpęs Simono sūnaus Judo Iskarijoto širdin sumanymą išduoti jį ,
43013003	žinodamas , kad Tėvas yra visa atidavęs į jo rankas , kad jis išėjęs iš Dievo ir einąs pas Dievą ,
43013004	Jėzus pakyla nuo stalo , nusivelka viršutinius drabužius ir persijuosia rankšluosčiu .
43013005	Paskui įsipila vandens į praustuvą ir ima mazgoti mokiniams kojas bei šluostyti jas rankšluosčiu , kuriuo buvo persijuosęs .
43013006	Taip jis prieina prie Simono Petro . Šis jam sako : „ Viešpatie , nejau tu mazgosi man kojas ! “
43013007	Jėzus jam atsakė : „ Tu dabar nesupranti , ką aš darau , bet vėliau suprasi “ .
43013008	Petras atsiliepė : „ Tu nemazgosi man kojų per amžius ! “ Jėzus jam sako : „ Jei tavęs nenumazgosiu , neturėsi dalies su manimi “ .
43013009	Tada Simonas Petras sušuko : „ Viešpatie , ne tik mano kojas , bet ir rankas , ir galvą ! “
43013010	Jėzus į tai atsakė : „ Kas išsimaudęs , tam nėra reikalo praustis , nebent kojas nusimazgoti , nes jis visas švarus . Ir jūs esate švarūs , deja , ne visi “ .
43013011	Jis mat žinojo apie savo išdavėją ir todėl pasakė : „ Jūs ne visi švarūs “ .
43013012	Numazgojęs mokiniams kojas , jis užsivilko drabužius ir , sugrįžęs prie stalo , paklausė : „ Ar suprantate , ką jums padariau ?
43013013	Jūs vadinate mane Mokytoju ir Viešpačiu , ir gerai sakote , nes aš toks ir esu .
43013014	Jei tad aš — Viešpats ir Mokytojas — numazgojau jums kojas , tai ir jūs turite vieni kitiems kojas mazgoti .
43013015	Aš jums daviau pavyzdį , kad ir jūs darytumėte , kaip aš jums dariau .
43013016	Iš tiesų , iš tiesų sakau jums : tarnas ne didesnis už savo šeimininką , ir pasiuntinys ne didesnis už savo siuntėją .
43013017	Jeigu tai suprantate , būsite palaiminti taip elgdamiesi .
43013018	Deja , tai sakau ne apie visus jus . Aš žinau , ką esu išsirinkęs , bet turi išsipildyti Rašto žodžiai : Tas , kuris valgė mano duoną , taikėsi mane sutrypti .
43013019	Sakau jums jau dabar , prieš įvykstant , kad įvykus tikėtumėte , jog Aš Esu .
43013020	Iš tiesų , iš tiesų sakau jums : kas priima mano pasiuntinį , tas priima mane , o kas mane priima , priima tą , kuris mane yra siuntęs “ .
43013021	Tai pasakęs , Jėzus labai susijaudino ir tarė : „ Iš tiesų , iš tiesų sakau jums : vienas iš jūsų išduos mane ! “
43013022	Mokiniai ėmė žvalgytis vienas į kitą , spėliodami , kurį jis turįs omenyje .
43013023	Vienas mokinys , kurį Jėzus mylėjo , buvo prisiglaudęs prie Jėzaus krūtinės .
43013024	Simonas Petras pamojo jam ir pašnibždėjo : „ Sužinok , apie kurį jis kalba “ .
43013025	Šisai , pasilenkęs prie Jėzaus krūtinės , paklausė : „ Kas jis , Viešpatie ? “
43013026	Jėzus atsiliepė : „ Tai tas , kuriam padažęs paduosiu kąsnį “ . Ir , pamirkęs kąsnį dubenyje , jis padavė Judui Iskarijotui , Simono sūnui .
43013027	Kai šis nurijo kąsnį , įėjo į jį šėtonas . O Jėzus jam sako : „ Ką darai , daryk greičiau ! “
43013028	Nė vienas iš sėdinčių už stalo nesuprato , kodėl jis taip pasakė .
43013029	Kadangi Judo žinioje buvo kasa , kai kurie pamanė , jog Jėzus jam įsakęs : „ Nupirk , ko mums reikia šventėms “ ar liepęs ką duoti vargšams .
43013030	Tad anas , nurijęs kąsnį , tuojau išėjo . Buvo naktis .
43013031	Jam pasišalinus , Jėzus prabilo : „ Dabar Žmogaus Sūnus pašlovintas , ir Dievas pašlovintas per jį .
43013032	O jeigu Dievas pašlovintas per jį , tai Dievas pašlovins jį pas save , bematant jį pašlovins .
43013033	Vaikeliai , aš jau nebeilgai būsiu su jumis . Jūs ieškosite manęs , bet sakau jums tą patį , ką esu žydams pasakęs : kur aš išeinu , jūs negalite eiti . . .
43013034	Aš jums duodu naują įsakymą , kad jūs vienas kitą mylėtumėte ; kaip aš jus mylėjau , kad ir jūs taip mylėtumėte vienas kitą !
43013035	Iš to visi pažins , kad esate mano mokiniai , jei mylėsite vieni kitus “ .
43013036	Simonas Petras jį paklausė : „ Kur eini , Viešpatie ? “ Jėzus atsakė : „ Kur aš einu , tu dabar negali manęs palydėti , bet vėliau palydėsi “ .
43013037	Petras vėl klausė : „ Viešpatie , kodėl gi negaliu dabar tavęs lydėti ? Aš ir gyvybę už tave guldysiu ! “
43013038	Jėzus atsakė : „ Tu guldysi už mane gyvybę ? Iš tiesų , iš tiesų sakau tau : dar gaidžiui nepragydus , tu tris kartus manęs išsiginsi !
43014001	Tegul neišsigąsta jūsų širdys ! Tikite Dievą , tikėkite ir mane !
43014002	Mano Tėvo namuose daug buveinių . Antraip argi būčiau sakęs : ‘ Einu jums vietos paruošti ! ’ ?
43014003	Kai nuėjęs paruošiu , vėl sugrįšiu ir jus pas save pasiimsiu , kad jūs būtumėte ten , kur ir aš .
43014004	Kur aš einu , jūs žinote kelią “ .
43014005	Tomas jam sako : „ Viešpatie , mes nežinome , kur tu eini , tai kaipgi žinosime kelią ? “
43014006	Jėzus jam sako : „ Aš esu kelias , tiesa ir gyvenimas . Niekas nenueina pas Tėvą kitaip , kaip tik per mane .
43014007	Jeigu pažinote mane , tai pažinsite ir mano Tėvą . Jau dabar jį pažįstate ir esate matę “ .
43014008	Pilypas jam sako : „ Viešpatie , parodyk Tėvą , ir bus mums gana “ .
43014009	Jėzus taria : „ Jau tiek laiko esu su jumis , ir tu , Pilypai , vis dar manęs nepažįsti ! Kas yra matęs mane , yra matęs Tėvą ! Tad kaip tu gali sakyti : ‘ Parodyk mums Tėvą ’ ?
43014010	Nejau tu netiki , kad aš esu Tėve ir Tėvas yra manyje ? ! Žodžius , kuriuos jums kalbu , ne iš savęs kalbu . Manyje esantis Tėvas daro savuosius darbus .
43014011	Tikėkite manimi , kad aš esu Tėve ir Tėvas manyje . Tikėkite bent dėl pačių darbų !
43014012	Iš tiesų , iš tiesų sakau jums : kas mane tiki , darys darbus , kuriuos aš darau , ir dar už juos didesnių , nes aš keliauju pas Tėvą .
43014013	Ir ko tik prašysite mano vardu , aš padarysiu , kad Tėvas būtų pašlovintas Sūnuje .
43014014	Jei ko prašysite manęs mano vardu , aš padarysiu .
43014015	Jei mane mylite , jūs laikysitės mano įsakymų ;
43014016	aš paprašysiu Tėvą , ir jis duos jums kitą Globėją , kuris liktų su jumis per amžius , —
43014017	Tiesos Dvasią , kurios pasaulis neįstengia priimti , nes jos nemato ir nepažįsta . O jūs ją pažįstate , nes ji yra pas jus ir bus jumyse .
43014018	Nepaliksiu jūsų našlaičiais — ateisiu pas jus .
43014019	Dar valandėlė , ir pasaulis manęs nebematys . O jūs mane matysite , nes aš gyvenu ir jūs gyvensite .
43014020	Tai dienai atėjus , jūs suprasite , kad aš esu savo Tėve , ir jūs manyje , ir aš jumyse .
43014021	Kas pripažįsta mano įsakymus ir jų laikosi , tas tikrai mane myli . O kas mane myli , tą mylės mano Tėvas , ir aš jį mylėsiu ir jam apsireikšiu “ .
43014022	Judas — ne anas Iskarijotas — paklausė : „ Viešpatie , kaipgi čia ketini apsireikšti mums , o ne pasauliui ? “
43014023	Jėzus jam atsakė : „ Jei kas mane myli , laikysis mano žodžio , ir mano Tėvas jį mylės ; mes pas jį ateisime ir apsigyvensime .
43014024	Kas manęs nemyli , mano žodžių nesilaiko . O žodis , kurį girdite , ne mano , bet Tėvo , kuris yra mane siuntęs .
43014025	Aš jums tai pasakiau , būdamas pas jus ,
43014026	o Globėjas — Šventoji Dvasia , kurį mano vardu Tėvas atsiųs , — jis išmokys jus visko ir viską primins , ką esu jums pasakęs .
43014027	Aš jums palieku ramybę , duodu jums savo ramybę . Ne taip aš ją duodu , kaip duoda pasaulis . Tenebūgštauja jūsų širdys ir teneliūdi !
43014028	Jūs girdėjote , kaip aš pasakiau : aš iškeliauju ir vėl grįšiu pas jus ! Jei mylėtumėte mane , džiaugtumėtės , kad aš keliauju pas Tėvą , nes Tėvas už mane aukštesnis .
43014029	Ir dabar , prieš įvykstant , jums pasakiau , kad tikėtumėte , kada tai bus įvykę .
43014030	Jau nebedaug su jumis kalbėsiu , nes ateina šio pasaulio kunigaikštis . Nors jis neturi man galios ,
43014031	bet pasaulis privalo pažinti , jog aš myliu Tėvą ir taip darau , kaip jis yra man įsakęs . Kelkitės , eikime iš čia !
43015001	Aš esu tikrasis vynmedis , o mano Tėvas — vynininkas .
43015002	Kiekvieną mano šakelę , neduodančią vaisiaus , jis išpjauna , o kiekvieną vaisingą šakelę apvalo , kad ji duotų dar daugiau vaisių .
43015003	Jūs jau esate švarūs dėl žodžio , kurį jums kalbėjau .
43015004	Pasilikite manyje , tai ir aš jumyse pasiliksiu . Kaip šakelė negali duoti vaisiaus pati iš savęs , nepasilikdama vynmedyje , taip ir jūs bevaisiai , nepasilikdami manyje .
43015005	Aš esu vynmedis , o jūs šakelės . Kas pasilieka manyje ir aš jame , tas duoda daug vaisių ; nuo manęs atsiskyrę , jūs negalite nieko nuveikti .
43015006	Kas nepasiliks manyje , bus išmestas laukan ir sudžius kaip šakelė . Paskui surinks šakeles , įmes į ugnį , ir jos sudegs .
43015007	Jei pasiliksite manyje ir mano žodžiai pasiliks jumyse , jūs prašysite , ko tik norėsite , ir bus jums suteikta .
43015008	Tuo bus pašlovintas mano Tėvas , kad jūs duosite gausių vaisių ir būsite mano mokiniai .
43015009	Kaip mane Tėvas mylėjo , taip ir aš jus mylėjau . Pasilikite mano meilėje !
43015010	Jei laikysitės mano įsakymų , pasiliksite mano meilėje , kaip aš kad vykdau savo Tėvo įsakymus ir pasilieku jo meilėje .
43015011	Aš jums tai kalbėjau , kad jumyse būtų manasis džiaugsmas ir kad jūsų džiaugsmui nieko netrūktų .
43015012	Tai mano įsakymas , kad vienas kitą mylėtumėte , kaip aš jus mylėjau .
43015013	Nėra didesnės meilės , kaip gyvybę už draugus atiduoti .
43015014	Jūs būsite mano draugai , jei darysite , ką jums įsakau .
43015015	Jau nebevadinu jūsų tarnais , nes tarnas nežino , ką veikia jo šeimininkas . Jus aš draugais vadinu , nes jums viską paskelbiau , ką esu iš savo Tėvo girdėjęs .
43015016	Ne jūs mane išsirinkote , bet aš jus išsirinkau ir paskyriau , kad eitumėte , duotumėte vaisių ir jūsų vaisiai išliktų , kad ko tik prašytumėte Tėvą mano vardu , jis visa jums duotų .
43015017	Aš jums tai įsakau : vienam kitą mylėti !
43015018	Jei pasaulis jūsų nekenčia , tai žinokite — jis manęs nekentė pirmiau negu jūsų .
43015019	Jei jūs būtumėte pasaulio , jis mylėtų jus kaip savuosius . Kadangi jūs — ne pasaulio , bet aš jus iš pasaulio išskyriau , todėl jis jūsų nekenčia .
43015020	Atsiminkite mano žodžius , kuriuos esu jums pasakęs : ‘ Tarnas ne didesnis už šeimininką ! ’ Jei persekiojo mane , tai ir jus persekios ; jeigu laikėsi mano žodžio , laikysis ir jūsų .
43015021	Ir visa tai jums darys dėl manęs , nes jie nepažįsta to , kuris yra mane siuntęs .
43015022	Jei nebūčiau atėjęs ir jiems kalbėjęs , jiems kaltės nebūtų . O dabar jie neturi kuo pateisinti savo nuodėmės .
43015023	Kas manęs nekenčia , nekenčia ir mano Tėvo .
43015024	Jeigu nebūčiau tarp jų daręs darbų , kurių niekas kitas nėra daręs , jiems kaltės nebūtų . O dabar jie matė ir vis tiek nekenčia ir manęs , ir mano Tėvo .
43015025	Turėjo išsipildyti užrašytas Įstatyme žodis : Jie manęs nekentė be priežasties .
43015026	Kai ateis Globėjas , kurį jums atsiųsiu nuo Tėvo , Tiesos Dvasia , kuri eina iš Tėvo , jis toliau liudys apie mane .
43015027	Ir jūs liudysite , nes nuo pradžios su manimi esate buvę .
43016001	Aš jums tai paskelbiau , kad nesukluptumėte .
43016002	Jie šalins jus iš sinagogų , ir netgi ateis valanda , kada jūsų žudikai tarsis atlieką šventą pareigą Dievui .
43016003	Jie tai darys , nes nei Tėvo , nei manęs nepažįsta .
43016004	Aš jums visa šita kalbėjau , kad , jų siautėjimo metui atėjus , atsimintumėte , jog buvau jus įspėjęs . Aš jums to nesakiau iš pradžių , nes buvau su jumis .
43016005	Dabar išeinu pas tą , kuris mane yra siuntęs , ir niekas iš jūsų neklausia : ‘ Kur tu eini ? ’
43016006	Kadangi jums tai pasakiau , liūdesys jūsų širdis užliejo .
43016007	Bet sakau jums gryną tiesą : jums geriau , kad aš iškeliauju , nes jei neiškeliausiu , pas jus neateis Globėjas . O nukeliavęs aš jį jums atsiųsiu .
43016008	Jis ateis ir parodys pasauliui , kaip šis klysta dėl nuodėmės , dėl teisumo , dėl teismo .
43016009	Dėl nuodėmės , kadangi netiki manimi .
43016010	Dėl teisumo , kadangi aš pas Tėvą einu , o jūs manęs daugiau neberegėsite .
43016011	Dėl teismo , kadangi šio pasaulio kunigaikštis jau nuteistas .
43016012	Dar daugel jums turėčiau kalbėti , bet dabar jūs negalite pakelti .
43016013	Kai ateis toji Tiesos Dvasia , ji ves jus į tiesos pilnatvę . Ji nekalbės iš savęs , bet skelbs , ką bus išgirdusi , ir praneš , kas turi įvykti .
43016014	Ji pašlovins mane , nes ims iš to , kas mano , ir jums tai paskelbs .
43016015	Visa , ką Tėvas turi , yra ir mano , todėl aš pasakiau , kad ji ims iš to , kas mano , ir jums tai paskelbs .
43016016	Prabėgs valandėlė — ir manęs neregėsite , ir dar valandėlė — ir vėl mane pamatysite “ .
43016017	Tada kai kurie mokiniai ėmė vienas kitą klausinėti : „ Ką reiškia jo pasakyti žodžiai : ‘ Prabėgs valandėlė — ir manęs neregėsite , ir dar valandėlė — ir vėl mane pamatysite ’ ? ir : ‘ Aš einu pas Tėvą ’ ? “
43016018	Tad jie klausinėjo : „ Ką reiškia ‘ valandėlė ’ ? Mums neaišku , ką jis kalba “ .
43016019	Pamatęs , kad jie norėjo jį klausti , Jėzus tarė : „ Klausinėjate vieni kitus , ką reiškia žodžiai : ‘ Prabėgs valandėlė — ir manęs neregėsite , ir dar valandėlė — ir vėl mane pamatysite ’ ?
43016020	Iš tiesų , iš tiesų sakau jums : jūs verksite ir vaitosite , o pasaulis džiūgaus . Jūs liūdėsite , bet jūsų liūdesys pavirs džiaugsmu .
43016021	Gimdydama moteris būna prislėgta , nes atėjo jos valanda , bet , kūdikiui gimus , ji kančią užmiršta iš džiaugsmo , kad gimė pasauliui žmogus .
43016022	Taip ir jūs dabar nusiminę , bet aš jus vėl pamatysiu ; tada jūsų širdys džiūgaus , ir jūsų džiaugsmo niekas iš jūsų nebeatims .
43016023	Tą dieną jūs manęs nieko neklausinėsite . Iš tiesų , iš tiesų sakau jums : jei tik prašysite Tėvą mano vardu , jis duos tai jums .
43016024	Iki šiol jūs nieko neprašėte mano vardu . Prašykite ir gausite , kad jūsų džiaugsmui nieko netrūktų .
43016025	Aš jums vis kalbėjau palyginimais , bet ateis valanda , kada be palyginimų imsiu kalbėti ir atvirai apie Tėvą jums skelbsiu .
43016026	Tą dieną jūs prašysite mano vardu , ir aš net nesakau , kad aš prašysiu Tėvą už jus ;
43016027	juk patsai Tėvas jus myli , nes jūs mane pamilote ir įtikėjote , jog aš esu iš Dievo atėjęs .
43016028	Išėjau iš Tėvo ir atėjau į pasaulį . Vėl palieku pasaulį ir grįžtu pas Tėvą “ .
43016029	Jo mokiniai tarė : „ Štai dabar tu aiškiai kalbi ir nebesakai jokių palyginimų .
43016030	Mes dabar matome , kad tu viską žinai ir nereikia tave klausinėti . Todėl mes ir tikime , kad tu esi išėjęs iš Dievo “ .
43016031	Jėzus jiems atsakė : „ Pagaliau tikite ?
43016032	Štai ateina valanda — ir net yra atėjusi , — kai jūs išsisklaidysite kas sau ir paliksite mane vieną . Tačiau aš ne vienas , nes su manimi yra Tėvas .
43016033	Aš jums tai kalbėjau , kad manyje atrastumėte ramybę . Pasaulyje jūsų priespauda laukia , bet jūs būkite drąsūs : aš nugalėjau pasaulį ! “
43017001	Tai pasakęs , Jėzus pakėlė akis į dangų ir prabilo : „ Tėve , atėjo valanda ! Pašlovink savo Sūnų , kad ir Sūnus pašlovintų tave
43017002	ir — tavo duota galia į visus žmones — teiktų amžinąjį gyvenimą visiems , kuriuos jam esi atidavęs .
43017003	O amžinasis gyvenimas — tai pažinti tave , vienintelį tikrąjį Dievą , ir tavo siųstąjį Jėzų — Mesiją .
43017004	Aš tave pašlovinau žemėje , atlikdamas darbą , kurį buvai man davęs nuveikti .
43017005	Dabar tu , Tėve , pašlovink mane pas save ta šlove , kurią esu pas tave turėjęs dar prieš atsirandant pasauliui .
43017006	Aš apreiškiau tavo vardą žmonėms , kuriuos man davei iš pasaulio . Jie buvo tavo , o tu juos atidavei man , ir jie laikėsi tavojo žodžio .
43017007	Dabar jie suprato , jog visa , ką man esi davęs , iš tavęs kyla .
43017008	Tavo man patikėtus žodžius aš perdaviau jiems , o jie priėmė juos ir tikrai pažino , kad esu iš tavęs išėjęs ; įtikėjo , kad esi mane siuntęs .
43017009	Aš meldžiu už juos . Ne už pasaulį meldžiu , bet už tavo man pavestuosius . Jie juk yra tavieji !
43017010	Ir visa , kas mano , yra tavo , o kas tavo — tai mano , ir aš pašlovintas juose .
43017011	Aš jau nebe pasaulyje . . . Jie dar pasaulyje , o aš grįžtu pas tave . Šventasis Tėve , išlaikyk juos savo vardu , kurį esi man davęs , kad jie būtų viena kaip ir mes .
43017012	Kol buvau su jais , aš išlaikiau juos tavo vardu , kurį esi man davęs , išsaugojau juos , ir nė vienas jų nepražuvo , išskyrus pražūties sūnų ; taip išsipildė Raštas .
43017013	Dabar aš einu pas tave ir tai kalbu pasaulyje , kad jie turėtų savyje manojo džiaugsmo pilnatvę .
43017014	Aš jiems perdaviau tavo žodį , bet pasaulis jų nekentė , nes jie ne iš pasaulio , kaip ir aš ne iš pasaulio .
43017015	Aš neprašau , kad juos paimtum iš pasaulio , bet kad apsaugotum juos nuo piktojo .
43017016	Jie nėra iš pasaulio , kaip ir aš ne iš pasaulio .
43017017	Pašventink juos tiesa ! Tavo žodis yra tiesa .
43017018	Kaip tu esi mane atsiuntęs į pasaulį , taip ir aš juos pasiunčiau į pasaulį .
43017019	Dėl jų aš pašventinu save , kad ir jie būtų pašventinti tiesa .
43017020	Ne tik už juos aš meldžiu , bet ir už tuos , kurie per jų žodį mane įtikės :
43017021	tegul visi bus viena ! Kaip tu , Tėve , manyje ir aš tavyje , tegul ir jie bus viena mumyse , kad pasaulis įtikėtų , jog tu esi mane siuntęs .
43017022	Ir tą šlovę , kurią esi man suteikęs , aš perdaviau jiems , kad jie būtų viena , kaip mes esame viena :
43017023	aš juose ir tu manyje , kad jie pasiektų tobulą vienybę ir pasaulis pažintų , jog tu esi mane siuntęs ir juos myli taip , kaip mane mylėjai .
43017024	Tėve , aš noriu , kad tavo man pavestieji būtų su manimi ten , kur ir aš , kad jie pamatytų mano šlovę , kurią esi man suteikęs , nes pamilai mane prieš pasaulio įkūrimą .
43017025	Teisingasis Tėve , pasaulis tavęs nepažino , o aš tave pažinau . Ir šitie pažino , jog tu mane atsiuntei .
43017026	Aš paskelbiau tavo vardą ir dar skelbsiu , kad meilė , kuria mane pamilai , būtų juose ir aš būčiau juose “ .
43018001	Baigęs kalbėti , Jėzus su savo mokiniais nuėjo anapus Kedrono upelio , kur buvo sodas . Jis ir mokiniai įžengė į sodą .
43018002	Jo išdavėjas Judas taip pat žinojo tą vietą , nes Jėzus dažnai ten susieidavo su savo mokiniais .
43018003	Taigi Judas , gavęs kareivių būrį ir aukštųjų kunigų bei fariziejų tarnų , atėjo ten su žibintais , deglais ir ginklais .
43018004	Jėzus , žinodamas visa , kas jo laukia , išėjo į priekį ir paklausė : „ Ko ieškote ? “
43018005	Jie atsakė : „ Jėzaus Nazariečio ! “ Jėzus tarė : „ Tai aš “ . Jo išdavėjas Judas irgi stovėjo tarp jų .
43018006	Kai tik Jėzus ištarė : „ Tai aš “ , jie atšoko atgal ir parpuolė ant žemės .
43018007	O jis vėl juos klausė : „ Ko ieškote ? “ Jie atsakė : „ Jėzaus Nazariečio “ .
43018008	Jėzus atsiliepė : „ Jau sakiau jums , kad tai aš . Jei manęs ieškote , tai leiskite šitiems pasišalinti “ .
43018009	Taip turėjo išsipildyti jo pasakytieji žodžiai : „ Iš tavo man pavestųjų nepražudžiau nė vieno “ .
43018010	Simonas Petras , kuris turėjo kalaviją , išsitraukė jį , ištiko vyriausiojo kunigo tarną ir nukirto jam dešinę ausį . Tarnas buvo vardu Malkus .
43018011	Bet Jėzus sudraudė Petrą : „ Kišk savo kalaviją į makštį ! Nejaugi aš negersiu tos taurės , kurią Tėvas man yra davęs ? ! “
43018012	Būrys , jo vadas ir žydų tarnai suėmė Jėzų , surišo ir nuvedė pirmiausia pas Aną .
43018013	Mat jis buvo anų metų vyriausiojo kunigo Kajafo uošvis .
43018014	Tai tas pats Kajafas , kuris buvo žydams pataręs : „ Verčiau tegu vienas žmogus numiršta už tautą “ .
43018015	Paskui Jėzų nusekė Simonas Petras ir kitas mokinys . Tas mokinys buvo pažįstamas su vyriausiuoju kunigu ir įėjo paskui Jėzų į vyriausiojo kunigo kiemą .
43018016	Petras liko stovėti lauke prie vartų . Tuomet anas mokinys , kuris buvo pažįstamas su vyriausiuoju kunigu , išėjo laukan , pasikalbėjo su durininke ir įsivedė Petrą vidun .
43018017	Tarnaitė durininkė ir sako Petrui : „ Ar tik ir tu nebūsi vienas iš to žmogaus mokinių ? “ Šis atsakė : „ O , ne ! “
43018018	Ten stoviniavo samdiniai ir tarnai , dėl šalčio susikūrę ugnį , ir šildėsi . Prie jų atsistojo Petras ir taip pat šildėsi .
43018019	Vyriausiasis kunigas ėmė klausinėti Jėzų apie jo mokinius bei mokslą .
43018020	Jėzus jam atsakė : „ Aš viešai kalbėjau pasauliui . Aš visuomet mokiau sinagogose ir šventykloje , kur susirenka visi žydai , ir nieko nesu kalbėjęs slapčia .
43018021	Kam tad mane klausinėji ? Teiraukis tų , kurie girdėjo , ką esu kalbėjęs . Jie žino , ką esu jiems sakęs “ .
43018022	Jam tai pasakius , vienas ten buvusių tarnų smogė Jėzui per veidą , tardamas : „ Šitaip tu atsakai vyriausiajam kunigui ? ! “
43018023	Jėzus jam tarė : „ Jei pasakiau netiesą , įrodyk , kad tai netiesa , o jei tiesą , kam mane muši ? “
43018024	Tuomet Anas pasiuntė jį surištą pas vyriausiąjį kunigą Kajafą .
43018025	Simonas Petras tebestovėjo ir šildėsi . Aplinkiniai paklausė jį : „ Ar tik nebūsi vienas iš jo mokinių ? “ Tas išsigynė : „ Ne , ne ! “
43018026	Vienas vyriausiojo kunigo tarnų , giminaitis to , kuriam Petras nukirto ausį , pasakė : „ Argi aš nemačiau tavęs sode kartu su juo ? “
43018027	Petras ir vėl išsigynė , ir tuojau pragydo gaidys .
43018028	Iš Kajafo rūmų jie nusivedė Jėzų į pretorijų . Buvo ankstyvas rytas . Jie patys nėjo vidun į pretorijų , kad nesusiteptų ir galėtų valgyti Velykų avinėlį .
43018029	Todėl Pilotas išėjo laukan pas juos ir paklausė : „ Kuo jūs kaltinate šitą žmogų ? “
43018030	Jie atsakė : „ Jeigu jis nebūtų piktadarys , mes nebūtume tau jo atvedę “ .
43018031	Pilotas tarė : „ Imkitės ir teiskite jį pagal savo Įstatymą “ . Žydai jam atsakė : „ Mums nevalia nieko bausti mirtimi “ .
43018032	Taip turėjo išsipildyti Jėzaus žodžiai , kuriais jis buvo nurodęs , kokia mirtimi jam reikės mirti .
43018033	Tada Pilotas vėl įžengė į pretorijų ir , pasišaukęs Jėzų , paklausė : „ Ar tu esi žydų karalius ? “
43018034	Jėzus atsakė : „ Ar nuo savęs šito klausi , ar kiti apie mane tau pasakė ? “
43018035	Pilotas tarė : „ Bene aš žydas ? ! Tavoji tauta ir aukštieji kunigai man tave įskundė . Sakyk , ką esi padaręs ! “
43018036	Jėzus atsakė : „ Mano karalystė ne iš šio pasaulio . Jei mano karalystė būtų iš šio pasaulio , mano tarnai juk kovotų , kad nebūčiau atiduotas žydams . Bet mano karalystė ne iš čia “ .
43018037	Tuomet Pilotas jį paklausė : „ Vadinasi , tu esi karalius ? “ Jėzus atsakė : „ Tu pasakei , kad aš esu karalius . Aš tam esu gimęs ir atėjęs į pasaulį , kad liudyčiau tiesą . Kas tik brangina tiesą , klauso mano balso “ .
43018038	Pilotas dar paklausė : „ O kas yra tiesa ? ! “ Po šių žodžių jis vėl išėjo pas žydus ir tarė jiems : „ Aš nerandu jame jokios kaltės .
43018039	Yra jūsų paprotys Velykų proga paleisti vieną suimtąjį . Ar norite , kad paleisčiau jums žydų karalių ? “
43018040	Tada jie ėmė šaukti : „ Ne šitą , bet Barabą ! “ O Barabas buvo plėšikas .
43019001	Tuomet Pilotas ėmė ir nuplakdino Jėzų .
43019002	Kareiviai , nupynę vainiką iš erškėčių , užspaudė jam ant galvos , apsiautė jį purpurine skraiste ,
43019003	ėjo prie jo ir šaipėsi : „ Sveikas , žydų karaliau ! “ Ir daužė jam į veidą .
43019004	O Pilotas dar kartą išėjo laukan ir kalbėjo žydams : „ Štai išvedu jį jums , kad žinotumėte , jog nerandu jame jokios kaltės “ .
43019005	Taigi Jėzus išėjo laukan su erškėčių vainiku ir purpurine skraiste . Pilotas tarė : „ Štai žmogus ! “
43019006	Aukštieji kunigai ir jų tarnai , pamatę jį , ėmė šaukti : „ Ant kryžiaus jį , ant kryžiaus ! “ Pilotas jiems sako : „ Jūs imkite ir patys nukryžiuokite ! Aš nerandu jame kaltės “ .
43019007	Žydai atsakė : „ Mes turime Įstatymą , ir pagal Įstatymą jis turi mirti , nes laikė save Dievo Sūnumi “ .
43019008	Išgirdęs tuos žodžius , Pilotas dar labiau nusigando .
43019009	Jis vėl nuėjo į pretorijų ir klausė Jėzų : „ Iš kur tu ? “ Bet Jėzus jam neatsakė .
43019010	Tada Pilotas tarė : „ Tu nenori kalbėtis su manimi ? Ar nežinai , kad turiu galią tave paleisti ir turiu galią tave nukryžiuoti ? ! “
43019011	Jėzus atsakė : „ Tu neturėtum man jokios galios , jeigu tau nebūtų jos duota iš aukštybių . Todėl didesnė nuodėmė tam , kuris mane tau įdavė “ .
43019012	Dabar Pilotas ėmė stengtis jį paleisti . Bet žydai šaukė : „ Jei šitą paleidi , nebesi ciesoriaus draugas . Kiekvienas , kas skelbiasi karaliumi , yra ciesoriaus priešas “ .
43019013	Tai išgirdęs , Pilotas išsivedė Jėzų laukan ir atsisėdo į teisėjo krasę vietoje , pavadintoje „ Akmeninis grindinys “ , hebrajiškai Gabata .
43019014	Buvo Velykų Pasirengimo diena , apie šeštą valandą . Jis tarė žydams : „ Štai jūsų karalius ! “
43019015	Tie ėmė šaukti : „ Šalin , šalin ! Ant kryžiaus jį ! “ Pilotas paklausė : „ Nejaugi turiu nukryžiuoti jūsų karalių ? “ Aukštieji kunigai atsakė : „ Mes neturime karaliaus , tiktai ciesorių “ .
43019016	Tuomet Pilotas atidavė jiems jį nukryžiuoti . Taigi jie pasiėmė Jėzų ir išsivedė .
43019017	Nešdamas savo kryžių , jis ėjo į vadinamąją Kaukolės vietą , hebrajiškai Golgotą .
43019018	Tenai jį nukryžiavo ; kartu su juo ir kitus du , vienoje ir antroje pusėje , o Jėzų viduryje .
43019019	Pilotas padarė užrašą ir liepė prisegti prie kryžiaus . Ten buvo parašyta : „ Jėzus Nazarietis , žydų karalius “ .
43019020	Šį užrašą skaitė daugybė žydų , nes vieta , kur Jėzus buvo nukryžiuotas , buvo arti miesto , o parašyta buvo hebrajiškai , lotyniškai ir graikiškai .
43019021	Aukštieji kunigai sakė Pilotui : „ Nerašyk : ‘ Žydų karalius ’ , bet : ‘ Šitas skelbėsi : aš esu žydų karalius ’ “ .
43019022	Pilotas atkirto : „ Ką parašiau , parašiau ! “
43019023	Kareiviai , nukryžiavę Jėzų , pasiėmė jo drabužius ir padalijo juos į keturias dalis — kiekvienam kareiviui po dalį ; pasiėmė ir tuniką . Ji buvo be siūlės , nuo viršaus iki apačios ištisai megzta .
43019024	Todėl jie tarėsi : „ Neplėšykime jos , bet verčiau meskime burtą , kam ji teks “ . Taip išsipildė Raštas : Jie drabužius mano dalijas , meta dėl mano apdaro burtą . Šitaip kareiviai ir padarė .
43019025	Prie Jėzaus kryžiaus stovėjo jo motina , jo motinos sesuo , Klopo žmona Marija ir Marija Magdalena .
43019026	Pamatęs stovinčius motiną ir mylimąjį mokinį , Jėzus tarė motinai : „ Moterie , štai tavo sūnus ! “
43019027	Paskui tarė mokiniui : „ Štai tavo motina ! “ Ir nuo tos valandos mokinys pasiėmė ją pas save .
43019028	Tada , žinodamas , jog viskas įvykdyta , ir kad išsipildytų Raštas , Jėzus tarė : „ Trokštu ! “
43019029	Tenai stovėjo indas , pilnas perrūgusio vyno . Jie pakėlė ant yzopo vytelės kempinę , pamirkytą vyne , ir prinešė prie jo lūpų .
43019030	Paragavęs to vyno , Jėzus tarė : „ Atlikta ! “ Ir , nuleidęs galvą , atidavė dvasią .
43019031	Kadangi buvo Pasirengimo diena ir žydai nenorėjo , kad kūnai liktų ant kryžiaus per šabą , nes tas šabas buvo didelės šventės diena , jie prašė Pilotą , kad nukryžiuotiesiems būtų sulaužyti blauzdikauliai ir kūnai nuimti .
43019032	Tad atėjo kareiviai ir sulaužė blauzdas vienam ir antram , kurie buvo su juo nukryžiuoti .
43019033	Priėję prie Jėzaus ir pamatę , kad jis jau miręs , jie nebelaužė jam blauzdų ,
43019034	tik vienas kareivis ietimi perdūrė jam šoną , ir tuojau ištekėjo kraujo ir vandens .
43019035	Regėjusis tai paliudijo , ir jo liudijimas teisingas ; jis žino sakąs tiesą , kad ir jūs tikėtumėte .
43019036	Taip įvyko , kad išsipildytų Raštas : Nė vienas jo kaulas nebus sulaužytas .
43019037	Vėl kitoje vietoje Raštas sako : Jie žiūrės į tą , kurį perdūrė .
43019038	Po to Juozapas iš Arimatėjos , kuris buvo Jėzaus mokinys , tik slaptas dėl žydų baimės , paprašė Pilotą leisti nuimti Jėzaus kūną . Pilotas leido . Jis atėjo ir nuėmė kūną .
43019039	Taip pat atvyko ir Nikodemas , kuris pirmiau buvo atėjęs pas Jėzų nakčia . Jis atsigabeno apie šimtą svarų miros ir alavijo mišinio .
43019040	Taigi jie paėmė Jėzaus kūną ir suvyniojo į drobules su kvepalais , kaip reikalavo žydų laidojimo paprotys .
43019041	Toje vietoje , kur buvo nukryžiuotas Jėzus , buvo sodas ir sode naujas kapo rūsys , kuriame dar niekas nebuvo laidotas .
43019042	Ten jie ir paguldė Jėzų , nes buvo žydų Pasirengimo diena , o kapas arti .
43020001	Pirmąją savaitės dieną , labai anksti , dar neišaušus , Marija Magdalena atėjo pas kapą ir pamatė , kad akmuo nuverstas nuo rūsio angos .
43020002	Ji nubėgo pas Simoną Petrą ir kitą mokinį , kurį Jėzus mylėjo , ir pranešė jiems : „ Paėmė Viešpatį iš kapo , ir mes nežinome , kur jį padėjo “ .
43020003	Petras ir tas kitas mokinys nuskubėjo prie kapo .
43020004	Bėgo abu kartu , bet tasai kitas mokinys pralenkė Petrą ir pirmas pasiekė kapo rūsį .
43020005	Pasilenkęs jis mato paliktas drobules , tačiau į vidų nėjo .
43020006	Netrukus iš paskos atbėgo ir Simonas Petras . Jis įeina į rūsį ir mato paliktas drobules
43020007	ir skarą , buvusią ant Jėzaus galvos , ne su drobulėmis paliktą , bet suvyniotą ir atskirai padėtą .
43020008	Tuomet įėjo ir kitas mokinys , kuris pirmas buvo atbėgęs prie kapo . Jis pamatė ir įtikėjo .
43020009	Mat jie dar nebuvo supratę Rašto , kad jis turėsiąs prisikelti iš numirusių .
43020010	Paskui mokiniai vėl sugrįžo namo .
43020011	O Marija stovėjo lauke palei kapą ir verkė . Verkdama ji pasilenkė į kapo vidų
43020012	ir pamatė du angelus baltais drabužiais sėdinčius : vieną galvūgalyje , kitą kojų vietoje — ten , kur būta Jėzaus kūno .
43020013	Jie paklausė ją : „ Moterie , ko verki ? “ Ji atsakė : „ Kad paėmė mano Viešpatį ir nežinau , kur jį padėjo “ .
43020014	Tai tarusi , ji atsisuko ir pamatė stovintį Jėzų , bet nepažino , kad tai Jėzus .
43020015	O jis tarė jai : „ Moterie , ko verki ? Ko ieškai ? “ Jinai , manydama , jog tai sodininkas , atsakė : „ Viešpatie , jei jį išnešei , pasakyk man , kur padėjai . Aš jį pasiimsiu “ .
43020016	Jėzus jai sako : „ Marija ! “ Ji atsigręžė ir sušuko hebrajiškai : „ Rabuni ! “ ( Tai reiškia „ Mokytojau “ . )
43020017	Jėzus jai tarė : „ Nelaikyk manęs ! Aš dar neįžengiau pas Tėvą . Verčiau eik pas mano brolius ir pasakyk jiems : ‘ Aš žengiu pas savo Tėvą ir jūsų Tėvą , pas savo Dievą ir jūsų Dievą . ’ “
43020018	Marija Magdalena nuėjo ir pranešė mokiniams , kad mačiusi Viešpatį ir ką jis jai sakęs .
43020019	Tos pirmosios savaitės dienos vakare , durims , kur buvo susirinkę mokiniai , dėl žydų baimės esant užrakintoms , atėjo Jėzus , atsistojo viduryje ir tarė : „ Ramybė jums ! “
43020020	Tai pasakęs , jis parodė jiems rankas ir šoną . Mokiniai nudžiugo , išvydę Viešpatį .
43020021	O Jėzus vėl tarė : „ Ramybė jums ! Kaip mane siuntė Tėvas , taip ir aš jus siunčiu “ .
43020022	Tai pasakęs , jis kvėpė į juos ir tarė : „ Imkite Šventąją Dvasią .
43020023	Kam atleisite nuodėmes , tiems jos bus atleistos , o kam sulaikysite , — sulaikytos “ .
43020024	Vieno iš Dvylikos — Tomo , vadinamo Dvyniu — nebuvo su jais , kai Jėzus buvo atėjęs .
43020025	Taigi kiti mokiniai jam kalbėjo : „ Mes matėme Viešpatį ! “ O jis jiems pasakė : „ Jeigu aš nepamatysiu jo rankose vinių žaizdų ir neįbesiu piršto į vinių žaizdą , ir jeigu neįkišiu rankos į jo šoną , netikėsiu “ .
43020026	Po aštuonių dienų jo mokiniai vėl buvo kambaryje , ir Tomas su jais . Jėzus atėjo , durims esant užrakintoms , atsistojo viduryje ir prabilo : „ Ramybė jums ! “
43020027	Paskui kreipėsi į Tomą : „ Įbesk čia pirštą ir apžiūrėk mano rankas . Ištiesk ranką ir įkišk į mano šoną ; jau nebebūk netikintis , būk tikintis “ .
43020028	Tomas sušuko : „ Mano Viešpats ir mano Dievas ! “
43020029	Jėzus jam ir sako : „ Tu įtikėjai , nes pamatei . Palaiminti , kurie tiki nematę ! “
43020030	Savo mokinių akivaizdoje Jėzus padarė dar daugel kitų ženklų , kurie nesurašyti šitoje knygoje .
43020031	O šitie surašyti , kad tikėtumėte , jog Jėzus yra Mesijas , Dievo Sūnus , ir tikėdami turėtumėte gyvenimą per jo vardą .
43021001	Paskui Jėzus vėl pasirodė mokiniams prie Tiberiados ežero . Pasirodė taip .
43021002	Buvo drauge Simonas Petras , Tomas , vadinamas Dvyniu , Natanaelis iš Galilėjos Kanos , Zebediejaus sūnūs ir dar du kiti mokiniai .
43021003	Simonas Petras jiems sako : „ Einu žvejoti “ . Jie pasisiūlė : „ Ir mes einame su tavimi “ . Jie nuėjo ir sulipo į valtį , tačiau tą naktį nieko nesugavo .
43021004	Rytui auštant , ant kranto pasirodė bestovįs Jėzus . Mokiniai nepažino , kad ten Jėzaus esama .
43021005	O Jėzus jiems tarė : „ Vaikeliai , ar neturite ko valgyti ? “ Tie atsakė : „ Ne “ .
43021006	Tuomet jis pasakė : „ Užmeskite tinklą į dešinę nuo valties , ir pagausite “ . Taigi jie užmetė ir jau nebeįstengė jo patraukti dėl žuvų gausybės .
43021007	Tuomet tasai mokinys , kurį Jėzus mylėjo , sako Petrui : „ Juk tai Viešpats ! “ Išgirdęs , jog tai esąs Viešpats , Simonas Petras persijuosė palaidinę , nes buvo neapsirengęs , ir šoko į ežerą .
43021008	Kiti mokiniai atsiyrė valtimi , nes buvo netoli nuo kranto — maždaug už dviejų šimtų uolekčių — ir atitempė tinklą su žuvimis .
43021009	Išlipę į krantą , jie pamatė žėrinčias žarijas , ant jų padėta žuvų , ir duonos .
43021010	Jėzus tarė : „ Atneškite ką tik pagautų žuvų “ .
43021011	Petras įlipo į valtį ir išvilko į krantą tinklą , pilną didelių žuvų , iš viso šimtą penkiasdešimt tris . Nors jų buvo tokia gausybė , tinklas nesuplyšo .
43021012	Jėzus jiems tarė : „ Eikite šen pusryčių ! “ Ir nė vienas iš mokinių neišdrįso paklausti : „ Kas tu esi ? “ — nes jie aiškiai matė , jog tai Viešpats .
43021013	Taigi Jėzus priėjo , paėmė duonos ir padalijo jiems , taip pat žuvies .
43021014	Tai jau trečią kartą pasirodė mokiniams Jėzus , prisikėlęs iš numirusių .
43021015	Papusryčiavus Jėzus paklausė Simoną Petrą : „ Simonai , Jono sūnau , ar myli mane labiau negu šitie ? “ Tas atsakė : „ Taip , Viešpatie . Tu žinai , kad tave myliu “ . Jėzus jam tarė : „ Ganyk mano avinėlius “ .
43021016	Ir antrą kartą Jėzus paklausė : „ Simonai , Jono sūnau , ar myli mane ? “ Tas atsiliepė : „ Taip Viešpatie . Tu žinai , kad tave myliu “ . Jėzus jam pasakė : „ Ganyk mano aveles “ .
43021017	Jėzus paklausė dar ir trečią kartą : „ Simonai , Jono sūnau , ar myli mane ? “ Petras nuliūdo , kad Jėzus trečią kartą klausia : „ Ar myli mane ? “ — ir atsakė : „ Viešpatie , tu viską žinai . Tu žinai , kad tave myliu “ . Jėzus jam tarė : „ Ganyk mano avis .
43021018	Iš tiesų , iš tiesų sakau tau : kai buvai jaunas , pats susijuosdavai ir vaikščiojai , kur norėjai . O pasenęs tu ištiesi rankas ; kitas tave perjuos ir ves , kur nenori “ .
43021019	Jis tai pasakė , nurodydamas , kokia mirtimi Petras pašlovinsiąs Dievą . Tai pasakęs , dar pridūrė : „ Sek paskui mane ! “
43021020	Petras atsisukęs pamatė iš paskos einantį mokinį , kurį Jėzus mylėjo , kuris per vakarienę buvo prisiglaudęs prie Jėzaus krūtinės ir klausė : „ Viešpatie , kas tave išduos ? “
43021021	Pamatęs jį , Petras tarė Jėzui : „ Viešpatie , o kas šitam bus ? “
43021022	Jėzus atsakė : „ Jei aš noriu , kad jis pasiliktų , kolei ateisiu , kas gi tau ? Tu sek paskui mane ! “
43021023	Ir taip pasklido gandas tarp brolių , jog tasai mokinys nemirsiąs . Bet Jėzus juk nesakė : „ Jis nemirs “ , tik : „ Jei noriu , kad jis pasiliktų , kolei ateisiu , kas gi tau ? “
43021024	Tai ir yra mokinys , kuris liudija apie tuos dalykus ir juos aprašė , ir mes žinome , kad jo liudijimas tikras .
43021025	Yra dar daug kitų dalykų , kuriuos Jėzus padarė . Jeigu kiekvieną atskirai aprašytume , manau , visas pasaulis nesutalpintų knygų , kurias reikėtų parašyti .
44001001	Pirmoje knygoje , Teofili , aš pasakojau apie viską , ką Jėzus nuo pat pradžių veikė ir mokė
44001002	iki tos dienos , kurią buvo paimtas į dangų , pirmiau per Šventąją Dvasią davęs savo išrinktiesiems apaštalams įsakymų .
44001003	Po savo kančios jis pateikė jiems daugelį įrodymų , kad yra gyvas , per keturiasdešimt dienų jiems rodydamasis ir aiškindamas apie Dievo karalystę .
44001004	Kartą , bevalgant prie bendro stalo , liepė jiems nepasišalinti iš Jeruzalės , bet laukti Tėvo pažado , „ apie kurį , — tarė jis , — esate girdėję iš manęs ;
44001005	mat Jonas krikštijo vandeniu , o jūs po kelių dienų būsite pakrikštyti Šventąja Dvasia “ .
44001006	Susirinkusieji ėmė jį klausinėti : „ Viešpatie , gal tu šiuo metu atkursi Izraelio karalystę ? “
44001007	Jis atsakė : „ Ne jums žinoti laiką ir metą , kuriuos Tėvas nustatė savo galia .
44001008	Bet kai ant jūsų nužengs Šventoji Dvasia , jūs gausite jos galybės ir tapsite mano liudytojais Jeruzalėje ir visoje Judėjoje bei Samarijoje ir ligi pat žemės pakraščių “ .
44001009	Tai pasakęs , jiems bežiūrint , Jėzus pakilo aukštyn , ir debesis jį paslėpė nuo jų akių .
44001010	Kai jie , akių nenuleisdami , žiūrėjo į žengiantį dangun Jėzų , štai prie jų atsirado du vyrai baltais drabužiais
44001011	ir prabilo : „ Vyrai galilėjiečiai , ko stovite , žiūrėdami į dangų ? Tasai Jėzus , paimtas nuo jūsų į dangų , sugrįš taip pat , kaip esate jį matę žengiant į dangų “ .
44001012	Tuomet jie sugrįžo į Jeruzalę iš vadinamojo Alyvų kalno , buvusio netoliese — kiek leidžiama nueiti šabo dieną .
44001013	Parėję jie susirinko aukštutiniame kambaryje , kur buvo apsistoję . Ten buvo Petras , Jonas , Jokūbas ir Andriejus , Pilypas ir Tomas , Baltramiejus ir Matas , Alfiejaus sūnus Jokūbas , Simonas Uolusis ir Judas , Jokūbo brolis .
44001014	Jie visi ištvermingai ir vieningai atsidėjo maldai kartu su moterimis ir Jėzaus motina Marija bei jo broliais .
44001015	Vieną dieną , atsistojęs tarp brolių — ten buvo susirinkę apie šimtą dvidešimt asmenų , — Petras tarė :
44001016	„ Broliai , turėjo išsipildyti Rašto žodžiai , kuriuos Šventoji Dvasia pranašingai ištarė Dovydo lūpomis apie Judą , tapusį Jėzaus suėmėjų vadovu .
44001017	Jis juk buvo mūsų būryje ir turėjo dalį šioje tarnystėje .
44001018	Bet jis niekšybės kaina įsigijo sklypą , paskui stačia galva puolė žemyn , plyšo pusiau , ir visi jo viduriai išėjo .
44001019	Tai pasidarė žinoma visiems Jeruzalės gyventojams , ir anas sklypas jų kalba buvo pavadintas Hakeldamachu ; tai reiškia ‘ Kraujo sklypas ’ .
44001020	Beje , Psalmyne parašyta : Jo kiemas dykviete tepavirsta , ir tegul niekas tenai nebegyvena , ir : Tegul kitas perima jo pareigas .
44001021	Taigi vienam vyrų , kurie drauge su mumis vaikščiojo visą laiką , kol Viešpats Jėzus buvo tarp mūsų ,
44001022	pradedant Jono krikštu ir baigiant Jėzaus iš mūsų paėmimu , reikia kartu su mumis tapti jo prisikėlimo liudytoju . “
44001023	Ir jie pasiūlė du : Juozapą , vadinamą Barsabu , pravarde Justą , ir Motiejų .
44001024	Paskui meldėsi : „ Tu , Viešpatie , kuris visų širdis pažįsti , parodyk , katrą iš šiųdviejų pasirenki ,
44001025	kad užimtų tą apaštalo tarnystės vietą , nuo kurios nuklydo Judas , pasukdamas į savo kelią “ .
44001026	Tada metė burtus , ir burtas krito Motiejui , ir jis buvo priskaitytas prie vienuolikos apaštalų .
44002001	Atėjus Sekminių dienai , visi mokiniai buvo drauge vienoje vietoje .
44002002	Staiga iš dangaus pasigirdo ūžesys , tarsi pūstų smarkus vėjas . Jis pripildė visą namą , kur jie sėdėjo .
44002003	Jiems pasirodė tarsi ugnies liežuviai , kurie pasidaliję nusileido ant kiekvieno iš jų .
44002004	Visi pasidarė pilni Šventosios Dvasios ir pradėjo kalbėti kitomis kalbomis , kaip Dvasia jiems davė prabilti .
44002005	Jeruzalėje buvo žydų , pamaldžių žmonių iš visų tautų po dangumi .
44002006	Pasigirdus tam ūžesiui , subėgo daugybė žmonių . Jie didžiai nustebo , kiekvienas girdėdamas savo kalba juos kalbant .
44002007	Lyg nesavi ir nustėrę , jie klausinėjo : „ Argi va šitie kalbantys nėra galilėjiečiai ?
44002008	Tai kaipgi mes kiekvienas juos girdime savo gimtąja kalba ? !
44002009	Mes , partai , medai , elamiečiai , Mesopotamijos , Judėjos ir Kapadokijos , Ponto ir Azijos ,
44002010	Frygijos ir Pamfilijos , Egipto bei Libijos pakraščio ties Kirėne gyventojai , ateiviai romėnai ,
44002011	žydai ir prozelitai , kretiečiai ir arabai — mes visi girdime juos skelbiant įstabius Dievo darbus mūsų kalbomis “ .
44002012	Visi be galo stebėjosi ir , nieko nesuprasdami , klausinėjo : „ Ką tai reiškia ? “
44002013	O kiti šaipėsi : „ Jie prisigėrę jauno vyno “ .
44002014	Tada stojo Petras su Vienuolika ir , pakėlęs balsą , prabilo : „ Jūs , Judėjos žmonės bei visi Jeruzalės gyventojai , tebūnie jums žinoma ; įsiklausykite į mano žodžius !
44002015	Šie vyrai nėra , kaip jūs manote , prisigėrę — juk dabar vos trečia dienos valanda , —
44002016	bet čia išsipildė pranašo Joelio pasakyti žodžiai :
44002017	Paskutinėmis dienomis , — sako Dievas , — aš kiekvienam kūnui išliesiu savosios Dvasios . Tuomet jūsų sūnūs ir jūsų dukterys pranašaus , jūsų jaunuoliai matys regėjimus , o jūsų seniai sapnuos sapnus .
44002018	Taip pat ir savo tarnams bei tarnaitėms tomis dienomis aš išliesiu savosios Dvasios , ir jie pranašaus .
44002019	Aš darysiu stebuklų aukštai danguje ir apačioje , žemėje , parodysiu ženklų : kraujo , ugnies bei rūkstančių dūmų .
44002020	Saulė pavirs tamsybe , o mėnulis — krauju , prieš ateinant didingai ir šlovingai Viešpaties dienai ,
44002021	ir kiekvienas , kuris šauksis Viešpaties vardo , bus išgelbėtas .
44002022	Izraelio vyrai ! Klausykite , ką pasakysiu : Jėzų Nazarietį , Dievo jums patvirtintą galingais darbais , stebuklais ir ženklais , kuriuos per jį nuveikė Dievas tarp jūsų , kaip patys žinote ,
44002023	taigi tą vyrą , Dievo valios sprendimu bei numatymu išduotą , jūs nedorėlių rankomis nužudėte , prikaldami prie kryžiaus .
44002024	Dievas jį prikėlė , išvaduodamas iš mirties kankynės , nes buvo neįmanoma , kad jis liktų mirties grobis .
44002025	Juk Dovydas apie jį sako : Aš visuomet prieš akis turiu Viešpatį , nes jis stovi mano dešinėje , kad nesusvyruočiau .
44002026	Todėl pralinksmėjo mano širdis , krykštavo mano lūpos , ir mano kūnas ilsėsis su viltimi ,
44002027	nes tu nepaliksi mano sielos mirusiųjų pasaulyje ir neduosi savo šventajam supūti .
44002028	Gyvenimo kelius tu man atvėrei ir pripildysi mane džiaugsmo savo akivaizdoje .
44002029	Broliai ! Norėčiau jums atvirai pasakyti apie patriarchą Dovydą . Jis ir mirė , ir buvo palaidotas , o jo kapas yra pas mus iki šios dienos .
44002030	Būdamas pranašas ir žinodamas iškilmingą Dievo priesaiką , kad jo palikuonis užimsiąs jo sostą ,
44002031	Dovydas visa tai numatė ir kalbėjo apie Mesijo prisikėlimą , kad jis neliksiąs mirusiųjų pasaulyje ir jo kūnas nesupūsiąs .
44002032	Tą Jėzų Dievas prikėlė , ir mes visi esame šito liudytojai .
44002033	Dievo dešinės išaukštintas , jis gavo iš Tėvo Šventosios Dvasios pažadą ir ją dabar išliejo . Jūs tai matote ir girdite .
44002034	Juk ne Dovydas pakilo į dangų . Jis pats kalba : Viešpats tarė mano Viešpačiui : Sėskis mano dešinėje ,
44002035	aš patiesiu tavo priešus tarsi pakojį po tavo kojų .
44002036	Tad tegu tvirtai įsitikina visi Izraelio namai : Dievas padarė Viešpačiu ir Mesiju tą Jėzų , kurį jūs nukryžiavote “ .
44002037	Tie žodžiai verte vėrė jiems širdį , ir jie ėmė klausinėti Petrą bei kitus apaštalus : „ Ką mums daryti , broliai ? “
44002038	Petras jiems atsakė : „ Atsiverskite , ir kiekvienas tepasikrikštija vardan Jėzaus Kristaus , kad būtų atleistos jums nuodėmės ; tada gausite Šventosios Dvasios dovaną .
44002039	Juk jums skirtas pažadas , taip pat jūsų vaikams ir visiems toli esantiems , kuriuos tik pasišauks Viešpats , mūsų Dievas “ .
44002040	Dar daugeliu kitų žodžių jis primygtinai ragino juos ir sakė : „ Gelbėkitės iš šitos iškrypusios padermės ! “
44002041	Kurie priėmė jo žodį , buvo pakrikštyti , ir tą dieną prisidėjo prie jų apie tris tūkstančius .
44002042	Jie ištvermingai laikėsi apaštalų mokslo ir bendravimo , duonos laužymo ir maldų .
44002043	Nuostaba ėmė kiekvieną , nes apaštalai darė daug stebuklingų ženklų .
44002044	Visi tikintieji laikėsi drauge ir visa turėjo bendra .
44002045	Nuosavybę bei turtą jie parduodavo ir , ką gavę , padalydavo visiems , kiek kam reikėdavo .
44002046	Jie kasdien sutartinai rinkdavosi šventykloje , o savo namuose tai vienur , tai kitur laužydavo duoną , džiugia ir tauria širdimi drauge vaišindavosi ,
44002047	garbindami Dievą , ir buvo visos liaudies mylimi . O Viešpats kasdien didino jų būrį tais , kurie ėjo į išganymą .
44003001	Kartą Petras ir Jonas ėjo į devintosios valandos pamaldas šventykloje .
44003002	Tuo pačiu metu buvo nešamas ir vienas apsigimęs luošas vyras . Jis kasdien būdavo sodinamas prie šventyklos vartų , vadinamų Gražiaisiais , kad prašytų šventyklos lankytojų išmaldos .
44003003	Pastebėjęs beįeinančius į šventyklą Petrą ir Joną , jis paprašė išmaldos .
44003004	Petras , įdėmiai pažvelgęs į jį drauge su Jonu , tarė : „ Pažiūrėk į mudu “ .
44003005	Jis pakėlė galvą , tikėdamasis ką nors gausiąs .
44003006	Bet Petras prabilo : „ Sidabro nei aukso aš neturiu , bet ką turiu , tą duosiu . Jėzaus Kristaus Nazariečio vardu kelkis ir vaikščiok ! “
44003007	Ir , paėmęs už dešinės rankos , pakėlė jį . Jo kojos ir pėdos bematant sustiprėjo .
44003008	Jis pašoko , atsistojo ir ėmė vaikščioti . Drauge su apaštalais įėjo į šventyklą . Ten vaikščiodamas ir pasišokinėdamas garbino Dievą .
44003009	Visi žmonės pamatė jį vaikščiojant ir šlovinant Dievą .
44003010	Jie pažino , kad tai tas pats luošys , kuris sėdėdavo elgetaudamas prie šventyklos Gražiųjų vartų . Jie buvo labai nustebę ir sukrėsti to , kas buvo jam atsitikę .
44003011	Kadangi jis laikėsi Petro ir Jono , prie jų į vadinamąją Saliamono stoginę apimti nuostabos susibėgo visi žmonės .
44003012	Tai matydamas , Petras kreipėsi į minią : „ Izraelitai ! Ko stebitės įvykiu ir ko taip žiūrite į mudu , tarsi mes savo galia ar savo maldingumu būtume pastatę jį ant kojų ? !
44003013	Abraomo Dievas , Izaoko Dievas , Jokūbo Dievas — mūsų protėvių Dievas pašlovino savo tarną Jėzų , kurį jūs išdavėte ir kurio išsigynėte Pilotui , kai tas buvo benusprendžiąs jį paleisti .
44003014	Jūs išsižadėjote šventojo ir teisiojo , o pareikalavote atiduoti jums žmogžudį .
44003015	Jūs nužudėte gyvybės kūrėją , kurį Dievas prikėlė iš numirusių , ir mes esame to liudytojai .
44003016	Jėzaus vardas — dėlei tikėjimo jo vardu — tvirtą padarė tą , kurį jūs matote ir pažįstate . Iš Jėzaus kylantis tikėjimas suteikė jam tikrą sveikatą jūsų visų akyse .
44003017	O dabar , broliai , aš žinau , kad jūs taip padarėte iš nežinojimo kaip ir jūsų vadai .
44003018	Taip Dievas įvykdė , ką iš anksto buvo paskelbęs visų pranašų lūpomis , būtent , kad jo Mesijas kentėsiąs .
44003019	Tad atgailokite ir atsiverskite , kad būtų išdildytos jūsų nuodėmės ,
44003020	kad nuo Viešpaties veido ateitų paguodos metas ir jis atsiųstų jums skirtąjį Mesiją Jėzų .
44003021	Jį turi priimti dangus iki visų dalykų atnaujinimo meto . Dievas tai nuo amžių paskelbė savo šventųjų pranašų lūpomis .
44003022	Antai Mozė yra pasakęs : Viešpats , jūsų Dievas , iš jūsų brolių jums pažadins pranašą kaip mane . Klausykite jo visame kame , ką tik jis jums sakys .
44003023	O kas to pranašo neklausys , bus išdildytas iš savo tautos .
44003024	Ir visi pranašai , kurie tik bylojo nuo Samuelio laikų , vienas po kito skelbė šias dienas .
44003025	Jūs esate vaikai pranašų ir tos Sandoros , kurią Dievas sudarė su jūsų protėviais , tardamas Abraomui : Tavo palikuonyse bus palaimintos visos žemės giminės .
44003026	Dievas pirmiausia jums pažadino ir pasiuntė savo tarną , kad jis atneštų jums palaimą , atitraukdamas kiekvieną nuo jo nusikaltimų “ .
44004001	Jiems dar kalbant miniai , atėjo kunigų , šventyklos apsaugos viršininkas ir sadukiejų .
44004002	Jie labai pyko , kodėl apaštalai moko žmones ir skelbia mirusiųjų prisikėlimą Jėzaus pavyzdžiu .
44004003	Todėl jie suėmė juos ir įkalino iki kitos dienos , nes jau buvo vakaras .
44004004	Vis dėlto daug žmonių , išgirdusių žodį , įtikėjo , ir tikinčiųjų padaugėjo maždaug iki penkių tūkstančių .
44004005	Kitą dieną Jeruzalėje susirinko tautos vadovai , seniūnai ir Rašto aiškintojai ,
44004006	taip pat vyriausiasis kunigas Anas , Kajafas , Jonas , Aleksandras ir kiti vyriausiojo kunigo giminės .
44004007	Pasistatę apaštalus viduryje , jie paklausė : „ Kokia galia ar kieno vardu jūs tai padarėte ? “
44004008	Tada Petras , Šventosios Dvasios įkvėptas , jiems atsakė : „ Tautos vadovai ir seniūnai !
44004009	Jeigu dėl gero darbo ligoniui šiandien mus tardote , kaip jis buvo išgydytas ,
44004010	tai tebūnie jums visiems ir visai Izraelio tautai žinoma : vardu Jėzaus Kristaus Nazariečio , kurį jūs nukryžiavote ir kurį Dievas prikėlė iš numirusių ! Tik jo vardu šis vyras jūsų akivaizdoje stovi sveikas .
44004011	Jėzus yra akmuo , kurį jūs , statytojai , atmetėte ir kuris tapo kertiniu akmeniu .
44004012	Ir nėra niekame kitame išgelbėjimo , nes neduota žmonėms po dangumi kito vardo , kuriuo galėtume būti išgelbėti “ .
44004013	Matydami Petrą ir Joną drąsiai kalbant ir patyrę , kad tai paprasti , nemokyti žmonės , jie labai stebėjosi ; jie atpažino juos buvus kartu su Jėzumi , bet ,
44004014	žiūrėdami į stovintį su apaštalais išgydytąjį , neturėjo ką sakyti priešais .
44004015	Tuomet liepė jiems pasišalinti iš teismo tarybos , o patys ėmė tartis :
44004016	„ Ką daryti su šitais žmonėmis ? Juk visiems Jeruzalės gyventojams aiškiai žinomas jų padarytas stebuklas , ir mes to negalime nuneigti .
44004017	Bet kad dalykas neišplistų žmonėse , griežtai uždrauskime , kad jie niekam nekalbėtų tuo vardu “ .
44004018	Ir vėl juos pasišaukę , jie prisakė , kad šiukštu neskelbtų bei nemokytų Jėzaus vardu .
44004019	Tačiau Petras ir Jonas jiems atsakė : „ Spręskite patys , ar teisu Dievo akivaizdoje jūsų klausyti labiau negu Dievo !
44004020	Juk mes negalime tylėti apie tai , ką esame matę ir girdėję “ .
44004021	Prigrasinę jie paleido juos , nes nerado už ką bausti . Be to , jie bijojo žmonių , nes visi garbino Dievą už įvykusį stebuklą .
44004022	Žmogui , kuris taip stebuklingai išgijo , buvo keturiasdešimt metų su viršum .
44004023	Paleisti jie atėjo pas saviškius ir išpasakojo , ką jiems buvo sakę aukštieji kunigai ir seniūnai .
44004024	Išklausę visi vieningai pakėlė į Dievą balsus ir taip meldėsi : „ Valdove , tu sutvėrei dangų , žemę , jūrą ir visa , kas juose yra .
44004025	Tu esi taręs per Šventąją Dvasią mūsų tėvo , savo tarno Dovydo lūpomis : Kodėl niršta pagonys , kam veltui tautos sąmokslus rengia ?
44004026	Žemės karaliai sukilo , valdovai susibūrė draugėn prieš Viešpatį ir jo Mesiją .
44004027	Taip , šitame mieste iš tiesų susibūrė Erodas , Poncijus Pilotas su pagonimis ir Izraelio gentimis prieš tavo šventąjį tarną Jėzų , kurį tu patepei ,
44004028	kad įvykdytų , ką tavo galia ir valia buvo iš anksto nusprendusi .
44004029	O dabar , Viešpatie , atkreipk akis į jų grasinimus ir suteik saviesiems tarnams drąsos atvirai skelbti tavo žodį .
44004030	Ištiesk savo ranką , kad tavo šventojo tarno Jėzaus vardu būtų išgydoma ir daromi ženklai bei stebuklai “ .
44004031	Jiems pasimeldus , sudrebėjo susirinkimo vieta , visi prisipildė Šventosios Dvasios ir ėmė drąsiai skelbti Dievo žodį .
44004032	Visi įtikėjusieji buvo vienos širdies ir vienos sielos . Ką turėjo , nė vienas nevadino savo nuosavybe , nes jiems visa buvo bendra .
44004033	Apaštalai su didžia galybe liudijo apie Viešpaties Jėzaus prisikėlimą , ir juos lydėjo malonės gausa .
44004034	Tarp jų nebuvo vargšų . Kurie turėjo žemės sklypus ar namus , parduodavo juos , gautus pinigus
44004035	sudėdavo prie apaštalų kojų , ir kiekvienam buvo dalijama , kiek kam reikėjo .
44004036	Juozapas , apaštalų pramintas Barnabu ( tai reiškia „ Paguodos sūnus “ ) , buvo levitas , kilęs iš Kipro .
44004037	Jis turėjo žemės sklypą . Tą pardavęs , atnešė pinigus ir padėjo apaštalams po kojų .
44005001	Vienas vyras , vardu Ananijas , su savo žmona Sapfyra pardavė žemės sklypą .
44005002	Žmonai pritariant , jis pasiliko dalį gautų pinigų , o kitą dalį sudėjo prie apaštalų kojų .
44005003	Petras paklausė : „ Ananijau , kodėl šėtonas užvaldė tavo širdį ? Kodėl gi tu pamelavai Šventajai Dvasiai , pasilaikydamas dalį gautų pinigų ?
44005004	Argi negalėjai sklypo sau laikyti ir argi pardavęs negalėjai laisvai tvarkytis ? Tad kam gi taip sugalvojai savo širdyje ? Juk tu pamelavai ne žmonėms , bet Dievui ! “
44005005	Išgirdęs tuos žodžius , Ananijas sukniubo ir mirė . Didi baimė pagavo visus tai girdėjusius .
44005006	Keli jaunuoliai pakilo , suvyniojo marškomis kūną , išnešė ir palaidojo .
44005007	Po kokių trijų valandų atėjo Ananijo žmona , kuri nežinojo , kas buvo atsitikę .
44005008	Petras ją paklausė : „ Pasakyk man , ar už tiek pardavėte sklypą ? “ — „ Taip , už tiek “ , — atsakė ji .
44005009	Tada Petras prabilo : „ Kam gi jūs susimokėte mėginti Viešpaties Dvasią ? Štai ties durimis skamba žingsniai tų , kurie palaidojo tavo vyrą . Jie ir tave išneš “ .
44005010	Bematant ji susmuko jam po kojų ir mirė . Atėję jaunuoliai rado ją negyvą , nunešė ir palaidojo šalia vyro .
44005011	Didelė baimė apėmė visą Bažnyčią ir visus , kurie apie tai išgirdo .
44005012	Per apaštalų rankas darėsi žmonėse daug ženklų ir stebuklų . Visi jie vieningai rinkdavosi Saliamono stoginėje .
44005013	Niekas kitas neišdrįsdavo prie jų prisidėti . Žmonės juos labai gerbė .
44005014	Ir nuolat augo būrys vyrų ir moterų , įtikėjusių Viešpatį .
44005015	Žmonės net į gatves nešdavo ligonius ir ten guldydavo ant neštuvų bei lovų , kad , Petrui praeinant pro šalį , bent jo šešėlis kristų ant gulinčiųjų .
44005016	Taip pat iš aplinkinių miestelių daug žmonių keliaudavo į Jeruzalę , gabendami sergančius ir netyrųjų dvasių varginamus , ir visi jie būdavo išgydomi .
44005017	Tuomet sujudo vyriausiasis kunigas ir visi jo šalininkai , tai yra sadukiejų atskala . Degdami neapykanta ,
44005018	jie suėmė apaštalus ir įmetė į viešą kalėjimą .
44005019	Viešpaties angelas naktį atidarė kalėjimo vartus , išvedė juos ir tarė :
44005020	„ Eikite ir atsistoję šventykloje skelbkite žmonėms visus šio Gyvenimo žodžius “ .
44005021	Jie paklausė ir , auštant nuėję į šventyklą , ėmė mokyti . Tuo metu vyriausiasis kunigas ir jo šalininkai sukvietė aukščiausiąją teismo tarybą bei visą izraelitų vyresnybę . Jie nusiuntė į kalėjimą tarnus , kad atvestų apaštalus .
44005022	Nuėję tarnai neberado jų kalėjime . Tad sugrįžę jie pranešė :
44005023	„ Mes radome kalėjimą saugiai užrakintą ir sargybinius stovinčius prie vartų . Bet atidarę nieko viduje neradome “ .
44005024	Išgirdę tokį pranešimą , šventyklos apsaugos viršininkas ir vyriausiasis kunigas sumišę klausinėjo , ką tai galėtų reikšti .
44005025	Tuo metu kažkas atėjęs pranešė : „ Tie vyrai , kuriuos jūs buvote uždarę kalėjime , stovi sau šventykloje ir moko žmones “ .
44005026	Tada viršininkas su tarnais nuėjo ir atsivedė juos , tačiau be prievartos . Jie mat bijojo , kad žmonės jų neužmėtytų akmenimis .
44005027	Taigi , atsivedę apaštalus , jie pastatė juos prieš teismo tarybą . Vyriausiasis kunigas metė jiems kaltinimą :
44005028	„ Mes jums drauste uždraudėme mokyti tuo vardu , o štai jūs užtvindėte Jeruzalę savo mokslu ir dar norite ant mūsų galvų užtraukti to žmogaus kraują “ .
44005029	Petras ir apaštalai atsiliepė : „ Dievo reikia klausyti labiau negu žmonių .
44005030	Mūsų protėvių Dievas prikėlė Jėzų , kurį jūs nužudėte , pakabindami ant medžio .
44005031	Dievas išaukštino jį savo dešine kaip vadą ir išgelbėtoją , kad suteiktų Izraeliui atsivertimą ir nuodėmių atleidimą .
44005032	Ir mes esame šių dalykų liudytojai , taip pat Šventoji Dvasia , kurią Dievas suteikė jo klausantiems “ .
44005033	Išgirdę šituos žodžius , jie baisiai įširdo ir norėjo juos užmušti .
44005034	Tuomet taryboje pakilo vienas fariziejus , vardu Gamalielis , visos tautos gerbiamas Įstatymo mokytojas . Jis įsakė trumpam išvesti tuos vyrus
44005035	ir prabilo : „ Vyrai izraelitai ! Gerai pagalvokite , kaip pasielgti su šitais žmonėmis .
44005036	Juk prieš kiek laiko buvo iškilęs Teudas , kuris laikė save kažkuo nepaprastu . Jis subūrė apie keturis šimtus šalininkų , bet buvo užmuštas , visi jo bičiuliai išsisklaidė ir nuėjo niekais .
44005037	Po jo , gyventojų surašymo dienomis , atsirado Judas Galilėjietis ir patraukė dalį žmonių paskui save . Jis taip pat žuvo , o visi jo sekėjai buvo išblaškyti .
44005038	Todėl aš ir dabar jums sakau : palikite šituos žmones ramybėje , paleiskite juos . Jei šis sumanymas ar ši veikla iš žmonių , jie žlugs savaime ,
44005039	o jeigu jie iš Dievo , tai jūs nepajėgsite jų sunaikinti . Sergėkitės , kad netaptumėte Dievo priešininkais ! “ Ir taryba paklausė jo patarimo .
44005040	Pasišaukę apaštalus , nuplakdino juos , uždraudė kalbėti Jėzaus vardu ir paleido .
44005041	O tie ėjo iš tarybos džiaugdamiesi , kad dėl Jėzaus vardo užsitarnavo panieką .
44005042	Jie nesiliovė kiekvieną dieną mokyti šventykloje bei namuose ir skelbti gerąją naujieną apie Mesiją — Jėzų .
44006001	Tomis dienomis , mokinių daugėjant , tarp graikiškai kalbančiųjų kilo nepasitenkinimas vietiniais hebrajais , esą kasdieniame aprūpinime būdavo aplenkiamos jų našlės .
44006002	Tuomet Dvylika sušaukė mokinių susirinkimą ir pareiškė : „ Nedera mums apleidus Dievo žodį tarnauti prie stalų .
44006003	Todėl , broliai , nusižiūrėkite iš savųjų septynis vyrus , turinčius gerą vardą , pilnus Dvasios ir išminties . Mes juos paskirsime tam darbui ,
44006004	o patys toliau atsidėsime maldai ir žodžio tarnybai “ .
44006005	Šis pasiūlymas patiko visam susirinkimui . Jie išsirinko Steponą , vyrą kupiną tikėjimo ir Šventosios Dvasios , Pilypą , Prochorą , Nikanorą , Timoną , Parmeną ir Mikalojų , prozelitą iš Antiochijos .
44006006	Juos pristatė apaštalams , o šie melsdamiesi uždėjo ant jų rankas .
44006007	Dievo žodis klestėjo , ir mokinių Jeruzalėje greitai daugėjo . Net didelis kunigų būrys pakluso tikėjimui .
44006008	Steponas , pilnas malonės ir galios , darė žmonėse didžių ženklų ir stebuklų .
44006009	Tuomet pakilo kai kurie iš vadinamosios libertinų sinagogos , iš kirėniečių , aleksandriečių ir iš Kilikijos bei Azijos ir mėgino ginčytis su Steponu .
44006010	Tačiau jie negalėjo atsispirti išminčiai ir Dvasiai , kurios įkvėptas jis kalbėjo .
44006011	Tada jie papirko keletą vyrų , kad sakytų girdėję Steponą piktžodžiaujant Mozei ir Dievui .
44006012	Taip jie sukurstė liaudį , jos seniūnus ir Rašto aiškintojus , pritykoję sučiupo jį ir nusivedė į aukščiausiojo teismo tarybą .
44006013	Ten pristatė melagingų liudytojų , kurie tvirtino : „ Šitas žmogus nesiliauja kalbėjęs prieš Šventąją Vietą ir Įstatymą .
44006014	Antai mes esame girdėję jį sakant , kad Jėzus Nazarietis išgriausiąs šią vietą ir pakeisiąs Mozės mums perduotus papročius “ .
44006015	Visi sėdintys taryboje įsmeigė į jį akis ir matė , kad jo veidas tartum angelo .
44007001	Vyriausiasis kunigas paklausė : „ Ar tai tiesa ? “
44007002	O Steponas prabilo : „ Broliai ir tėvai , pasiklausykite ! Šlovingasis Dievas apsireiškė mūsų tėvui Abraomui Mesopotamijoje , kai jis dar nebuvo persikėlęs į Charaną ,
44007003	ir įsakė : Išeik iš savo krašto , nuo savo giminių , ir keliauk į šalį , kurią tau parodysiu .
44007004	Tada jis paliko chaldėjų kraštą ir apsigyveno Charane . Iš ten , jo tėvui mirus , Dievas jam liepė persikelti į šitą šalį , kurioje jūs dabar gyvenate .
44007005	Bet čia jam nedavė nuosavybėn nė pėdos žemės , tik pažadėjo šitą kraštą atiduoti jam ir jo palikuonims , nors jis buvo bevaikis .
44007006	Taigi Dievas pasakė , kad jo palikuonys gyvens kaip ateiviai svetimoje žemėje ir keturis šimtus metų bus pavergti bei skriaudžiami .
44007007	Tačiau , — tarė Dievas , — aš nuteisiu tautą , kuriai jie vergaus ; tada jie iškeliaus ir tarnaus man šitoje vietoje .
44007008	Ir tuomet jis sudarė su juo apipjaustymo sandorą . Tada Abraomui gimė Izaokas , kurį jis apipjaustė aštuntąją dieną . Izaokui gimė Jokūbas , o Jokūbui gimė dvylika patriarchų .
44007009	Šie patriarchai iš pavydo pardavė Juozapą į Egiptą , bet Dievas buvo su juo .
44007010	Jis išgelbėjo Juozapą iš visų vargų ir suteikė malonės bei išminties Egipto valdovo faraono akivaizdoje . Tas jį paskyrė Egipto ir visų savo namų valdytoju .
44007011	Tuomet visą Egiptą ir Kanaaną ištiko badas ir baisi nelemtis . Taip pat ir mūsų protėviai negalėjo rasti sau maisto .
44007012	Išgirdęs , kad Egipte galima gauti javų , Jokūbas ten išsiuntė mūsų protėvius pirmą kartą ,
44007013	o antrą kartą Juozapas leidosi savo brolių atpažįstamas , ir faraonas sužinojo apie Juozapo kilmę .
44007014	Tuomet Juozapas pasiuntė [ brolius ] parkviesti savo tėvo Jokūbo ir visos šeimynos — septyniasdešimt penkių asmenų .
44007015	Šitaip Jokūbas nukeliavo į Egiptą . Ten mirė jis ir mūsų protėviai .
44007016	Jie buvo pargabenti į Sichemą ir palaidoti kapuose , kuriuos Abraomas už pinigus buvo nupirkęs Sicheme iš Emoro vaikų .
44007017	Artinantis metui pažado , kurį Dievas buvo davęs Abraomui , tauta išaugo ir išsiplėtė Egipte ,
44007018	kol Egipte ėmė viešpatauti kitas karalius , kuris nieko nežinojo apie Juozapą .
44007019	Jis ėmė klastingai elgtis su mūsų tauta , versdamas mūsų protėvius išmesti savo kūdikius , kad jie neliktų gyvi .
44007020	Tuo metu gimė Mozė , kuris buvo mielas Dievui . Jis išbuvo tris mėnesius savo tėvo namuose ,
44007021	o kai buvo išmestas , jį pasiėmė auginti faraono duktė ir įsūnijo .
44007022	Mozė buvo išmokytas visos Egipto išminties ir tapo galingas žodžiais ir darbais .
44007023	Kai jis sulaukė keturiasdešimt metų , jam kilo mintis aplankyti savuosius brolius izraelitus .
44007024	Kartą , pamatęs vieną skriaudžiamą tautietį , stojo ginti jo ir keršydamas užmušė egiptietį .
44007025	Mozė tikėjosi , kad jo broliai suprasią , jog Dievas per jį suteiks jiems išgelbėjimą , bet jie šito nesuprato .
44007026	Kitą dieną jis pasirodė tarp kelių susivaidijusių tautiečių ir mėgino juos sutaikyti , sakydamas : ‘ Vyrai , jūs esate broliai ! Kodėl skriaudžiate vieni kitus ? ’
44007027	Bet tasai , kuris buvo nuskriaudęs artimą , atstūmė jį , sakydamas : ‘ Kas tave paskyrė mūsų valdovu ir teisėju ?
44007028	Gal rengiesi ir mane nužudyti , kaip vakar nužudei egiptietį ? ’
44007029	Tai išgirdęs , Mozė pabėgo ir tapo išeiviu Madiano krašte , o ten jam gimė du sūnūs .
44007030	Po keturiasdešimt metų Sinajaus kalno dykumoje jam pasirodė angelas degančio erškėčių krūmo liepsnose .
44007031	Tai pamatęs , Mozė nusistebėjo reginiu . Kai jis artinosi , norėdamas geriau įsižiūrėti , pasigirdo Viešpaties balsas :
44007032	‘ Aš esu tavo tėvų Dievas , Abraomo , Izaoko ir Jokūbo Dievas ’ . Tada Mozė ėmė drebėti ir nebedrįso toliau žiūrėti .
44007033	O Viešpats jam tarė : ‘ Nusiauk kojų apavą , nes toje vietoje , kur stovi , žemė yra šventa .
44007034	Aš regėte regėjau savo tautos priespaudą Egipte ir , išgirdęs jos aimanavimus , nužengiau jos išvaduoti . Tad ateik čionai , aš ketinu tave pasiųsti į Egiptą ’ .
44007035	Tad tą Mozę , kurio jie buvo išsižadėję , sakydami : ‘ Kas tave paskyrė valdovu ir teisėju ? ’ — Dievas pasiuntė kaip valdovą ir išvaduotoją , globojamą angelo , kuris buvo pasirodęs jam erškėtyje .
44007036	Jis išvedė juos , darydamas stebuklus ir ženklus Egipto žemėje , prie Raudonosios jūros ir per keturiasdešimt metų dykumoje .
44007037	Tai šis Mozė yra pasakęs izraelitams : ‘ Dievas pažadins iš jūsų brolių pranašą , panašiai kaip mane ’ .
44007038	Tai jis susirinkimo dieną tyruose tarpininkavo tarp angelo , kalbėjusio jam Sinajaus kalne , ir mūsų protėvių . Tai jis gavo mums skirtus gyvenimo žodžius .
44007039	Deja , mūsų protėviai nenorėjo jam paklusti . Jie atstūmė jį ir savo širdžių troškimus nukreipė į Egiptą .
44007040	Jie tarė Aaronui : ‘ Padaryk mums dievų , kurie žygiuotų mūsų priekyje , nes mes nežinome , kas nutiko tam Mozei , išvedusiam mus iš Egipto ’ .
44007041	Ir šitaip anomis dienomis jie pasidirbo veršį , ėmė aukoti stabui atnašą ir džiaugėsi savo rankų darbu .
44007042	Tada Dievas nusigręžė nuo jų ir paliko jiems garbinti dangaus kareiviją , kaip parašyta Pranašų knygoje : Ar jūs , Izraelio namai , man atnešėte aukų bei atnašų , keturiasdešimt metų būdami tyruose ?
44007043	Ne ! Jūs pasiėmėte Molocho padangtę ir dievo Refano žvaigždę — stabus , kuriuos pasidirbote garbinti . Todėl ištremsiu jus anapus Babilono .
44007044	Mūsų protėviai dykumoje turėjo liudijimo padangtę , įrengtą kalbėjusiojo Mozei nurodymu , kad padarytų ją pagal regėtą jos pavyzdį .
44007045	Mūsų protėviai ją pasiėmė ir atsigabeno , kai Jozuė užėmė pagonių žemes . Dievas išstūmė pagonis , užleisdamas jų vietą mūsų tėvams iki pat Dovydo laikų .
44007046	Šis susilaukė Dievo akyse malonės ir prašė nurodymo statyti šventyklą Jokūbo namams ;
44007047	ją ir pastatė Saliamonas .
44007048	Vis dėlto Aukščiausiasis negyvena rankų darbo būstuose . Taip sako ir pranašas :
44007049	Dangus — mano sostas , o žemė — pakojis po mano kojų . Kokius namus jūs norite man pastatyti ? — klausia Viešpats , — ir kokia mano poilsio vieta ?
44007050	Argi ne mano ranka visa tai padarė ? !
44007051	Jūs , kietasprandžiai , pagonių širdimis ir ausimis ! Jūs , kaip ir jūsų protėviai , visuomet priešinatės Šventajai Dvasiai .
44007052	Argi buvo pranašas , kurio nebūtų persekioję jūsų tėvai ? Deja , jie žudydavo pranašaujančius Teisiojo atėjimą . Ir jūs dabar esate jo išdavėjai ir žudikai !
44007053	Jūs , kurie gavote Įstatymą , paskelbtą per angelus , bet jo nesilaikėte “ .
44007054	Tai išgirdę , jie baisiai įniršo ir ėmė ant jo griežti dantimis .
44007055	O Steponas , kupinas Šventosios Dvasios , žvelgė į dangų ir išvydo Dievo šlovę ir Jėzų , stovintį Dievo dešinėje .
44007056	Jis tarė : „ Štai regiu atsivėrusį dangų ir Žmogaus Sūnų , stovintį Dievo dešinėje “ .
44007057	Tada , baisiai rėkdami , jie užsikimšo ausis ir visi kaip vienas puolė jį ,
44007058	išsitempė už miesto ir užmušė akmenimis . Liudytojai pasidėjo savo drabužius prie kojų vieno jauno vyro , vardu Sauliaus .
44007059	Taip jie mušė akmenimis Steponą , o jis šaukė : „ Viešpatie Jėzau , priimk mano dvasią ! “
44007060	Pagaliau suklupęs galingu balsu sušuko : „ Viešpatie , neįskaityk jiems šios nuodėmės ! “ Ir , tai ištaręs , užmigo .
44008001	Saulius pritarė Stepono nužudymui . Aną dieną prasidėjo didelis Jeruzalės Bažnyčios persekiojimas . Visi , išskyrus apaštalus , išsisklaidė Judėjos ir Samarijos apylinkėse .
44008002	Dievobaimingi vyrai palaidojo Steponą ir labai jį apraudojo .
44008003	O Saulius stengėsi išnaikinti Bažnyčią , naršydamas po namus , suiminėdamas vyrus ir moteris ir siųsdamas juos į kalėjimą .
44008004	Tuo tarpu išblaškytieji keliaudami skelbė gerosios naujienos žodį .
44008005	Pilypas nuvyko į Samarijos miestą ir ėmė skelbti gyventojams Mesiją .
44008006	Minios vieningai klausėsi Pilypo žodžių , nes ne tik girdėjo , bet ir matė daromus stebuklus .
44008007	Iš daugelio apsėstųjų , baisiai šaukdamos , išeidavo netyrosios dvasios . Buvo išgydyta daug paralyžiuotųjų ir luošių .
44008008	Taigi didelis džiaugsmas pasklido po tą miestą .
44008009	Mieste buvo vienas žmogus , vardu Simonas ; jis vertėsi žyniavimu , stebindamas Samarijos gyventojus ir girdamasis esąs didis .
44008010	Ir visi — nuo mažo iki didelio — prie jo šliejosi ir sakė : „ Jis yra Dievo galybė , vadinama ‘ Didžioji ’ “ .
44008011	Žmonės prie jo šliejosi , nes per ilgesnį laiką buvo apsukęs jiems galvas savo kerais .
44008012	Bet , patikėję Pilypu , skelbiančiu Dievo karalystės gerąją naujieną ir Jėzaus Kristaus vardą , ėmė krikštytis vyrai ir moterys .
44008013	Simonas taip pat įtikėjo ir pasikrikštijęs visur sekė paskui Pilypą . Jis buvo apstulbintas , matydamas nepaprastus ženklus ir didžius stebuklus , kurie dėjosi jo akivaizdoje .
44008014	Apaštalai Jeruzalėje , išgirdę , jog Samarija priėmė Dievo žodį , nusiuntė tenai Petrą ir Joną .
44008015	Šie atvyko ir ėmė melstis už samariečius , kad jie gautų Šventąją Dvasią .
44008016	Mat ji dar nebuvo nė vienam jų nužengusi , ir jie tebuvo pakrikštyti Viešpaties Jėzaus vardu .
44008017	Tuomet apaštalai dėjo ant jų rankas , ir tie gavo Šventąją Dvasią .
44008018	Pamatęs , kad apaštalų rankų uždėjimu teikiama Dvasia , Simonas pasiūlė jiems pinigų ir prašė :
44008019	„ Duokite ir man tą galią , kad , kam uždėsiu rankas , gautų Šventąją Dvasią “ . Bet Petras tarė jam :
44008020	„ Kad tu pražūtum su savo sidabru , jei sumanei už pinigus nusipirkti Dievo dovaną !
44008021	Šitame dalyke tu negali turėti nė mažiausios dalies , nes tavo širdis Dievo akivaizdoje neteisi .
44008022	Verčiau apgailėk šią savo nedorybę ir melsk Viešpatį ; gal jis atleis tavo širdies paklydimą .
44008023	Kaip matau , esi pilnas tulžies ir surakintas nedorybės “ .
44008024	Simonas atsakė : „ Melskite už mane Viešpatį , kad manęs neištiktų , ką jūs pasakėte “ .
44008025	O jie , paliudiję ir apsakę Dievo žodį , pasuko atgal į Jeruzalę , pakeliui skelbdami gerąją naujieną daugelyje Samarijos kaimų .
44008026	Viešpaties angelas prabilo į Pilypą ir pasakė : „ Kelkis ir nueik vidurdienį prie vieškelio , kuris eina iš Jeruzalės į Gazą . Jis visiškai tuščias “ .
44008027	Susiruošęs jis išėjo . Ir štai bevažiuojąs etiopas eunuchas , Etiopijos valdovės kandakės dvariškis , viso jos iždo valdytojas . Jis buvo atvykęs į Jeruzalę pasimelsti ,
44008028	o dabar keliavo namo ir , sėdėdamas savo vežime , skaitė pranašą Izaiją .
44008029	Dvasia tarė Pilypui : „ Prieik ir laikykis greta šito vežimo “ .
44008030	Pribėgęs Pilypas išgirdo eunuchą skaitant pranašą Izaiją ir paklausė : „ Ar ir supranti , ką skaitąs ? “
44008031	Šis atsiliepė : „ Kaip galiu suprasti , jei man niekas nepaaiškina ? ! “ Ir jis pakvietė Pilypą lipti į vežimą ir sėstis šalia .
44008032	Rašto skirsnis , kurį jis ką tik skaitė , skelbė : Kaip avis jis buvo vedamas į pjovyklą , ir kaip ėriukas , kuris tyli kerpamas , jis neatvėrė savo lūpų .
44008033	Jo pažeminime nebuvo jam teisingumo . Kas apsakys jo giminę , jeigu jo gyvenimas žemėje buvo nutrauktas ? !
44008034	Eunuchas paklausė Pilypą : „ Prašom paaiškinti , apie ką čionai pranašas kalba ? Apie save ar apie ką kitą ? “
44008035	Tuomet , atvėręs lūpas ir pradėjęs nuo to skirsnio , Pilypas jam paskelbė gerąją naujieną apie Jėzų .
44008036	Keliaudami toliau , jie privažiavo vandenį . „ Štai vanduo , — tarė eunuchas , — kas gi kliudo man pasikrikštyti ? “
44008038	Jis paliepė sustabdyti vežimą , ir jie abudu — Pilypas ir eunuchas — įbrido į vandenį . Pilypas jį pakrikštijo .
44008039	Išėjus iš vandens , Viešpaties Dvasia pagavo Pilypą . Eunuchas daugiau jo nebematė , tik džiūgaudamas traukė savo keliais .
44008040	O Pilypas atsidūrė Azote ; iš ten keliaudamas skelbė gerąją naujieną visuose miestuose ir taip atvyko į Cezarėją .
44009001	Tuo tarpu Saulius , tebealsuodamas grasinimais ir žudynėmis prieš Viešpaties mokinius , nuėjo pas vyriausiąjį kunigą
44009002	ir išgavo raštus Damasko sinagogoms , kad , užtikęs to kelio sekėjus vyrus ir moteris , galėtų juos suiminėti ir gabenti į Jeruzalę .
44009003	Atkeliavusį netoli Damasko , jį staiga apšvietė šviesa iš dangaus .
44009004	Nukritęs žemėn , jis išgirdo balsą : „ Sauliau , Sauliau , kam mane persekioji ? “
44009005	Jis klausė : „ Kas tu esi , Viešpatie ? “ Šis atsakė : „ Aš esu Jėzus , kurį tu persekioji .
44009006	Kelkis , eik į miestą ; tenai tau bus pasakyta , ką turi daryti “ .
44009007	Jo kelionės draugai stovėjo be žado : mat girdėjo balsą , tačiau nieko nematė .
44009008	Saulius atsikėlė nuo žemės , bet , atmerkęs akis , nieko nebematė . Paėmę už rankų , jie nuvedė jį į Damaską .
44009009	Jis tris dienas išbuvo neregintis , nieko nevalgė ir negėrė .
44009010	Damaske gyveno mokinys , vardu Ananijas . Jam apsireiškęs Viešpats prabilo : „ Ananijau ! “ Šis atsakė : „ Štai aš , Viešpatie “ .
44009011	Viešpats tęsė : „ Nueik į gatvę , vadinamą Tiesiąja , ir Judo namuose teiraukis tarsiečio , vardu Sauliaus . Štai jisai meldžiasi
44009012	ir regėjime pamatė vyrą , vardu Ananiją , ateinantį ir uždedantį ant jo rankas , kad praregėtų “ .
44009013	Ananijas atsakė : „ Viešpatie , iš daugelio esu girdėjęs apie tą žmogų , kiek pikta jis yra padaręs tavo šventiesiems Jeruzalėje .
44009014	Ir čia jis turi aukštųjų kunigų įgaliojimus suiminėti visus , kurie šaukiasi tavojo vardo “ .
44009015	Viešpats jam tarė : „ Eik , nes jis yra mano rinktinis įrankis , kuris neš mano vardą tautoms , karaliams ir Izraelio vaikams .
44009016	Aš jam parodysiu , kiek daug jam teks iškentėti dėl mano vardo “ .
44009017	Taigi Ananijas nuėjo į tuos namus , uždėjo ant Sauliaus rankas ir tarė : „ Broli Sauliau ! Viešpats Jėzus , kuris tau pasirodė kelyje , atsiuntė mane , kad tu vėl regėtum ir taptum pilnas Šventosios Dvasios “ .
44009018	Bematant jam nuo akių lyg žvynai nukrito , ir jis atgavo regėjimą . Pakilęs priėmė krikštą
44009019	ir užvalgęs įgijo jėgų . Kelias dienas jis buvo su Damasko mokiniais
44009020	ir beregint ėmė skelbti sinagogose , kad Jėzus yra Dievo Sūnus .
44009021	Visi , kurie tatai girdėjo , stebėjosi ir klausinėjo : „ Argi čia ne tas pats , kuris Jeruzalėje persekiojo visus šio vardo išpažinėjus ? ! Argi jis nėra atvykęs jų suiminėti ir gabenti pas aukštuosius kunigus ? ! “
44009022	O Saulius kaskart drąsiau kalbėjo ir kėlė sąmyšį tarp Damaske gyvenančių žydų , įrodinėdamas , kad Jėzus yra Mesijas .
44009023	Po kurio laiko žydai susimokė jį nužudyti .
44009024	Vis dėlto Saulius sužinojo apie jų sąmokslą . Dieną naktį jie tykojo prie vartų , norėdami jį užmušti ,
44009025	bet jo mokiniai nakčia virvėmis nuleido jį per sieną pintinėje .
44009026	Saulius nuvyko į Jeruzalę ir mėgino prisidėti prie mokinių , tačiau visi jo baidėsi , netikėdami jį esant mokinį .
44009027	Tik Barnabas jį priglaudė , nusivedė pas apaštalus ir jiems išpasakojo , kaip kelionėje Saulius regėjęs Jėzų ir šis kalbėjęs su juo , ir kaip Damaske jis atvirai mokęs Jėzaus vardu .
44009028	Taip jis ėmė lankytis pas juos Jeruzalėje ir drąsiai kalbėti Jėzaus vardu .
44009029	Jis kalbėdavosi bei ginčydavosi ir su helenistais , kurie nutarė jį nužudyti .
44009030	Tai sužinoję , broliai jį nugabeno į Cezarėją ir iš ten išsiuntė į Tarsą .
44009031	Tuo tarpu Bažnyčia visoje Judėjoje , Galilėjoje ir Samarijoje džiaugėsi ramybe . Ji tvarkėsi ir veikė su Viešpaties baime ir vis augo , Šventosios Dvasios globojama .
44009032	Petras , keliaudamas po visą šalį , apsilankė pas šventuosius , gyvenančius Lydoje .
44009033	Ten jis užtiko žmogų , vardu Enėją ; jis paralyžiuotas jau aštuoneri metai gulėjo patale .
44009034	Petras jam tarė : „ Enėjau , tave gydo Jėzus Kristus . Kelkis ir užklok savo guolį ! “ Šis akimoju atsikėlė .
44009035	Visi Lydos miesto ir Sarono lygumos gyventojai pamatė jį ir gręžėsi į Viešpatį .
44009036	Jopėje buvo viena mokinė , vardu Tabita , išvertus Gazelė . Ji buvo garsi gerais darbais ir išmaldomis .
44009037	Tomis dienomis ji susirgo ir numirė . Ją nuprausė ir pašarvojo aukštutiniame kambaryje .
44009038	Kadangi Lyda netoli Jopės , mokiniai , išgirdę ten esant Petrą , pasiuntė pas jį du vyrus su prašymu : „ Ateik pas mus nedelsdamas ! “
44009039	Petras susirengęs tuojau iškeliavo su jais . Kai tik atėjo , buvo nuvestas į aukštutinį kambarį . Tenai jį apspito našlės , verkdamos ir rodydamos jam marškinius bei viršutinius drabužius , kuriuos , tebegyvendama su jomis , buvo joms pasiuvusi Gazelė .
44009040	Petras liepė visiems išeiti ir atsiklaupęs ėmė melstis . Paskui , atsisukęs į lavoną , tarė : „ Tabita , kelkis ! “ Ši atmerkė akis ir , išvydusi Petrą , atsisėdo .
44009041	Petras ištiesė jai ranką ir ją pakėlė . Tada , pašaukęs vidun šventuosius ir našles , parodė jiems ją gyvą .
44009042	Žinia apie įvykį pasklido visoje Jopėje , ir daugybė žmonių įtikėjo Viešpatį .
44009043	Petras dar ilgesnį laiką pasiliko Jopėje pas vieną odininką , vardu Simoną .
44010001	Cezarėjoje gyveno žmogus , vardu Kornelijus , vadinamosios Italų kohortos šimtininkas .
44010002	Jis drauge su savo namiškiais pasižymėjo pamaldumu bei Dievo baime , dosniai šelpdavo žmones ir ištvermingai melsdavosi Dievui .
44010003	Kartą , apie devintą valandą , regėjime jis aiškiai išvydo ateinantį angelą ; šis tarė : „ Kornelijau ! “
44010004	Išsigandęs pažvelgė į jį ir paklausė : „ Kas yra , viešpatie ? “ Šis jam atsakė : „ Tavo maldos ir išmaldos pakilo Dievo akivaizdon , ir jis tave prisiminė .
44010005	Taigi siųsk vyrus į Jopę ir išsikviesk tokį Simoną , vadinamą Petru .
44010006	Jis svečiuojasi pas tokį odininką Simoną , kurio namai stovi prie jūros “ .
44010007	Kai su juo kalbėjęs angelas pasišalino , Kornelijus pasišaukė du namiškius ir vieną pamaldų kareivį iš savo valdinių
44010008	ir , viską jiems išaiškinęs , išsiuntė į Jopę .
44010009	Rytojaus dieną , kai šitie keliaudami artinosi prie miesto , Petras užlipo ant plokščiastogio pasimelsti . Buvo apie šeštą valandą .
44010010	Jis pasijuto išalkęs ir norėjo užkąsti . Kol jam buvo tiekiamas valgis , jį ištiko dvasios pagava .
44010011	Jis išvydo atsivėrusį dangų , iš kurio kažkoks rykas , it didelė marška , laikomas už keturių kampų , leidosi žemėn .
44010012	Jame buvo įvairiausių žemės keturkojų ir roplių bei dangaus paukščių .
44010013	Ir jam pasigirdo balsas : „ Kelkis , Petrai , pjauk ir valgyk ! “
44010014	Petras atsakė : „ Jokiu būdu , Viešpatie ! Aš niekuomet nesu valgęs sutepto ar netyro maisto “ .
44010015	O balsas vėl tarė : „ Ką Dievas apvalė , tu nevadink suteptu ! “
44010016	Taip atsitiko tris kartus , ir rykas tučtuojau vėl pakilo į dangų .
44010017	Petrui tebesvarstant , ką galėtų reikšti regėjimas , štai prie vartų sustojo Kornelijaus pasiuntiniai , kurie teiravosi Simono namų .
44010018	„ Ar čia vieši Simonas , vadinamas Petru ? “ — klausė jie garsiai .
44010019	Petrui , tebemąstančiam apie regėjimą , Dvasia tarė : „ Štai trys vyrai ieško tavęs .
44010020	Greičiau kelkis , lipk žemyn ir nedvejodamas keliauk su jais , nes aš juos atsiunčiau “ .
44010021	Taigi Petras nulipo žemyn pas vyrus ir tarė : „ Štai ir aš , kurio ieškote . Kokiu reikalu atėjote ? “
44010022	Tie atsakė : „ Šimtininkas Kornelijus , teisus ir dievobaimingas vyras , visų gyventojų žydų didžiai gerbiamas žmogus , gavo šventojo angelo nurodymą pasikviesti tave į savo namus ir išklausyti tavo pamokymų “ .
44010023	Tuomet Petras pakvietė juos į vidų ir svetingai priėmė . Kitą rytą iškeliavo su jais . Jį lydėjo keli broliai iš Jopės .
44010024	Rytojaus dieną jis atvyko į Cezarėją . Kornelijus jo laukė , susikvietęs gimines ir artimiausius bičiulius .
44010025	Įeinantį Petrą Kornelijus pasitiko ir , puldamas po kojų , išreiškė jam pagarbą .
44010026	Petras pakėlė Kornelijų , tardamas : „ Kelkis ! Juk ir aš esu žmogus “ .
44010027	Paskui , kalbėdamasis su juo , įžengė vidun ir , atradęs daug susirinkusių žmonių ,
44010028	prabilo : „ Jūs žinote , kad žydui nevalia bendrauti ar svečiuotis pas svetimtautį . Bet Dievas man apreiškė , jog negalima jokio žmogaus laikyti suteptu ar netyru .
44010029	Štai kodėl pakviestas aš nesvyruodamas atvykau . Taigi klausiu dabar : kokiu reikalu mane pakvietėte ? “
44010030	Kornelijus atsakė : „ Kaip tik dabar sukanka lygiai keturios dienos , kai aš savo namuose meldžiausi devintą valandą . Ir štai prieš mane stojo spindinčiais drabužiais vyras
44010031	ir prabilo : ‘ Kornelijau , tavo maldos išklausytos , ir Dievas prisiminė tavo išmaldas .
44010032	Siųsk pasiuntinius į Jopę ir atsikviesk Simoną , vadinamą Petru . Jis yra apsistojęs odininko Simono namuose prie jūros ’ .
44010033	Taigi aš tuojau pasiunčiau pas tave žmones , o tu gerai padarei , čionai atvykdamas . Dabar mes visi čia esame Dievo akivaizdoje , kad išgirstume visa , ką Viešpats tau pavedė “ .
44010034	Tada , atvėręs lūpas , Petras pasakė : „ Iš tiesų aš dabar suprantu , jog Dievas nėra šališkas .
44010035	Jam brangus kiekvienos tautos žmogus , kuris jo bijo ir teisingai gyvena .
44010036	Jis pasiuntė savo žodį Izraelio vaikams ir per Mesiją Jėzų paskelbė ramybės gerąją naujieną . Šitas yra visų Viešpats .
44010037	Jūs žinote , kas yra įvykę visoje Judėjoje , pradedant Galilėja , po Jono skelbtojo krikšto .
44010038	Kalbama apie Jėzų iš Nazareto , kaip Dievas jį patepė Šventąja Dvasia ir galybe , kaip jis vaikščiojo , darydamas gera ir gydydamas visus velnio pavergtuosius , nes Dievas buvo su juo .
44010039	Mes esame liudytojai visko , ką jis yra padaręs žydų šalyje ir Jeruzalėje . Jį nužudė pakabindami ant medžio .
44010040	Tačiau trečią dieną Dievas jį prikėlė ir leido jam pasirodyti ,
44010041	beje , ne visai tautai , o Dievo iš anksto paskirtiems liudytojams , būtent mums , kurie su juo valgėme ir gėrėme , jam prisikėlus iš numirusių .
44010042	Jis mums įsakė skelbti tautai ir liudyti , kad jis yra Dievo paskirtasis gyvųjų ir mirusiųjų teisėjas .
44010043	Apie jį visi pranašai liudija , kad kiekvienas , kas jį tiki , gauna jo vardu nuodėmių atleidimą “ .
44010044	Petrui tebekalbant šiuos dalykus , Šventoji Dvasia nužengė ant visų , kurie klausėsi žodžio .
44010045	Su Petru atvykę žydų kilmės tikintieji labai stebėjosi , kad ir pagonims buvo išlieta Šventosios Dvasios dovana .
44010046	Mat jie girdėjo juos kalbant kalbomis ir šlovinant Dievą .
44010047	Tuomet Petras tarė : „ Argi kas galėtų uždrausti šituos krikštyti vandeniu , jeigu jie , kaip ir mes , gavo Šventąją Dvasią ? ! “
44010048	Ir jis liepė juos pakrikštyti Jėzaus Kristaus vardu . O šie prašė jį pasilikti dar kelias dienas .
44011001	Apaštalai ir broliai , buvę Judėjoje , išgirdo , kad ir pagonys priėmė Dievo žodį .
44011002	Todėl kai Petras atvyko į Jeruzalę , žydų kilmės tikintieji ėmė jam prikaišioti :
44011003	„ Tu nuėjai pas neapipjaustytus vyrus ir su jais valgei ! “
44011004	Tada Petras pradėjo jiems iš eilės aiškinti :
44011005	„ Aš kartą meldžiausi Jopės mieste ir dvasios pagavoje turėjau regėjimą : prie pat manęs nusileido kažkoks rykas , it didžiulė marška , už keturių kampų nuleidžiamas iš dangaus .
44011006	Atidžiai įsižiūrėjęs , pamačiau jame keturkojų žemės gyvūnų , laukinių žvėrių , roplių ir padangės sparnuočių .
44011007	Dar išgirdau balsą , man sakantį : ‘ Kelkis , Petrai , pjauk ir valgyk ! ’
44011008	Aš atsakiau : ‘ Jokiu būdu , Viešpatie ! Dar niekuomet suteptas ir netyras maistas nebuvo mano burnoje ’ .
44011009	Bet balsas iš dangaus prabilo antrą kartą : ‘ Ką Dievas apvalė , tu nevadink suteptu ! ’
44011010	Taip atsitiko tris kartus , ir vėl viskas pakilo į dangų .
44011011	Ir tuojau prieš namus , kuriuose mes buvome apsistoję , atsirado trys vyrai . Jie buvo siųsti pas mane iš Cezarėjos .
44011012	Dvasia man įsakė nedvejojant keliauti su jais . Mane lydėjo šitie šeši broliai , ir mes kartu nuvykome į vieno žmogaus namus .
44011013	Jis mums papasakojo savo namuose regėjęs angelą , kuris jam liepė : ‘ Nusiųsk ką į Jopę ir išsikviesk Simoną , vadinamą Petru .
44011014	Jis pamokys tave ir visus tavo namiškius , kaip išsigelbėti ’ .
44011015	Kai aš pradėjau kalbėti , Šventoji Dvasia nužengė ant jų , kaip pradžioje yra atsitikę ir mums .
44011016	Tada prisiminiau Viešpaties žodžius , kaip jis yra sakęs : ‘ Jonas krikštijo vandeniu , o jūs būsite pakrikštyti Šventąja Dvasia ’ .
44011017	Tad jeigu Dievas suteikė jiems tokią pat dovaną , kaip ir mums , įtikėjusiems Viešpatį Jėzų Kristų , tai kas gi aš toks , kad mėginčiau trukdyti Dievui ? ! “
44011018	Tai išgirdę , jie nusiramino ir ėmė šlovinti Dievą , sakydami : „ Vadinasi , Dievas ir pagonims davė atsivertimo malonę , kad jie gyventų “ .
44011019	Išblaškytieji persekiojimo , kilusio dėl Stepono , nukeliavo į Finikiją , Kiprą ir Antiochiją . Jie skelbė žodį vien tiktai žydams .
44011020	Kai kurie iš jų , būtent kipriečiai ir kirėniečiai , atvykę į Antiochiją , kreipėsi ir į graikus , skelbdami gerąją naujieną apie Viešpatį Jėzų .
44011021	Viešpaties ranka buvo su jais : daug žmonių įtikėjo ir atsivertė į Viešpatį .
44011022	Žinia apie juos pasiekė Jeruzalės Bažnyčios ausis , ir ji išsiuntė Barnabą į Antiochiją .
44011023	Atvykęs ir pamatęs Dievo malonę , jis apsidžiaugė ir ragino visus iš tikros širdies likti ištikimus Viešpačiui .
44011024	Mat jis buvo geras vyras , kupinas Šventosios Dvasios ir tikėjimo . Taip Viešpačiui prisidėjo nemažas būrys .
44011025	Barnabas dar nukeliavo į Tarsą ieškoti Sauliaus . Radęs atsivedė jį Antiochijon .
44011026	Juodu abu ištisus metus darbavosi Bažnyčioje ir išmokė gausų būrį . Antiochijoje pirmą kartą imta vadinti mokinius „ krikščionimis “ .
44011027	Tomis dienomis iš Jeruzalės į Antiochiją atvyko pranašų .
44011028	Vienas jų , vardu Agabas , Dvasios įkvėptas , išpranašavo didelį badą , ištiksiantį visą pasaulį . Badas iš tiesų atėjo Klaudijui valdant .
44011029	Mokiniai , kiekvienas pagal savo išteklius , nusprendė paremti Judėjos brolius ir nusiųsti jiems pašalpą .
44011030	Jie taip padarė ir per Barnabą bei Saulių nusiuntė vyresniesiems paramą .
44012001	Tuo pačiu metu karalius Erodas pradėjo persekioti kai kuriuos Bažnyčios žmones .
44012002	Jis nukirsdino Jokūbą , Jono brolį .
44012003	Pamatęs , jog tai patinka žydams , įsakė suimti ir Petrą . Buvo Neraugintosios duonos dienos .
44012004	Suėmęs Petrą , įmesdino jį į kalėjimą ir pavedė saugoti keturgubai sargybai po keturis kareivius . Po Velykų ketino išduoti jį miniai .
44012005	Taigi Petras buvo uždarytas kalėjime . O Bažnyčia karštai meldėsi už jį Dievui .
44012006	Paskutinę naktį prieš Erodui išduodant Petrą , tasai , supančiotas dviem grandinėmis , miegojo tarp dviejų kareivių . Prie durų sargybiniai sergėjo kalėjimą .
44012007	Staiga ten atsirado Viešpaties angelas , ir kamerą nutvieskė šviesa . Jis sudavė Petrui į šoną ir žadindamas tarė : „ Kelkis greičiau ! “ Ir nukrito jam grandinės nuo rankų .
44012008	Angelas kalbėjo toliau : „ Susijuosk ir apsiauk sandalus ! “ Jis taip ir padarė . Angelas tęsė : „ Užsimesk apsiaustą ir eik paskui mane ! “
44012009	Išėjęs Petras sekė paskui jį . Tik jis nesuvokė , kad angelo veiksmai tikri , jis tarėsi matąs regėjimą .
44012010	Šitaip juodu praėjo pro pirmą ir antrą sargybą ir prisiartino prie geležinių vartų į miestą . Vartai savaime atsidarė . Išėję pro juos , jie leidosi tolyn viena gatve . Staiga angelas nuo jo pasitraukė .
44012011	Petras atsipeikėjęs tarė : „ Dabar tikrai žinau , kad Viešpats atsiuntė savo angelą ir išvadavo mane iš Erodo rankų ir žydų minios kėslų “ .
44012012	Taip mąstydamas , jis atėjo prie Morkumi vadinamo Jono motinos Marijos namų , kur nemažas būrys buvo susirinkęs melstis .
44012013	Jis pasibeldė į lauko duris . Tarnaitė , vardu Rodė , nuėjo paklausti , kas ten .
44012014	Pažinusi Petro balsą , ji iš džiaugsmo pamiršo atidaryti duris , bet nubėgo pranešti , jog Petras stovįs už durų .
44012015	Jai sakė : „ Tu pakvaišai ! “ Bet ji tvirtino savo . Tada jie nusprendė : „ Tai jo angelas “ .
44012016	Tuo tarpu Petras toliau beldėsi . Atidarę jie pamatė jį ir nustėro .
44012017	Jis davė ženklą laikytis tyliai . Paskui apsakė , kaip Viešpats išvedė jį iš kalėjimo . Jis dar pridūrė : „ Praneškite apie tai Jokūbui ir kitiems broliams “ . Paskui iškeliavo kitur .
44012018	Išaušus dienai , tarp kareivių kilo nemenkas sąmyšis dėl Petro .
44012019	Erodas įsakė jo ieškoti . Nesuradęs ištardė sargybinius ir įsakė juos nubausti mirtimi . Paskui persikėlė iš Judėjos į Cezarėją ir čia pasiliko .
44012020	Erodas nirto ant Tyro ir Sidono gyventojų . Bet jie sutartinai kreipėsi į jį ir , pasitelkę karaliaus rūmininką Blastą , prašė taikos , nes jų kraštas iš karaliaus žemių gabenosi maistą .
44012021	Nustatytą dieną Erodas , apsivilkęs karališkais drabužiais , atsisėdo į sostą ir sakė jiems prakalbą .
44012022	Liaudis ėmė šaukti : „ Tai Dievo , ne žmogaus balsas ! “
44012023	Ir beregint jį ištiko Viešpaties angelas už tai , kad nedavė Dievui priklausančios garbės . Jis mirė , kirminų suėstas .
44012024	Viešpaties žodis vis augo ir plito .
44012025	Barnabas ir Saulius , baigę savo užduotį ir pasiėmę su savimi Joną , vadinamą Morkumi , sugrįžo iš Jeruzalės .
44013001	Antiochijos Bažnyčioje buvo pranašų ir mokytojų : Barnabas , Simeonas , pravarde Juodasis , Liucijus Kirėnietis , Manaenas , augęs kartu su tetrarchu Erodu , ir Saulius .
44013002	Kartą , kai jie laikė pamaldas Viešpaties garbei ir pasninkavo , Šventoji Dvasia pasakė : „ Išskirkite man Barnabą ir Saulių darbui , kuriam aš juos pašaukiau “ .
44013003	Tada tie pasninkavo ir meldėsi , ir , uždėję ant jų rankas , išleido .
44013004	Šventosios Dvasios siunčiami , jie nukeliavo į Seleukiją , o iš ten laivu pasiekė Kiprą .
44013005	Atvykę į Salaminą , jie ėmė skelbti Dievo žodį žydų sinagogose . Jiems talkino Jonas .
44013006	Taip jie perėjo visą salą iki Pafo , kur susitiko vieną žydą , burtininką ir netikrą pranašą , vardu Barjėzų .
44013007	Jis buvo artimas prokonsului Sergijui Pauliui , išmintingam vyrui . Šis , pasivadinęs Barnabą ir Saulių , panorėjo pasiklausyti Dievo žodžio .
44013008	Jiems priešinosi Elimas — burtininkas ( toks šito žodžio vertimas ) . Jis stengėsi atitraukti prokonsulą nuo tikėjimo .
44013009	Tada Saulius , kitaip vadinamas Pauliumi , Šventosios Dvasios kupinas , įdėmiai pažvelgė į jį
44013010	ir prabilo : „ Ak tu , velnio vaike ! Tu , visokių klastų bei suktybių pilnas teisumo prieše ! Ar dar nesiliausi kraipęs tiesių Viešpaties kelių ?
44013011	Dabar štai tave ištiks Viešpaties ranka : tu tapsi aklas ir kurį laiką neregėsi saulės “ . Ir tučtuojau užgulė jį tiršta tamsa , ir jis ėmė graibytis aplink , ieškodamas , kas jam ištiestų ranką .
44013012	Tai pamatęs , prokonsulas įtikėjo , neatsistebėdamas Viešpaties mokslu .
44013013	Iš Pafo Paulius ir jo palydovai atplaukė į Pergę Pamfilijoje . Čia Jonas pasitraukė nuo jų ir sugrįžo į Jeruzalę .
44013014	O jie iš Pergės leidosi toliau ir pasiekė Pisidijos Antiochiją . Šabo dieną jie nuėjo į sinagogą ir ten susėdo .
44013015	Po Įstatymo ir Pranašų skaitymo sinagogos vadovai kreipėsi į juos : „ Broliai , jei turite paskatinimo žodį tautiečiams , tarkite ! “
44013016	Tada Paulius atsistojo ir , davęs ranka ženklą nutilti , prabilo : „ Izraelio vyrai ir dievobaimingieji žmonės , paklausykite !
44013017	Šios Izraelio tautos Dievas išsirinko mūsų protėvius ir išaukštino juos , gyvenančius išeivijoje , Egipto šalyje . Rodydamas savo rankos galybę , išvedė juos iš Egipto
44013018	ir per keturiasdešimt metų rūpinosi jais tyruose .
44013019	Vėliau , išnaikinęs septynias tautas Kanaane , leido jiems paveldėti anų žemes
44013020	beveik po keturių šimtų penkiasdešimt metų . Paskui davė teisėjus iki pranašo Samuelio .
44013021	Tuo laiku jie ėmė reikalauti karaliaus , ir Dievas jiems davė Saulių , Kišo sūnų , Benjamino giminės vyrą , keturiasdešimčiai metų .
44013022	Pašalinęs Saulių , jis pakėlė jiems karaliumi Dovydą , apie kurį pasakė : Radau Dovydą , Jesės sūnų , vyrą pagal savo širdį , kuris įvykdys visus mano norus .
44013023	Iš jo palikuonių , kaip buvo žadėjęs , Dievas išvedė Izraeliui gelbėtoją Jėzų .
44013024	Prieš jam ateinant , Jonas paskelbė atsivertimo krikštą visai Izraelio tautai .
44013025	Baigdamas gyvenimo kelionę , Jonas pareiškė : ‘ Aš nesu tas , kuo mane laikote . Štai po manęs ateina tasai , kuriam aš nevertas atrišti apavo dirželio ’ .
44013026	Broliai , Abraomo giminės sūnūs ir čia esantys dievobaimingieji žmonės ! Tai mums atsiųstas šis išganymo žodis .
44013027	Jeruzalės gyventojai ir jų vyresnieji nepažino Jėzaus ir , jį pasmerkdami , įvykdė pranašų žodžius , skaitomus kiekvieną šabą .
44013028	Nors nerado jame jokios mirties vertos kaltės , jie reikalavo iš Piloto , kad jis būtų nužudytas .
44013029	Išpildę visa , kas buvo apie jį parašyta , jie nuėmė jį nuo [ kryžiaus ] medžio ir paguldė į kapą .
44013030	Bet Dievas jį prikėlė iš numirusių .
44013031	Jis per daugelį dienų rodėsi tiems , kurie buvo jį atlydėję iš Galilėjos į Jeruzalę . Dabar jie yra jo liudytojai žmonėms .
44013032	Ir mes jums skelbiame gerąją naujieną apie protėviams duotąjį pažadą :
44013033	jį Dievas įvykdė mums , jų vaikams , prikeldamas Jėzų , kaip parašyta antrojoje psalmėje : Tu esi mano Sūnus , šiandien aš tave pagimdžiau !
44013034	Kad jį prikėlė iš numirusių ir jis neturėjo supūti , Dievas buvo taip nusakęs : Aš ištesėsiu šventus bei tikrus pažadus Dovydui .
44013035	Dar kitoje vietoje sakoma : Tu neleisi savo Šventajam supūti .
44013036	Bet Dovydas numirė , savo kartoje patarnavęs Dievo valiai . Jis buvo palaidotas prie savo protėvių ir supuvo .
44013037	O tasai , kurį Dievas prikėlė , nesupuvo .
44013038	Taigi žinokite , broliai , kad jums skelbiamas nuodėmių atleidimas per Jėzų . Ir kiekvienas jį tikintis nuteisinamas jo dėka nuo viso to ,
44013039	nuo ko nepajėgė jūsų išteisinti Mozės Įstatymas .
44013040	Tad pasisaugokite , kad jums nepritaptų pranašų žodis :
44013041	Žiūrėkite , niekintojai , stebėkitės ir traukitės iš akių ! Štai aš darau darbą jūsų dienomis , darbą , kuriuo nepatikėsite , jei kas jums pasakos “ .
44013042	Jiems išeinant , žmonės prašė , kad jie ir kitą šabą pakalbėtų apie tuos dalykus .
44013043	Susirinkimui pasibaigus , daugelis žydų ir dievobaimingų prozelitų sekė paskui Paulių ir Barnabą . Šie kalbėjosi su jais ir ragino būti ištikimus Dievo malonei .
44013044	Kitą šabą kone visas miestas susirinko pasiklausyti Viešpaties žodžio .
44013045	Išvydusius tokias minias žydus apėmė pavydas , ir jie piktžodžiaudami ėmė prieštarauti Pauliaus kalbai .
44013046	Tuomet Paulius ir Barnabas drąsiai pasakė : „ Pirmiausia jums turėjo būti skelbiamas Dievo žodis ; kadangi jūs jį atmetate ir patys laikote save nevertais amžinojo gyvenimo , tai mes kreipiamės į pagonis .
44013047	Taip mums liepė Viešpats : Paskyriau tave , kad būtum šviesa pagonims , kad gelbėtum juos iki pat žemės pakraščių “ .
44013048	Tai girdėdami , pagonys džiaugėsi ir šlovino Viešpaties žodį ; ir įtikėjo visi paskirtieji amžinajam gyvenimui .
44013049	Taip Viešpaties žodis išplito po visą kraštą .
44013050	Tuo tarpu žydai sukurstė pamaldžias bei kilmingas moteris ir įtakingus miesto piliečius . Jie sukėlė Pauliaus ir Barnabo persekiojimą ir išvijo juos iš savo žemių .
44013051	O tie , nusikratę prieš juos nuo kojų dulkes , atvyko į Ikonijų .
44013052	Mokiniai buvo pilni džiaugsmo ir Šventosios Dvasios .
44014001	Panašiai ir Ikonijuje jie nuėjo į žydų sinagogą ir taip sėkmingai prabilo , jog įtikėjo didelė daugybė žydų ir graikų .
44014002	Bet tikėjimą atmetusieji žydai kurstė ir pjudė pagonis prieš brolius .
44014003	Paulius ir Barnabas tenai pasiliko ilgesnį laiką ir drąsiai kalbėjo , remdamiesi Viešpačiu , kuris liudijo savo malonės žodžius ir per jų rankas darė ženklus ir stebuklus .
44014004	Miesto gyventojai suskilo : vieni buvo už žydus , kiti už apaštalus .
44014005	Pagonys ir žydai su savo vyresnybe rengėsi juos iškoneveikti ir užmušti akmenimis .
44014006	Sužinoję šie pabėgo į Likaonijos miestus Listrą ir Derbę bei jų apylinkes .
44014007	Ten jie skelbė gerąją naujieną .
44014008	Listroje gyveno vienas vyras nesveikomis kojomis . Jis buvo luošas nuo pat gimimo , niekuomet nė žingsnio nežengęs .
44014009	Jis klausėsi Pauliaus kalbant . Šis įdėmiai pažvelgė ir , pamatęs jį turint tikėjimą , kokio reikia išgyti ,
44014010	garsiai pasakė : „ Atsistok tiesiai ant savo kojų ! “ Tasai pašoko ir ėmė vaikščioti .
44014011	Minia , pamačiusi , ką Paulius padarė , pradėjo garsiai likaoniškai šaukti : „ Dievai , pasivertę žmonėmis , nužengė pas mus ! “
44014012	Barnabą jie vadino Dzeusu , o Paulių — Hermiu , nes jis vadovavo kalbai .
44014013	Priemiestyje esančios Dzeuso šventyklos kunigas liepė prie didžiųjų vartų atvaryti jaučių , papuoštų vainikais , ir norėjo kartu su minia juos paaukoti .
44014014	Sužinoję apaštalai Barnabas ir Paulius persiplėšė drabužius ir šoko prie minios ,
44014015	šaukdami : „ Vyrai , ką darote ? ! Juk mes tokie patys mirtingi žmonės , kaip ir jūs . Tik mes jums skelbiame gerąją naujieną , kad nuo šių tuštybių atsiverstumėte į gyvąjį Dievą , kuris sutvėrė dangų , žemę , jūrą ir visa , kas juose yra .
44014016	Praėjusiais amžiais jis buvo leidęs visoms tautoms eiti savais keliais .
44014017	Vis dėlto jis nepaliko savęs nepaliudyto geradarybėmis : iš dangaus duodavo jums lietaus bei vaisingų metų , teikė jums maisto ir širdies džiaugsmo “ .
44014018	Tai dėstydami , jiedu šiaip taip perkalbėjo minias , kad jiems neaukotų .
44014019	Iš Antiochijos ir Ikonijaus atvykę žydai sukurstė žmones , tie apsvaidė Paulių akmenimis ir išvilko už miesto , palaikę jį mirusiu .
44014020	Susirinkus aplink jį mokiniams , jis atsikėlė ir parėjo į miestą . Rytojaus dieną kartu su Barnabu iškeliavo į Derbę .
44014021	Šitame mieste jie skelbė gerąją naujieną ir sulaukė nemaža mokinių . Paskui pasuko atgal į Listrą , Ikonijų ir Antiochiją .
44014022	Ten jie stiprino mokinių dvasią bei ragino juos išlaikyti tikėjimą ir sakė : „ Per daugelį vargų mes turime įeiti į Dievo karalystę “ .
44014023	Kiekvienoje Bažnyčioje su malda ir pasninku , uždėdami rankas , jie paskyrė jiems vyresniuosius ir pavedė juos Viešpačiui , kurį šie buvo įtikėję .
44014024	Apkeliavę Pisidiją , jie atvyko į Pamfiliją ,
44014025	skelbė žodį Pergėje ir leidosi žemyn į Ataliją .
44014026	Iš čia išplaukė į Antiochiją , kur buvo buvę pavesti Dievo malonei , kad nuveiktų darbą , kurį dabar pabaigė .
44014027	Sugrįžę jie sušaukė Bažnyčią ir apsakė , kokius didžius darbus nuveikęs Dievas per juos ir kaip atvėręs pagonims tikėjimo vartus .
44014028	Ir jie išbuvo su mokiniais netrumpą laiką .
44015001	Iš Judėjos atvyko žmonių , kurie įtikinėjo brolius : „ Jei nesiduosite apipjaustomi pagal Mozės paprotį , negalėsite būti išgelbėti “ .
44015002	Kilo nesutarimų ir didelių ginčų tarp jų ir Pauliaus bei Barnabo . Buvo nutarta , kad Paulius , Barnabas ir dar keletas nuvyks dėl šio ginčo į Jeruzalę pas apaštalus ir vyresniuosius .
44015003	Bažnyčios aprūpinti jie iškeliavo per Finikiją ir Samariją , pasakodami apie pagonių atsivertimą , ir tuo padarė daug džiaugsmo visiems broliams .
44015004	Atvykę į Jeruzalę , jie buvo priimti Bažnyčios , apaštalų bei vyresniųjų ir pranešė jiems , ką Dievas buvo per juos nuveikęs .
44015005	Tuomet pakilo kai kurie iš priėmusių tikėjimą fariziejų ir tarė : „ Juos reikia apipjaustyti ir reikalauti , kad jie laikytųsi Mozės Įstatymo “ .
44015006	Apaštalai ir vyresnieji susirinko šio klausimo apsvarstyti .
44015007	Įsiliepsnojus ilgam ginčui , Petras pakilo ir kreipėsi į juos : „ Mieli broliai , jūs žinote , jog Dievas jau nuo seniai išsirinko mane iš jūsų , kad pagonys iš mano lūpų išgirstų gerąją naujieną ir įtikėtų .
44015008	Ir Dievas , kuris pažįsta širdis , paliudijo jų naudai , duodamas jiems Šventąją Dvasią kaip ir mums .
44015009	Jis nepadarė skirtumo tarp mūsų ir jų , tikėjimu numazgodamas jų širdis .
44015010	Tad kam gi gundote Dievą ir kraunate ant mokinių sprando jungą , kurio nei mūsų protėviai , nei mes patys negalėjome panešti ?
44015011	Verčiau tikėkime Viešpaties Jėzaus malone būsią išgelbėti kaip ir jie “ .
44015012	Visas susirinkimas nutilo . Dalyviai ėmė klausytis Barnabo ir Pauliaus pasakojimo , kokių didžių ženklų ir stebuklų per juos Dievas padarė pagonijoje .
44015013	Jiems nutilus , atsiliepė Jokūbas ir tarė : „ O dabar , broliai , paklausykite manęs !
44015014	Simeonas papasakojo , kaip Dievas pirmiausia teikėsi iš pagonių išsirinkti savo vardui tautą .
44015015	Čia dera pranašo žodžiai , nes parašyta :
44015016	Paskui aš sugrįšiu ir vėl atstatysiu suirusią Dovydo padangtę . Aš prikelsiu ją iš griuvėsių ir atkursiu ją ,
44015017	kad imtų ieškoti Viešpaties visi kiti žmonės , visos tautos , kuriose minimas mano vardas . Taip sako Viešpats ,
44015018	leisdamas nuo amžių tai pažinti .
44015019	Todėl , manding , į Dievą atsivertusių pagonių nedera apsunkinti ,
44015020	o tiktai jiems parašyti , kad susilaikytų nuo susiteršimo stabais , nuo ištvirkavimo , pasmaugtų gyvulių mėsos ir kraujo .
44015021	Mat Mozė kiekviename mieste nuo seno turi savo skelbėjų , kurie kas šabą jį skaito sinagogose “ .
44015022	Tada apaštalai ir vyresnieji kartu su visa Bažnyčia nutarė pasiųsti į Antiochiją iš savųjų išrinktus vyrus kartu su Pauliumi ir Barnabu . Tai buvo Judas , vadinamas Barsabu , ir Silas , kurie buvo vadovaujantys tarp brolių .
44015023	Jiems įteiktas toks raštas : „ Apaštalai ir vyresnieji broliai siunčia sveikinimą Antiochijoje , Sirijoje bei Kilikijoje gyvenantiems broliams , kilusiems iš pagonių .
44015024	Sužinoję , jog kai kurie iš mūsų nuvykę asmenys , mūsų neįgalioti , savo kalbomis pasėjo jūsų sielose nerimą bei sąmyšį ,
44015025	mes , bendrai susirinkę , nusprendėme pasiųsti pas jus išrinktus vyrus kartu su mūsų mylimaisiais Barnabu ir Pauliumi ,
44015026	kurie už mūsų Viešpatį Jėzų Kristų yra guldę savo galvas .
44015027	Taigi siunčiame su jais Judą ir Silą , kurie jums tą patį praneš gyvu žodžiu .
44015028	Šventajai Dvasiai ir mums pasirodė teisinga neužkrauti jums daugiau naštų , išskyrus tai , kas būtina :
44015029	susilaikyti nuo aukų stabams , kraujo , pasmaugtų gyvulių mėsos ir ištvirkavimo . Jūs gerai elgsitės , saugodamiesi šitų dalykų . Likite sveiki ! “
44015030	Atvykę į Antiochiją , pasiuntiniai sukvietė visą bendruomenę ir įteikė laišką .
44015031	Antiochiečiai , perskaitę jį , apsidžiaugė paguodos žodžiais .
44015032	Judas ir Silas , būdami pranašai , guodė ir stiprino brolius gausingais pamokymais .
44015033	Kurį laiką ten pagyvenę , jie buvo brolių išleisti su ramybės linkėjimais atgal pas tuos , kurie buvo juos siuntę .
44015035	Paulius ir Barnabas pasiliko Antiochijoje . Kartu su daugeliu kitų jie mokė ir skelbė Viešpaties žodžio gerąją naujieną .
44015036	Po kiek laiko Paulius tarė Barnabui : „ Grįžkime , aplankykime brolius visuose miestuose , kur esame skelbę Viešpaties žodį , ir pažiūrėkime , kaip jiems sekasi “ .
44015037	Barnabas norėjo pasiimti kartu ir Joną , vadinamą Morkumi ,
44015038	bet Paulius linko neimti tokio , kuris Pamfilijoje buvo nuo jų pasitraukęs ir nesidarbavo su jais .
44015039	Kilo smarkus ginčas , ir jie išsiskyrė . Barnabas , pasiėmęs Morkų , išplaukė į Kiprą ,
44015040	o Paulius , pasitelkęs Silą , iškeliavo , brolių patikėtas Viešpaties malonei .
44015041	Jis leidosi per Siriją ir Kilikiją , stiprindamas Bažnyčias .
44016001	Jis atvyko į Derbę ir Listrą . Ir štai ten buvo vienas mokinys , vardu Timotiejus . Jo motina buvo įtikėjusi žydė , o tėvas graikas .
44016002	Kadangi Listros ir Ikonijaus broliai apie jį gražiai liudijo ,
44016003	Paulius panorėjo jį padaryti savo palydovu . Paėmęs apipjaustydino jį dėl žydų , gyvenančių tame krašte . Mat visi žinojo jo tėvą esant graiką .
44016004	Keliaudami per miestus , jie liepdavo tikintiesiems laikytis Jeruzalės apaštalų bei vyresniųjų priimtų nutarimų .
44016005	Taip Bažnyčios vis stiprėjo tikėjimu ir kasdien augo skaičiumi .
44016006	Jie perėjo Frygiją ir Galatijos šalį , nes Šventoji Dvasia draudė jiems skelbti žodį Azijoje .
44016007	Atvykę netoli Myzijos , jie mėgino pasukti į Bitiniją , tačiau Jėzaus Dvasia jų neleido .
44016008	Perėję Myziją , jie nuėjo į Troadę .
44016009	Čia Paulius naktį turėjo regėjimą : jam pasirodė makedonietis , kuris maldavo : „ Ateik į Makedoniją ir padėk mums ! “
44016010	Po šio regėjimo mes nedelsdami nutarėme keliauti į Makedoniją , įsitikinę , jog Dievas mus pašaukė skelbti jiems Gerosios Naujienos .
44016011	Išplaukę iš Troadės , leidomės tiesiog į Samotrakę ir rytojaus dieną į Neapolį .
44016012	Iš čia atvykome į Filipus — pirmąjį šitos Makedonijos dalies miestą bei koloniją . Šiame mieste užtrukome kelias dienas .
44016013	Šabo dieną išėjome pro vartus prie upės , kur tikėjomės rasią maldos vietą , ir atsisėdę kalbėjome susirinkusioms moterims .
44016014	Viena dievobaiminga moteris , vardu Lidija , prekiaujanti purpuro drabužiais , kilusi iš Tiatyrų miesto , ėmė klausytis , ir Viešpats atvėrė jos širdį Pauliaus žodžiams .
44016015	Ji su savo namiškiais priėmė krikštą ir pakvietė : „ Jei mane laikote Viešpaties tikinčiąja , ateikite ir pasilikite mano namuose “ . Ji tiesiog mus privertė .
44016016	Kartą einančius į maldos vietą mus pasitiko viena tarnaitė , turinti spėjimo dvasią . Spėdama ji daug uždirbdavo savo šeimininkams .
44016017	Ji ėmė sekti paskui Paulių ir mus šaukdama : „ Šitie vyrai yra aukščiausiojo Dievo tarnai ir skelbia jums išganymo kelią “ .
44016018	Taip ji darė daugelį dienų . Neapsikęsdamas Paulius atsigręžė ir paliepė dvasiai : „ Jėzaus Kristaus vardu įsakau tau iš jos išeiti “ . Ir dvasia tučtuojau pasišalino .
44016019	Pamatę , jog viltys pasipelnyti žlugusios , šeimininkai sugriebė Paulių ir Silą ir nutempė į miesto aikštę pas vyresnybę .
44016020	Nuvedę pas pretorius , jie tarė : „ Šitie žmonės mūsų mieste kelia sąmyšį . Jie yra žydai
44016021	ir skelbia papročius , kurių mums , romėnams , nevalia nei priimti , nei laikytis “ .
44016022	Prieš juos susibūrė minia . Tuomet pretoriai perplėšė jų palaidines ir įsakė juos nuplakti rykštėmis .
44016023	Smarkiai nuplakdinę , įmetė juos į kalėjimą , liepdami viršininkui rūpestingai sergėti .
44016024	Gavęs tokį įsakymą , viršininkas įgrūdo juos į vidinę kamerą , o jų kojas iš atsargumo įtvėrė į šiekštą .
44016025	Apie vidurnaktį Paulius ir Silas meldėsi ir giedojo Dievui himną . Kiti kaliniai klausėsi .
44016026	Staiga kilo toks stiprus žemės drebėjimas , jog kalėjimo pamatai susvyravo . Bematant atsivėrė visos durys , ir visiems nukrito pančiai .
44016027	Viršininkas nubudo ir , pamatęs atviras kalėjimo duris , išsitraukė kalaviją norėdamas nusižudyti : jis pamanė , jog kaliniai pabėgę .
44016028	Bet Paulius garsiai sušuko : „ Nedaryk sau pikto ! Mes visi esame čionai “ .
44016029	Pasiprašęs šviesos , jis šoko vidun ir , visas virpėdamas , puolė Pauliui ir Silui po kojų .
44016030	Paskui , išsivedęs juos į kiemą , klausė : „ Viešpačiai , ką turiu daryti , kad būčiau išgelbėtas ? “
44016031	Jie atsakė : „ Tikėk Viešpatį Jėzų , tai būsi išgelbėtas tu ir tavo namai “ .
44016032	Ir jie skelbė Viešpaties žodį jam ir jo namiškiams .
44016033	Tą pačią nakties valandą jis pasiėmė juos su savimi , nuplovė jų žaizdas ir nedelsdamas kartu su visais savaisiais priėmė krikštą .
44016034	Nusivedęs į savo namus , jis pakvietė juos prie stalo ir su visais namiškiais džiūgavo , įtikėjęs Dievą .
44016035	Dienai išaušus , pretoriai pasiuntė liktorius pranešti kalėjimo viršininkui : „ Paleisk tuos žmones ! “
44016036	Tasai perdavė tuos žodžius Pauliui : „ Pretoriai liepia jus paleisti . Galite eiti ir ramiai sau keliauti “ .
44016037	Bet Paulius liktoriams pasakė : „ Mus , Romos piliečius , be jokio tardymo viešai nuplakė ir įmetė į kalėjimą , o dabar nori slapčia paleisti ? ! Šito nebus ! Tegul patys ateina ir išveda ! “
44016038	Liktoriai perdavė pretoriams šį atsakymą . Išgirdę , kad tai Romos piliečiai , pretoriai išsigando .
44016039	Jie atėjo , atsiprašė ir išsivedę prašė , kad paliktų miestą .
44016040	Išėję iš kalėjimo , Paulius ir Silas užsuko pas Lidiją , pasimatė su broliais , drąsino juos ir iškeliavo toliau .
44017001	Perėję Amfipolį ir Apoloniją , jie atvyko į Tesaloniką , kur buvo žydų sinagoga .
44017002	Pagal savo įprotį Paulius užėjo pas juos ir tris šabus aiškino jiems Raštus .
44017003	Jis dėstė ir įrodinėjo , kad Mesijas turėjo kentėti ir prisikelti iš numirusių ir kad : „ Mesijas — tai Jėzus , kurį aš jums skelbiu “ .
44017004	Kai kurie jų įtikėjo ir prisidėjo prie Pauliaus ir Silo , taip pat daugybė dievobaimingų graikų ir nemaža aukštos kilmės moterų .
44017005	Žydus pagavo pavydas . Surinkę iš gatvės piktų žmonių , jie sukurstė minią ir sukėlė mieste sąmyšį . Paskui patraukė prie Jasono namų ir ten ėmė ieškoti Pauliaus ir Silo , norėdami išduoti minios teismui .
44017006	Nieko neradę , nusitempė Jasoną ir kelis brolius pas miesto vadovus , šaukdami : „ Tie žmonės , kurie visame pasaulyje kelia suirutę , atvyko čionai ,
44017007	ir Jasonas juos priglaudė . Visi šitie laužo ciesoriaus įsakymus , tvirtindami , jog esąs kitas karalius , būtent Jėzus “ .
44017008	Tokiomis kalbomis žydai sukėlė ant kojų minią ir miesto vadovus .
44017009	Pastarieji , gavę iš Jasono ir kitų užstatą , paleido juos .
44017010	Broliai tuojau pat , nakčia , išsiuntė Paulių ir Silą į Berėją . Ten atvykę , jie užėjo į žydų sinagogą .
44017011	Tenykščiai pasirodė esą kilnesni už tesalonikiečius . Jie labai noriai priėmė žodį ir kasdien tyrinėjo Raštus , ar taip esą iš tikrųjų .
44017012	Daugelis įtikėjo , iš jų nemaža kilmingų graikų moterų ir vyrų .
44017013	Sužinoję , kad Paulius jau Berėjoje skelbia Dievo žodį , Tesalonikos žydai atskubėjo ir čionai drumsti ir kurstyti žmonių .
44017014	Tuomet broliai skubiai išsiuntė Paulių prie jūros , o Silas ir Timotiejus pasiliko tenai .
44017015	Pauliaus palydovai nuvedė jį iki Atėnų . Gavę įsakymą pranešti Silui ir Timotiejui , kad kuo greičiausiai atvyktų pas jį , grįžo atgal .
44017016	Belaukdamas Atėnuose jų atvykstant ir matydamas pilną stabų miestą , Paulius netvėrė apmaudu .
44017017	Jis aiškinosi sinagogoje su žydais ir dievobaimingaisiais ir kasdien kalbėdavo susirinkusiems aikštėje .
44017018	Kai kurie epikūrininkų ir stoikų filosofai bandė su juo ginčytis . Vieni klausė : „ Ką šis plepys nori pasakyti ? “ Kiti : „ Atrodo , kad jis — svetimų dievybių skelbėjas “ . Mat jis skelbė gerąją naujieną apie Jėzų ir prisikėlimą .
44017019	Pagaliau jie paėmė , nusivedė jį į Areopagą ir tarė jam : „ Ar mes negalėtume sužinoti , kokį naują mokslą tu skelbi ?
44017020	Regis , tu kalbi mūsų ausims negirdėtus dalykus . Taigi norėtume sužinoti , kas tai būtų “ .
44017021	Mat visi atėniečiai ir ten gyvenantys ateiviai temoka leisti laiką , pasakodami naujienas arba jų klausydami .
44017022	Tada Paulius , atsistojęs Areopago viduryje , prabilo : „ Atėniečiai , man rodos , kad jūs visais atžvilgiais itin dievobaimingi .
44017023	Vaikščiodamas ir apžiūrinėdamas jūsų šventenybes , radau aukurą su užrašu : ‘ Nežinomam dievui ’ . Taigi aš noriu skelbti jums tai , ką jūs nepažindami garbinate .
44017024	Dievas , pasaulio ir visko , kas jame yra , kūrėjas , būdamas dangaus ir žemės valdovas , gyvena ne rankų darbo šventyklose
44017025	ir nėra žmonių rankomis aptarnaujamas , tarsi jam ko nors trūktų . Jis juk pats visiems duoda gyvybę , alsavimą ir visa kita .
44017026	Iš vienos šaknies jis išvedė visą žmonių giminę , kuri gyvena visoje žemėje . Tai jis nustatė aprėžtus laikus ir apsigyvenimo ribas ,
44017027	kad žmonės ieškotų Dievo ir tarytum apčiuopomis jį atrastų , nes jis visiškai netoli nuo kiekvieno iš mūsų .
44017028	Juk mes jame gyvename , judame ir esame , kaip yra pasakę kai kurie jūsų poetai : ‘ Mes esame iš jo giminės ’ .
44017029	Todėl , būdami dieviškos giminės , neturime manyti , jog Dievybė panaši į auksą , sidabrą , akmenį arba į meno ar žmogaus minties kūrinius .
44017030	Ir štai Dievas nebepaiso anų neišmanymo laikų , bet dabar nurodo žmonėms , jog visiems visur reikia atsiversti .
44017031	Jis nustatė dieną , kada teisingai teis visą pasaulį per vieną žmogų , kurį tam paskyrė ir visiems už jį laidavo , prikeldamas iš numirusių “ .
44017032	Išgirdę kalbant apie prisikėlimą iš numirusių , vieni ėmė tyčiotis , o kiti sakė : „ Apie tai paklausysime kitą kartą “ .
44017033	Šitaip Paulius paliko jų būrį .
44017034	Vis dėlto kai kurie vyrai stojo į jo pusę ir priėmė tikėjimą . Iš jų Dionizijas , Areopago narys , viena moteris , vardu Damaridė , ir jų draugai .
44018001	Po viso šito Paulius iškeliavo iš Atėnų ir nuvyko į Korintą .
44018002	Čia jis sutiko vieną iš Ponto kilusį žydą , vardu Akvilą , su žmona Priscile , neseniai atsikėlusius iš Italijos . Mat Klaudijus buvo išleidęs įsakymą visiems žydams išsikraustyti iš Romos . Jis apsigyveno prie jų
44018003	ir , kadangi mokėjo bendrą amatą , pasiliko ten ir ėmė darbuotis . Jie vertėsi palapinių audimu .
44018004	Kiekvieną šabą Paulius kalbėdavo sinagogoje , įtikinėdamas žydus ir graikus .
44018005	Atvykus iš Makedonijos Silui ir Timotiejui , Paulius atsidėjo vien žodžio tarnystei , liudydamas žydams , kad Jėzus yra Mesijas .
44018006	Jiems nesiliaujant prieštarauti ir piktžodžiauti , jis nusipurtė drabužius ir tarė : „ Jūsų kraujas tekrinta ant jūsų galvų ! Aš nekaltas ir nuo šiol eisiu pas pagonis “ .
44018007	Ir , pasitraukęs iš ten , persikėlė į vieno dievobaimingo vyro , vardu Ticijaus Justo , namus , buvusius šalia sinagogos .
44018008	Tuo tarpu sinagogos vyresnysis Krispas su visais savo namais įtikėjo Viešpatį . Ir daugelis korintiečių klausydamiesi [ Pauliaus ] priėmė tikėjimą ir pasikrikštijo .
44018009	Vieną naktį Viešpats regėjime prabilo Pauliui : „ Nebijok ! Kalbėk ir netylėk !
44018010	Aš esu su tavimi , ir niekas nesikėsins tau kenkti , nes šiame mieste daugel žmonių — manieji “ .
44018011	Taigi jis ten pasiliko metus ir šešis mėnesius , skelbdamas jiems Dievo žodį .
44018012	Galionui būnant Achajos prokonsulu , žydai visi kaip vienas sukilo prieš Paulių , nusitempė jį į teismą
44018013	ir ėmė skųsti : „ Šitas žmogus įkalbinėja žmones garbinti Dievą Įstatymui priešingu būdu “ .
44018014	Pauliui besirengiant prabilti , Galionas tarė žydams : „ Jei tai būtų koks nusikaltimas ar piktas darbas , aš , žydų vyrai , deramai ir kantriai jūsų paklausyčiau .
44018015	Bet kai kyla ginčas apie mokymą , vardus bei jūsų Įstatymą , spręskite jūs patys ; tokių dalykų teisėjas būti nenoriu “ .
44018016	Ir pavarė juos iš teismo .
44018017	Tada visi graikai užpuolė sinagogos vyresnįjį Sosteną ir teismo akyse jį sumušė . Galionas į tai nekreipė dėmesio .
44018018	Paulius pasiliko Korinte ilgesnį laiką . Paskui atsisveikino su broliais ir kartu su Priscile bei Akvilu iškeliavo į Siriją . Kenchrėjoje jis nusiskuto galvą , nes padarė įžadą .
44018019	Atvykęs į Efezą , jis atsiskyrė nuo palydovų , nuėjo į sinagogą ir ėmė skelbti žodį žydams .
44018020	Jie prašė jį pasilikti ilgesnį laiką , bet jis nesutiko
44018021	ir atsisveikindamas tarė : „ Jei Dievas panorės , aš vėl atvyksiu pas jus “ . Ir iškeliavo iš Efezo .
44018022	Atplaukęs į Cezarėją ir išlipęs į krantą , Paulius pasveikino Bažnyčią ir patraukė į Antiochiją .
44018023	Šiek tiek pabuvęs , vėl leidosi į kelionę , eidamas per galatų kraštą , per Frygiją ir stiprindamas visus mokinius .
44018024	Tuo tarpu vienas žydas , vardu Apolas , kilęs iš Aleksandrijos , atvyko į Efezą . Tai buvo iškalbingas vyras , puikiai išmanantis Raštus .
44018025	Jis buvo pamokytas Viešpaties kelio , kalbėjo su užsidegimu ir rūpestingai mokė apie Jėzų , nors tepažinojo Jono krikštą .
44018026	Jis drąsiai ėmė skelbti sinagogoje . Išgirdę jį kalbant , Priscilė ir Akvilas pasikvietė pas save ir nuodugniau išaiškino jam Dievo kelią .
44018027	Kai Apolas sumanė vykti į Achają , broliai jam pritarė ir parašė mokiniams , kad jį priimtų . Nuvykęs tenai buvo labai naudingas per malonę įtikėjusiems .
44018028	Mat jis viešumoje smarkiai sukirsdavo žydus , iš Raštų įrodydamas Jėzų esant Mesiją .
44019001	Apolui būnant Korinte , Paulius keliavo aukštumomis ir atvyko į Efezą . Ten jis užtiko kelis mokinius ir
44019002	paklausė : „ Ar , tapę tikinčiaisiais , gavote Šventąją Dvasią ? “ Jie atsakė : „ Mes nė girdėti negirdėjome , kad yra Šventoji Dvasia “ .
44019003	Jis klausė toliau : „ Tai kokį krikštą jūs esate priėmę ? “ Jie atsakė : „ Jono krikštą “ .
44019004	Tada Paulius paaiškino : „ Jonas krikštijo atsivertimo krikštu , ragindamas žmones tikėti tą , kuris ateis po jo , būtent Jėzų “ .
44019005	Tai sužinoję , jie buvo pakrikštyti Viešpaties Jėzaus vardan .
44019006	Paskui Paulius jiems uždėjo rankas , ir ant jų nužengė Šventoji Dvasia . Jie ėmė kalbėti kalbomis ir pranašauti .
44019007	Iš viso jų buvo bene dvylika vyrų .
44019008	Paulius nuėjo į sinagogą ir ten per tris mėnesius drąsiai įtikinėjo ir aiškino apie Dievo karalystę .
44019009	Kai kurie , užkietėję ir atmetę tikėjimą , piktžodžiavo Keliui daugelio akyse , tad Paulius pasitraukė nuo jų , atskyrė mokinius ir pradėjo juos mokyti Tirano mokykloje .
44019010	Tai truko dvejus metus , ir visi Azijos gyventojai , tiek žydai , tiek graikai , išgirdo Viešpaties žodį .
44019011	Pauliaus rankomis Dievas padarydavo nepaprastų stebuklų .
44019012	Žmonės net dėdavo ligoniams jo kūną lietusias skepetėles , prijuostes , ir nuo jų pasitraukdavo ligos , išeidavo piktosios dvasios .
44019013	Panašiai ir kai kurie keliaujantys žydų egzorcistai mėgindavo piktųjų dvasių apsėstiesiems prišaukti Viešpaties Jėzaus vardą , sakydami : „ Aš jus saikdinu per Jėzų , kurį skelbia Paulius “ .
44019014	Taip darė vieno žydų vyresniojo kunigo Skėvo septyni sūnūs .
44019015	Bet piktoji dvasia jiems atšovė : „ Pažįstu Jėzų ir žinau Paulių . O jūs kas būsite ? “
44019016	Ir žmogus , turįs nelabąją dvasią , užpuolė juos , apgalėjo vienus bei kitus ir taip nutąsė , jog jie nuogi ir sužaloti turėjo bėgti iš anų namų .
44019017	Tatai sužinojo visi žydai ir graikai , gyvenantys Efeze . Visus pagavo baimė , o Jėzaus vardas buvo išaukštintas .
44019018	Daug įtikėjusiųjų ateidavo išpažinti ir pasisakyti , ką buvo darę .
44019019	Nemaža užsiiminėjusių kerais sunešdavo savo knygas ir visų akyse sudegindavo . Apskaičiuota , kad jos buvo vertos penkiasdešimt tūkstančių sidabro drachmų .
44019020	Šitaip galingai Viešpaties žodis plito ir tarpo .
44019021	Atlikęs tuos darbus , Paulius , Dvasios skatinamas , nusprendė per Makedoniją ir Achają keliauti į Jeruzalę . „ Aplankęs šiuos kraštus , — sakė jis , — aš turiu pamatyti ir Romą “ .
44019022	Jis nusiuntė į Makedoniją du savo pagalbininkus Timotiejų ir Erastą , o pats kurį laiką pasiliko Azijoje .
44019023	Maždaug tuo metu kilo nemažas sąmyšis dėl Kelio .
44019024	Vienas sidabrakalys , vardu Demetrijas , gamindavo sidabrines Artemidės šventyklos miniatiūras ir duodavo gerai uždirbti amatininkams .
44019025	Susivadinęs juos ir kitus to amato darbininkus , jis kalbėjo : „ Vyrai , jūs suprantate , kad šiuo amatu remiasi mūsų gerovė .
44019026	Bet jūs matote ir girdite , jog tasai Paulius ne tik Efeze , bet ir kone visoje Azijoje įtikino ir patraukė į savo pusę daug žmonių . Jis tvirtina , esą tai ne dievai , kurie pagaminami žmonių rankomis .
44019027	Gresia pavojus , kad ne tik smuks mūsų amatas , bet ir bus paniekinta didžiosios deivės Artemidės šventykla ir žlugs didybė tos , kurią garbina visa Azija ir visas pasaulis “ .
44019028	Tai išgirdę , jie labai įniršo ir ėmė šaukti : „ Didi efeziečių Artemidė ! “
44019029	Sąmyšis apėmė visą miestą , ir visi kaip vienas pasileido bėgti į teatrą , pasigriebę Pauliaus palydovus , makedoniečius Gajų ir Aristarchą .
44019030	Pauliaus , panūdusio įsimaišyti į minią , mokiniai neleido .
44019031	Taip pat keli jo bičiuliai Azijos provincijos valdininkai per kitus prašė , kad jis neitų į teatrą .
44019032	O ten vieni rėkavo vienaip , kiti — kitaip . Susirinkimas buvo toks pakrikas , jog daugumas net nežinojo , kuriam galui susirinkta .
44019033	Kai kas iš minios ragino kalbėti Aleksandrą , kurį žydai stūmė į priekį . Aleksandras , pamojęs ranka , norėjo pasiaiškinti miniai .
44019034	Bet , pažinę jį esant žydą , visi vienu balsu ėmė spiegti ir kokias dvi valandas šūkavo : „ Didi efeziečių Artemidė ! “
44019035	Galiausiai miesto raštininkui pavyko nuraminti minią . Jis pasakė : „ Efeziečiai ! Kur rasi žmogų , kuris nežinotų , jog efeziečių miestas globoja didžiosios Artemidės šventyklą ir iš dangaus nukritusią jos statulą ? !
44019036	Šito niekas negali paneigti . Taigi nusiraminkite ir nieko galvotrūkčiais nedarykite .
44019037	Jūs atitempėte čionai šiuos vyrus , kurie nėra nei šventvagiai , nei piktžodžiautojai mūsų deivei .
44019038	Jei Demetrijas ir jo bendrai amatininkai turi prieš ką nors skundą , tai tam yra teismo dienos ir prokonsulai , tegul sau bylinėjasi .
44019039	O jeigu jūs turite kokį kitą apsvarstytiną reikalą , tai jį bus galima išspręsti teisėtame liaudies susirinkime .
44019040	Šiaip jau yra pavojus būti apkaltintiems maištu dėl to , kas šiandien čia dėjosi , nes nėra jokio pagrindo , kuriuo galėtume pateisinti šį triukšmingą sambūrį “ . Tai pasakęs , jis paleido susirinkimą .
44019041	
44020001	Sąmyšiui pasibaigus , Paulius susikvietė mokinius , padrąsino juos ir atsisveikinęs iškeliavo į Makedoniją .
44020002	Keliaudamas per anuos kraštus , jis duodavo mokiniams ilgų pamokymų . Paskui atvyko į Graikiją
44020003	ir ten pasiliko tris mėnesius . Jam besirengiant plaukti į Siriją , žydai rezgė prieš jį sąmokslą . Todėl jis nutarė grįžti atgal per Makedoniją .
44020004	Jį lydėjo Pyro sūnus Sopatras iš Berėjos , Aristarchas ir Sekundas iš Tesalonikos , Gajus iš Derbės ir Timotiejus , Tichikas ir Trofimas iš Azijos .
44020005	Šie iškeliavo pirmiau ir laukė mūsų Troadėje .
44020006	Po Neraugintosios duonos švenčių mes išplaukėme iš Filipų ir po penkių dienų susitikome su jais Troadėje ; ten užtrukome septynias dienas .
44020007	Pirmą savaitės dieną , mums susirinkus laužyti duonos , Paulius ėmė juos mokyti . Kadangi jis žadėjo rytojaus dieną iškeliauti , tai užtęsė kalbas iki vidurnakčio .
44020008	Aukštutiniame kambaryje , kur mes buvome susibūrę , degė daug žibintų .
44020009	Vienas jaunuolis , vardu Eutichas , sėdėjęs ant palangės , giliai įmigo , Pauliui ilgiau bedėstant . Miego įveiktas , jis iš trečio aukšto nukrito žemėn . Kai jį pakėlė , jis buvo nebegyvas .
44020010	Nulipęs žemyn , Paulius pasilenkė ir , apglėbęs jį , tarė : „ Nekelkite triukšmo , gyvybė tebėra jame “ .
44020011	Vėl užlipęs aukštyn , jis laužė ir valgė duoną . Dar ilgai jis kalbėjo , ligi pat aušros , ir tada iškeliavo .
44020012	O jaunuolį atvedė gyvą , ir tai buvo nemenka paguoda .
44020013	Įsėdę į laivą , mes išplaukėme į Asą , kur ketinome paimti Paulių , nes jis buvo taip patvarkęs , pats norėdamas ten nuvykti pėsčias .
44020014	Susitikę Ase , paėmėme jį ir nuplaukėme į Mitilėnę .
44020015	Iš ten plaukdami toliau , kitą dieną atsidūrėme priešais Chiją . Rytojaus dieną pasiekėme Samą ir dar po dienos — Miletą .
44020016	Nenorėdamas gaišti Azijoje , Paulius nutarė aplenkti Efezą , nes , kiek įmanydamas , skubinosi Sekmines atšvęsti Jeruzalėje .
44020017	Iš Mileto jis pasiuntė į Efezą kvietimą , kad pas jį atvyktų Bažnyčios vyresnieji .
44020018	Jiems atėjus , Paulius prabilo : „ Jūs žinote , kaip aš visą laiką , nuo pirmosios dienos , kurią įžengiau į Aziją , pas jus elgiausi ,
44020019	kaip tarnavau Dievui visu nusižeminimu , ašaromis ir bandymais , kuriuos teko iškęsti dėl žydų pinklių .
44020020	Kaip nieko nenutylėjau , kas jums naudinga , bet kalbėjau ir mokiau tiek viešumoje , tiek po namus ,
44020021	žydus ir graikus ragindamas atsigręžti į Dievą ir įtikėti mūsų Viešpatį Jėzų .
44020022	Ir štai aš , Dvasios belaisvis , keliauju į Jeruzalę , nežinodamas , kas man ten nutiks ;
44020023	tiktai Šventoji Dvasia kiekviename mieste man skelbia , jog manęs laukia pančiai ir vargai .
44020024	Bet aš per daug nebranginu savo gyvybės . Svarbu , kad tik baigčiau savo bėgimą ir įvykdyčiau tarnystę , kurią esu gavęs iš Viešpaties Jėzaus : paliudyti Dievo malonės Evangeliją .
44020025	Ir štai dabar aš žinau , kad daugiau nematysite mano veido jūs visi , su kuriais esu buvęs , skelbdamas Karalystę .
44020026	Todėl aš šiandien iškilmingai pareiškiu , jog nebūsiu kaltas , jei kas pražus !
44020027	Aš jums nieko nenutylėjau ir paskelbiau visus Dievo nutarimus .
44020028	Būkite rūpestingi sau ir visai kaimenei , kuriai Šventoji Dvasia jus paskyrė vyskupais , kad ganytumėte Dievo Bažnyčią , kurią jis yra įsigijęs savo krauju .
44020029	Žinau , kad , man pasitraukus , įsibraus pas jus žiaurių vilkų , kurie nepagailės kaimenės .
44020030	Net iš jūsų atsiras tokių , kurie klastingomis kalbomis stengsis patraukti paskui save mokinius .
44020031	Todėl budėkite ir nepamirškite , jog aš per trejus metus dieną ir naktį nepaliaudamas , su ašaromis įspėjinėjau kiekvieną .
44020032	O dabar pavedu jus Dievui ir jo malonės žodžiui , kuris turi galią jus išugdyti ir duoti paveldėjimą tarp visų pašvęstųjų .
44020033	Nė iš vieno netroškau nei sidabro , nei aukso , nei drabužio .
44020034	Jūs gi žinote , kad mano ir palydovų reikalams tarnavo šitos va mano rankos .
44020035	Ir aš jums visur rodydavau , kad , šitaip triūsiant , reikia paremti silpnuosius ir atminti Viešpaties Jėzaus pasakytus žodžius : ‘ Palaimingiau duoti negu imti ’ “ .
44020036	Tai pasakęs jis atsiklaupė ir kartu su visais pasimeldė .
44020037	Visi pradėjo graudžiai verkti ir , puldami Pauliui ant kaklo , jį bučiavo .
44020038	Jie ypač nuliūdo dėl žodžių , jog nebematysią jo veido . Paskui jie palydėjo jį į laivą .
44021001	Išsiplėšę iš jų glėbio , mes išplaukėme ir tiesiu keliu atvykome į Kosą , o kitą dieną per Rodą į Patarą .
44021002	Radę laivą , plaukiantį į Finikiją , įlipome ir išplaukėme .
44021003	Išvydę artėjant Kiprą , palikome jį kairėje , leidomės link Sirijos ir išlipome Tyre . Ten laivas turėjo iškrauti savo krovinius .
44021004	Suradę mokinių , prabuvome su jais septynias dienas . Dvasios apšviesti , jie patarė Pauliui dar nevykti į Jeruzalę .
44021005	Toms dienoms prabėgus , mes leidomės į kelionę , o jie visi kartu su žmonomis ir vaikais palydėjo iki miesto ribos . Pajūryje suklaupę visi pasimeldėme .
44021006	Atsisveikinę sulipome į laivą , o jie sugrįžo namo .
44021007	Keliaudami toliau , iš Tyro atplaukėme į Ptolemaidę . Ten pasveikinome brolius ir pasilikome pas juos vienai dienai .
44021008	Kitą dieną vėl keliavome ir atvykome į Cezarėją . Ten nuėjome į evangelisto Pilypo , vieno iš Septynių , namus ir pas jį pasilikome .
44021009	Jis turėjo keturias netekėjusias dukteris , kurios buvo pranašės .
44021010	Mums būnant dar kelias dienas , iš Judėjos atėjo vienas pranašas , vardu Agabas .
44021011	Jis apsilankė pas mus , paėmė Pauliaus juostą ir , susirišęs ja rankas ir kojas , pasakė : „ Šventoji Dvasia kalba : ‘ Vyrą , kuriam priklauso ši juosta , tokiu būdu Jeruzalėje supančios žydai ir atiduos į pagonių rankas ’ “ .
44021012	Tai išgirdę , ir mes , ir tenykščiai prašėme , kad jis neitų į Jeruzalę .
44021013	Bet Paulius atsakė : „ Kodėl raudate ir draskote man širdį ? Aš pasirengęs Jeruzalėje dėlei Viešpaties Jėzaus vardo ne tik būti supančiotas , bet ir numirti ! “
44021014	Taigi , jam nesutinkant , mes liovėmės įkalbinėję ir tarėme : „ Tebūnie Viešpaties valia ! “
44021015	Po tų dienų , susiruošę į kelią , išvykome į Jeruzalę .
44021016	Kai kurie mokiniai iš Cezarėjos lydėjo mus ir nuvedė viešnagėn pas kiprietį Mnasoną , vieną senųjų mokinių .
44021017	Kai atvykome į Jeruzalę , džiaugsmingai mus sutiko broliai .
44021018	Rytojaus dieną Paulius kartu su mumis nuėjo pas Jokūbą , kur buvo susirinkę visi vyresnieji .
44021019	Juos pasveikinęs , jis smulkiai išdėstė visa , ką Dievas buvo padaręs pagonijoje , pasinaudodamas jo tarnyste .
44021020	Jie išklausę šlovino Dievą ir tarė Pauliui : „ Tu matai , broli , kiek tūkstančių žydų tapo tikinčiaisiais , ir jie visi uoliai laikosi Įstatymo .
44021021	Bet jiems prikalbėta apie tave , kad tu mokąs visus žydus , gyvenančius tarp pagonių , atsižadėti Mozės , sakydamas , jog jiems nereikią apipjaustyti vaikų nei laikytis papročių .
44021022	Ką daryti ? Šiaip ar taip , jie sužinos , kad esi atvykęs .
44021023	Todėl padaryk , kaip tau sakome . Pas mus yra keturi vyrai , padarę įžadą .
44021024	Pasiimk juos , atlik apsivalymą kartu su jais ir prisiimk išlaidas , kad jie galėtų nusikirpti plaukus . Tuomet visi pamatys , jog gandai apie tave nieko neverti ir tu nenukrypdamas laikaisi Įstatymo .
44021025	O dėl tikinčiųjų iš pagonių , tai mes esame išsiuntę nurodymus , kad jie saugotųsi stabams paaukotos mėsos , kraujo , pasmaugtų gyvulių mėsos ir ištvirkavimo “ .
44021026	Tuomet Paulius pasiėmė tuos vyrus ir kitą dieną su jais apsivalęs įžengė į šventyklą . Ten jis nurodė paskutinę apsivalymo dieną , kada už kiekvieną jų turės būti paaukota atnaša .
44021027	Toms septynioms dienoms baigiantis , Azijos žydai , pastebėję Paulių šventykloje , sukurstė visą minią ir , nutvėrę jį ,
44021028	pakėlė riksmą : „ Izraelitai , gelbėkit ! Šitas žmogus visur visus moko prieš tautą , Įstatymą ir šią šventyklą . Jis net atsivedė šventyklon graikų ir suteršė šią šventą vietą “ .
44021029	Mat jie prieš tai buvo matę su juo mieste Trofimą iš Efezo ir dabar manė , jog Paulius jį atsivedęs į šventyklą .
44021030	Sujudo visas miestas , susibėgo žmonės , nutvėrė Paulių ir ištempė už šventyklos vartų . Vartai bematant buvo uždaryti .
44021031	Jiems ketinant jį užmušti , įgulos viršininkui — tribūnui buvo duota žinia : „ Visoje Jeruzalėje kyla sąmyšis ! “
44021032	Jis nedelsdamas su kareiviais ir šimtininkais atskubėjo tenai . Jie , pamatę tribūną ir kareivius , liovėsi mušę Paulių .
44021033	Prisiartinęs tribūnas įsakė suimti Paulių ir surišti dviem grandinėmis . Paskui paklausė , kas jis esąs ir ką padaręs .
44021034	Tuo tarpu iš minios šaukė tai šį , tai tą . Negalėdamas dėl triukšmo nieko tikro sužinoti , tribūnas įsakė nuvaryti Paulių į kareivines .
44021035	Atėjus prie laiptų , per minios grūstį kareiviams teko jį nešte nešti .
44021036	Žmonės spraudėsi iš paskos , šaukdami : „ Mirtis jam ! “
44021037	Vedamas į kareivines Paulius kreipėsi į tribūną : „ Ar galiu tau šį tą pasakyti ? “ Šis atsiliepė : „ Tai tu moki graikiškai ?
44021038	Vadinasi , tu — ne anas egiptietis , kuris neseniai sukėlė sąmyšį ir išsivedė į dykumą keturis tūkstančius sikarijų ! “
44021039	Paulius atsakė : „ Aš esu žydas iš Kilikijos Tarso , taigi įžymaus miesto pilietis . Prašau tave , leisk man prabilti žmonėms “ .
44021040	Tribūnas sutiko . Paulius atsistojo ant laiptų ir pamojo ranka miniai . Visiems nutilus , jis prabilo hebrajų kalba :
44022001	„ Broliai ir tėvai ! Paklausykite , ką nūnai pasakysiu sau apginti “ .
44022002	Išgirdę jį kalbant hebrajiškai , jie dar labiau aprimo . O Paulius kalbėjo toliau :
44022003	„ Aš esu žydas , gimęs Tarse , Kilikijoje , bet išauklėtas šitame mieste ir griežtai pagal protėvių Įstatymą išėjęs mokslą prie Gamalielio kojų . Aš buvau uolus Dievo kovotojas kaip ir jūs visi šiandien .
44022004	Todėl iki mirties bausmės persekiojau šį Kelią , pančiodamas ir įkalindamas vyrus ir moteris .
44022005	Tai gali paliudyti vyriausiasis kunigas ir seniūnų taryba . Iš jų buvau gavęs laišką broliams Damaske . Ir aš keliavau , pasiryžęs tenykščius supančioti ir atgabenti į Jeruzalę , kad jie būtų nubausti .
44022006	Kai keliavau ir artinausi prie Damasko , apie vidurdienį staiga iš dangaus mane apsiautė stipri šviesa .
44022007	Aš kritau ant žemės ir išgirdau balsą , man sakantį : ‘ Sauliau , Sauliau , kam mane persekioji ? ! ’
44022008	Aš paklausiau : ‘ Kas esi , Viešpatie ? ’ Jis man atsakė : ‘ Aš esu Jėzus Nazarietis , kurį tu persekioji ’ .
44022009	Mano palydovai matė šviesą , bet negirdėjo man kalbančiojo balso .
44022010	Aš dar paklausiau : ‘ Ką man daryti , Viešpatie ? ’ O Viešpats man tarė : ‘ Kelkis , eik į Damaską , tenai tau bus pasakyta visa , ką tau reikia daryti ’ .
44022011	Kadangi tos veriančios šviesos apakintas nieko nemačiau , tik palydovų už rankų vedamas aš pasiekiau Damaską .
44022012	Toksai Ananijas , dievobaimingas , Įstatymui ištikimas žmogus , giriamas visų aplinkinių žydų ,
44022013	atėjęs stojo prieš mane ir tarė : ‘ Broli Sauliau , praregėk ! ’ Ir tą pačią akimirką aš jį pamačiau .
44022014	O jis kalbėjo : ‘ Mūsų protėvių Dievas pasirinko tave , kad pažintum jo valią , išvystum Teisųjį ir išgirstum jo balsą iš jo burnos ,
44022015	nes tu visiems žmonėms paliudysi , ką esi regėjęs ir girdėjęs .
44022016	Tad ko lauki ? Kelkis , priimk krikštą ir nusiplauk nuodėmes , šaukdamasis jo vardo ! ’
44022017	Vėliau , sugrįžęs į Jeruzalę ir melsdamasis šventykloje , aš patyriau dvasios pagavą .
44022018	Išvydau Jėzų , ir jis pasakė : ‘ Skubiai pasitrauk iš Jeruzalės , nes jie nepriims tavojo liudijimo apie mane ’ .
44022019	Aš atsiliepiau : ‘ Viešpatie , juk jie žino , kad aš tavo tikinčiuosius sinagoga nuo sinagogos varydavau į kalėjimą ir plakdinau .
44022020	O kai buvo pralietas tavo liudytojo Stepono kraujas , aš ten stovėjau pritardamas ir sergėjau jo žudikų drabužius ’ .
44022021	Bet jis man pakartojo : ‘ Eik , nes išsiųsiu tave toli , pas pagonis ’ “ .
44022022	Jie klausėsi jo iki šitų žodžių , o čia ėmė garsiai rėkti : „ Nušluoti nuo žemės tokį ! Nepalikti jo gyvo ! “
44022023	Jie klykė , mosavo drabužiais ir svaidė į orą smėlį .
44022024	Tribūnas įsakė nuvesti Paulių į kareivines ir liepė tardyti plakant , kad išaiškėtų , kodėl žmonės prieš jį taip įsiutę .
44022025	Kai jau buvo pririštas diržais , jis kreipėsi į šalia stovintį šimtininką : „ Ar jums valia plakti Romos pilietį , ir dar nenuteistą ? “
44022026	Tai išgirdęs , šimtininkas priėjo prie tribūno ir pareiškė : „ Ką sumanei daryti ? Tas žmogus yra Romos pilietis ! “
44022027	Tribūnas atėjęs paklausė : „ Pasakyk man , ar tu Romos pilietis ? “ Šis patvirtino : „ Taip “ .
44022028	Tribūnas tarė : „ Aš šitą pilietybę įsigijau už didelius pinigus “ . Paulius atsiliepė : „ O aš ją turiu nuo gimimo “ .
44022029	Bematant pasitraukė nuo jo tie , kurie turėjo jį tardyti . Sužinojęs jį esant Romos pilietį , tribūnas nusigando , kam jį surišdinęs .
44022030	Rytojaus dieną , norėdamas tiksliau išsiaiškinti , kuo jis žydų kaltinamas , tribūnas įsakė jį išleisti iš kalėjimo ; liepė sušaukti kunigus bei visą teismo tarybą ir , atvedęs Paulių , pastatė jų akivaizdoje .
44023001	Skvarbiu žvilgsniu permetęs tarybą , Paulius prabilo : „ Vyrai , broliai ! Iki šios dienos aš elgiausi Dievo akivaizdoje visiškai gryna sąžine “ .
44023002	Bet vyriausiasis kunigas Ananijas įsakė ten stovintiesiems smogti jam per burną .
44023003	Tuomet Paulius jam tarė : „ Tau smogs Dievas , tu , pabaltinta siena ! Tu čia sėdi , kad mane teistum pagal Įstatymą , o liepi mane mušti prieš Įstatymą ? “
44023004	Ten esantys įspėjo : „ Tu įžeidi Dievo vyriausiąjį kunigą “ .
44023005	Paulius atsiliepė : „ Broliai , aš nežinojau , kad jis vyriausiasis kunigas . Juk parašyta : Nepiktžodžiauk savo tautos vadovui “ .
44023006	Žinodamas , kad viena dalis buvo sadukiejai , o kita — fariziejai , Paulius sušuko tarybai : „ Broliai , aš fariziejus , kilęs iš fariziejų šeimos , ir jūs mane teisiate už mirusiųjų prisikėlimo viltį “ .
44023007	Jam tai pasakius , tarp fariziejų ir sadukiejų kilo barnis , ir susirinkimas suskilo .
44023008	Mat sadukiejai neigia mirusiųjų prisikėlimą , angelų ir dvasios buvimą , o fariziejai tuos dalykus pripažįsta .
44023009	Todėl pakilo didelis klegesys . Kai kurie Rašto aiškintojai iš fariziejų atsistojo ir griežtai prieštaravo : „ Mes nerandame nieko blogo šitame žmoguje .
44023010	O kas , jeigu jam kalbėjo dvasia arba angelas ? ! “ Įsisiautėjus smarkiems ginčams , tribūnas , bijodamas , kad jie nesudraskytų Pauliaus , įsakė kareivių daliniui nusileisti žemyn , išplėšti Paulių iš jų ir nuvesti į kareivines .
44023011	Kitą naktį Pauliui pasirodė Viešpats ir tarė : „ Būk tvirtas ! Kaip liudijai apie mane Jeruzalėje , taip reikės tau liudyti ir Romoje “ .
44023012	Rytojaus dieną susirinko būrys žydų ir prisiekė nei valgyti , nei gerti , kol nenužudys Pauliaus .
44023013	Tokį suokalbį padarė daugiau negu keturiasdešimt žmonių .
44023014	Jie nuėjo pas aukštuosius kunigus bei seniūnus ir pasakė : „ Mes prisiekėme nieko neragauti , kol nenužudysime Pauliaus .
44023015	O jūs kartu su taryba prašykite tribūną , kad jis pristatytų jį jums , lyg norėtumėte tiksliau ištirti jo bylą . Tuo tarpu mes būsime pasirengę nudėti jį kelyje “ .
44023016	Apie šį suokalbį nugirdo Pauliaus sesers sūnus . Jis atėjo į kareivines ir pranešė Pauliui .
44023017	Tada Paulius , pasivadinęs vieną šimtininką , paprašė : „ Nuvesk šį jaunuolį pas tribūną . Jis turi jam kai ką pranešti “ .
44023018	Tas paėmė , nuvedė jį pas tribūną ir paaiškino : „ Kalinys Paulius pasikvietė mane ir paprašė , kad atvesčiau pas tave šitą jaunuolį . Jis turįs tau kai ką pasakyti “ .
44023019	Tribūnas , paėmęs jį už rankos , pasivėdėjo į šalį ir paklausė : „ Ką turi man pranešti ? “
44023020	Tas atsakė : „ Žydai susimokė prašyti tave , kad rytoj nuvestum Paulių į teismo tarybą , neva norėdami tiksliau ištirti jo bylą .
44023021	Netikėk jais ! Daugiau negu keturiasdešimt vyrų susitarę prisiekė nei valgyti , nei gerti , kol jo nenužudys . Jie jau dabar pasiruošę ir laukia tavo sutikimo “ .
44023022	Tribūnas atleido jaunuolį ir liepė niekam nesakyti , ką buvo jam pranešęs .
44023023	Pasišaukęs du šimtininkus , tribūnas įsakė : „ Nuo trečios nakties valandos laikykite parengtyje du šimtus karių žygiuoti į Cezarėją , taip pat septyniasdešimt raitelių ir du šimtus ietininkų .
44023024	Parūpinkite ir arklių , kad raitą Paulių būtų galima saugiai nugabenti pas valdytoją Feliksą “ .
44023025	Be to , jis parašė tokį laišką :
44023026	„ Klaudijus Lisijas kilniausiajam valdytojui Feliksui siunčia sveikinimą .
44023027	Šitą vyrą žydai buvo nutvėrę ir norėjo nužudyti . Aš su kareiviais jį išgelbėjau , sužinojęs esant Romos pilietį .
44023028	Norėdamas patirti jo apkaltinimo priežastį , nuvedžiau į jų teismo tarybą .
44023029	Radau , kad jis kaltinamas dėl jų Įstatymo klausimų , o ne dėl kokio nusikaltimo , baustino mirtimi ar kalėjimu .
44023030	Kadangi man buvo pranešta apie jam gresiantį sąmokslą , aš nedelsdamas siunčiu jį pas tave . Taip pat nurodžiau kaltintojams , kad jie tau pateiktų prieš jį turimus kaltinimus “ .
44023031	Kareiviai , vykdydami įsakymą , paėmė ir nugabeno nakčia Paulių į Antipatridę .
44023032	Rytojaus dieną jie pasiuntė su juo raitelius , o patys sugrįžo į kareivines .
44023033	Atvykę į Cezarėją , raiteliai įteikė valdytojui laišką ir pristatė Paulių .
44023034	Perskaitęs laišką , jis pasiteiravo , iš kokios provincijos esąs . Sužinojęs , jog iš Kilikijos ,
44023035	jis pasakė : „ Aš tave apklausiu , kai atvyks tavo kaltintojai “ . Ir liepė jį sergėti Erodo pretorijuje .
44024001	Po penkių dienų atvyko vyriausiasis kunigas Ananijas su keliais seniūnais ir advokatu Tertulu . Jie pateikė valdytojui kaltinimus prieš Paulių .
44024002	Kai pastarasis buvo iškviestas , Tertulas pradėjo savo kaltinamąją kalbą : „ Tavo dėka mes turime tikrą taiką ir daug pagerinimų tautai , įvestų tavo rūpesčiu .
44024003	Mes , prakilnusis Feliksai , visuomet ir visur tai pripažįstame su didžiu dėkingumu .
44024004	Nenorėdamas tavęs ilgiau gaišinti , prašau tave trumpai mūsų paklausyti su savo įprastu maloningumu .
44024005	Mes nustatėme , kad šis žmogus tarsi maras kursto sumišimą viso pasaulio žydijoje ir yra nazariečių atskalos vadovas .
44024006	Jis net mėgino išniekinti šventyklą . Štai kodėl mes jį suėmėme .
44024008	Iš jo galėsi pats išsiteirauti ir viską sužinoti apie mūsų kaltinimus “ .
44024009	Tiems žodžiams pritarė žydai , tvirtindami , jog taip esą iš tikrųjų .
44024010	Valdytojui davus ženklą , Paulius atsakė : „ Žinodamas tave jau daug metų esant šios tautos teisėju su pasitikėjimu mėginsiu ginti savo bylą .
44024011	Tau nesunku nustatyti jog prabėgo ne daugiau kaip dvylika dienų , kai aš atvykau į Jeruzalę kaip maldininkas .
44024012	Nei šventykloje , nei sinagogose , nei mieste niekas manęs nematė su kuo nors besiginčijant ar telkiant minią .
44024013	Jie negali įrodyti to , kuo dabar mane kaltina .
44024014	Vis dėlto aš tau išpažįstu , jog tarnauju savo protėvių Dievui pagal Kelią , jų vadinamą atskala . Aš tikiu visa , kas parašyta Įstatyme ir Pranašuose .
44024015	Kartu su jais turiu Dieve viltį , jog bus teisiųjų ir neteisiųjų prisikėlimas iš numirusių .
44024016	Todėl aš stengiuosi visuomet turėti gryną sąžinę prieš Dievą ir prieš žmones .
44024017	Aš po daugelio metų atkeliavau savo tautai atiduoti pašalpų ir paaukoti atnašų .
44024018	Ta proga rado mane šventykloje apsivaliusį , be jokios minios ir be jokio triukšmo
44024019	kai kurie Azijos žydai . Tai jiems reikėjo čia būti ir , jei ką turi prieš mane , kaltinti tavo akyse .
44024020	Pagaliau tegul ir šitie pasako , kokį nusikaltimą jie man įrodė teismo taryboje !
44024021	Nebent tik žodžius , kuriuos šaukiau , stovėdamas tarp jų : ‘ Šiandien jūs mane teisiate už mirusiųjų prisikėlimą ! ’ “
44024022	Feliksas , gerai nusimanydamas apie tą Kelią , atidėjo skundo svarstymą , sakydamas : „ Kai atvyks tribūnas Lisijas , tuomet ir išsiaiškinsiu jūsų klausimą “ .
44024023	Jis davė nurodymą šimtininkui sergėti Paulių , tačiau daryti lengvatų ir netrukdyti jo žmonėms teikti jam paslaugų .
44024024	Po kelių dienų Feliksas atėjo su savo žmona Druzila , kuri buvo žydė . Jis liepė pakviesti Paulių ir išklausė jo pasakojimo apie Kristaus Jėzaus tikėjimą .
44024025	Pauliui dėstant apie teisumą , susilaikymą ir būsimąjį teismą , Feliksas išsigando ir tarė : „ Šiam kartui užtenka . Gali eiti . Kai bus metas , aš tave pasišauksiu “ .
44024026	Be to , jis tikėjosi gauti iš Pauliaus pinigų . Todėl dažnokai jį kviesdavosi ir su juo kalbėdavosi .
44024027	Prabėgus dvejiems metams , Feliksą pakeitė įpėdinis Porcijus Festas . Norėdamas įsiteikti žydams , Feliksas paliko Paulių kalėjime .
44025001	Atvykęs į provinciją , Festas po trijų dienų nukeliavo iš Cezarėjos į Jeruzalę .
44025002	Ten į jį kreipėsi aukštieji kunigai ir žydų didikai , kaltindami Paulių
44025003	ir prašydami malonės jį atsiųsti į Jeruzalę , klastingai galvodami kelyje nužudyti .
44025004	Festas atsakė , jog Paulius turįs būti saugomas Cezarėjoje , be to , jis pats ketinąs netrukus ten grįžti .
44025005	„ Tegul jūsų įgaliotiniai , — tęsė jis , — keliauja kartu ir , jei tas vyras nusikaltęs , jį skundžia “ .
44025006	Pabuvęs tarp jų ne daugiau kaip aštuonias ar dešimt dienų , jis sugrįžo į Cezarėją . Kitą dieną , atsisėdęs į teismo krasę , liepė atvesti Paulių .
44025007	Vos tik pasirodžiusį apspito jį iš Jeruzalės atvykę žydai , mėgindami primesti aibę sunkių kaltinimų , tačiau neįstengė jų įrodyti .
44025008	Paulius gynėsi : „ Aš nieku nenusikaltęs nei žydų Įstatymui , nei šventyklai , nei ciesoriui “ .
44025009	Norėdamas parodyti palankumą žydams , Festas paklausė Paulių : „ Ar nori keliauti į Jeruzalę ir ten būti mano teisiamas už šiuos dalykus ? “
44025010	Paulius atsakė : „ Aš stoviu prieš ciesoriaus teismą ir ten privalau būti teisiamas . Aš nepadariau žydams skriaudos , kaip tu pats puikiai žinai .
44025011	Jei esu nusikaltęs ir padaręs ką nors verta mirties , tai neatsisakau mirti . Bet jeigu jų metami kaltinimai nepagrįsti , niekas neturi jiems manęs išduoti . Aš šaukiuosi ciesoriaus ! “
44025012	Tuomet Festas , pasitaręs su savo taryba , paskelbė : „ Šaukeisi ciesoriaus — eisi pas ciesorių “ .
44025013	Praslinkus kelioms dienoms , karalius Agripa ir Berenikė apsilankė Cezarėjoje Festo pasveikinti .
44025014	Viešnagei užtrukus , Festas supažindino karalių su Pauliaus byla ir papasakojo : „ Feliksas paliko man tokį kalinį .
44025015	Kai buvau Jeruzalėje , aukštieji žydų kunigai ir seniūnai apsilankė pas mane , kaltindami jį ir reikalaudami pasmerkti .
44025016	Aš jiems atsakiau , kad romėnai neturi papročio pasmerkti kokį nors žmogų , nedavę kaltinamajam galimybės stoti savo kaltintojų akivaizdoje ir gintis nuo kaltinimų .
44025017	Jiems čionai atvykus , aš nedelsdamas rytojaus dieną atsisėdau į teismo krasę ir liepiau atvesti tą žmogų .
44025018	Skundėjai nesugebėjo įrodyti jokio nusikaltimo , kokio buvau tikėjęsis .
44025019	Jie vien ginčijosi ir jam prikaišiojo dėl kai kurių savo tikėjimo klausimų ir dėl kažkokio mirusio Jėzaus , kurį Paulius tvirtino esant gyvą .
44025020	Dvejodamas , kaip išspręsti tokius klausimus , aš paklausiau , ar jis nenorėtų vykti į Jeruzalę ir tenai būti teisiamas .
44025021	Bet Paulius pareikalavo , kad jo byla būtų perduota Augusto žiniai . Todėl aš įsakiau jį toliau kalinti , kol išsiųsiu pas ciesorių “ .
44025022	Agripa tarė Festui : „ Aš ir pats norėčiau pasiklausyti to žmogaus “ . Anas sutiko : „ Galėsi rytoj pasiklausyti “ .
44025023	Rytojaus dieną Agripa ir Berenikė atėjo su didele iškilme . Jie įžengė į salę kartu su tribūnais ir miesto didžiūnais . Festas liepė įvesti Paulių .
44025024	Festas prabilo : „ Karaliau Agripa ir svečiai ! Jūs matote žmogų , dėl kurio visa gausybė žydų kreipėsi į mane Jeruzalėje ir čia , šaukdami , kad jo negalima palikti gyvo .
44025025	Bet aš nustačiau , kad jis nėra padaręs nieko , kas būtų baustina mirtimi . Jam šaukiantis Augusto , nusprendžiau jį ten pasiųsti ,
44025026	tačiau nežinau nieko tikra , ką turėčiau parašyti valdovui . Todėl aš iškviečiau jį jūsų akivaizdon , ypač tavo , karaliau Agripa , kad , jį apklausęs , žinočiau , ką turiu parašyti .
44025027	Mat , man rodos , neprotinga siųsti kalinį , nenurodant kaltinimo “ .
44026001	Tuomet Agripa tarė Pauliui : „ Tau leidžiama paaiškinti savo bylą “ . Ir Paulius , pamojęs ranka , pradėjo apsigynimo kalbą :
44026002	„ Karaliau Agripa ! Esu laimingas , galėdamas šiandien tavo akivaizdoje gintis nuo visų žydų kaltinimų ,
44026003	juo labiau , kad tau pažįstami visi žydų papročiai ir ginčijami klausimai . Todėl prašau kantriai manęs išklausyti .
44026004	Visi žydai žino apie mano gyvenimą nuo jaunystės , ir kaip jis prabėgo iš pradžių mano tautoje , Jeruzalėje .
44026005	Jie pažįsta mane nuo seno ir , jei norėtų , galėtų paliudyti , kad aš kaip fariziejus gyvenau , laikydamasis griežčiausios mūsų tikėjimo krypties .
44026006	Dabar aš čia stoviu ir esu teisiamas už tai , kad viliuosi pažadu , kurį Dievas yra davęs mūsų protėviams .
44026007	Jo išsipildant tikisi sulaukti mūsų dvylikos giminių tauta , stropiai tarnaudama Dievui dieną ir naktį . Dėl šios vilties , karaliau , ir įskundė mane žydai .
44026008	Kodėl jums atrodo neįtikėtina , kad Dievas prikelia numirusius ?
44026009	Kitados ir aš maniau , kad mano pareiga visais būdais kovoti su Jėzaus Nazariečio vardu .
44026010	Aš taip ir dariau Jeruzalėje . Gavęs iš aukštųjų kunigų įgaliojimus , daugybę šventųjų įmesdinau į kalėjimus , o kai jie buvo žudomi , pritardavau .
44026011	Dažnai įvairiose sinagogose grasinimais verčiau juos piktžodžiauti ir , be saiko prieš juos įtūžęs , persekiojau net svetimuose miestuose .
44026012	Tais pačiais tikslais aš keliavau į Damaską , turėdamas aukštųjų kunigų įgaliojimus ir leidimą .
44026013	Kelyje vidurdienį , karaliau , aš staiga išvydau , kaip mane ir mano kelionės draugus iš dangaus apsiautė šviesa , skaistesnė už saulę .
44026014	Mes visi parpuolėme žemėn , o aš išgirdau balsą , kuris man sakė hebrajiškai : ‘ Sauliau , Sauliau , kam mane persekioji ? Sunku tau spyriotis prieš akstiną ! ’
44026015	Aš paklausiau : ‘ Kas tu esi , Viešpatie ? ’ O Viešpats atsakė : ‘ Aš esu Jėzus , kurį tu persekioji .
44026016	Bet kelkis ir laikykis ant kojų ! Aš tau apsireiškiau , kad paskirčiau tave tarnu bei liudytoju tų dalykų , kuriuos matei ir kuriuos tau dar apreikšiu .
44026017	Aš tave gelbėsiu nuo tautiečių ir pagonių , pas kuriuos tave siunčiu ,
44026018	kad atvertum jų akis ir jie iš tamsybių gręžtųsi į šviesą , nuo šėtono galybės — į Dievą ir , tikėdami mane , gautų nuodėmių atleidimą bei dalį su pašventintaisiais ’ .
44026019	Todėl , karaliau Agripa , negalėjau būti neklusnus dangaus apreiškimui .
44026020	Iš pradžių Damaske ir Jeruzalėje , o paskui visoje Judėjoje ir pagonijoje ėmiau skelbti , kad žmonės atsiverstų , sugrįžtų pas Dievą ir imtųsi atsivertimą liudijančių darbų .
44026021	Už tai žydai sugriebė mane šventykloje ir mėgino užmušti .
44026022	Bet , Dievo padedamas , iki šios dienos aš tebeliudiju mažam ir dideliam , neskelbdamas nieko viršaus , o tik tai , ką yra skelbę įvyksiant pranašai ir Mozė ,
44026023	būtent , jog Mesijas kentės , jog , pirmutinis prisikėlęs iš numirusių , paskelbs šviesą tautai ir pagonims “ .
44026024	Jam taip aiškinant , Festas garsiai sušuko : „ Pauliau , tu iš galvos kraustaisi ! Iš didelio rašto išėjai iš krašto “ .
44026025	Paulius atsiliepė : „ Ne , nesikraustau iš galvos , prakilnusis Festai , bet kalbu tiesos ir sveiko proto žodžius .
44026026	Šiuos dalykus žino karalius , kuriam aš taip atvirai kalbu . Esu tikras , kad iš viso to jam nieko nėra nežinomo , juoba kad šitai dėjosi ne kur nors užkampyje .
44026027	Karaliau Agripa , ar tiki pranašais ? Aš žinau , kad tiki “ .
44026028	Agripa atsakė : „ Tuojau , žiūrėk , įtikinsi mane krikščionimi tapti . . . “
44026029	Paulius palinkėjo : „ Duok , Dieve , kad ar tuojau , ar ne tuojau ne tik tu , bet ir visi , šiandien girdėję mane kalbant , taptų tokie , kaip aš , tik be šitų pančių ! “
44026030	Tuomet pakilo karalius , valdytojas , Berenikė ir kiti svečiai .
44026031	Išeidami jie kalbėjosi : „ Šitas žmogus niekuo nenusipelnė mirties ar pančių “ .
44026032	Agripa Festui pareiškė : „ Būtų buvę galima paleisti šį žmogų , jeigu jis nebūtų šaukęsis ciesoriaus “ .
44027001	Kai buvo nuspręsta , kada išplaukti mums į Italiją , Paulius ir keli kiti kaliniai buvo perduoti Augusto kohortos šimtininkui , vardu Julijui .
44027002	Mes įlipome į Adramitijos laivą , kuris turėjo plaukti Azijos pakrantėmis ir netrukus leidomės į kelionę . Su mumis buvo makedonietis Aristarchas iš Tesalonikos .
44027003	Kitą dieną atplaukėme į Sidoną . Julijus draugiškai elgėsi su Pauliumi , leido jam aplankyti bičiulius , ir šie juo pasirūpino .
44027004	Iš ten mums teko buriuoti Kipro užuovėja , nes pūtė priešiniai vėjai .
44027005	Perplaukę jūrą ties Kilikija ir Pamfilija , mes atvykome į Lykijos miestą Myrą .
44027006	Tenai šimtininkas surado Aleksandrijos laivą , kuris plaukė į Italiją , ir persodino mus į jį .
44027007	Daug dienų plaukėme palengva ir vargais negalais atsiradome ties Knidu . Kadangi vėjas kliudė priplaukti prie kranto , plaukėme Kretos priedangoje , Salmonės kyšulio kryptimi .
44027008	Vargingai jį aplenkę , atvykome į vietovę , kuri vadinasi Gražioji Prieplauka , netoli Lasėjos miesto .
44027009	Prabėgo daug laiko , ir laivyba tapo pavojinga , nes jau buvo pasibaigęs rudens pasninko metas .
44027010	Paulius juos įspėjo : „ Vyrai , aš numatau , jog šis plaukimas bus grėsmingas ir pražūtingas ne tik kroviniams bei laivui , bet ir mūsų gyvybėms “ .
44027011	Tačiau šimtininkas labiau tikėjo vairininku ir laivo savininku negu Pauliaus įspėjimais .
44027012	Kadangi uostas nebuvo tinkamas žiemoti , daugumas nusprendė iš ten plaukti toliau , kaip nors pasiekti Feniksą , Kretos uostą , atvirą į pietvakarius ir šiaurės vakarus , ir tenai žiemoti .
44027013	Papūtus lengvam pietų vėjui , jie tikėjosi įvykdyti savo sumanymą ir , pakėlę inkarą , leidosi pirmyn palei Kretos krantus .
44027014	Bet greitai nuo salos pusės pakilo viesulas , vadinamas Šiaurryčiu .
44027015	Jis pagavo laivą , nepajėgusį jam priešintis , ir mes turėjome jį leisti pavėjui .
44027016	Kai mus nešė pro salelę , vardu Kaudą , mes tik vargais negalais išsaugojome gelbėjimo valtį .
44027017	Kai ji buvo užkelta , jūreiviai ėmėsi stiprinti laivą ir apjuosė jį virvėmis . Kad nepakliūtume ant Sirto seklumų , jie nuleido bures ir taip plaukė toliau .
44027018	Mus baisiai vargino audra . Todėl rytojaus dieną teko išmesti į jūrą dalį krovinio .
44027019	Trečią dieną jūrininkai savo rankomis išmetė kai kuriuos laivo įrenginius .
44027020	Ilgą laiką nematydami nei saulės , nei žvaigždžių , smarkios audros blaškomi , mes galiausiai praradome bet kokią viltį išsigelbėti .
44027021	Žmonės jau ilgą laiką nieko nevalgė . Paulius priėjo prie jų ir tarė : „ Vyrai ! Reikėjo paklausyti manęs ir neplaukti nuo Kretos į jūrą . Būtų išvengta pavojų ir nuostolių .
44027022	Tačiau ir dabar patariu nenusiminti . Niekas iš jūsų nežus , tik laivas .
44027023	Šią naktį man apsireiškė angelas Dievo , kuriam aš priklausau ir tarnauju ,
44027024	ir pranešė : ‘ Nebijok , Pauliau ! Tu privalai stoti prieš ciesorių . Todėl Dievas tau dovanoja visus , kurie su tavimi plaukia ’ .
44027025	Tad , vyrai , drąsiau ! Aš tikiu Dievu , kad taip ir įvyks , kaip man pasakyta .
44027026	Mus išmes į kokią nors salą “ .
44027027	Kai buvome svaidomi Adrijos jūroje keturioliktą naktį , apie vidurnaktį jūreiviams pasirodė , kad artėjame prie sausumos .
44027028	Jie išmetė grimzlę ir nustatė dvidešimties jūros sieksnių gylį ; išmatavę dar kartą , berado penkiolika .
44027029	Bijodami užšokti ant povandeninių uolų , jie išmetė iš paskuigalio keturis inkarus ir ėmė laukti aušros .
44027030	Jūreiviai mėgino pabėgti iš laivo . Jie nuleido į jūrą gelbėjimo valtį , neva norėdami išmesti inkarus laivo priešakyje .
44027031	Paulius įspėjo šimtininką ir kareivius : „ Jeigu šitie nepasiliks laive , jūs neišsigelbėsite “ .
44027032	Tada kareiviai nukapojo valties virves ir leido jai nukristi į jūrą .
44027033	Dar nepradėjus švisti , Paulius paragino visus valgyti , sakydamas : „ Šiandien jau keturiolikta diena , kaip jūs laukiate nevalgę , nieko burnoje neturėję .
44027034	Todėl aš jus prašau valgyti . To reikia jūsų išsigelbėjimui . Nė vienam jūsų nenukris nė plaukas nuo galvos ! “
44027035	Tai pasakęs , jis paėmė duonos , visų akivaizdoje padėkojo Dievui , laužė ir pradėjo valgyti .
44027036	Tuomet visi pralinksmėjo ir ėmėsi valgio .
44027037	Laive iš viso buvome du šimtai septyniasdešimt šeši žmonės .
44027038	Pavalgę jie palengvino laivą , išmesdami jūron javus .
44027039	Rytui išaušus , jūreiviai negalėjo pažinti žemės , tiktai pastebėjo nedidelę įlanką lėkštais krantais , į kurią , jei bus įmanoma , jie nutarė pasukti laivą .
44027040	Nupjovė inkarus , paliko juos jūroje , atleido vairo diržus ir , iškėlę prieš vėją priekinę burę , leidosi į krantą .
44027041	Atsidūrę prie seklumos , jie užšokdino ant jos laivą . Priekis liko tvirtai įsmigęs , o paskuigalis ėmė irti nuo smarkios mūšos .
44027042	Tuo metu kareiviai sumanė išžudyti kalinius , kad kuris išplaukęs nepaspruktų .
44027043	Bet šimtininkas , gelbėdamas Paulių , sutrukdė jų sumanymą . Jis įsakė , kad mokantys plaukti pirmi šoktų į jūrą ir plauktų į krantą ,
44027044	o kiti tai padarytų kas ant lentų , kas ant laivo nuolaužų . Šitaip visi išsigelbėjo ir pasiekė žemę .
44028001	Išsigelbėję sužinojome , kad sala vadinasi Malta .
44028002	Vietos gyventojai su mumis elgėsi labai draugiškai . Užkūrė ugnį ir pakvietė mus visus prie jos , nes lijo ir buvo šalta .
44028003	Paulius pririnko glėbį sausų šakų ir metė į ugnį . Čia nuo kaitros iš laužo iššoko angis ir įsikirto jam į ranką .
44028004	Pamatę prikibusį prie rankos šliužą , gyventojai ėmė vienas kitam kalbėti : „ Tas žmogus tikriausiai žmogžudys : išsigelbėjo iš jūros , o keršto deivė vis tiek neduoda jam gyventi “ .
44028005	Tačiau jis nupurtė šliužą į ugnį , nepatirdamas nieko blogo .
44028006	Gyventojai laukė , kada jis ištins ir kris negyvas . Laukę nesulaukę ir pamatę , kad jam nesidaro nieko blogo , jie pakeitė nuomonę ir ėmė kalbėti , jog jis esąs dievaitis .
44028007	Netoli tos vietos buvo vyriausio salos valdininko Publijaus valdos . Jis mus priglaudė ir tris dienas bičiuliškai globojo .
44028008	Tuo metu Publijaus tėvas buvo susirgęs karštine ir viduriavimu . Paulius užėjo pas jį , pasimeldė , uždėjo ant jo rankas ir išgydė .
44028009	Po šito įvykio ir kiti salos ligoniai ėjo pas Paulių ir buvo išgydyti .
44028010	Už tai žmonės mus didžiai gerbė , o išvykstant aprūpino viskuo , ko mums reikėjo .
44028011	Po trijų mėnesių mes išplaukėme Aleksandrijos laivu , žiemojusiu saloje . Jis turėjo Dioskūrų ženklą .
44028012	Atplaukę į Sirakūzus , prastovėjome tris dienas .
44028013	Tada , buriuodami palei krantą , pasiekėme Regijų ir dar po dienos , ėmus pūsti pietų vėjui , per dvi dienas atvykome į Puteolus .
44028014	Ten susitikome su broliais ; jie pakvietė mus septynias dienas paviešėti . Taip mes atvykome į Romą .
44028015	Tenykščiai broliai , išgirdę apie mus , atėjo pasitikti iki Apijaus aikštės ir Trijų Tavernų . Juos išvydęs , Paulius dėkojo Dievui ir įgavo pasitikėjimo .
44028016	Kai atvykome į Romą , Pauliui buvo leista apsigyventi vienam su serginčiu jį kareiviu .
44028017	Po trijų dienų jis pasikvietė pas save žydų vyresniuosius . Jiems susirinkus , jis prabilo : „ Broliai ! Nors aš nesu nusikaltęs nei tautai , nei papročiams , buvau Jeruzalėje suimtas ir atiduotas į romėnų rankas .
44028018	Tie ištardę norėjo mane paleisti , nes nerado jokio mirties verto nusižengimo .
44028019	Kadangi žydai prieštaravo , turėjau šauktis ciesoriaus , tiktai ne tam , kad apkaltinčiau savo tautą .
44028020	Dėl šios priežasties aš norėjau su jumis pasimatyti ir pasikalbėti . Juk aš nešioju šitą grandinę dėl Izraelio vilties ! “
44028021	Jie atsakė jam : „ Mes nesame gavę apie tave iš Judėjos laiškų , ir niekas iš brolių nebuvo atvykęs su blogomis žiniomis ar kalbomis apie tave .
44028022	Vis dėlto norėtume išgirsti tavo pažiūras . Mat apie šią atskalą tiek težinome , jog jai visur prieštaraujama “ .
44028023	Paskyrę jam dieną , daugelis suėjo pas jį į butą . Nuo ryto iki vakaro jis dėstė jiems ir liudijo apie Dievo karalystę , įrodinėdamas jiems Jėzų iš Mozės Įstatymo ir Pranašų .
44028024	Vieni jo žodžiais tikėjo , kiti ne .
44028025	Nesutardami tarpusavyje , jie ėmė skirstytis , o Paulius tepasakė jiems viena : „ Teisingai Šventoji Dvasia yra jūsų protėviams pasakiusi per pranašą Izaiją :
44028026	Eik pas šią tautą ir sakyk : Girdėti girdėsite , bet nesuprasite , žiūrėti žiūrėsite , bet nematysite .
44028027	Šitų žmonių širdis aptuko , jie prastai girdėjo ausimis ir užmerkė akis , kad kartais nepamatytų akimis , neišgirstų ausimis , nesuprastų širdimi ir neatsiverstų , ir aš jų nepagydyčiau .
44028028	Todėl žinokite : šis Dievo išgelbėjimas yra pasiųstas pagonių tautoms , jos ir išgirs “ .
44028030	Paulius pasiliko gyventi savo išsinuomotame bute ištisus dvejus metus ir priiminėdavo visus savo lankytojus .
44028031	Jis skelbė Dievo karalystę ir visiškai drąsiai ir netrukdomas mokė apie Viešpatį Jėzų Kristų .
45001001	Paulius , Jėzaus Kristaus tarnas , pašauktasis apaštalas , išskirtas [ skelbti ] Dievo Evangeliją ,
45001002	kurią Dievas buvo iš anksto pažadėjęs per savo pranašus šventuosiuose Raštuose .
45001003	O ji kalba apie jo Sūnų , kūnu kilusį iš Dovydo giminės ,
45001004	šventumo Dvasia per prisikėlimą iš numirusių pristatytą galingu Dievo Sūnumi , — Jėzų Kristų , mūsų Viešpatį .
45001005	Per jį esame gavę malonę ir apaštalo tarnystę , kad jo garbei skleistume tikėjimo klusnumą visose pagonių tautose ,
45001006	tarp kurių ir jūs esate pašaukti priklausyti Jėzui Kristui .
45001007	Visiems Dievo mylimiesiems , esantiems Romoje , pašauktiesiems šventiesiems tebūna malonė bei ramybė nuo Dievo , mūsų Tėvo , ir Viešpaties Jėzaus Kristaus !
45001008	Pirmiausia aš dėkoju savo Dievui per Jėzų Kristų už jus visus , nes visame pasaulyje kalbama apie jūsų tikėjimą .
45001009	Man gali paliudyti Dievas , kuriam tarnauju dvasia , skelbdamas jo Sūnaus Evangeliją , jog be paliovos jus miniu ,
45001010	visuomet savo maldose prašydamas , kad , Dievui leidus , man pavyktų kaip nors atkeliauti pas jus .
45001011	Trokštu jus pamatyti , kad galėčiau perduoti šiek tiek dvasinių dovanų jums sustiprinti ,
45001012	tai yra drauge pasiguosti bendru jūsų ir mano tikėjimu .
45001013	Noriu , broliai , kad žinotumėte , jog ne kartą ketinau atvykti pas jus — deja , iki šiol vis pasitaikydavo kliūčių , — kad ir tarp jūsų turėčiau šiek tiek vaisių kaip ir kitose tautose .
45001014	Juk aš skolingas graikams ir barbarams , išmintingiems ir neišmanantiems .
45001015	Štai kodėl mano širdį traukia ir jums Romoje skelbti Evangeliją .
45001016	Aš nesigėdiju Evangelijos . Ji juk yra Dievo galybė išgelbėti kiekvienam tikinčiajam , pirma žydui , paskui graikui .
45001017	Joje apsireiškia Dievo teisumas iš tikėjimo į tikėjimą , kaip parašyta : Teisusis gyvens tikėjimu .
45001018	Dievo rūstybė apsireiškia iš dangaus už visokią žmonių bedievystę ir neteisybę , kai teisybę jie užgniaužia neteisingumu .
45001019	Juk tai , kas gali būti žinoma apie Dievą , jiems aišku , nes Dievas jiems tai atskleidė .
45001020	Jo neregimosios ypatybės — jo amžinoji galybė ir dievystė — nuo pat pasaulio sukūrimo įžvelgiamos protu iš jo kūrinių , taigi jie nepateisinami .
45001021	Pažinę Dievą , jie negarbino jo kaip Dievo ir jam nedėkojo , bet tuščiai svarstydami paklydo , ir neišmani jų širdis aptemo .
45001022	Girdamiesi esą išmintingi , tapo kvaili
45001023	ir išmainė nenykstančiojo Dievo šlovę į nykstančius žmogaus , paukščių , keturkojų bei šliužų atvaizdus .
45001024	Todėl Dievas per jų širdžių geismus atidavė juos tokiam netyrumui , kad jie patys teršė savo kūnus .
45001025	Jie Dievo tiesą iškeitė į melą ir lenkėsi bei tarnavo kūriniams , o ne Kūrėjui , kuriam šlovė per amžius . Amen !
45001026	Štai kodėl Dievas paliko juos gėdingų aistrų valiai . Jų moterys prigimtinius santykius pakeitė priešingais prigimčiai .
45001027	Panašiai ir vyrai , pametę prigimtinius santykius su moterimis , užsidegė geiduliais vienas kitam , ištvirkavo vyrai su vyrais , ir už iškrypimą jiems patiems būdavo vertai atlyginama .
45001028	Jie nesirūpino pažinti Dievą , tai ir Dievas leido jiems vadovautis netikusiu išmanymu ir daryti , kas nedera .
45001029	Todėl jie pilni visokio neteisumo , piktybės , godulystės ir piktumo , pilni pavydo , žudynių , nesantaikos , klastingumo , paniekos , apkalbų .
45001030	Jie — šmeižikai , Dievo nekentėjai , akiplėšos , išpuikėliai , pagyrūnai , išradingi piktadariai , neklausantys tėvų ,
45001031	neprotingi , neištikimi , be meilės , negailestingi .
45001032	Nors žino Dievo sprendimą , jog visa tai darantys verti mirties , jie ne tik patys taip daro , bet ir palaiko taip darančius .
45002001	Taigi esi nepateisinamas , kad ir kas būtum , žmogau , kuris teisi kitus . Juk , teisdamas kitą , pasmerki save , nes ir pats tai darai , už ką teisi .
45002002	O mes žinome , kad Dievas teisingai teisia tuos , kurie tokius nusikaltimus daro .
45002003	Nejaugi manai , žmogau , teisdamas taip darančius ir pats taip pat darydamas , išvengsiąs Dievo teismo ? !
45002004	Kaipgi drįsti niekinti jo gerumo , pakantumo ir kantrumo lobius , nesuprasdamas , kad Dievo gerumas skatina tave atsiversti ?
45002005	Deja , savo užkietėjimu bei neatgailojančia širdimi pats sau kaupi rūstybę rūstybės dienai , kurią apsireikš Dievo teisingas teismas .
45002006	Jis kiekvienam atmokės už jo darbus :
45002007	tiems , kurie ieško šlovės , garbingumo ir nemirtingumo , ištvermingai darydami gera , — amžinuoju gyvenimu ,
45002008	o išpuikėliams , kurie neklauso tiesos , bet yra pasidavę neteisumui , — pykčiu ir rūstybe .
45002009	Sielvartas ir suspaudimas sielai kiekvieno žmogaus , kuris daro bloga , pirma žydo , paskui graiko .
45002010	Ir šlovė , pagarba bei ramybė kiekvienam , kuris daro gera , pirma žydui , paskui graikui .
45002011	Juk Dievas nėra šališkas .
45002012	Visi , kurie nusidėjo , neturėdami Įstatymo , pražus be Įstatymo , o visi , kurie nusidėjo , turėdami Įstatymą , bus nuteisti pagal Įstatymą .
45002013	Teisūs Dievo akyse juk ne Įstatymo klausytojai ; teisūs bus pripažinti Įstatymo vykdytojai .
45002014	Kai jokio Įstatymo neturintys pagonys iš prigimties vykdo Įstatymo reikalavimus , tada jie , neturintys Įstatymo , patys sau yra įstatymas .
45002015	Jie parodo , kad Įstatymo reikalavimai įrašyti jų širdyse , ir tai liudija jų sąžinė bei mintys , kurios tai kaltina , tai teisina viena kitą . . .
45002016	Aną dieną Dievas per Kristų Jėzų teis žmonių paslaptis , kaip sako mano Evangelija .
45002017	Štai tu vadiniesi žydas , pasikliauji Įstatymu ir giriesi Dievu .
45002018	Tu pažįsti jo valią ir , Įstatymo pamokytas , išmanai , kas geriau .
45002019	Esi įsitikinęs galįs būti aklųjų vadovas , švyturys tamsoje esantiems ,
45002020	neišmanančių mokytojas , kūdikių auklėtojas , turįs Įstatyme išreikštą pažinimą bei tiesą .
45002021	Tai kodėl gi , mokydamas kitus , nepamokai pats savęs ? ! Kodėl , įkalbinėdamas nevogti , pats vagi ? !
45002022	Skelbdamas nesvetimauti , pats svetimauji ? ! Bodėdamasis stabais , pats apiplėši šventoves ? !
45002023	Giriesi Įstatymu , o paniekini Dievą , laužydamas Įstatymą ? !
45002024	Juk dėl jūsų , kaip parašyta , piktžodžiauja Dievo vardui pagonys .
45002025	Apipjaustymas naudingas , jei vykdai Įstatymą . O jeigu esi Įstatymo laužytojas , iš apipjaustyto virsti neapipjaustytu .
45002026	Taigi , kai neapipjaustytas žmogus laikosi Įstatymo reikalavimų , argi jo neapipjaustymas nebus įskaitytas apipjaustymu ? !
45002027	Taip kūniškai neapipjaustytas , bet vykdantis Įstatymą žmogus pasmerks tave , kuris laužai Įstatymą , turėdamas jo raidę ir apipjaustymą .
45002028	Ne tas yra tikras žydas , kuris viešai laikomas žydu , ir ne tas tikras apipjaustymas , kuris išoriškai atliktas kūne .
45002029	Tiktai tas yra žydas , kuris toksai viduje , ir tiktai tuomet yra apipjaustymas , kai širdis apipjaustyta dvasioje , o ne pagal raidę . Tokiam ir gyrius ne iš žmonių , bet iš Dievo .
45003001	Koks tada pranašumas būti žydu arba kokia nauda iš apipjaustymo ? !
45003002	Visokeriopas ! Pirmiausia tas , kad jiems buvo patikėti Dievo žodžiai .
45003003	O jei kai kurie tapo neištikimi ? Ar jų neištikimybė panaikins Dievo ištikimybę ?
45003004	Nieku būdu ! Dievas išlieka tiesakalbis , o kiekvienas žmogus — melagis , kaip parašyta : Kad tavo žodžiai būtų pripažinti teisūs , ir laimėtum , kai esi teisiamas .
45003005	Jei mūsų neteisumas iškelia Dievo teisumą , ką gi sakysime ? ! Gal Dievas neteisus , rūsčiai bausdamas ? ! Kalbu , kaip žmonėms įprasta .
45003006	Nieku būdu ! Kaip tada Dievas galėtų teisti pasaulį ? !
45003007	Bet jeigu Dievo tiesa per mano melagystę tik skaidriau nušvito jo garbei , tai kam dar teisti mane kaip nusidėjėlį ? !
45003008	Gal jau imkime ir darykime bloga , kad išeitų gera , kaip esame šmeižiami ir kaip kai kurie sako mus skelbiant ? ! Šitokie tikrai smerktini .
45003009	Tai ką gi ? Ar mes turime pirmenybę ? ! Visai ne ! Juk jau esame apkaltinę ir žydus , ir pagonis , kad visi yra nuodėmės pavergti ,
45003010	kaip parašyta : Nėra teisaus , nėra nė vieno .
45003011	Nėra išmanančio , nėra kas Dievo ieškotų .
45003012	Visi nuklydo , visi nuėjo vėjais ; nėra kas darytų gera , nėra nė vieno !
45003013	Jų gerklė — atviras kapas ; savo liežuviais klastas jie raizgė , gyvačių nuodai jų lūpose .
45003014	Jų burna pilna keiksmų ir kartumo ,
45003015	jų kojos eiklios kraują pralieti ,
45003016	jų keliais skuba griovimas ir skurdas .
45003017	Jie nepažino taikos kelio ,
45003018	ir jiems prieš akis nestovi Dievo baimė .
45003019	O mes žinome , jog tai , ką sako Įstatymas , jis sako tiems , kurie pavaldūs Įstatymui , kad visos burnos užsičiauptų ir visas pasaulis pasirodytų kaltas prieš Dievą ,
45003020	nes Įstatymo darbais jo akivaizdoje nebus nuteisintas nė vienas žmogus . Per Įstatymą tik pažįstame nuodėmę .
45003021	Bet dabar be Įstatymo pasireiškė Dievo teisumas , paliudytas Įstatymo ir Pranašų .
45003022	Tai Dievo teisumas , tikėjimu į Jėzų Kristų duodamas visiems tikintiesiems . Nėra jokio skirtumo ,
45003023	nes visi yra nusidėję ir stokoja Dievo garbės ,
45003024	o nuteisinami dovanai jo malone dėl Kristaus Jėzaus atpirkimo .
45003025	Dievas jį paskyrė permaldavimo auka , jo kraujo galia veikiančia per tikėjimą . Jis norėjo parodyti savo teisingumą tuo , kad nenubaudė už nuodėmes , padarytas anksčiau ,
45003026	dieviškojo kantrumo laikais , ir norėjo parodyti savo teisingumą dabarties metu , pasirodydamas esąs teisus ir nuteisinantis tą , kuris tiki Jėzų .
45003027	Kur tada pagrindas girtis ? Jis atmestas . Kokiu įstatymu ? Darbų ? Ne , tikėjimo įstatymu .
45003028	Mes įsitikinę , kad žmogus nuteisinamas tikėjimu , be Įstatymo darbų .
45003029	Argi Dievas — tiktai žydų Dievas ? Ar jis nėra ir pagonių ? ! Taip , ir pagonių ,
45003030	nes tėra vienas Dievas , kuris per tikėjimą nuteisins apipjaustytus žydus ir per tikėjimą nuteisins neapipjaustytus pagonis .
45003031	O gal tikėjimu mes panaikiname Įstatymą ? Nieku būdu ! Priešingai , mes Įstatymą patvirtiname .
45004001	O ką pasakysime dėl Abraomo — mūsų protėvio pagal kūną ?
45004002	Jei Abraomas būtų buvęs nuteisintas darbais , jis turėtų kuo pasigirti , tik , žinoma , ne Dievui .
45004003	Bet ką sako Raštas ? Abraomas patikėjo Dievu , ir tai jam buvo įskaityta teisumu .
45004004	Tam , kuris dirba , atlyginimas laikomas ne malone , o prievole .
45004005	O tam , kuris nedirba , bet tiki tuo , kuris nuteisina bedievį , teisumu įskaitomas jo tikėjimas .
45004006	Taip ir Dovydas skelbia palaiminimą žmogui , kuriam Dievas be darbų įskaito teisumą :
45004007	Palaiminti , kurių nusikaltimai atleisti , kurių nuodėmės uždengtos ;
45004008	palaimintas vyras , kuriam Viešpats nuodėmės neįskaito !
45004009	Ar šis palaiminimas skirtas tik apipjaustytiesiems , ar ir neapipjaustytiesiems ? Mes sakėme , kad Abraomui tikėjimas buvo įskaitytas teisumu .
45004010	Kokiu būdu ? Jam esant apipjaustytam ar dar prieš apipjaustymą ? Ne po apipjaustymo , bet prieš tai .
45004011	Jis gavo apipjaustymo žymę kaip antspaudą tikėjimo teisumo , kurį turėjo , būdamas dar neapipjaustytas . Taip jis tapo tėvu visiems tikintiesiems iš neapipjaustytųjų , kad ir jiems būtų įskaitytas teisumas ,
45004012	ir tėvu tiems apipjaustytiesiems , kurie ne tik apipjaustyti , bet ir vaikščioja pėdomis mūsų tėvo Abraomo , kuris tikėjo , būdamas dar neapipjaustytas .
45004013	Ne Įstatymu buvo pagrįstas Abraomui arba jo palikuonims duotas pažadas , kad paveldės pasaulį , bet tikėjimo teisumu .
45004014	Jei paveldėtojai tebūtų tie , kurie remiasi Įstatymu , tai tikėjimas taptų tuščias , o pažadas liktų bevertis .
45004015	Juk Įstatymą lydi rūstybė , o kur nėra Įstatymo , ten nėra nė nusižengimo .
45004016	Taigi paveldėjimas priklauso nuo tikėjimo , kad tikrai būtų iš malonės ir kad pažadas būtų tikras visiems palikuonims , ne tik tiems , kurie remiasi Įstatymu , bet ir tiems , kurie turi Abraomo tikėjimą . O jis yra visų mūsų tėvas ,
45004017	kaip parašyta : Aš padariau tave daugelio tautų tėvu akivaizdoje Dievo , kuriuo jis tikėjo , kuris atgaivina numirusius ir iš nebūties pašaukia būti daiktus .
45004018	Nematydamas jokios vilties , Abraomas patikėjo viltimi , jog tapsiąs daugelio tautų tėvu , kaip pasakyta : Tokia bus tavoji ainija .
45004019	Jis nesvyruodamas tikėjo , nors regėjo savo kūną jau apmirusį — jam buvo arti šimto metų — ir Saros įsčias apmirusias .
45004020	Jis nepasidavė netikėjimui Dievo pažadu , bet įsitvirtino tikėjime , teikdamas Dievui garbę
45004021	ir būdamas tikras , jog , ką šis pažadėjo , tai įstengs ir įvykdyti .
45004022	Todėl jam tai buvo įskaityta teisumu .
45004023	Tačiau ne vien apie jį parašyta : jam buvo įskaityta ,
45004024	bet ir apie mus , nes turės būti įskaityta ir mums , tikintiems tą , kuris prikėlė iš numirusių mūsų Viešpatį Jėzų ,
45004025	paaukotą dėl mūsų nusikaltimų ir prikeltą mums nuteisinti .
45005001	Taigi , nuteisinti tikėjimu , gyvename taikoje su Dievu per mūsų Viešpatį Jėzų Kristų ,
45005002	per kurį tikėjimu pasiekiame tą malonę , kurioje stovime ir didžiuojamės Dievo šlovės viltimi .
45005003	Ir ne vien tuo . Mes taip pat didžiuojamės sielvartais , žinodami , kad sielvartas gimdo ištvermę ,
45005004	ištvermė — išmėgintą dorybę , išmėginta dorybė — viltį .
45005005	O viltis neapgauna , nes Dievo meilė išlieta mūsų širdyse Šventosios Dvasios , kuri mums duota .
45005006	Mums dar esant silpniems , Kristus skirtu metu numirė už bedievius .
45005007	Vargu ar kas sutiktų mirti už teisųjį ; nebent kas ryžtųsi numirti už geradarį .
45005008	O Dievas mums parodė savo meilę tuo , kad Kristus numirė už mus , kai tebebuvome nusidėjėliai .
45005009	Tad dar tikriau dabar , kai esame nuteisinti jo krauju , būsime jo išgelbėti nuo rūstybės .
45005010	Jeigu , kai dar buvome priešai , mus sutaikė su Dievu jo Sūnaus mirtis , tai juo labiau mus išgelbės jo gyvybė , kai jau esame sutaikyti .
45005011	Negana to , dar galime didžiuotis Dievu per mūsų Viešpatį Jėzų Kristų , kuris mus sutaikė .
45005012	Todėl , kaip per vieną žmogų nuodėmė įėjo į pasaulį , o per nuodėmę mirtis , taip ir mirtis prasiskverbė į visus žmones , nes visi nusidėjo .
45005013	Nuodėmė buvo pasaulyje ir iki Įstatymo , bet , nesant Įstatymo , nuodėmė negalėjo būti įskaitoma .
45005014	Vis dėlto nuo Adomo iki Mozės mirtis valdė net tuos , kurie nebuvo padarę nuodėmių , panašių į nusižengimą Adomo , kuris buvo Būsimojo provaizdis .
45005015	Bet dovana yra kas kita negu nusikaltimas . Jei dėl vieno žmogaus nusikaltimo turėjo mirti daugelis , tai dar labiau Dievo malonė ir vieno žmogaus , Jėzaus Kristaus , malonės dovana su kaupu atiteko daugybei .
45005016	Ne , dovana yra ne tas pat , kas vieno nuodėmė . Juk teismas virto pasmerkimu dėl vieno kaltės , o malonė iš daugybės nusikaltimų atvedė iki nuteisinimo .
45005017	Jei dėl vieno žmogaus nusikaltimo mirtis įsiviešpatavo per tą vieną , tai nepalyginti labiau tie , kurie su perteklium gauna malonės bei teisumo dovaną , viešpataus gyvenime per vieną Jėzų Kristų .
45005018	Taigi , kaip vieno žmogaus nusikaltimas visiems žmonėms užtraukė pasmerkimą , taip vieno teisus darbas visiems laimėjo nuteisinimą , kad gyventų .
45005019	Kaip vieno žmogaus neklusnumu daugelis tapo nusidėjėliais , taip ir vieno klusnumu daugelis taps teisūs .
45005020	Įstatymas įsiterpė , kad nusikaltimas dar padidėtų . Bet kur buvo apstu nuodėmės , ten dar apstesnė tapo malonė ,
45005021	kad kaip nuodėmė viešpatavo mirtimi , taip malonė viešpatautų teisumu amžinajam gyvenimui per mūsų Viešpatį Jėzų Kristų .
45006001	Ką gi sakysime ? Gal mums pasilikti nuodėmėje , kad gausėtų malonė ?
45006002	Nieku būdu ! Mirę nuodėmei , kaipgi toliau gyventume joje ?
45006003	Argi nežinote , jog mes visi , pakrikštytieji Kristuje Jėzuje , esame pakrikštyti jo mirtyje ?
45006004	Taigi krikštu mes esame kartu su juo palaidoti mirtyje , kad kaip Jėzus buvo prikeltas iš numirusių Tėvo šlovinga galia , taip ir mes pradėtume gyventi atnaujintą gyvenimą .
45006005	Jei esame suaugę su jo mirties paveikslu , tai būsime suaugę ir su prisikėlimo [ panašybe ] .
45006006	Mes žinome , jog mūsų senasis „ aš “ yra nukryžiuotas kartu su juo , kad būtų sunaikintas nuodėmės kūnas ir kad daugiau nebevergautume nuodėmei .
45006007	Juk kas miręs , tas išvaduotas iš nuodėmės .
45006008	Jeigu esame mirę su Kristumi , tikime ir gyvensią su juo .
45006009	Mes žinome , kad prikeltas iš numirusių Kristus daugiau nebemiršta ; mirtis jam nebeturi galios .
45006010	Kad jis numirė , tai numirė nuodėmei kartą visiems laikams , o kad gyvena — gyvena Dievui .
45006011	Taip ir jūs laikykite save mirusiais nuodėmei , o gyvais Dievui Kristuje Jėzuje .
45006012	Taigi tegu nebeviešpatauja jūsų mirtingame kūne nuodėmė , kad vėl nepasiduotumėte jo geismams .
45006013	Ir neduokite nuodėmei savo kūno narių kaip nedorybės ginklų , bet paveskite Dievui save kaip iš mirusiųjų atgijusius ir savo narius — kaip teisumo ginklus .
45006014	Jumyse nebeviešpataus nuodėmė ; jūs ne Įstatymo , bet malonės galioje .
45006015	Tai ką gi ? Gal darysime nuodėmes , jei esame ne Įstatymo , bet malonės valdžioje ? ! Nieku būdu !
45006016	Argi nežinote , kad , pasiduodami kam nors vergiškai tarnauti , jūs iš tiesų tampate vergais to , kurio klausote , ar tai būtų nuodėmė , vedanti į mirtį , ar klusnumas , vedantis į teisumą .
45006017	Ačiū Dievui , kad , buvę nuodėmės vergais , jūs iš širdies paklusote tam mokslo pavyzdžiui , kuriam buvote pavesti ,
45006018	ir , išvaduoti iš nuodėmės , tapote teisumo vergais .
45006019	Aš kalbu kaip žmonėms įprasta , atsižvelgdamas į jūsų kūnišką silpnumą . Kaip buvote atidavę savo kūno narius vergauti netyrumui ir nedorybei , kad elgtumėtės nedorai , taip dabar atiduokite savo narius tarnauti teisumui , kad taptumėte šventi .
45006020	Būdami nuodėmės vergai , jūs buvote nepriklausomi nuo teisumo .
45006021	Bet kokią naudą turėjote tuomet iš to , ko dabar gėdijatės ? Juk anų dalykų galas — mirtis .
45006022	O dabar , išvaduoti iš nuodėmės ir tapę Dievo tarnais , jūs turite kaip vaisių šventumą ir kaip baigtį — amžinąjį gyvenimą .
45006023	Atpildas už nuodėmę — mirtis , o Dievo malonės dovana — amžinasis gyvenimas mūsų Viešpatyje Kristuje Jėzuje .
45007001	Argi nežinote , broliai , — aš kalbu išmanantiems Įstatymą , — jog Įstatymas galioja žmogui , kol jis gyvas ?
45007002	Pavyzdžiui , ištekėjusi moteris Įstatymo susieta su vyru , kol jis gyvas . Jei vyras miršta , ji tampa laisva nuo Įstatymo , siejusio ją su vyru .
45007003	Taigi ji vadinsis svetimautoja , jei , vyrui gyvam esant , priklausys kitam . Bet jei vyras miršta , ji tampa laisva nuo Įstatymo ir , priklausydama kitam , nebėra svetimautoja .
45007004	Šitaip , mano broliai , ir jūs esate per Kristaus kūną mirę Įstatymui , kad priklausytumėte kitam — prikeltajam iš numirusių — ir kad mes visi duotume vaisių Dievui .
45007005	Kol dar gyvenome kūniškai , mūsų sąnariuose veikė Įstatymo pažadintos nuodėmingos aistros , ir mes davėme vaisių mirčiai .
45007006	O dabar , numirę tam , kuris mus laikė surištus , esame išvaduoti nuo Įstatymo , kad tarnautume , laikydamiesi Dvasios naujumo , o ne raidės senumo .
45007007	Ką gi sakysime ? Gal kad Įstatymas yra nuodėmė ? ! Nieku būdu ! Bet aš nebūčiau pažinęs nuodėmės , jei nebūtų Įstatymo . Ir nebūčiau suvokęs geismo , jei Įstatymas nebūtų pasakęs : Negeisk !
45007008	Bet nuodėmė , per įsakymus gavusi progą , pažadino manyje visokius geismus , o be Įstatymo nuodėmė negyva .
45007009	Aš kadaise gyvenau be Įstatymo . Paskui , atėjus įsakymui , atgijo ir nuodėmė ,
45007010	o aš numiriau ; taip man paaiškėjo , kad įsakymas , skirtas gyvenimui , nuvedė mane į mirtį .
45007011	Įsakymo paskatinta nuodėmė mane suvedžiojo ir juo mane nužudė .
45007012	Taigi Įstatymas šventas ; įsakymas taip pat šventas , ir teisingas , ir geras .
45007013	Vadinasi , geras dalykas man tapo mirštamas ? Nieku būdu ! Bet nuodėmė pasirodė esanti nuodėmė tuo , kad atnešė man mirtį , pasinaudodama geru dalyku . Dėl įsakymo nuodėmė pasirodė be saiko nuodėminga .
45007014	Mes žinome , kad Įstatymas yra dvasiškas , o aš esu kūniškas , parduotas nuodėmės valdžion .
45007015	Aš net neišmanau , ką darąs , nes darau ne tai , ko noriu , bet tai , ko nekenčiu .
45007016	O jei darau , ko nenoriu , tai pripažįstu , jog Įstatymas geras .
45007017	Tada jau nebe aš tai darau , bet manyje gyvenanti nuodėmė .
45007018	Aš žinau , kad manyje , tai yra mano kūne , negyvena gėris . Mat gero trokšti sugebu , o padaryti — ne .
45007019	Aš nedarau gėrio , kurio trokštu , o darau blogį , kurio nenoriu .
45007020	O jeigu darau , ko nenoriu , tai nebe aš tai įvykdau , bet manyje gyvenanti nuodėmė .
45007021	Taigi randu tokį įstatymą , kad , kai trokštu padaryti gera , prie manęs prilimpa bloga .
45007022	Juk kaip vidinis žmogus aš žaviuosi Dievo Įstatymu .
45007023	Deja , savo kūno nariuose jaučiu kitą įstatymą , kovojantį su mano proto įstatymu . Jis paverčia mane belaisviu nuodėmės įstatymo , glūdinčio mano nariuose .
45007024	Vargšas aš žmogus ! Kas mane išvaduos iš šito mirtingo kūno !
45007025	Bet dėkui Dievui — per mūsų Viešpatį Jėzų Kristų ! Taigi aš pats protu tarnauju Dievo Įstatymui , o kūnu — nuodėmės įstatymui .
45008001	Taigi dabar nebėra pasmerkimo tiems , kurie yra Kristuje Jėzuje .
45008002	Juk gyvybę teikiančios Dvasios Įstatymas Kristuje Jėzuje išvadavo tave iš nuodėmės ir mirties įstatymo .
45008003	O ko Įstatymas nepajėgė , nes buvo kūno nusilpnintas , tai įvykdė Dievas . Jis atsiuntė savo Sūnų nuodėmingo kūno pavidalu ir nuodėmei įveikti pasmerkė nuodėmę kūne ,
45008004	kad Įstatymo reikalavimai išsipildytų mumyse , gyvenančiuose ne pagal kūną , bet pagal Dvasią .
45008005	Kurie gyvena pagal kūną , tie rūpinasi kūno reikalais , o kurie gyvena pagal Dvasią — Dvasios reikalais .
45008006	Kūno rūpesčiai veda į mirtį , o Dvasios rūpesčiai — į gyvenimą ir ramybę .
45008007	Kūno rūpesčiai priešiški Dievui ; jie nepaklūsta Dievo Įstatymui ir net negali paklusti .
45008008	Kas gyvena kūniškai , negali patikti Dievui .
45008009	Jūs nesate kūniški , bet dvasiški , jei tik Dievo Dvasia gyvena jumyse . O kas neturi Kristaus Dvasios , tas nėra jo .
45008010	Jeigu Kristus yra jumyse , tai kūnas , tiesa , marus dėl nuodėmės , bet dvasia — gyva dėl teisumo .
45008011	Jei jumyse gyvena Dvasia to , kuris Jėzų prikėlė iš numirusių , tai jis , prikėlęs iš numirusių Kristų , atgaivins ir jūsų mirtinguosius kūnus savo Dvasia , gyvenančia jumyse .
45008012	Taigi , broliai , mes nesame skolingi kūnui , kad gyventume pagal kūną .
45008013	Jei jūs gyvenate pagal kūną , mirsite . Bet jei Dvasia marinate kūniškus darbus , gyvensite .
45008014	Visi , vedami Dievo Dvasios , yra Dievo vaikai .
45008015	Jūs gi esate gavę ne vergystės dvasią , kad ir vėl turėtumėte bijoti , bet gavote įsūnystės Dvasią , kurioje šaukiame : „ Aba , Tėve ! “
45008016	Ir pati Dvasia liudija mūsų dvasiai , kad esame Dievo vaikai .
45008017	O jei esame vaikai , tai ir paveldėtojai . Mes Dievo paveldėtojai ir paveldėtojai drauge su Kristumi , jeigu su juo kenčiame , kad su juo būtume pagerbti .
45008018	Aš esu tikras , jog šio laiko kentėjimai negali lygintis su būsimąja garbe , kuri mumyse bus apreikšta .
45008019	Kūrinija su ilgesiu laukia , kada bus apreikšti Dievo vaikai .
45008020	Mat kūrinija buvo pajungta tuštybei — ne savo noru , bet pavergėjo valia — su viltimi ,
45008021	kad ir pati kūrinija bus išvaduota iš pragaišties vergovės ir įgis Dievo vaikų garbės laisvę .
45008022	Juk mes žinome , kad visa kūrinija iki šiol tebedūsauja ir tebesikankina .
45008023	Ir ne tik ji , bet ir mes patys , kurie turime Dvasios pirmuosius vaisius , ir mes dejuojame , laukdami įsūnijimo ir mūsų kūno atpirkimo .
45008024	Tuo tarpu mes esame išgelbėti viltimi . Tačiau regima viltis nėra viltis . Jeigu kas mato , tai kam jam viltis ?
45008025	Bet jei turime viltį nematydami , tada laukiame ištvermingai .
45008026	O ir Dvasia ateina pagalbon mūsų silpnumui . Mes juk nežinome , ko turėtume deramai melsti , todėl pati Dvasia užtaria mus neišsakomais atodūsiais .
45008027	Širdžių Tyrėjas žino Dvasios troškimus , kad ji užtaria šventuosius pagal Dievo norą .
45008028	Be to , žinome , kad viskas išeina į gera mylintiems Dievą , būtent jo valia pašauktiesiems .
45008029	O kuriuos jis iš anksto numatė , tuos iš anksto ir paskyrė tapti panašius į jo Sūnaus pavidalą , kad šis būtų pirmagimis tarp daugelio brolių .
45008030	Kuriuos jis iš anksto paskyrė , tuos ir pašaukė , kuriuos pašaukė , tuos ir nuteisino , kuriuos nuteisino , tuos ir išaukštino .
45008031	Tai ką dėl viso šito pasakysime ? Jei Dievas už mus , tai kas gi prieš mus ? !
45008032	Jeigu jis nepagailėjo nė savo Sūnaus , bet atidavė jį už mus visus , tai kaipgi jis ir visko nedovanotų kartu su juo ? !
45008033	Kas kaltins Dievo išrinktuosius ? Juk Dievas išteisina !
45008034	Tai kas pasmerks ? Ar Kristus Jėzus , kuris numirė , bet buvo prikeltas , kuris sėdi Dievo dešinėje ir net užtaria mus ? !
45008035	Kas gi mus atskirs nuo Kristaus meilės ? Ar vargas ? ar priespauda ? ar persekiojimas ? ar badas ? ar nuogumas ? ar pavojus ? ar kalavijas ?
45008036	Parašyta : Dėl tavęs mes žudomi ištisą dieną , laikomi pjautinomis avimis .
45008037	Tačiau visa mes lengvai nugalime per tą , kuris mus pamilo .
45008038	Aš juk esu tikras , kad nei mirtis , nei gyvenimas , nei angelai , nei kunigaikštystės , nei dabartis , nei ateitis , nei galybės ,
45008039	nei aukštumos , nei gelmės , nei jokie kiti kūriniai negalės mūsų atskirti nuo Dievo meilės , kuri yra mūsų Viešpatyje Kristuje Jėzuje .
45009001	Sakau tiesą Kristuje , nemeluoju ; tai liudija ir mano sąžinė Šventojoje Dvasioje ,
45009002	kad labai liūdžiu ir nuolat širdį man skauda .
45009003	Man mieliau būtų pačiam būti prakeiktam ir atskirtam nuo Kristaus vietoj savo brolių , tautiečių pagal kūną .
45009004	Jie yra izraelitai , turintys įsūnystę , garbę , sandoras , įstatymų leidybą , dievogarbą ir pažadus ;
45009005	jiems priklauso protėviai , ir iš jų kūno atžvilgiu yra kilęs Kristus — visiems viešpataujantis Dievas , šlovingas per amžius . Amen !
45009006	Netiesa , kad gali neišsipildyti Dievo žodis . Ne visi , kilę iš Izraelio , priklauso Izraeliui .
45009007	Ir ne visi Abraomo palikuonys yra jo vaikai ; juk pasakyta : Iš Izaoko tau bus pašaukti palikuonys .
45009008	Tai reiškia , ne kūno vaikai yra Dievo vaikai , bet tiktai pažado vaikai laikomi palikuonimis .
45009009	O pažadas taip skamba : Apie tą laiką aš ateisiu , ir Sara turės sūnų .
45009010	Ir ne tik ji , bet ir Rebeka , pradėjusi nuo vienintelio mūsų tėvo Izaoko .
45009011	Dar jos dvyniams negimus ir jiems dar nepadarius nei gero , nei blogo , kad įvyktų laisvai pasirinktas Dievo nutarimas —
45009012	ne dėl darbų , bet šaukiančiojo valia , — jai buvo pasakyta : Vyresnis tarnaus jaunesniam ,
45009013	kaip ir parašyta : Jokūbą pamilau , o Ezavo nekenčiau .
45009014	Ką gi pasakysime ? Gal Dievas neteisingai daro ? ! Nieku būdu !
45009015	Jis Mozei sako : Aš pasigailėsiu to , kurio norėsiu pasigailėti , ir būsiu gailestingas tam , kuriam norėsiu gailestingas būti .
45009016	Taigi viskas priklauso ne nuo to , kuris trokšta ar kuris bėga , bet nuo pasigailinčiojo Dievo .
45009017	Juk Raštas faraonui sako : Aš tam išaukštinau tave , kad per tave parodyčiau savo galybę ir kad mano vardas būtų skelbiamas visoje žemėje .
45009018	Vadinasi , ko jis nori , to pasigaili , ir kurį nori , tą užkietina .
45009019	Gal man prikiši : „ O už ką tada jis mane bara ? Kas gi galėtų atsispirti jo valiai ? “
45009020	Ak , žmogau ! Kas gi , tiesą sakant , toks esi , kad drįsti prieštarauti Dievui ? ! Argi lipdinys klausia lipdytoją : „ Kam mane tokį padarei ? ! “
45009021	Ar puodžius neturi galios moliui , kad iš to paties minkalo pagamintų vieną indą puošnų , o kitą paprastą ? !
45009022	Ir jeigu Dievas , norėdamas parodyti savo rūstybę ir padaryti žinomą savo galybę , didžiu kantrumu pakentė pražūčiai nužiestus rūstybės indus ,
45009023	kad parodytų ir savo šlovės lobius gailestingumo indams , kuriuos iš anksto paruošė garbei . . .
45009024	Kaip tuos pastaruosius , taip ir mus jis pašaukė ne tik iš žydų , bet ir iš pagonių .
45009025	Dievas kalba Ozėjo lūpomis : Ne savo tautą pavadinsiu savąja tauta ir nemylimą — mylima .
45009026	Ir toje vietoje , kur jiems buvo sakyta : „ Jūs ne manoji tauta “ , ten jie bus vadinami „ gyvojo Dievo vaikais “ .
45009027	O Izaijas šaukia apie Izraelį : Nors Izraelio vaikų skaičius būtų kaip jūros smiltys , tik likučiai bus išgelbėti .
45009028	Tęsėdamas savo žodį ir skubėdamas , tai atliks žemėje Viešpats .
45009029	Izaijas nusakė iš anksto : Jei Galybių Viešpats nebūtų mums ainijos palikęs , būtume pasidarę kaip Sodoma , būtume į Gomorą panašūs .
45009030	Tai ką gi pasakysime ? Kad pagonių tautos , kurios neieškojo teisumo , gavo teisumą , būtent teisumą iš tikėjimo .
45009031	O Izraelis , ieškojęs teisumo Įstatymo , nepasiekė Įstatymo .
45009032	Kodėl ? Todėl , kad to siekė ne tikėjimu , bet tarsi darbais . Jie užkliuvo už suklupimo akmens ,
45009033	kaip parašyta : Štai padedu Sione suklupimo akmenį , papiktinimo uolą ; bet kas juo tiki , neliks sugėdintas .
45010001	Broliai , mano širdies troškimas ir mano malda Dievui yra už juos — jų išgelbėjimui .
45010002	Aš jiems liudiju , kad jie turi Dievui uolumo , tačiau šiam trūksta išmanymo .
45010003	Nesuprasdami Dievo teisumo , jie bandė nusistatyti savą ir todėl nepakluso Dievo teisumui .
45010004	Juk Įstatymo tikslas — Kristus , atėjęs nuteisinti kiekvieno , kas tiki .
45010005	Mozė rašo apie teisumą iš Įstatymo : Jį vykdydamas žmogus juo gyvens .
45010006	Bet teisumas iš tikėjimo kalba : „ Nesakyk savo širdyje : Kas įžengs į dangų ? — tai yra Kristaus nulaipinti ;
45010007	arba : Kas nusileis į bedugnę ? — tai yra Kristaus iš numirusių užlaipinti “ .
45010008	Bet ką jis sako ? — Arti tavęs žodis : jis tavo burnoje ir tavo širdyje ; tai reiškia mūsų skelbiamą tikėjimo žodį .
45010009	Jeigu lūpomis išpažinsi Viešpatį Jėzų ir širdimi tikėsi , kad Dievas jį prikėlė iš numirusių , būsi išgelbėtas .
45010010	Širdimi priimtas tikėjimas veda į teisumą , o lūpomis išpažintas — į išganymą .
45010011	Raštas juk sako : Kas tik jį tiki , neliks sugėdintas .
45010012	Nėra skirtumo tarp žydo ir graiko , nes tas pats visų Viešpats , turįs turtų visiems , kurie jo šaukiasi :
45010013	Kiekvienas , kuris šaukiasi Viešpaties vardo , bus išgelbėtas .
45010014	Kaipgi jie šauksis to , kurio neįtikėjo ? ! Kaipgi įtikės tą , apie kurį negirdėjo ? ! Kaip išgirs be skelbėjo ? !
45010015	O kas gi skelbs nesiųstas ? Juk parašyta : Kokios dailios kojos skelbiančių gerąją naujieną !
45010016	Bet ne visi pakluso Evangelijai . Antai Izaijas sako : Viešpatie , kas patikėjo mūsų skelbimu ?
45010017	Taigi tikėjimas — iš klausymo , klausymas — kai skelbiamas Kristaus žodis .
45010018	Bet aš klausiu : argi jie negirdėjo ? ! Kaipgi ne ! Po visą žemę pasklido jų garsas , iki pasaulio pakraščių — jų žodžiai .
45010019	Klausiu toliau : argi Izraelis nesuprato ? ! Bet Mozė pirmas sako : Aš pažadinsiu jūsų pavydą netautai , apmaudą jums sukelsiu prieš neišmanančią tautą .
45010020	Izaijas drįsta sakyti : Daviausi atrandamas tiems , kurie manęs neieškojo , pasirodžiau tiems , kurie apie mane neklausinėjo .
45010021	O Izraeliui sako : Ištisą dieną aš laikiau ištiesęs savo rankas į neklusnią ir prieštaraujančią tautą .
45011001	Tad aš klausiu : ar Dievas atstūmė savo tautą ? ! Jokiu būdu ! Juk ir aš izraelitas , iš Abraomo palikuonių , iš Benjamino genties .
45011002	Dievas neatstūmė savosios tautos , kurią iš anksto yra numatęs . Ar nežinote , ką sako Raštas apie Eliją , kai šis skundžiasi Dievui Izraeliu :
45011003	Viešpatie , jie išžudė tavo pranašus , išgriovė tavo aukurus ; aš vienas belikau , ir jie tyko mano gyvybės ?
45011004	O kaip skamba Dievo atsakymas ? Aš pasilaikiau dar septynis tūkstančius vyrų , kurių keliai nesulinko prieš Baalą .
45011005	Taip pat ir dabartiniu metu yra malonės išrinktas likutis .
45011006	Bet jei malonės , tai ne dėl darbų , antraip malonė nebebūtų malonė .
45011007	Tai kaipgi ? Izraelis nepasiekė to , ko buvo siekęs . Pasiekė tiktai išrinktoji dalis . Kiti užkietėjo ,
45011008	kaip parašyta : Dievas siuntė jiems svaigulio dvasią , kad akys neregėtų ir ausys negirdėtų iki šios dienos .
45011009	Ir Dovydas sako : Jų vaišių stalas tepavirsta spąstais , žabangais , suklupimo pinklėmis ir atpildu .
45011010	Tegul apspangsta jų akys , kad neregėtų , ir jų nugarą laikyk nuolat sulenktą .
45011011	Tad aš klausiu : ar jie taip suklupo , kad ir pargriūtų ? Nieku būdu ! Tik per jų suklupimą pagonių tautoms atėjo išganymas , kad juos paimtų pavydas .
45011012	Bet jeigu jų suklupimas reiškia pasaulio praturtinimą , o jų mažas skaičius — pagonių praturtėjimą , tai ką duos jų visuma ? !
45011013	Jums , kilusiems iš pagonių , aš sakau : būdamas pagonių apaštalas , aš stengiuosi išgarsinti savo tarnystę ;
45011014	galgi pavyks man sukelti savo tautiečių pavydą ir bent kai kuriuos išgelbėti .
45011015	Juk jeigu jų atmetimas pasauliui reiškia sutaikymą , tai ką gi reikštų jų priėmimas , jei ne gyvenimą prisikėlus iš numirusių ?
45011016	Jei pirmkepė duona šventa , tai šventa ir tešla . Jei šaknis šventa , tai ir šakos .
45011017	Jeigu kai kurios šakos nulaužtos , o tu , laukinis alyvmedis , esi jų vietoje įskiepytas ir tapęs šaknies bei alyvmedžio sulčių dalininku ,
45011018	tai bent nesididžiuok prieš anas šakas ! O jeigu didžiuojiesi , tai žinok , kad ne tu išlaikai šaknį , bet šaknis tave .
45011019	Gal pasakysi : „ Šakos nulaužtos tam , kad aš būčiau įskiepytas “ ?
45011020	Gerai ! Jos netikėjimo nulaužtos , o tu stovi tikėjimu . Tad nesipuikuok , verčiau bijok !
45011021	Jei Dievas nepagailėjo prigimtinių šakų , tai kažin ar pagailės tavęs ?
45011022	Įsižiūrėk į Dievo maloningumą ir griežtumą : nupuolusiems — griežtumas , o tau — Dievo maloningumas , jei laikysiesi jo maloningumo , antraip ir tu būsi iškirstas !
45011023	Bet ir anie , jei nepasiliks netikintys , bus priskiepyti , nes Dievas turi galią ir vėl priskiepyti .
45011024	Tad jeigu tu buvai iškirstas iš prigimtojo laukinio alyvmedžio ir prieš prigimtį įskiepytas tauriajame alyvmedyje , tai dar lengviau anie bus priskiepyti pagal prigimtį savajame alyvmedyje .
45011025	Kad jūs , broliai , per aukštai apie save nemanytumėte , pasakysiu jums paslaptį : dalis Izraelio tautos lieka užkietėjusi , kol įeis pagonių visuma ,
45011026	o tada bus išgelbėtas visas Izraelis , kaip parašyta : Iš Siono kalno ateis gelbėtojas ir nukreips nedorybes nuo Jokūbo .
45011027	Ir tokia bus jiems mano sandora , kai nuimsiu jų nuodėmes .
45011028	Žiūrint Evangelijos , jie yra Dievo priešai jūsų naudai , bet , žiūrint išrinkimo , jie numylėtiniai dėlei savųjų protėvių .
45011029	Juk Dievo malonės dovanos ir pašaukimas — neatšaukiami .
45011030	Kaip jūs kadaise nebuvote klusnūs Dievui ir dėl jų neklusnumo dabar patyrėte gailestingumą ,
45011031	taip ir jie dabar nepaklūsta dėl jums suteikto pasigailėjimo , kad dabar ir jie susilauktų gailestingumo .
45011032	Dievas visus įkalino neklusnume , kad visų pasigailėtų .
45011033	O Dievo turtų , išminties ir pažinimo gelme ! Kokie neištiriami jo sprendimai ir nesusekami jo keliai !
45011034	Ir kas gi pažino Viešpaties mintį ? Ir kas buvo jo patarėjas ?
45011035	Arba kas jam yra davęs pirmas , kad jam būtų atmokėta ?
45011036	Iš jo , per jį ir jam yra visa . Jam šlovė per amžius ! Amen .
45012001	Dėl Dievo gailestingumo raginu jus , broliai , aukoti savo kūnus kaip gyvą , šventą , Dievui patinkančią auką , kaip dvasinį garbinimą .
45012002	Ir nemėgdžiokite šio pasaulio , bet pasikeiskite , atnaujindami savo mąstymą , kad galėtumėte suvokti Dievo valią — kas gera , tinkama ir tobula .
45012003	Dėl man suteiktos malonės aš raginu kiekvieną iš jūsų nemanyti apie save geriau negu dera manyti , bet manyti apie save blaiviai , kiekvienam pagal Dievo duotąjį tikėjimo mastą .
45012004	Juk kaip viename kūne turime daug narių ir visi nariai atlieka ne tą patį uždavinį ,
45012005	taip ir mes daugelis esame vienas kūnas Kristuje , o pavieniui — vieni kitų nariai .
45012006	Turime įvairių dovanų , destis kokia malonė mums suteikta . Kas turi pranašystės dovaną , tegul ja naudojasi , laikydamasis tikėjimo ;
45012007	kas dovaną tarnauti — tetarnauja , kas mokyti — tegul moko ,
45012008	kas paraginti — tegul ragina ; kas dovaną šelpti — tegul šelpia dosniai , kas vadovauti — tegul vadovauja rūpestingai ; kas dovaną gailestingumo darbams — tegul pagelbi kitiems su džiaugsmu .
45012009	Meilė tebūna be veidmainystės . Bodėkitės pikto , laikykitės gero .
45012010	Nuoširdžiai mylėkite vieni kitus broliška meile ; lenktyniaukite tarpusavio pagarba .
45012011	Nebūkite apsileidę , bet uolūs , karštos dvasios , tarnaukite Viešpačiui .
45012012	Džiaukitės viltyje , būkite kantrūs varge , ištvermingi maldoje .
45012013	Rūpinkitės šventųjų reikalais , puoselėkite svetingumą .
45012014	Laiminkite savo persekiotojus , laiminkite ir nekeikite .
45012015	Džiaukitės su besidžiaugiančiais , verkite su verkiančiais .
45012016	Sutarkite tarpusavyje . Nesiveržkite prie aukštų dalykų , bet pasitenkinkite kukliais . Nelaikykite savęs išmintingais .
45012017	Niekam neatmokėkite piktu už pikta , rūpinkitės tuo , kas gera visų žmonių akyse .
45012018	Kiek galima ir kiek nuo jūsų priklauso , gyvenkite taikoje su visais žmonėmis .
45012019	Nekeršykite patys , mylimieji , bet palikite tai Dievo rūstybei ; juk parašyta : Mano kerštas , aš atmokėsiu , — sako Viešpats .
45012020	Verčiau , jei tavo priešininkas alksta , pavalgydink jį , jei trokšta , pagirdyk jį . Taip darydamas , tu krausi žarijas ant jo galvos .
45012021	Nesiduok pikto nugalimas , bet nugalėk pikta gerumu .
45013001	Kiekvienas žmogus tebūna klusnus viešajai valdžiai , nes nėra valdžios , kuri nebūtų iš Dievo , o kurios yra , tos Dievo nustatytos .
45013002	Kas priešinasi valdžiai , priešinasi Dievo sutvarkymui . Kurie priešinasi , užsitraukia teismą .
45013003	Juk vyresnybės bijoma ne gera darant , o pikta . Nori nesibijoti valdžios ? Daryk gera , ir susilauksi iš jos pagyrimo .
45013004	Ji juk yra Dievo tarnaitė tavo labui . Bet jei darai bloga , bijok , nes ji ne veltui nešioja kalaviją . Ji — Dievo tarnaitė ir rūsti baudėja darantiems pikta .
45013005	Todėl reikia jos klausyti ne tik dėl grasos , bet ir dėl sąžinės .
45013006	Juk todėl ir mokesčius mokate , o anie yra Dievo tarnautojai , nuolat užsiimantys tais dalykais .
45013007	Atiduokite visiems , ką privalote : kam mokestį — mokestį , kam muitą — muitą , kam baimę — baimę , kam pagarbą — pagarbą .
45013008	Niekam nebūkite ką nors skolingi , išskyrus tarpusavio meilę , nes kas myli kitą , tas įvykdo Įstatymą .
45013009	Juk įsakymai : Nesvetimauk , nežudyk , nevok , negeisk ir kiti gali būti sutraukti į tą vieną posakį : Mylėk savo artimą kaip save patį .
45013010	Meilė nedaro nieko pikta artimui . Taigi meilė — Įstatymo įvykdymas .
45013011	Supraskite , koks dabar laikas . Išmušė valanda jums pabusti iš miego . Dabar išganymas mums arčiau negu tuomet , kai įtikėjome .
45013012	Naktis nuslinko , diena prisiartino . Tad nusimeskime tamsos darbus , apsiginkluokime šviesos ginklais !
45013013	Kaip dieną elkimės padoriai , saugodamiesi apsirijimo , girtavimo , palaidumo , neskaistumo , nesantaikos ir pavydo .
45013014	Apsivilkite Viešpačiu Jėzumi Kristumi ir nelepinkite savo kūno , netenkinkite jo geidulių .
45014001	Silpno tikėjimo žmogų priimkite , tik venkite ginčų dėl skirtingų nuomonių .
45014002	Vienas įsitikinęs , kad jam valia viską valgyti , o silpnasis valgo tiktai daržoves .
45014003	Kuris valgo , tegul neniekina nevalgančio , o kuris nevalgo , tegul neteisia valgančio , nes ir jį priėmė Dievas .
45014004	Kas tu toks , kad drįsti teisti svetimą tarną ? ! Juk ar jis stovi , ar puola — tai savajam viešpačiui . Bet jis stovės , nes Viešpats turi galią jį palaikyti .
45014005	Vėlgi vienas mato skirtumą tarp vienos ir kitos dienos , o kitam jos visos vienodos . Kiekvienas tegul elgiasi pagal savo įsitikinimą .
45014006	Kas daro skirtumą tarp dienų , daro tai Viešpačiui ; kas valgo , valgo Viešpačiui , nes dėkoja Dievui ; o kas nevalgo , nevalgo Viešpačiui ir taip pat dėkoja Dievui .
45014007	Nė vienas iš mūsų negyvena sau , nė vienas sau nemiršta .
45014008	Jei gyvename — Viešpačiui gyvename , jei mirštame — Viešpačiui mirštame . Taigi ar gyvename , ar mirštame , esame Viešpaties .
45014009	Juk Kristus numirė ir atgijo , idant būtų ir gyvųjų , ir mirusiųjų Viešpats .
45014010	Tai kaipgi tu smerki savo brolį ? ! Arba kodėl niekini savo brolį ? Juk visi turėsime stoti prieš Dievo teismą .
45014011	Parašyta : Kaip aš gyvas , sako Viešpats , prieš mane suklups kiekvienas kelis , ir visų lūpos šlovins Dievą .
45014012	Taigi kiekvienas iš mūsų duos Dievui apyskaitą už save .
45014013	Tad liaukimės teisti vieni kitus . Verčiau pasiryžkite nebeduoti broliui akstino nupulti ir pasipiktinti .
45014014	Aš žinau ir esu tikras Viešpatyje Jėzuje , kad nieko nėra savaime netyro . Bet jei kas mano esant netyrų dalykų , tam jie netyri .
45014015	Jei tavo brolis liūdi , kai tu viską valgai , tu jau nebesielgi , kaip reikalauja meilė . Savo valgymu nepastūmėk į pražūtį to , už kurį mirė Kristus !
45014016	Ką jūs gerai darote , tegul nebūna akstinas piktžodžiauti .
45014017	Iš tiesų Dievo karalystė nėra valgis ar gėrimas , bet teisumas , ramybė ir džiaugsmas Šventojoje Dvasioje .
45014018	Kas šitaip Kristui tarnauja , tas mielas Dievui ir priimtinas žmonėms .
45014019	Tad laikykimės to , kas pasitarnauja santaikai ir tarpusavio ugdymui .
45014020	Taigi negriauk Dievo darbo dėl maisto ! Nors viskas tyra , bet gali tapti bloga žmogui , kuris valgo , piktindamas kitus .
45014021	Verčiau nevalgyti mėsos , negerti vyno ir vengti visko , kas gali pastūmėti brolį į nuodėmę .
45014022	Savo įsitikinimą pasilaikyk sau Dievo akivaizdoje . Laimingas , kam netenka smerkti savęs dėl savo sprendimų .
45014023	O kas valgo abejodamas , tas smerktinas , nes elgiasi ne pagal tikėjimą . Visa , kas daroma ne pagal įsitikinimą , yra nuodėmė .
45015001	Mes , stiprieji , turime pakęsti silpnųjų silpnybes , ne sau pataikauti .
45015002	Kiekvienas mūsų tesirūpina būti artimui malonus jo labui ir pažangai .
45015003	Juk ir Kristus gyveno ne savo malonumui , bet taip , kaip parašyta : Tave keikiančiųjų keiksmai krito ant manęs .
45015004	O visa , kas kitados parašyta , mums pamokyti parašyta , kad ištverme ir Raštų paguoda turėtume vilties .
45015005	Ištvermės ir paguodos Dievas teduoda jums tarpusavyje būti vienos minties Kristaus Jėzaus pavyzdžiu ,
45015006	kad sutartinai vienu balsu šlovintumėte Dievą , mūsų Viešpaties Jėzaus Kristaus Tėvą .
45015007	Priimkite vienas kitą , kaip ir Kristus jus priėmė , Dievo garbei .
45015008	Aš sakau : Kristus tapo apipjaustytųjų tarnas dėl Dievo tiesos , kad patvirtintų protėviams suteiktus pažadus
45015009	ir kad pagonių tautos šlovintų Dievą už jo gailestingumą , kaip parašyta : Pagonims išpažinsiu tave , tavo vardui giedosiu .
45015010	Ir vėl sakoma : Džiaukitės , pagonys , kartu su jo tauta .
45015011	Ir dar : Girkite , visi pagonys , Viešpatį , teaukština jį visos tautos .
45015012	Ir Izaijas kalba : Ateis Jesės atžala , tasai , kuris pakils valdyti pagonių , ir juo vilsis pagonys .
45015013	Taigi vilties Dievas jus , gyvenančius tikėjimu , tepripildo visokių džiaugsmų ir ramybės , kad Šventosios Dvasios galybe būtumėte pertekę vilties .
45015014	Aš pats , mano broliai , esu tikras , kad esate kupini gerumo , pilni tikro pažinimo ir mokate vieni kitus perspėti .
45015015	Aš jums parašiau kiek per drąsiai , norėdamas jums tai priminti ir remdamasis man Dievo suteiktąja malone
45015016	būti pagonims Kristaus Jėzaus tarnu ir kaip kunigui skleisti Dievo Evangeliją , kad pagonys taptų priimtina atnaša , pašventinta Šventosios Dvasios .
45015017	Taigi Kristuje Jėzuje aš galiu pasigirti Dievo darbais .
45015018	Juk nedrįsčiau ko nors pasakoti , ko Kristus nebūtų per mane nuveikęs , kad pagonys paklustų , žodžiu ir darbu ,
45015019	ženklų bei stebuklų galia ir Dievo Dvasios galybe . Tik taip aš galėjau paskleisti Kristaus Evangeliją nuo Jeruzalės apylinkių iki Ilyrijos .
45015020	Be to , maniau esant garbingiau skelbti Evangeliją ne ten , kur Kristaus vardas jau pagarsintas , ir nestatyti ant svetimų pamatų ,
45015021	bet , kaip parašyta : Pamatys tie , kuriems nebuvo apie jį skelbta , supras tie , kurie nebuvo girdėję .
45015022	Todėl aš buvau daugel kartų sutrukdytas ir neatvykau pas jus .
45015023	O dabar , šiuose kraštuose nebeturėdamas kitų užmojų ir jau daugel metų trokšdamas atvykti pas jus ,
45015024	aš apsilankysiu , keliaudamas į Ispaniją . Turiu vilties , keliaudamas pro šalį , išvysti jus ir gauti paramos kelionei , prieš tai bent kiek tarp jūsų pailsėjęs .
45015025	Bet dabar vykstu į Jeruzalę šventiesiems patarnauti .
45015026	Mat Makedonija ir Achaja nusprendė padaryti rinkliavą Jeruzalės šventųjų beturčiams sušelpti .
45015027	Jos taip nusprendė , ir iš tikro jos yra jų skolininkės . Jeigu pagonys tapo jų dvasinių gėrybių dalininkais , tai privalo jiems patarnauti bent medžiagine parama .
45015028	Taigi , baigęs šį reikalą ir rinkliavą jiems tvarkingai atidavęs , aš keliausiu pro jus į Ispaniją .
45015029	Ir žinau , kad , atvykdamas pas jus , atsinešiu Kristaus palaimos pilnatvę .
45015030	Todėl aš raginu jus , broliai , mūsų Viešpaties Jėzaus Kristaus vardu ir Dvasios dovanotosios meilės dėlei kartu su manimi ir už mane kovoti maldomis Dievui ,
45015031	kad būčiau išgelbėtas nuo netikinčiųjų Judėjoje , kad mano paslauga Jeruzalei būtų priimtina šventiesiems
45015032	ir kad , Dievo valia su džiaugsmu atvykęs pas jus , atsigaivinčiau jūsų draugėje .
45015033	O ramybės Dievas tebūnie su jumis visais ! Amen .
45016001	Aš pavedu jums mūsų sesę Febę — ji yra Kenchrėjos Bažnyčios diakonė ;
45016002	priimkite ją Viešpatyje , kaip dera šventiesiems , ir pagelbėkite jai , kai prireiks jūsų paramos , nes ir ji yra padėjusi daug kam ir man pačiam .
45016003	Sveikinkite Priską ir Akvilą , mano bendradarbius Kristuje Jėzuje ,
45016004	kurie guldė galvas , gelbėdami mano gyvybę . Jiems dėkoju ne aš vienas , bet ir visos pagonių [ kraštų ] Bažnyčios .
45016005	Pasveikinkite ir bendruomenę , susirenkančią jų namuose . Sveikinkite mano mylimąjį Epenetą , pirmąjį Azijoje įtikėjusį Kristų .
45016006	Sveikinkite Mariją , daug triūsusią jūsų labui .
45016007	Sveikinkite Androniką ir Juniją , mano tautiečius , kalėjusius su manimi ; jie didžiai gerbiami apaštalų draugėje ir pirmiau už mane prisidėjo prie Kristaus .
45016008	Sveikinkite mano mylimąjį Viešpatyje Ampliatą .
45016009	Sveikinkite mūsų bendradarbį Kristuje Urboną ir mano mylimąjį Stachį .
45016010	Sveikinkite Apelį , išmėgintąjį Kristuje . Sveikinkite tikinčiuosius iš Aristobulo namų .
45016011	Sveikinkite mano tautietį Erodioną . Sveikinkite tuos iš Narcizo šeimynos , kurie yra Viešpatyje .
45016012	Sveikinkite Trifeną ir Trifosą , besidarbuojančias Viešpatyje . Sveikinkite mieląją Persidę , daugel triūsusią dėl Viešpaties .
45016013	Sveikinkite išrinktąjį Viešpatyje Rufą , taip pat jo bei mano motiną .
45016014	Sveikinkite Asinkritą , Flegontą , Hermį , Patrobą , Hermą ir su jais esančius brolius .
45016015	Sveikinkite Filologą ir Juliją , Nerėją ir jo seserį , ir Olimpą , ir visus jų draugus šventuosius .
45016016	Sveikinkite vieni kitus šventu pabučiavimu . Jus sveikina visos Kristaus Bažnyčios .
45016017	Aš raginu jus , broliai , vengti tų , kurie kelia nesutarimus bei papiktinimus , prieštaraudami mokslui , kurio jūs išmokote . Saugokitės jų !
45016018	Tokie žmonės tarnauja ne mūsų Viešpačiui Kristui , bet savo pilvui . Saldžiomis ir pataikūniškomis kalbomis jie apgaudinėja paprastas širdis .
45016019	Jūsų klusnumas žinomas visur . Tad džiaugiuosi jumis ir linkiu , kad išmanytumėte , kas gera , ir nesiveltumėte į blogį .
45016020	O ramybės Dievas netrukus sutryps šėtoną po jūsų kojomis . Mūsų Viešpaties Jėzaus malonė tebūnie su jumis !
45016021	Jus sveikina mano bendradarbis Timotiejus ir mano tautiečiai Liucijus , Jasonas ir Sosipatras .
45016022	Aš , Tercijus , šio laiško surašytojas , sveikinu jus Viešpatyje .
45016023	Jus sveikina Gajus , mano ir visos bendruomenės šeimininkas . Jus sveikina Erastas , miesto iždininkas , ir brolis Kvartas .
45016025	Tam , kuris gali jus padaryti stiprius , kaip sako mano Evangelija ir Jėzaus Kristaus skelbimas , sekant apreiškimu paslapties , nutylėtos per amžinuosius laikus ,
45016026	o dabar atskleistos ir pranašų raštais amžinojo Dievo įsakymu paskelbtos visoms tautoms , kad jos paklustų tikėjimui ,
45016027	vienam išmintingajam Dievui per Jėzų Kristų šlovė amžių amžiais ! Amen .
46001001	Paulius , Dievo valia pašauktas Kristaus Jėzaus apaštalas , ir brolis Sostenas —
46001002	Dievo Bažnyčiai Korinte , pašvęstiesiems Kristuje Jėzuje , pašauktiesiems šventiesiems ir visiems , kurie kiekvienoje vietoje šaukiasi mūsų Viešpaties Jėzaus Kristaus vardo pas juos ir pas mus .
46001003	Malonė jums ir ramybė nuo Dievo , mūsų Tėvo , ir Viešpaties Jėzaus Kristaus !
46001004	Aš nuolat už jus dėkoju Dievui , kad Kristuje Jėzuje Dievas suteikė jums savo malonę ,
46001005	nes per jį praturtėjote visu kuo — visokiu žodžiu ir pažinimu , —
46001006	ir Kristaus liudijimas tapo tvirtas .
46001007	Todėl jums , laukiantiems mūsų Viešpaties Jėzaus Kristaus apsireiškimo , nestinga jokios malonės dovanos .
46001008	Jis ir stiprins jus iki galo , kad išliktumėte nenusikaltę mūsų Viešpaties Jėzaus Kristaus dienai .
46001009	Ištikimas yra Dievas , jus pašaukęs į savo Sūnaus , mūsų Viešpaties Jėzaus Kristaus , bendrystę .
46001010	Broliai , Viešpaties Jėzaus Kristaus vardu maldauju jus , kad visi vienaip sutartumėte ir pas jus nebūtų susiskaldymų , kad būtumėte vienos dvasios ir vienos minties .
46001011	Mat Chlojės namiškiai pranešė man apie jus , mano broliai , kad tarp jūsų esama kivirčų .
46001012	Turiu omenyje tai , kad iš jūsų yra tokių , kurie sako : „ Aš esu Pauliaus “ , „ aš — Apolo “ , „ aš — Kefo “ , „ o aš — Kristaus “ .
46001013	Argi Kristus padalytas ? Nejaugi Paulius buvo už jus nukryžiuotas ? Negi vardan Pauliaus buvote pakrikštyti ?
46001014	Dėkui Dievui , kad pas jus nieko daugiau nekrikštijau , išskyrus Krispą ir Gajų ,
46001015	todėl niekas negali pasakyti , jog jūs buvote pakrikštyti mano vardu .
46001016	Tiesa , esu pakrikštijęs ir Stepono namus , o daugiau nežinau , ar ką besu pakrikštijęs .
46001017	Kristus nesiuntė manęs krikštyti , bet Evangelijos skelbti , tiktai ne žodžių išmintimi , kad Kristaus kryžius neliktų be galios .
46001018	Mat žodis apie kryžių tiems , kurie eina į pražūtį , yra kvailystė , o mums , einantiems į išganymą , jis yra Dievo galybė .
46001019	Juk parašyta : Sunaikinsiu išmintingųjų išmintį , niekais paversiu gudriųjų gudrybę .
46001020	Kur išminčius ? Kur Rašto aiškintojas ? Kur šio amžiaus tyrinėtojas ? Argi Dievas nepavertė pasaulio išminties kvailyste ?
46001021	O kadangi pasaulis išmintimi Dievo nepažino iš Dievo išminties veikalų , Dievas panorėjo skelbimo kvailumu išgelbėti tuos , kurie tiki .
46001022	Žydai reikalauja stebuklų , graikai ieško išminties ,
46001023	o mes skelbiame Kristų nukryžiuotąjį , kuris žydams yra papiktinimas , pagonims — kvailystė .
46001024	Bet pašauktiesiems — tiek žydams , tiek graikams — skelbiame Kristų , kuris yra Dievo galybė ir Dievo išmintis .
46001025	Dievo kvailybė išmintingesnė už žmones , ir Dievo silpnybė galingesnė už žmones .
46001026	Tik pažvelkite , broliai , kokie gi jūs , pašauktieji , esate ? Žmonių akimis žiūrint , nedaug tarp jūsų tėra išmintingų , nedaug galingų , nedaug kilmingų .
46001027	Bet Dievas pasirinko , kas pasauliui kvaila , kad sugėdintų išminčius . Dievas pasirinko , kas pasauliui silpna , kad sugėdintų galiūnus .
46001028	Ir tai , kas pasaulio akims žemakilmis ir paniekintas , net tai , ko nėra , Dievas pasirinko , kad niekais paverstų tai , kas laikoma kažin kuo ,
46001029	kad joks žmogus Dievo akyse negalėtų girtis .
46001030	Jo dėka ir jūs esate Kristuje Jėzuje , kuris mums tapo iš Dievo kylančia išmintimi , teisumu , pašventimu ir atpirkimu ,
46001031	kad , anot Rašto , kas giriasi , girtųsi Viešpačiu .
46002001	Kai pas jus , broliai , lankiausi , buvau atėjęs skelbti jums Dievo slėpinio ne iškilnia kalba ar išmintimi .
46002002	Mat buvau pasiryžęs tarp jūsų nežinoti nieko kito , tik Jėzų Kristų , ir tą nukryžiuotą .
46002003	Aš buvau pas jus silpnas , virpantis iš baimės .
46002004	Mano kalba ir mano skelbimas buvo ne įtikinantys išminties žodžiai , o Dvasios galybės parodymas ,
46002005	kad jūsų tikėjimas remtųsi ne žmonių išmintimi , bet Dievo galybe .
46002006	Tiesa , tobuliesiems mes skelbiame išmintį , tačiau tai ne šio pasaulio ir ne praeinančių šio pasaulio valdovų išmintis .
46002007	Mes skelbiame slėpiningą ir paslėptą Dievo išmintį , kurią Dievas yra nuo amžių paskyręs mums išaukštinti .
46002008	Jos nepažino jokie šio pasaulio valdovai , nes , jei būtų pažinę , nebūtų šlovės Viešpaties nukryžiavę .
46002009	Bet skelbiame , kaip parašyta : Ko akis neregėjo , ko ausis negirdėjo , kas žmogui į mintį neatėjo , tai paruošė Dievas tiems , kurie jį myli .
46002010	Dievas mums tai apreiškė per Dvasią , nes Dvasia visa ištiria , net Dievo gelmes .
46002011	Kuris žmogus žino kas yra žmoguje , jei ne paties žmogaus dvasia ? Taip ir to , kas yra Dieve , nežino niekas , tik Dievo Dvasia .
46002012	O mes gavome ne pasaulio dvasią , bet iš Dievo einančią Dvasią , kad pažintume Dievo mums suteiktas dovanas .
46002013	Apie tai ir kalbame ne žmogiškosios išminties išmokytais žodžiais , bet tais , kurių išmokė Dvasia , dvasiniais žodžiais aiškindami dvasinius dalykus .
46002014	Deja , juslinis žmogus nepriima to , kas ateina iš Dievo Dvasios . Jis tai laiko kvailyste ir nepajėgia suprasti , kad apie tuos dalykus reikia spręsti dvasiškai .
46002015	Dvasinis žmogus gali spręsti apie viską , bet niekas negali spręsti apie jį .
46002016	Kas gi yra suvokęs Viešpaties mintį , kad galėtų jį pamokyti ? O mes turime Kristaus išmonę .
46003001	Aš , broliai , tegalėjau kalbėti jums ne kaip dvasios žmonėms , bet kaip kūno žmonėms , kaip kūdikiams Kristuje .
46003002	Maitinau jus pienu , o ne kietu maistu , kurio jūs dar negalėjote priimti . Deja , ir dabar negalite ,
46003003	nes esate kūniški . Jeigu tarp jūsų viešpatauja pavydas ir nesantaika , tai argi nesate kūniški , argi nesielgiate grynai žmogiškai ?
46003004	Kol vienas sako : „ Aš — Pauliaus , “ kitas : „ Aš — Apolo , “ — argi nesate vien žmogiški ?
46003005	Kas gi yra Apolas ? Kas gi Paulius ? Tarnai , kurių dėka jūs įtikėjote ir kurie tarnavo , kiek Viešpaties kiekvienam buvo skirta .
46003006	Aš sodinau , Apolas laistė , o Dievas augino .
46003007	Nieko nereiškia sodintojas nei laistytojas , bet tik augintojas — Dievas .
46003008	Kas sodina ir kas laisto , sudaro viena , tačiau kiekvienas gaus savąjį užmokestį pagal savo triūsą .
46003009	Mes juk esame Dievo bendradarbiai , o jūs — Dievo dirva , Dievo statyba .
46003010	Dievo man suteikta malone aš , kaip išmanus statybos vadovas , padėjau pamatą , o kitas stato toliau . Kiekvienas tegul būna apdairus ant jo statydamas .
46003011	Juk niekas negali dėti kito pamato , kaip tik tą , kuris jau padėtas , tai yra Jėzus Kristus .
46003012	Ar kas ant šio pamato stato iš aukso , sidabro , brangiųjų akmenų , medžio , šieno , šiaudų , —
46003013	kiekvieno darbas išaiškės . Teismo diena jį iškels aikštėn , nes ji pasirodys ugnimi , ir ugnis ištirs , koks kieno darbas .
46003014	Kieno statybos darbas ant to pamato išliks , tas gaus užmokestį .
46003015	O kieno darbas sudegs , tas praras užmokestį ; jis pats išsigelbės , bet tartum per ugnį .
46003016	Argi nežinote , kad jūs esate Dievo šventykla ir jumyse gyvena Dievo Dvasia ?
46003017	Jei kas Dievo šventyklą niokoja , tą Dievas suniokos , nes Dievo šventykla šventa , ir toji šventykla — tai jūs !
46003018	Tegul niekas savęs neapgaudinėja . Jei kas iš jūsų tariasi esąs išmintingas šiame pasaulyje , tepasidaro kvailas , kad būtų išmintingas .
46003019	Šio pasaulio išmintis Dievo akyse yra kvailybė . Parašyta : Jis sugauna protinguosius jų gudrybėje .
46003020	Ir toliau : Viešpats žino išminčių mintis , kad jos niekingos .
46003021	Tad niekas tenesigiria žmonėmis ! Viskas yra jūsų ;
46003022	ar Paulius , ar Apolas , ar Kefas , ar pasaulis , ar gyvenimas , ar mirtis , ar dabartis , ar ateitis , — viskas jūsų ,
46003023	bet jūs patys — Kristaus , o Kristus — Dievo .
46004001	Tegul žmonės laiko mus Kristaus tarnais ir Dievo slėpinių prievaizdais .
46004002	O iš prievaizdų reikalaujama , kad būtų patikimi .
46004003	Man mažai rūpi , ką jūs ar žmonių teismas spręstų apie mane . Nė aš pats savęs neteisiu .
46004004	Nors nesijaučiu kaltas , bet dėl to dar nesu nuteisintas . Mano teisėjas yra Viešpats .
46004005	Tad neteiskite ko nors prieš laiką , iki ateis Viešpats , kuris nušvies , kas tamsoje paslėpta , ir atskleis širdžių sumanymus . Tuomet kiekvienam teks pagyrimas iš Dievo .
46004006	Visa tai , broliai , jūsų labui pritaikiau Apolui ir sau , kad iš mūsų pavyzdžio įsidėmėtumėte taisyklę : „ Nieko daugiau , negu parašyta “ ir kad vienas dėl kito nesipūstumėte prieš kitus .
46004007	Kas gi tave išskiria iš kitų ? Ir ką gi turi , ko nebūtum gavęs ? O jei esi gavęs , tai ko giriesi , lyg nebūtum gavęs ?
46004008	Beje , jūs jau esate sotūs , jau turtingi , jau pradėjote be mūsų karaliauti ! O , kad jūs iš tikrųjų karaliautumėte ir kad mes galėtume kartu karaliauti !
46004009	Man atrodo , kad Dievas mums , apaštalams , paskyrė paskučiausią vietą , tarsi pasmerktiesiems myriop . Mes pasidarėme reginys pasauliui , angelams ir žmonėms .
46004010	Mes kvaili dėl Kristaus , o jūs išmintingi Kristuje . Mes silpni , o jūs stiprūs ; jūs gerbiami , o mes nieku laikomi .
46004011	Iki šios valandos badaujame ir trokštame , esame nuogi ir mušami , esame be pastogės
46004012	ir vargstame , darbuodamiesi savo rankomis . Keikiami mes laiminame , persekiojami ištveriame ,
46004013	piktžodžiaujami maloniai atsakome . Iki šiol esame laikomi pasaulio sąšlavomis , visų atmatomis .
46004014	Aš tai rašau ne norėdamas jus gėdinti , bet įspėdamas kaip mylimus savo vaikus .
46004015	Nors turėtumėte tūkstančius auklėtojų Kristuje , bet nebus kelių tėvų , nes , paskelbdamas Evangeliją , aš esu tapęs jūsų tėvu Kristuje Jėzuje .
46004016	Taigi raginu jus : būkite mano sekėjai !
46004017	Tam ir pasiunčiau pas jus Timotiejų , savo mylimą ir ištikimą sūnų Viešpatyje . Jis jums primins mano kelius Kristuje , kurių aš mokau visur , kiekvienoje Bažnyčioje .
46004018	Kai kurie ėmė pūstis , tartum neketinčiau pas jus atvykti .
46004019	Bet , jei Viešpats panorės , aš veikiai atkeliausiu pas jus ir pažiūrėsiu ne ką išpuikėliai sako , bet ką pajėgia .
46004020	Dievo karalystė yra ne kalboje , bet galybėje .
46004021	Ko norite ? Ar kad ateičiau pas jus su lazda , ar su meile ir švelnumo dvasia ?
46005001	Apskritai tenka girdėti apie ištvirkimą tarp jūsų , net apie tokį ištvirkimą , kokio nepasitaiko nė pas pagonis , būtent — kažkas gyvenąs su tėvo žmona . . .
46005002	Ir jūs dar esate pasipūtę ? Užuot nuliūdę ir taip darantį išmetę iš savo tarpo ? !
46005003	Bent aš , nebūdamas pas jus kūnu , tačiau būdamas dvasia , jau nuteisiau , lyg būdamas tarp jūsų , tą nusikaltimą padariusį .
46005004	Susirinkę draugėn Viešpaties Jėzaus vardu su mano dvasia ir mūsų Viešpaties Jėzaus galybe ,
46005005	atiduokite tokį šėtonui , kad sužlugdytų kūną , o dvasia būtų išgelbėta Viešpaties teismo dienai .
46005006	Jūsų gyrimasis niekam tikęs . Argi nežinote , jog truputis raugo suraugina visą maišymą ?
46005007	Išmeskite senąjį raugą , kad taptumėte nauju maišymu . Jūs juk esate nerauginti , nes jau paaukotas mūsų velykinis Avinėlis , Kristus .
46005008	Tad švęskime šventes ne su senu raugu , ne su blogybės ir nelabumo raugu , bet su nerauginta tyros širdies ir tiesos duona .
46005009	Aš jums rašiau savo laiške , kad nebendrautumėte su ištvirkėliais .
46005010	Suprantama , ne su visais šio pasaulio ištvirkėliais , gobšais , plėšikais ar stabmeldžiais , nes tada reikėtų pasitraukti iš šio pasaulio .
46005011	Bet aš jums rašiau , kad nebendrautumėte su tuo , kuris vadinasi brolis , o yra ištvirkėlis , gobšas , stabmeldys , keikūnas , girtuoklis ar plėšikas . Su tokiu nesėskite už vieno stalo !
46005012	Kam man teisti svetimuosius ? ! Argi ir jūs ne savuosius teisiate ?
46005013	Svetimuosius teis Dievas . Pašalinkite piktadarį iš savo pačių tarpo .
46006001	Kaipgi kai kurie jūsų drįsta bylinėtis vieni su kitais pas neteisiuosius , o ne pas šventuosius ?
46006002	Ar nežinote , kad šventieji teis pasaulį ? O jeigu teisite pasaulį , tai nejaugi nesugebėtumėte išspręsti menkučių bylų ?
46006003	Ar nežinote , kad mes teisime angelus , tad juo labiau — kasdienius dalykus ?
46006004	Taigi , kai turite bylų kasdieniais reikalais , argi savo teisėjais pasodinsite neturinčius balso bendruomenėje ?
46006005	Aš tai sakau norėdamas jus sugėdinti . Nejaugi nebeturite išmintingo žmogaus , kuris sugebėtų išspręsti tarp brolių iškilusią bylą ?
46006006	Deja , brolis bylinėjasi su broliu ir , lyg tyčia , pas netikinčiuosius .
46006007	Ir iš viso jums didelis pažeminimas , kad tarpusavyje bylinėjatės . Kodėl jums verčiau nenukęsti neteisybės ? Argi ne verčiau pakęsti nuostolį ?
46006008	Deja , jūs patys darote neteisybę bei skriaudžiate , ir dar brolius !
46006009	Argi nežinote , kad neteisieji nepaveldės Dievo karalystės ? Neklyskite ! Nei ištvirkėliai , nei stabmeldžiai , nei svetimautojai , nei sanguliautojai su vyrais ,
46006010	nei vagys , nei gobšai , nei girtuokliai , nei keikūnai , nei plėšikai nepaveldės Dievo karalystės .
46006011	Kai kurie buvote tokie , bet dabar esate nuplauti , pašventinti , išteisinti Viešpaties Jėzaus Kristaus vardu ir mūsų Dievo Dvasia .
46006012	„ Viskas man valia ! “ Bet ne viskas naudinga ! „ Viskas man valia ! “ Bet aš nesiduosiu pavergiamas !
46006013	„ Valgis yra pilvui ir pilvas — valgiui “ , bet Dievas sunaikins ir vieną , ir kitą . Kūnas skirtas ne ištvirkavimui , bet Viešpačiui , o Viešpats — kūnui .
46006014	Prikėlęs Viešpatį , Dievas ir mus prikels savo galybe .
46006015	Argi nežinote , kad jūsų kūnai yra Kristaus nariai ? Tad nejaugi aš , ėmęs Kristaus narius , paversiu juos kekšės nariais ? Nieku būdu !
46006016	Ar nežinote , kad tas , kuris susijungia su kekše , tampa vienu kūnu su ja ? Ir du taps , — sako Raštas , — vienu kūnu .
46006017	Taip pat , kas susijungia su Viešpačiu , tampa viena dvasia su juo .
46006018	Sergėkitės ištvirkimo ! Jokia kita žmogaus daroma nuodėmė nepaliečia kūno , o ištvirkaujantis nusideda savo kūnui .
46006019	Ar nežinote , kad jūsų kūnas yra šventykla jumyse gyvenančios Šventosios Dvasios , kurią gavote iš Dievo , ir kad jūs nebepriklausote patys sau ?
46006020	Iš tiesų esate brangiai nupirkti . Tad šlovinkite Dievą savo kūnu !
46007001	Atsakau į jūsų laišką . Gerai daro vyras , neliesdamas moters .
46007002	Tačiau ištvirkavimui išvengti kiekvienas tegul turi sau žmoną ir kiekviena tegul turi sau vyrą .
46007003	Tegul vyras atlieka pareigą žmonai , o žmona vyrui .
46007004	Žmona neturi valios savo kūnui , bet vyras . Panašiai ir vyras neturi valios savo kūnui , bet žmona .
46007005	Nesitraukite vienas nuo kito , nebent kuriam laikui sutarę , kad atsidėtumėte maldai , paskui vėl sueikite draugėn , kad šėtonas negundytų jūsų nesusilaikymu .
46007006	Žinoma , aš tai sakau leisdamas , o ne įsakydamas .
46007007	Aš norėčiau , kad visi žmonės būtų tokie kaip aš . Bet kiekvienas turi iš Dievo savo dovaną , vienas šiokią , kitas anokią .
46007008	Nesusituokusiems ir našlėms aš sakau : jie gerai padarys , pasilikdami tokie kaip aš .
46007009	Bet jei negali susilaikyti , tegul tuokiasi . Verčiau tuoktis negu degti .
46007010	Susituokusiems įsakau ne aš , bet Viešpats , kad žmona nesiskirtų nuo vyro ,
46007011	o jei atsiskirtų , kad liktų netekėjusi arba susitaikytų su vyru ; taip pat ir vyras tegul nepalieka žmonos .
46007012	Kitiems sakau aš , ne Viešpats : jei kuris brolis turi netikinčią žmoną ir ji sutinka gyventi su juo , tegul jos nepalieka .
46007013	Taip pat ir moteris , turinti netikintį vyrą , kuris sutinka su ja gyventi , tegul jo nepalieka .
46007014	Mat netikintis vyras pašventinamas per žmoną , o netikinti žmona pašventinama per tikintį vyrą . Antraip jūsų vaikai būtų netyri , o dabar jie šventi .
46007015	Bet , jei netikintis nori skirtis , tegul atsiskiria . Tokiais atvejais [ tikėjimo ] brolis ar sesuo nėra susieti , nes Dievas yra mus pašaukęs santaikai .
46007016	Iš kur žinai , žmona , galėsianti išgelbėti vyrą ? Arba iš kur tau žinoma , vyre , jog išgelbėsi žmoną ?
46007017	Todėl , kaip Viešpats kuriam paskyrė , kokį Dievas kurį pašaukė , to jis ir toliau tesilaiko . Taip aš mokau visose Bažnyčiose .
46007018	Kas nors buvo pašauktas tikėti apipjaustytas ? Tegu nesistengia nuslėpti apipjaustymo . Buvo pašauktas neapipjaustytas ? Tegu nedaro apipjaustymo .
46007019	Juk apipjaustymas yra niekas ir neapipjaustymas niekas , tiktai Dievo įsakymų laikymasis — viskas .
46007020	Tegul kiekvienas pasilieka toksai , koks buvo pašauktas .
46007021	Jei buvai pašauktas , būdamas vergas , nesisielok , bet jei ir gali tapti laisvas , verčiau pasinaudok .
46007022	Viešpatyje pašauktas tikėti vergas yra Viešpaties išlaisvintasis . Panašiai ir pašauktas tikėti laisvasis yra Kristaus vergas .
46007023	Jūs , brangiai nupirkti , nepasidarykite žmonių vergais .
46007024	Kiekvienas jūsų , broliai , koksai buvo pašauktas , toks ir tepasilieka prieš Dievą .
46007025	Dėl nesituokiančiųjų aš neturiu Dievo įsakymo , bet duodu patarimą kaip žmogus , iš Dievo gailestingumo vertas pasitikėjimo .
46007026	Taigi aš manau , jog šiais sunkiais laikais tai tam tikras turtas : geriau žmogui būti tokiam .
46007027	Esi susietas su žmona ? Neieškok skyrybų . Nesusituokei ? Neieškok žmonos .
46007028	Jei vedi , nenusidedi , ir jei mergina išteka , nenusideda . Tačiau šitokie žmonės turės kūno vargų , o aš norėčiau jus apsaugoti nuo jų .
46007029	Sakau jums , broliai : laikas trumpas ! Belieka tiems , kurie turi žmonas , gyventi , tarsi jų neturėtų ,
46007030	ir kurie verkia , tarsi neverktų , ir kurie džiaugiasi , tarsi nesidžiaugtų , ir kurie perka , tarsi neįsigytų ,
46007031	ir kurie užsiėmę pasaulio reikalais , tarsi neužsiėmę . Juk šio pasaulio pavidalas praeina .
46007032	Aš norėčiau , kad jūs gyventumėte be rūpesčių . Nesusituokęs rūpinasi Viešpaties reikalais ir trokšta patikti Viešpačiui .
46007033	O susituokęs rūpinasi šio pasaulio reikalais , stengiasi patikti žmonai
46007034	ir yra pasidalijęs . Taip pat netekėjusi moteris bei mergina rūpinasi Viešpaties reikalais , trokšdama būti šventa kūnu ir dvasia . O ištekėjusi rūpinasi pasaulio reikalais ir stengiasi patikti vyrui .
46007035	Aš tai kalbu jūsų pačių labui , ne norėdamas užnerti jums kilpą , bet linkėdamas deramai elgtis ir visiškai atsiduoti Viešpačiui .
46007036	Jei kas mano būsiant jam negarbinga , kad jo mergaitė liks peraugusi , ir jei taip reikia , tedaro kaip nori , nenusidės ; tegu jie susituokia .
46007037	Bet jei kas savo širdyje yra tvirtai apsisprendęs ne iš prievartos , bet būdamas savo valios šeimininkas , ir savo širdyje nutaręs išsaugoti savąją mergaitę , tas gerai padarys .
46007038	Taigi , kas veda savo mergaitę , gerai daro , o kas neveda savo mergaitės , geriau daro .
46007039	Žmona susieta , kol jos vyras gyvas . Vyrui mirus , ji laisva ir gali tekėti už ko nori , kad tik Viešpatyje .
46007040	Bet , mano nuomone , ji bus laimingesnė netekėdama . Manau , kad ir aš turiu Dievo Dvasią .
46008001	Dėl stabams paaukotų dalykų mums aišku : mes visi turime pažinimą . Deja , pažinimas išpučia , užtat meilė ugdo .
46008002	Jei kas tariasi ką nors žinąs , tai jis nė nežino , kaip reikia pažinti .
46008003	Bet kas myli Dievą , tas yra jo pažintas .
46008004	Taigi dėl stabams paaukotos mėsos valgymo mes žinome , jog iš tikro nėra pasaulyje stabų ir nėra jokių dievų , tik vienas Dievas .
46008005	Ir nors būtų vadinamųjų dievų danguje ar žemėje — daug tų dievų ir daug viešpačių , —
46008006	tai mes turime tik vieną Dievą — Tėvą , iš kurio yra visa ir jam esame mes , ir vieną Viešpatį — Jėzų Kristų , per kurį yra visa ir mes esame per jį .
46008007	Deja , ne visi turi tokį pažinimą . Kai kurie , iki šiol pripratę prie stabų , valgo mėsą , kaip stabams paaukotą , ir jų silpna sąžinė susitepa .
46008008	Maistas negali mūsų priartinti prie Dievo . Kai nevalgome , nieko neprarandame , ir kai valgome , nieko nelaimime .
46008009	Vis dėlto žiūrėkite , kad jūsų laisvė netaptų papiktinimu silpniesiems .
46008010	Antai , jei kas pamatytų tave , turintį pažinimą , stabų šventykloje už stalo , tai argi silpno žmogaus sąžinė nebus paskatinta valgyti stabams paaukotos mėsos ? !
46008011	Tokiu būdu silpnasis žus dėl tavo pažinimo . O juk jis — brolis , už kurį numirė Kristus .
46008012	Šitaip nusikalsdami broliams ir sužeisdami jų silpnas sąžines , jūs nusikalstate Kristui .
46008013	Tad jei valgis piktina mano brolį , aš nevalgysiu mėsos per amžius , kad tik nepapiktinčiau brolio .
46009001	Ar aš ne laisvas ? ar aš ne apaštalas ? argi nesu regėjęs mūsų Viešpaties Jėzaus ? ar jūs ne mano darbo vaisius Viešpatyje ?
46009002	Jei kitiems ir nesu apaštalas , tai vis dėlto jums esu , ir mano apaštalystės patvirtinimas esate jūs Viešpatyje .
46009003	Štai mano pasiteisinimas prieš tuos , kurie mane kaltina .
46009004	Argi mes neturime teisės valgyti ir gerti ?
46009005	Ar mes neturime teisės vedžiotis su savimi tikinčiąją moterį , kaip ir kiti apaštalai ir Viešpaties broliai bei Kefas ?
46009006	O gal tik aš ir Barnabas neturime teisės nedirbti rankų darbo ?
46009007	Kas gi tarnauja kariuomenėje už savo paties pinigus ? kas sodina vynuogyną ir nevalgo jo vaisių ? arba kas gano bandą ir neminta bandos pienu ?
46009008	Ar tai sakau vien pagal žmonių papročius ? Argi to nesako ir Įstatymas ?
46009009	Mozės Įstatyme parašyta : Neužrišk snukio kuliančiam jaučiui ! Bet argi Dievui terūpi jaučiai ?
46009010	O gal jis iš tiesų taiko mums ? Juk dėl mūsų buvo parašyta , kad artojas turi arti su viltimi ir kūlėjas turi kulti su viltimi gauti savo dalį .
46009011	Jei jums pasėjome dvasinių gėrybių , tai argi didelis dalykas būtų pas jus pjauti medžiaginių ?
46009012	Jei kiti turi teisių į jus , tai mes juo labiau . Vis dėlto mes nesinaudojome savo teise , bet viską pakeliame , kad tik Kristaus Evangelijai nedarytume kliūčių .
46009013	Argi nežinote , kad tie , kurie atlieka šventą tarnystę , valgo iš šventyklos pajamų , kad aukuro tarnai gauna dalį atnašų ?
46009014	Taip ir Viešpats yra patvarkęs , kad Evangelijos skelbėjai gyventų iš Evangelijos .
46009015	Bet aš nesinaudojau jokiomis teisėmis . Ir tai rašau ne tam , kad būtų antraip . Verčiau numirti , negu leisti , kad kas man atimtų šį pagrindą girtis .
46009016	Kad aš skelbiu Evangeliją , neturiu pagrindo girtis , nes tai mano būtina prievolė , ir vargas man , jei neskelbčiau Evangelijos !
46009017	Jeigu tai daryčiau savo valia , gaučiau atlygį ; bet kadangi darau ne savo valia , atlieku tik man patikėtą tarnybą .
46009018	Koks tad atlygis ? Ogi kad , skelbdamas Evangeliją , pateikiu ją veltui ir nesinaudoju teise , kurią man duoda Evangelija .
46009019	Būdamas nuo nieko nepriklausomas , aš pasidariau visų vergas , kad tik daugiau jų laimėčiau .
46009020	Žydams buvau kaip žydas , kad laimėčiau žydus . Tiems , kurie laikosi Įstatymo , tapau Įstatymo tarnu , kad laimėčiau besilaikančius Įstatymo , nors pats nesu jam pavaldus .
46009021	Tiems , kurie neturi Įstatymo , buvau kaip neturintis Įstatymo , kad laimėčiau tuos , kurie neturi Įstatymo , nors pats esu ne be Dievo Įstatymo , bet susaistytas Kristaus Įstatymo .
46009022	Silpniesiems pasidariau silpnas , kad laimėčiau silpnuosius . Visiems tapau viskuo , kad vienaip ar kitaip bent kai kuriuos išgelbėčiau .
46009023	Visa tai darau dėl Evangelijos , kad būčiau jos dalininkas .
46009024	Argi nežinote , kad lenktynių aikštėje bėga visi bėgikai , bet tik vienas gauna laimėtojo dovaną ? Bėkite taip , kad ją laimėtumėte !
46009025	Kiekvienas varžybų dalyvis nuo visko susilaiko ; jie taip daro , norėdami gauti vystantį vainiką , o mes — nevystantį .
46009026	Todėl aš bėgu neklaidžiodamas ir grumiuosi ne kaip į orą smūgiuodamas ,
46009027	bet tramdau savo kūną ir darau jį klusnų , kad , kitus mokydamas , pats nepasidaryčiau atmestinas .
46010001	Noriu , kad žinotumėte , broliai , jog visi mūsų protėviai laikėsi po debesiu ir visi perėjo jūrą .
46010002	Jie visi susirišo su Moze , krikštydamiesi debesyje ir jūroje ;
46010003	visi valgė to paties dvasinio maisto
46010004	ir visi gėrė to paties dvasinio gėrimo . Jie gėrė iš dvasinės juos lydinčios uolos , o ta uola buvo Kristus .
46010005	Vis dėlto daugumas jų nepatiko Dievui , ir jų kūnai liko gulėti dykumoje .
46010006	Tie įvykiai yra mums pavyzdys , kad negeistume blogio , kaip anie geidė .
46010007	Nepasidarykite stabmeldžiais , kaip kai kurie iš jų , kaip parašyta : Tauta sėdosi valgyti ir gerti ir kėlėsi žaisti .
46010008	Neištvirkaukime , kaip kai kurie jų ištvirkavo ir žuvo vieną dieną dvidešimt trys tūkstančiai .
46010009	Negundykime Kristaus , kaip kai kurie iš jų gundė ir krito nuo gyvačių .
46010010	Nemurmėkite , kaip kai kurie iš jų murmėjo ir žuvo nuo naikintojo .
46010011	Visa tai jiems atsitiko kaip pavyzdys , ir buvo užrašyta įspėti mums , kurie gyvename amžių pabaigoje .
46010012	Todėl , kas tariasi stovįs , težiūri , kad nepultų .
46010013	Jums tekę išmėginimai tėra žmogiški . Dievas ištikimas . Jis neleis jūsų mėginti virš jūsų jėgų , bet su išmėginimu duos ir išeitį , kad galėtumėte atsilaikyti .
46010014	Todėl , mano mylimieji , sergėkitės stabmeldystės !
46010015	Aš kalbu kaip nuovokiems ; apsvarstykite patys , ką sakau .
46010016	Argi laiminimo taurė , kurią laiminame , nėra bendravimas Kristaus kraujyje ? Argi duona , kurią laužome , nėra bendravimas Kristaus kūne ?
46010017	Jei viena duona , tai ir mes daugelis esame vienas kūnas , nes mes visi dalijamės viena duona .
46010018	Pažiūrėkite į žemiškąjį Izraelį : argi tie , kurie valgo aukas , nėra aukuro bendrininkai ?
46010019	Ką gi sakau ? Ar kad stabams paaukota mėsa šį tą reiškia ? ar kad ir stabas yra šis tas ?
46010020	Ne , aš sakau , kad , aukodami atnašas , pagonys aukoja ne Dievui , bet demonams . O aš nenoriu , kad jūs taptumėte demonų bendrininkais .
46010021	Jūs negalite gerti Viešpaties taurės ir demonų taurės . Negalite būti Viešpaties vaišių dalyviai ir demonų vaišių dalyviai .
46010022	Nejaugi kurstysime Viešpaties pavyduliavimą ? Gal esame už jį stipresni ?
46010023	„ Viskas valia ! “ Bet ne viskas naudinga ! „ Viskas valia ! “ Bet ne viskas ugdo !
46010024	Niekas teneieško , kaip jam geriau , bet kaip kitam .
46010025	Valgykite visa , kas parduodama mėsos prekyvietėje , sąžinės labui nieko neklausinėdami .
46010026	Juk Viešpačiui priklauso žemė ir kas tik ant žemės .
46010027	Jeigu jus pasikviečia netikintis žmogus ir jūs norite jį aplankyti , valgykite visa , kas jums padedama , sąžinės labui nieko neklausinėdami .
46010028	Bet jei kas jums pasakytų : „ Tai atnašinė mėsa “ , tai nebevalgykite dėl žmogaus , kuris tai pasakė , ir dėl sąžinės .
46010029	Čia aš kalbu ne apie tavo paties , bet apie kito sąžinę . Kam gi mano laisvė turėtų būti teisiama kitos sąžinės ?
46010030	Jeigu aš valgau dėkodamas , kam gi man priekaištaujama dėl to , už ką aš dėkoju Dievui ?
46010031	Ar valgote , ar geriate , ar šiaip ką darote , visa darykite Dievo garbei .
46010032	Nepiktinkite nei žydų , nei graikų , nei Dievo Bažnyčios ;
46010033	šitaip ir aš stengiuosi visiems viskuo patikti , ieškodamas ne savo naudos , bet to , kas naudinga daugeliui , kad jie būtų išgelbėti .
46011001	Sekite mano pavyzdžiu , kaip ir aš seku Kristumi !
46011002	Aš jus giriu , kad jūs visame kame prisimenate mane ir tvirtai laikotės nurodymų , kokius esu jums davęs .
46011003	Noriu , kad žinotumėte , jog kiekvieno vyro galva yra Kristus , moters galva — vyras , o Kristaus galva — Dievas .
46011004	Kiekvienas vyras , melsdamasis ar pranašaudamas apdengta galva , paniekina savo galvą .
46011005	Ir kiekviena moteris , kuri meldžiasi ar pranašauja neapgobta galva , paniekina savo galvą ; tai tolygu būti nuskustai .
46011006	Jei jau moteris neapsigobia , tai tegul ir nusikerpa ! O jei moteriai gėda nusikirpti ar nusiskusti plaukus , tegul apsigobia .
46011007	Vyrui nereikia gobti galvos , nes jis yra Dievo atvaizdas ir atšvaitas . O moteris yra vyro atšvaitas .
46011008	Juk ne vyras padarytas iš moters , bet moteris iš vyro ,
46011009	taip pat ne vyras buvo sutvertas moteriai , o moteris vyrui .
46011010	Todėl moteris privalo turėti ant galvos valdymo ženklą dėl angelų .
46011011	Bet Viešpatyje nei moteris ką reiškia be vyro , nei vyras be moters .
46011012	Kaip moteris kilusi iš vyro , taip vyras gimsta iš moters , o visa yra iš Dievo .
46011013	Spręskite patys : argi tinka moteriai melsti Dievą neapsigobusiai ?
46011014	Argi pati prigimtis jūsų nemoko , jog vyrui gėda nešioti ilgus plaukus ?
46011015	Tuo tarpu moteriai garbė turėti ilgus plaukus . Mat plaukai jai duoti vietoj dangalo .
46011016	Jei kas dar norėtų ginčytis , težino , jog nei mes neturime tokio papročio , nei Dievo Bažnyčios .
46011017	Duodamas šiuos nurodymus , aš jūsų negiriu , nes jūsų susirinkimai išeina ne į gera , bet į bloga .
46011018	Pirmiausia man teko girdėti , kad jums susirinkus kaip Bažnyčiai , tarp jūsų esama skilimų , ir aš iš dalies tuo tikiu .
46011019	Juk turi pas jus būti atskalų , kad išeitų aikštėn , kurie iš jūsų yra išmėginti žmonės .
46011020	Taigi jūs susirinkę draugėn nebevalgote Viešpaties vakarienės ,
46011021	nes kiekvienas pirmiausia ima valgyti savo maistą , ir vienas lieka alkanas , o kitas nusigeria .
46011022	Argi neturite savo namų pavalgyti ir išgerti ? O gal norite paniekinti Dievo Bažnyčią ir sugėdinti nepasiturinčius ? Kas man belieka sakyti ? Pagirti ? Ne ! Už šitai nepagirsiu .
46011023	Aš gavau iš Viešpaties ir perdaviau jums , kad Viešpats Jėzus tą naktį , kurią buvo išduotas , paėmė duoną ,
46011024	padėkojęs laužė ir tarė : „ Tai yra mano kūnas už jus . Tai darykite mano atminimui “ .
46011025	Taip pat po vakarienės jis paėmė taurę ir tarė : „ Ši taurė yra Naujoji Sandora mano kraujyje . Kiek kartų gersite , darykite tai mano atminimui “ .
46011026	Taigi , kada tik valgote šitą duoną ir geriate iš šitos taurės , jūs skelbiate Viešpaties mirtį , kol jis ateis .
46011027	Todėl kas nevertai valgo tos duonos ar geria iš Viešpaties taurės , tas nusikals Viešpaties Kūnui ir Kraujui .
46011028	Teištiria žmogus pats save ir tada tevalgo tos duonos ir tegeria iš tos taurės .
46011029	Kas valgo ir geria , to Kūno nepaisydamas , tas valgo ir geria sau pasmerkimą .
46011030	Todėl tarp jūsų daug silpnų bei ligotų ir nemaža užmigusių .
46011031	Jei mes patys savęs paisytume , tai nebūtume teisiami .
46011032	O kai Viešpats mus teisia , tai ir pabaudžia , kad nebūtume pasmerkti kartu su pasauliu .
46011033	Taigi , mano broliai , kai renkatės Vakarienės , palaukite vieni kitų .
46011034	Jei kas išalkęs , tepavalgo namie , kad nesirinktumėte pasmerkimo užsitraukti . Kitus reikalus sutvarkysiu atvykęs .
46012001	Broliai , aš noriu , kad jūs nebūtumėte neišmaną apie dvasines dovanas .
46012002	Kai dar buvote pagonys , kaip žinote , jus traukte traukė prie nebylių stabų .
46012003	Todėl aš jums aiškinu , kad nė vienas , kuris kalba Dievo Dvasios skatinamas , nesako : „ Prakeiktas Jėzus ! “ Ir nė vienas negali ištarti : „ Jėzus yra Viešpats “ , jei Šventoji Dvasia nepaskatina .
46012004	Esama skirtingų malonės dovanų , tačiau ta pati Dvasia .
46012005	Esama skirtingų tarnysčių , tačiau tas pats Viešpats .
46012006	Ir esama skirtingų darbų , tačiau tas pats Dievas , kuris visa veikia visame kame .
46012007	Kiekvienam suteikiama Dvasios apraiška bendram labui .
46012008	Antai vienam Dvasia suteikia išminties žodį , kitam ta pati Dvasia — pažinimą ,
46012009	kitam — tikėjimą toje pačioje Dvasioje , kitam — išgydymo dovaną toje vienoje Dvasioje ,
46012010	kitam — stebuklingus darbus , kitam — pranašavimą , kitam — dvasių atpažinimą , kitam — įvairių kalbų dovaną , kitam — kalbų aiškinimą .
46012011	Ir visa tai veikia ta pati Dvasia , kuri dalija kiekvienam atskirai , kaip jai patinka .
46012012	Kaip vienas kūnas turi daug narių , o visi nariai , nepaisant daugumo , sudaro vieną kūną , taip ir Kristus .
46012013	Mes visi buvome pakrikštyti vienoje Dvasioje , kad sudarytume vieną kūną , visi — žydai ir graikai , vergai ir laisvieji ; ir visi buvome pagirdyti viena Dvasia .
46012014	Juk ir kūnas nėra sudėtas iš vieno nario , bet iš daugelio .
46012015	Jei koja imtų ir pasakytų : „ Kadangi aš ne ranka , tai nepriklausau kūnui “ — tai argi dėl to ji nepriklausytų kūnui ?
46012016	O jeigu ausis tartų : „ Kadangi aš ne akis , tai aš nepriklausau kūnui “ — tai argi dėl to ji nepriklausytų kūnui ?
46012017	Jei visas kūnas tebūtų akis , tai kur pasidėtų klausa ? O jei visas — klausa , tai kur uoslė ?
46012018	Bet dabar Dievas sudėliojo kūne narius ir kiekvieną jų , kaip panorėjo .
46012019	Jei visuma tebūtų vienas narys , tai kur beliktų kūnas ?
46012020	Bet dabar narių daug , o kūnas vienas .
46012021	Akis negali pasakyti rankai : „ Man tavęs nereikia “ , ar galva kojoms : „ Man jūsų nereikia “ .
46012022	Priešingai , tariamai silpnesni kūno nariai yra kur kas reikalingesni .
46012023	Tuos kūno narius , kuriuos laikome mažiau garbingais , mes apsupame ypatinga pagarba , ir mūsų gėdingesnieji nariai gaubiami didesnio padorumo ,
46012024	kurio neprivalo mūsų padorieji nariai . Taigi , tvarkydamas kūną , Dievas skyrė daugiau pagarbos tiems nariams , kurie jos stokojo ,
46012025	kad kūne nebūtų susiskaldymo ir patys nariai rūpintųsi vieni kitais .
46012026	Todėl , jei kenčia vienas narys , su juo kenčia ir visi nariai . Jei kuris narys pagerbiamas , su juo džiaugiasi visi nariai .
46012027	Jūs esate Kristaus kūnas , o pavieniui — jo nariai .
46012028	Dievas kai kuriuos paskyrė Bažnyčioje , pirmiausia — apaštalais , antra — pranašais , trečia — mokytojais ; paskui eina stebuklų darymas , po to išgydymo dovanos , pagalbos teikimas , vadovavimas , įvairių kalbų dovanos . . .
46012029	Argi visi apaštalai ? ar visi pranašai ? ar visi mokytojai ? ar visi stebukladariai ?
46012030	ar visi turi išgydymo dovanų ? ar visi kalba kalbomis ? ar visi aiškintojai ?
46012031	Taigi jūs siekite aukštesniųjų malonės dovanų !
46013001	Jei kalbėčiau žmonių ir angelų kalbomis , bet neturėčiau meilės , aš tebūčiau žvangantis varis ir skambantys cimbolai .
46013002	Ir jei turėčiau pranašystės dovaną ir pažinčiau visus slėpinius ir visą mokslą , jei turėčiau visą tikėjimą , kad galėčiau net kalnus kilnoti , tačiau neturėčiau meilės , aš būčiau niekas .
46013003	Ir jei išdalyčiau vargšams visa , ką turiu , jeigu atiduočiau savo kūną sudeginti , bet neturėčiau meilės , nieko nelaimėčiau .
46013004	Meilė kantri , meilė maloninga , ji nepavydi ; meilė nesididžiuoja ir neišpuiksta .
46013005	Ji nesielgia netinkamai , neieško sau naudos , nepasiduoda piktumui , pamiršta , kas buvo bloga ,
46013006	nesidžiaugia neteisybe , su džiaugsmu pritaria tiesai .
46013007	Ji visa pakelia , visa tiki , viskuo viliasi ir visa ištveria .
46013008	Meilė niekada nesibaigia . Išnyks pranašystės , paliaus kalbos , baigsis pažinimas .
46013009	Mūsų pažinimas dalinis ir mūsų pranašystės dalinės .
46013010	Kai ateis metas tobulumui , kas yra dalinis — pasibaigs .
46013011	Kai buvau vaikas , kalbėjau kaip vaikas , mąsčiau kaip vaikas , protavau kaip vaikas ; tapęs vyru , mečiau tai , kas vaikiška .
46013012	Dabar mes regime lyg veidrodyje , mįslingu pavidalu , o tuomet regėsime akis į akį . Dabar pažįstu iš dalies , o tuomet pažinsiu , kaip pats esu pažintas .
46013013	Taigi dabar pasilieka tikėjimas , viltis ir meilė — šis trejetas , bet didžiausia jame yra meilė .
46014001	Siekite meilės , taip pat rūpestingai ieškokite dvasinių dovanų , labiausiai pranašavimo .
46014002	Kas kalba kalbomis , ne žmonėms kalba , bet Dievui ; juk niekas jo nesupranta , jis Dvasioje kalba slėpiningus dalykus .
46014003	O kas pranašauja , tas sako žmonėms pamokymus , paskatinimo bei paguodos žodžius .
46014004	Kas kalba kalbomis , pats save tobulina , o kas pranašauja — ugdo Bažnyčią .
46014005	Aš norėčiau , kad jūs visi kalbėtumėte kalbomis , bet būtų geriau , jei pranašautumėte . Kas pranašauja , yra didesnis už tą , kuris kalba kalbomis , nebent pastarasis ir aiškintų , ugdydamas Bažnyčią .
46014006	Broliai , jei aš imčiau ir ateičiau pas jus , kalbėdamas kalbomis , kokia jums būtų nauda , jeigu jums neskelbčiau apreiškimo , pažinimo , pranašystės ar mokymo ?
46014007	Taip pat , jei negyvi instrumentai , pavyzdžiui , fleita ar arfa , neskleistų įvairių garsų , iš ko pažintume , kas grojama ar skambinama ?
46014008	Ir jeigu trimitas duotų neaiškų garsą , kas rengtųsi į mūšį ?
46014009	Tas pat tinka ir jums . Jei , kalbėdami kalbomis , netarsite aiškių žodžių , tai kaipgi bus galima suprasti , ką sakote ? Jūs kalbėsite vėjams !
46014010	Kas žino , kiek esama įvairių kalbų pasaulyje , tačiau nėra bereikšmės kalbos .
46014011	Tad jei aš nesuvoksiu kalbos reikšmės , būsiu kalbėtojui svetimšalis , ir kalbėtojas man bus svetimšalis .
46014012	Taigi ir jūs , uoliai ieškantys Dvasios dovanų , siekite jų gausos Bažnyčiai ugdyti .
46014013	Todėl , kas kalba kalbomis , temeldžia , kad galėtų ir aiškinti .
46014014	Jei meldžiuosi kalba , meldžiasi mano dvasia , o protas lieka bevaisis .
46014015	Ką daryti ? Aš melsiuosi dvasia ir melsiuosi protu ; giedosiu dvasia ir giedosiu protu .
46014016	Jei tu šlovini dvasia , tai kaipgi tavo padėkos maldai pridurs „ amen “ pašalinis , kuris nesupranta , ką tu kalbi ?
46014017	Gal tu ir gražiai dėkoji , bet kitam iš to nėra naudos .
46014018	Dėkui Dievui , aš kalbu kalbomis daugiau už jus visus ,
46014019	tačiau , Bažnyčiai susirinkus , verčiau ištarsiu penkis žodžius savo protu , kad pamokyčiau ir kitus , negu tūkstančius žodžių kalbomis .
46014020	Broliai ! Nebūkite vaikai išmanymu . Verčiau piktybe būkite kūdikiai , o išmanymu — subrendę žmonės .
46014021	Įstatyme parašyta : Šitai tautai aš kalbėsiu svetimomis kalbomis , svetimųjų lūpomis , bet ir tuomet jie nepaklausys manęs , — sako Viešpats .
46014022	Vadinasi , kalbos yra ženklas ne tikintiems , bet netikintiems . O pranašystė skirta ne netikintiems , bet tikintiems .
46014023	Juk jei susirinktų visa bendruomenė ir visi imtų kalbėti kalbomis , ir įeitų pašaliniai ar netikintys , tai argi jie nepasakytų , kad jūs išėję iš proto ?
46014024	Jeigu visi pranašautų ir įeitų koks pašalinis ar netikintis , jis būtų visų įspėtas ir visų apkaltintas .
46014025	Ką slepia širdyje , taptų atverta , ir jis , puolęs veidu žemėn , pašlovintų Dievą ir išpažintų , jog Dievas iš tiesų yra jumyse .
46014026	Tad kaip bus , broliai ? Kai susirenkate , kiekvienas turi ar giedojimo dovaną , ar pamokymą , ar apreiškimą , ar kalbą , ar aiškinimą . Tegul viskas bus daroma ugdymui .
46014027	Jei kas gali kalbėti kalbomis , tekalba du , daugiausia trys , ir pakaitomis , o vienas tegul aiškina .
46014028	Jeigu nėra aiškintojo , tegul kalbėtojas bendruomenėje tyli ir tekalba tik sau ir Dievui .
46014029	Iš pranašų tegul kalba du ar trys , o kiti tegul apsvarsto .
46014030	Bet jei kitam sėdinčiam kas apreiškiama , pirmesnysis tegul nutyla .
46014031	Juk jūs galite po vieną visi pranašauti , kad visi pasimokytų ir pasiragintų .
46014032	Pranašų dvasinės dovanos yra pranašams klusnios ,
46014033	nes Dievas yra ne sumaišties , bet santarvės Dievas . Kaip visose šventųjų bendruomenėse ,
46014034	moterys tegul susirinkimuose tyli ; kalbėti joms neleidžiama , jos turi būti pavaldžios , kaip skelbia Įstatymas .
46014035	Jeigu jos nori ko nors išmokti , tepasiklausia namie savo vyrų , nes moteriai negražu kalbėti bendruomenės susirinkime .
46014036	Argi iš jūsų išėjo Dievo žodis ? ar tik jus vienus pasiekė ?
46014037	Jei kas tariasi esąs pranašas ar Dvasios įkvėptas žmogus , tas turi pripažinti , jog tai , ką jums rašau , yra Viešpaties įsakymas .
46014038	O jei kas šito nenori pripažinti , pats nebus pripažintas .
46014039	Taigi , mano broliai , siekite pranašystės dovanos , tačiau nedrauskite kalbėti kalbomis .
46014040	Tiktai viskas tebūna daroma padoriai ir tvarkingai .
46015001	Broliai , aš aiškinu jums Evangeliją , kurią esu jums paskelbęs , kurią priėmėte , kurioje stovite
46015002	ir kuria būsite išgelbėti , jeigu jos laikotės taip , kaip esu jums paskelbęs ; antraip būtumėte veltui įtikėję .
46015003	Pirmiausia aš jums perdaviau , ką esu gavęs , būtent : Kristus numirė už mūsų nuodėmes , kaip skelbė Raštai ;
46015004	jis buvo palaidotas ir buvo prikeltas trečiąją dieną , kaip skelbė Raštai ;
46015005	jis pasirodė Kefui , paskui Dvylikai .
46015006	Vėliau jis pasirodė iš karto daugiau negu penkiems šimtams brolių , kurių daugumas tebegyvena iki šiolei , o kai kurie yra užmigę .
46015007	Po to jis pasirodė Jokūbui , paskui visiems apaštalams .
46015008	O visų paskiausiai , lyg ne laiku gimusiam , jis pasirodė ir man .
46015009	Juk aš esu mažiausias iš apaštalų , nevertas vadintis apaštalu , nes esu persekiojęs Dievo Bažnyčią .
46015010	Bet Dievo malone esu , kas esu , ir jo man suteiktoji malonė neliko bergždžia . Aš daugiau už juos visus esu įdėjęs triūso , žinoma , ne aš , o su manimi esanti Dievo malonė .
46015011	Taigi ar aš , ar jie , — taip mes skelbiame , ir taip jūs įtikėjote .
46015012	Skelbiama apie Kristų , kad jis buvo prikeltas iš numirusių , tad kaipgi kai kurie jūsų sako , jog nesą mirusiųjų prisikėlimo ? !
46015013	Jeigu nėra mirusiųjų prisikėlimo , tai ir Kristus nebuvo prikeltas .
46015014	O jei Kristus nebuvo prikeltas , tai tuščias mūsų skelbimas ir tuščias jūsų tikėjimas .
46015015	Tuomet mes liekame melagingi Dievo liudytojai , nes liudijome Dievo akyse , kad jis prikėlęs Kristų , kurio jis nėra prikėlęs , jeigu mirusieji negali būti prikelti .
46015016	Juk jei mirusieji negali būti prikelti , tai ir Kristus nebuvo prikeltas .
46015017	O jei Kristus nebuvo prikeltas , tai jūsų tikėjimas tuščias , ir jūs dar tebesate savo nuodėmėse .
46015018	Taip pat ir užmigusieji Kristuje yra žuvę .
46015019	Ir jei vien dėl šio gyvenimo dėjome savo viltis į Kristų , tai mes labiausiai apgailėtini iš visų žmonių .
46015020	Bet dabar Kristus tikrai yra prikeltas iš numirusių kaip užmigusiųjų pirmagimis .
46015021	Kaip per žmogų atsirado mirtis , taip per žmogų ir mirusiųjų prisikėlimas .
46015022	Kaip Adome visi miršta , taip Kristuje visi bus atgaivinti ,
46015023	tačiau kiekvienas pagal savo eilę : pirma Kristus , po jo — priklausantys Kristui jo atėjimo metu .
46015024	Paskui bus galas , kai jis perduos karalystę Dievui Tėvui , sunaikinęs visas valdžias , galybes ir pajėgas .
46015025	Jis juk turi karaliauti ir paguldyti po savo kojomis visus priešus .
46015026	Kaip paskutinis priešas bus sunaikinta mirtis .
46015027	Juk jis visa palenkė jam po kojų . Kai sakoma , jog visa palenkta , tai savaime suprantama , kad išskyrus tą , kuris jam visa palenkė .
46015028	Kai jam bus visa palenkta , tuomet ir pats Sūnus nusilenks tam , kuris buvo viską jam palenkęs , kad Dievas būtų viskas visame kame .
46015029	Antra vertus , ką tikisi laimėti tie , kurie krikštijasi vietoj mirusiųjų ? Jei iš viso mirusieji nebus prikelti , tai kam gi jie krikštijasi už juos ?
46015030	O kodėl ir mes kas valandą nevengiame pavojų ?
46015031	Prisiekiu savo pasididžiavimu — jumis , broliai , mūsų Viešpatyje Kristuje Jėzuje , jog aš kasdien mirštu !
46015032	Jei aš grynai kaip žmogus kovojau Efeze su laukiniais žvėrimis , tai kokia man iš to nauda ? Jeigu mirusieji nebus prikelti , tai valgykime ir gerkime , nes rytoj mirsime .
46015033	Neapsirikite : „ Blogos draugijos gadina gerus papročius ! “
46015034	Pabuskite , kaip dera , iš apsvaigimo ir nebedarykite nuodėmių ! Jūsų gėdai pasakysiu , kad kai kurie jūsų visiškai nepažįsta Dievo .
46015035	Gal kas paklaus : „ Kaip bus prikelti mirusieji ? Su kokiu kūnu jie pasirodys ? “
46015036	Neišmanėli ! Ką tu pasėji , neatgimsta , jei prieš tai nenumiršta .
46015037	Kad ir ką sėji , tu sėji ne būsimąjį kūną , bet pliką grūdą , sakysime , kviečių ar kitokių javų .
46015038	Tuo tarpu Dievas duoda jam kūną , kokio panorėjęs , ir kiekvienai sėklai savišką kūną .
46015039	Kūnai nevienodi . Žmogaus kūnas vienoks , gyvulių kitoks , dar kitoks kūnas paukščių ir vėl kitoks žuvų .
46015040	Taip pat yra dangaus kūnai ir žemės kūnai , bet vienoks dangaus kūnų spindesys , kitoks žemės kūnų .
46015041	Vienoks saulės švytėjimas , kitoks mėnulio blizgesys ir dar kitoks žvaigždžių žėrėjimas . Net ir žvaigždė nuo žvaigždės skiriasi spindėjimu .
46015042	Toks ir mirusiųjų prisikėlimas . Sėjamas gendantis kūnas , keliasi negendantis .
46015043	Sėjamas prastas , keliasi garbingas . Sėjamas silpnas , keliasi galingas .
46015044	Sėjamas juslinis kūnas , keliasi dvasinis kūnas . Jeigu esama juslinio kūno , tai esama ir dvasinio .
46015045	Taip ir parašyta : Pirmasis žmogus Adomas tapo gyva būtybe ; paskutinis Adomas tapo gyvybę teikiančia dvasia .
46015046	Ne dvasinis esti pirmiau , bet juslinis , ir tik paskui dvasinis .
46015047	Pirmasis žmogus yra iš žemės , žemiškas , antrasis žmogus — iš dangaus .
46015048	Koks žemiškasis , tokie ir žemiškieji , o koks dangiškasis , tokie ir dangiškieji .
46015049	Ir kaip nešiojome žemiškojo atvaizdą , taip nešiosime ir dangiškojo paveikslą .
46015050	Bet aš jums , broliai , tvirtinu : kūnas ir kraujas nepaveldės Dievo karalystės , ir kas genda , nepaveldės to , kas negenda .
46015051	Štai aš jums atskleidžiu paslaptį : nors mes ne visi užmigsime , bet visi būsime pakeisti —
46015052	staiga , viena akimirka , gaudžiant paskutiniam trimitui . Trimitas nuaidės , ir mirusieji bus prikelti jau negendantys , ir mes būsime pakeisti .
46015053	Juk reikia , kad šis gendantis [ kūnas ] apsivilktų negendamybe , šis marus [ kūnas ] apsivilktų nemarybe .
46015054	Kada šis gendantis [ kūnas ] apsivilks negendamybe ir šis marus [ kūnas ] apsivilks nemarybe , tuomet išsipildys užrašytas žodis : Pergalė sunaikino mirtį !
46015055	Kurgi , mirtie , tavoji pergalė ? Kurgi , mirtie , tavasis geluonis ? !
46015056	Mirties geluonis yra nuodėmė , o nuodėmės jėga — Įstatymas .
46015057	Bet dėkui Dievui , kuris duoda mums pergalę per mūsų Viešpatį Jėzų Kristų .
46015058	Tad , mano mylimieji broliai , būkite tvirti ir nepajudinami , vis uoliau dirbkite Viešpaties darbą ir žinokite , kad jūsų triūsas ne veltui Viešpatyje .
46016001	Dėl rinkliavos šventiesiems padarykite taip , kaip aš esu nurodęs Galatijos Bažnyčioms .
46016002	Kas pirmąją savaitės dieną kiekvienas jūsų teatideda sutaupęs , kiek galėdamas , kad rinkliavos neprasidėtų tiktai man atvykus .
46016003	Atvykęs aš pasiųsiu žmones , kuriuos jūs nutarsite esant tinkamus , kad jie su lydimaisiais laiškais nugabentų jūsų dovaną į Jeruzalę .
46016004	Jei pasirodytų reikalinga ir man keliauti , tai jie vyks kartu su manimi .
46016005	Aš atvyksiu pas jus , perėjęs Makedoniją . Mat per Makedoniją aš tik eisiu ,
46016006	o pas jus , galimas daiktas , pabūsiu arba ir peržiemosiu , kad jūs mane palydėtumėte , kai vyksiu toliau .
46016007	Aš nenoriu dabar su jumis susitikti prabėgomis . Tikiuosi , jei Viešpats leis , kurį laiką pasilikti pas jus .
46016008	Efeze aš prabūsiu iki Sekminių .
46016009	Mat man atsivėrusios plačios durys našiam darbui , bet ir priešininkų daug .
46016010	Jeigu atvyks Timotiejus , žiūrėkite , kad jis gyventų pas jus be baimės , nes jis dirba Viešpaties darbą kaip ir aš .
46016011	Taigi tegul niekas jo neniekina . Išlydėkite jį su ramybe , kad atvyktų pas mane , nes laukiu jo su broliais .
46016012	Brolį Apolą aš labai raginau keliauti su broliais pas jus , bet jis niekaip nenori šiuo metu . Jis atvyks , radęs tinkamą laiką .
46016013	Budėkite , tvirtai laikykitės tikėjimo , elkitės vyriškai , būkite stiprūs !
46016014	Viską darykite su meile .
46016015	Broliai , jūs pažįstate Stepono namus ir žinote , kad jie yra Achajos pirmatikiai , pasiaukoję tarnauti šventiesiems .
46016016	Aš prašau , kad ir jūs būtumėte klusnūs tokiems žmonėms ir visiems , kurie su jais dirba ir triūsia .
46016017	Aš džiaugiuosi Stepono , Fortunato ir Achaiko apsilankymu . Jie man atstojo jus ,
46016018	atgaivino mano ir jūsų dvasią . Branginkite tokius žmones !
46016019	Jus sveikina Azijos Bažnyčios . Karštai sveikina Viešpatyje Akvilas ir Priska kartu su bendruomene , kuri renkasi jų namuose .
46016020	Jus sveikina visi broliai . Pasveikinkite vieni kitus šventu pabučiavimu .
46016021	Sveikinu jus savo , Pauliaus , ranka .
46016022	Jei kas nemyli Viešpaties , tebūnie prakeiktas ! Maranata !
46016023	Viešpaties Jėzaus malonė tebūnie su jumis !
46016024	Mano meilė jums visiems Kristuje Jėzuje !
47001001	Paulius , Dievo valia Kristaus Jėzaus apaštalas , ir brolis Timotiejus — Dievo Bažnyčiai Korinte ir visiems šventiesiems , gyvenantiems visoje Achajoje .
47001002	Malonė jums ir ramybė nuo Dievo , mūsų Tėvo , ir Viešpaties Jėzaus Kristaus !
47001003	Tebūna pašlovintas Dievas , mūsų Viešpaties Jėzaus Kristaus Tėvas , gailestingumo Tėvas ir visokios paguodos Dievas ,
47001004	kuris guodžia mus kiekviename sielvarte , kad ir mes galėtume paguosti bet kokio sielvarto ištiktuosius ta paguoda , kurią gauname iš Dievo .
47001005	Kaip mums gausiai tenka Kristaus kentėjimų , taip per Kristų mes kupini ir paguodos .
47001006	Jei kenčiame priespaudą , tai jūsų paguodai ir išganymui ; jei esame guodžiami , tai jūsų paguodai , kuri įdiegia jums ištvermę pakelti tokius pat kentėjimus , kokius mes kenčiame .
47001007	Ir tvirtai viliamės jumis , nes žinome , kad , dalydamiesi kentėjimais , jūs dalysitės ir paguoda .
47001008	Mes norime , kad jūs , broliai , sužinotumėte apie Azijoje mus ištikusią negandą , kuri baisiai mus prislėgė , tiek viršydama mūsų jėgas , jog nebesitikėjome išliksią gyvi .
47001009	Mes ir patys širdies gilumoje buvome ištarę sau mirties sprendimą , todėl nebepasitikėjome savimi , o tik Dievu , kuris prikelia mirusius .
47001010	Tai jis mus išgelbėjo iš mirties nasrų ir tebegelbi . Viliamės , jog jis ir toliau mus gelbės ,
47001011	prisidedant jums maldomis už mus , kad už daugelio mums išmelstą malonę daugelis mūsų vardu dėkotų .
47001012	Galime pasigirti savo sąžinės liudijimu , jog visur žmonėse , o ypač pas jus , mes vadovavomės iš Dievo einančiu šventumu bei nuoširdumu , ir ne kūniška išmintimi , bet Dievo malone .
47001013	Mes nerašome jums nieko kita , kaip tik tai , ką jūs perskaitote ir suprantate . Turiu vilties , kad suprasite iki galo ,
47001014	kaip iš dalies jau supratote , kad mūsų Viešpaties Jėzaus dieną mes būsime jūsų pasididžiavimas , lygiai kaip ir jūs — mūsų .
47001015	Tokio pasitikėjimo kupinas , ir kad jūs pakartotinai gautumėte malonę , aš ketinau pirmiausia atvykti pas jus
47001016	ir pro jus keliauti į Makedoniją , o iš Makedonijos vėl grįžti pas jus , kad jūs mane išlydėtumėte į Judėją .
47001017	Argi taip manydamas aš elgiausi lengvabūdiškai ? O gal mano sumanymai buvo grynai žmogiški ? Gal mano „ taip , taip “ kartu reiškė ir „ ne , ne “ ?
47001018	Kaip Dievas mato , jums duotas mūsų žodis nebuvo kartu „ taip “ ir „ ne “ .
47001019	Juk Dievo Sūnus Jėzus Kristus , kurį jums paskelbėme aš , Silvanas ir Timotiejus , anaiptol nebuvo ir „ taip “ , ir „ ne “ , bet jame buvo tik „ taip “ .
47001020	Kiek tik yra Dievo pažadų , jie jame yra „ taip “ . Todėl per jį skamba ir mūsų „ Amen “ Dievo garbei .
47001021	Juk Dievas mus ir jus sutvirtino Kristuje ir patepė ,
47001022	pažymėjo mus savo antspaudu ir siuntė į mūsų širdis Dvasios laidą .
47001023	Šaukiuosi Dievą liudytoju — kaip mane gyvą regite , — kad neatvykau į Korintą tik jūsų gailėdamas .
47001024	Mes juk nesame jūsų tikėjimo viešpačiai , bet tik jūsų džiaugsmo talkininkai , nes tikėjime jūs stovite tvirtai .
47002001	Aš nusprendžiau savo širdyje nebevykti pas jus dar kartą su liūdesiu .
47002002	O jei aš pats jus liūdinu , tai kas gi mane pralinksmins , jeigu ne mano nuliūdintasis ?
47002003	Aš esu tai parašęs , kad atvykęs neturėčiau liūdėti dėl tų , kuriais derėtų džiaugtis . Juk tikiu jumis visais , kad mano džiaugsmas yra ir visų jūsų džiaugsmas .
47002004	Aš gi jums esu rašęs iš didelio sielvarto ir širdies suspaudimo , su gausiomis ašaromis ne tam , kad pastūmėčiau jus į nusiminimą , bet kad pažintumėte meilę , kurios pertekusi jums mano širdis .
47002005	Jeigu kas nuliūdino , tai ne mane , bet — kad neperdėčiau — bent iš dalies nuliūdino jus visus .
47002006	Tokiam pakanka daugumos paskirtosios bausmės .
47002007	Net , atvirkščiai , jūs turėtumėte jam atleisti ir jį paguosti , kad pernelyg didelis nusiminimas jo nepražudytų .
47002008	Todėl aš raginu jus parodyti jam meilę .
47002009	Tam jums ir parašiau , kad patirčiau , ar jūs visais atžvilgiais esate klusnūs .
47002010	O kam jūs dovanojate , tam dovanoju ir aš , nes , jei kam dovanojau , tai padariau dėl jūsų Kristaus akivaizdoje ,
47002011	kad nebūtume šėtono apgauti . Mes juk žinome jo kėslus .
47002012	Kai atvykau į Troadę skelbti Kristaus Evangelijos , Viešpats buvo man pravėręs duris ,
47002013	bet aš neturėjau dvasios ramybės , kadangi nesutikau ten savo brolio Tito ; tad atsisveikinęs iškeliavau į Makedoniją .
47002014	Dėkui Dievui , kuris mus visuomet veda Kristaus pergalės eisenoje ir per mus visur skleidžia mielą savo pažinimo kvapą .
47002015	Juk mes esame Kristaus kvapas Dievui tarp einančių į išganymą ir žengiančių į pražūtį :
47002016	vieniems — mirties kvapas , nešantis mirtį , kitiems — gyvenimo kvapas , vedantis į gyvenimą . O kas gi tinkamas šiam uždaviniui ?
47002017	Mes neprekiaujame , kaip daugelis , Dievo žodžiu , bet kalbame Kristuje iš tikros širdies , Dievo įkvėpti , Dievo akivaizdoje .
47003001	Ar pradėsime jums iš naujo prisistatinėti ? Gal reikia , kaip kai kuriems , lydimųjų laiškų jums ar nuo jūsų ?
47003002	Ne , nes jūs patys esate mūsų laiškas , įrašytas mūsų širdyse , visų žmonių suprantamas ir skaitomas .
47003003	Jūs pasirodėte esą Kristaus laiškas , parengtas mūsų patarnavimu , surašytas ne rašalu , bet gyvojo Dievo Dvasia , ne akmens plokštėse , bet gyvų širdžių plokštėse .
47003004	Tokį pasitikėjimą Dievu mes turime Kristaus dėka .
47003005	Ir ne todėl , kad būtume savaime tinkami ką nors sumanyti tartum iš savęs , bet mūsų tinkamumas iš Dievo ,
47003006	kuris padarė mus tinkamus būti tarnais Naujosios Sandoros — ne raidės , bet Dvasios , nes raidė užmuša , o Dvasia teikia gyvybę .
47003007	Jeigu tarnavimas mirčiai , iškaltas raidėmis akmenyse , buvo toks garbingas , kad Izraelio vaikai negalėjo pažvelgti Mozei į veidą dėl jo švytėjimo , kuris turėjo išblėsti ,
47003008	tai nepalyginti didesne garbe bus apgaubtas tarnavimas Dvasiai .
47003009	Jeigu pasmerkimo tarnystė tokia garbinga , tai teisumo tarnystė dar garbingesnė .
47003010	Ankstesnis garbingumas visai nebegarbingas , palyginti su viską nustelbiančia garbe .
47003011	Ir jeigu laikinas dalykas spindėjo garbe , tai kur kas garbingesnis nelaikinas .
47003012	Taigi , turėdami tokią viltį , mes viską dėstome atvirai ,
47003013	ne kaip Mozė , kuris ant veido užsileisdavo gobtuvą , kad Izraelio vaikai nepamatytų jo laikino spindesio pabaigos .
47003014	Deja , jų protai atbuko . Iki šios dienos jų akis dengia tas pats gobtuvas , kai skaito Senąjį Testamentą , ir jis lieka nenudengtas , nes jį nuimti tegali Kristus .
47003015	Taip , iki šios dienos , kada tik skaitomas Mozė , gobtuvas tebedengia jų širdį .
47003016	Bet vos tik žmogus atsigręžia į Viešpatį , gobtuvas nukrinta .
47003017	Viešpats yra Dvasia . O kur Viešpaties Dvasia , ten ir laisvė .
47003018	Mes visi , atidengtu veidu Viešpaties šlovę atspindėdami , daromės panašūs į jo atvaizdą , ir Viešpaties Dvasios veikimu vis didėja mūsų garbingumas .
47004001	Štai kodėl , iš Dievo gailestingumo turėdami šią tarnystę , nenuleidžiame rankų .
47004002	Atvirkščiai , mes susilaikome nuo slaptų gėdingų darbų , nesileidžiame į gudravimus ir neklastojame Dievo žodžio , bet atviru tiesos skelbimu prisistatome kiekvieno žmogaus sąžinei Dievo akivaizdoje .
47004003	Jeigu mūsų Evangelija tebėra paslėpta , tai ji paslėpta vien einantiems į pražūtį ,
47004004	netikintiesiems , kuriems šio pasaulio dievaitis apakino protus , kad jie neišvystų Dievo atvaizdo — Kristaus šlovės Evangelijos šviesos .
47004005	Mes ne save pačius skelbiame , bet Kristų Jėzų kaip Viešpatį , o save — jūsų tarnais dėl Jėzaus .
47004006	Pats Dievas , kuris yra taręs : Iš tamsos tenušvinta šviesa ! — sušvito mūsų širdyse , kad pažintume Dievo šlovę , spindinčią Kristaus veide .
47004007	Deja , šitą lobį mes nešiojamės moliniuose induose , kad būtų aišku , jog ta galybės gausa plaukia ne iš mūsų , bet iš Dievo .
47004008	Mes visaip slegiami , bet nesugniuždyti ; mes svyruojame , bet nenusimename .
47004009	Mes persekiojami , bet neapleisti ; mes parblokšti , bet nežuvę .
47004010	Mes visuomet nešiojame savo kūne Jėzaus merdėjimą , kad ir Jėzaus gyvybė apsireikštų mūsų kūne .
47004011	Mums , gyviesiems , dėl Jėzaus nuolat gresia mirtis , kad Jėzaus gyvybė pasirodytų mūsų mirtingame kūne .
47004012	Šitaip mumyse veikia mirtis , o jumyse gyvybė .
47004013	Mes turime tą pačią tikėjimo dvasią , apie kurią parašyta : Aš įtikėjau , todėl prakalbėjau . Taigi mes tikime ir todėl kalbame ,
47004014	žinodami , kad tasai , kuris prikėlė Viešpatį Jėzų , taip pat ir mus prikels su Jėzumi ir pastatys kartu su jumis .
47004015	O visa tai — dėl jūsų , kad malonė apimtų daugelį ir pagausintų dėkojimą Dievo garbei .
47004016	Todėl ir nenuleidžiame rankų . Atvirkščiai , jei mūsų išorinis žmogus vis nyksta , tai vidinis diena iš dienos atsinaujina .
47004017	O lengvas dabartinis mūsų vargas ruošia mums neapsakomą , visa pranokstančią amžinąją garbę .
47004018	Mes nežiūrime to , kas regima , bet kas neregima , nes regimieji dalykai laikini , o neregimieji amžini .
47005001	Mes juk žinome , kad , mūsų žemiškosios padangtės būstui suirus , mūsų laukia Dievo pastatas , ne rankomis statyti amžinieji namai danguje .
47005002	Todėl mes dūsaujame , trokšdami ant viršaus apsivilkti savo buveinę iš dangaus ,
47005003	jei turime būti rasti apsirengę , ne nuogi .
47005004	O kol gyvename šioje padangtėje , dūsaujame prislėgti , norėdami ne nusirengti , bet verčiau apsirengti , kad tai , kas maru , būtų gyvenimo praryta .
47005005	Dievas mus tam ruošia , suteikdamas Dvasią kaip laidą .
47005006	Todėl mes visuomet gerai nusiteikę , nors žinome , kad , kolei gyvename kūne , esame svetur , toli nuo Viešpaties .
47005007	Mes čia gyvename tikėjimu , o ne regėjimu .
47005008	Vis dėlto esame gerai nusiteikę ir pasiruošę palikti kūno būstinę ir įsikurti pas Viešpatį .
47005009	Štai kodėl , ar būdami namie , ar svetur , mes laikome sau garbe jam patikti .
47005010	Juk mums visiems reikės stoti prieš Kristaus teismo krasę , kad kiekvienas atsiimtų , ką jis , gyvendamas kūne , yra daręs — gera ar bloga .
47005011	Taigi , žinodami , kas yra bijoti Viešpaties , mes stengiamės įtikinti žmones . Dievui mes atviri , ir tikiuosi , jog esame atviri ir jūsų sąžinėms .
47005012	Nenorime jums iš naujo prisistatinėti , bet duodame progą pasigirti mumis , kad turėtumėte ką sakyti žmonėms , besigiriantiems išore , ne širdimi .
47005013	Jei mes persistengiame , tai Dievui , jei esame nuosaikūs , tai dėl jūsų .
47005014	Kristaus meilė valdo mus , įsitikinusius , kad jei vienas mirė už visus , tai ir visi yra mirę .
47005015	Jis yra miręs už visus , kad gyvieji nebe sau gyventų , bet tam , kuris už juos numirė ir buvo prikeltas .
47005016	Todėl nuo šiol mes nebenorime nė vieno pažinti kūno požiūriu . Jei mes ir buvome pažinę Kristų kūno požiūriu , tai dabar mes taip jo nebepažįstame .
47005017	Taigi kas yra Kristuje , tas yra naujas kūrinys . Kas buvo sena , praėjo , štai atsirado nauja .
47005018	O visa tai iš Dievo , kuris mus per Kristų sutaikė su savimi ir davė mums sutaikymo tarnystę .
47005019	Juk tai Dievas Kristuje sutaikė su savimi pasaulį , nebeįskaito žmonėms nusikaltimų ir patikėjo mums sutaikymo žinią .
47005020	Taigi Kristaus vietoj einame pasiuntinių pareigas , tarsi pats Dievas ragintų per mus . Kristaus vardu maldaujame : „ Susitaikykite su Dievu ! “
47005021	Tą , kuris nepažino nuodėmės , jis dėl mūsų pavertė nuodėme , kad mes jame taptume Dievo teisumu .
47006001	Kaip Dievo bendradarbiai norime jus įspėti : neimkite Dievo malonės veltui !
47006002	Jis sako : Aš išklausiau tavęs priimtinu metu , aš tau pagelbėjau išganymo dieną . Štai dabar palankus metas , štai dabar išganymo diena !
47006003	Mes niekam jokiu atžvilgiu neduodame akstino nupulti , kad mūsų tarnystė nebūtų peiktina .
47006004	Priešingai , visa kuo mes pasirodome Dievo tarnai , didžiai kantrūs sielvartuose , negandose , suspaudimuose ,
47006005	plakimuose , kalėjimuose , sąmyšiuose , sunkiuose darbuose , budėjimuose , badavimuose ;
47006006	pasirodome tyrumu , pažinimu , pakantumu , gerumu , Šventąja Dvasia , neveidmaininga meile ,
47006007	tiesos žodžiu , Dievo jėga , teisumo ginklais iš dešinės ir iš kairės ;
47006008	gerbiami ir žeminami , šmeižiami ir giriami , laikomi apgavikais ir teisiais ,
47006009	nepažįstamais ir gerai žinomais , kai mirštame ir štai vėl gyvuojame , kai esame baudžiami ir nenužudomi ,
47006010	kai liūdime ir visą laiką esame linksmi , kai , būdami beturčiai , praturtiname daugelį , kai nieko neturime ir viską turime .
47006011	Mūsų lūpos atvirai jums prabilo , korintiečiai , mūsų širdis jums tapo erdvi .
47006012	Mumyse jums ne per ankšta ; ankšta jūsų pačių širdyse .
47006013	Tad atsimokėkite tuo pačiu , — kalbu kaip vaikams , — ir praplėskite savo širdis !
47006014	Nevilkite svetimo jungo su netikinčiaisiais . Kas gi bendra tarp teisumo ir nuodėmės ? Arba kas bendra tarp šviesos ir tamsos ?
47006015	Kaipgi galima gretinti Kristų su Beliaru arba tikintį su netikinčiu ?
47006016	Ir kaip suderinti Dievo šventyklą su stabais ? Juk jūs esate gyvojo Dievo šventykla , kaip Dievo pasakyta : Aš apsigyvensiu tarp jų ir ten vaikštinėsiu ; aš būsiu jų Dievas , o jie bus manoji tauta .
47006017	Todėl : Išeikite iš jų ir atsiskirkite , — sako Viešpats , — ir nelieskite netyrų daiktų . Tuomet aš jus priimsiu
47006018	ir būsiu jums tėvas , o jūs būsite man sūnūs ir dukterys , — taip sako visagalis Viešpats .
47007001	Taigi , mylimieji , turėdami tokius pažadus , apsivalykime nuo visų kūno ir dvasios dėmių , Dievo baime padarydami savo šventumą tobulą .
47007002	Atverkite mums savo širdis ! Juk mes nė vienam nepadarėme skriaudos , nė vieno nesužlugdėme , nė vieno neapgavome .
47007003	Sakau tai , ne norėdamas jus smerkti . Juk jau sakiau , jog esate mūsų širdyje , kad kartu mirtume ir kartu gyventume .
47007004	Aš labai pasitikiu jumis , labai jumis giriuosi . Aš kupinas paguodos ir pertekęs džiaugsmo visuose mūsų sielvartuose .
47007005	Kai atvykome į Makedoniją , mūsų kūnui neteko patirti nė kiek ramybės ; mes buvome visokeriopai varginami : iš lauko — kovos , iš vidaus — baimė .
47007006	Bet Dievas , nuolankiųjų guodėjas , palinksmino mus Tito atvykimu .
47007007	Ir ne vien jo atvykimu , bet ir ta paguoda , kurią jis buvo patyręs iš jūsų . Jis pranešė mums apie jūsų ilgesį , dejones , jūsų rūpinimąsi manimi ir tuo dar labiau mane nudžiugino .
47007008	Jeigu aš ir buvau nuliūdinęs jus laišku , tai šito nesigailiu . Jei aš ir apgailestavau , nes anas laiškas , matyt , kurį laiką buvo jus nuliūdinęs ,
47007009	tai dabar džiaugiuosi , žinoma , ne dėl to , kad jums teko nuliūsti , bet kad nuliūdimas atvedė jus į atgailą . Jūs buvote nuliūdę pagal Dievo valią , taigi iš mūsų pusės nebuvo jums jokios skriaudos .
47007010	Mat liūdesys pagal Dievo valią per atgailą atveda į išgelbėjimą , ir to netenka gailėtis , o šio pasaulio liūdesys veda į mirtį .
47007011	Ir štai kaip tik tas nuliūdimas pagal Dievo valią kokį pažadino jums susirūpinimą , kokį teisinimąsi , apmaudą , baimę , ilgesį , uolumą ir bausmę ! Jūs visais atžvilgiais pasirodėte nesusitepę anuo nusikaltimu .
47007012	Taigi , jeigu jums parašiau , tai ne dėl įžeidėjo ir ne dėl įžeistojo , bet kad jums Dievo akivaizdoje išryškėtų , kaip rūpinatės manimi .
47007013	Tai mus ir paguodė . Mes ne tik paguosti , dar labiau mes nudžiugę dėl Tito džiaugsmo , nes jo dvasia buvo jūsų visų atgaivinta .
47007014	Nelikau sugėdintas , kad jam buvau pasigyręs jumis , bet kaip visa jums teisingai kalbėjome , taip ir mūsų pasigyrimas Titui pasirodė teisingas .
47007015	Jo paties širdis dar labiau linksta prie jūsų , nes jis prisimena , kokie visi buvote klusnūs , kaip priėmėte jį su baime ir pagarba .
47007016	Aš tik džiaugiuosi , kad visais atžvilgiais galiu jumis pasikliauti .
47008001	Pranešame jums , broliai , apie Dievo malonę , suteiktą Makedonijos Bažnyčioms .
47008002	Nors ir dideli vargai jas bandė , jos pasirodė kupinos džiaugsmo , ir jų baisus neturtas išsiliejo dosnumo turtais .
47008003	Aš liudiju , kad jie pagal išgales ir virš išgalių savo noru
47008004	prašyte prašė mus malonės leisti jiems prisidėti prie šventųjų šalpos .
47008005	Jie net pranoko mūsų viltis ir Dievo valia aukojo patys save , pirmiausia — Viešpačiui , paskui — mums .
47008006	Štai kodėl mes paprašėme Titą , kad , pas jus tą gerą darbą pradėjęs , jį ir užbaigtų .
47008007	Tad , būdami visa ko pertekę — tikėjimo , žodžio , pažinimo , visokeriopo uolumo ir mūsų meilės , — pasirodykite pertekę ir dosnumo .
47008008	Aš tai sakau ne liepdamas , bet norėdamas kitų uolumo mastu patikrinti ir jūsų meilės nuoširdumą .
47008009	Jūs juk pažįstate mūsų Viešpaties Jėzaus Kristaus malonę ir žinote , jog jis , būdamas turtingas , dėl jūsų tapo vargdieniu , kad jūs taptumėte turtingi per jo neturtą .
47008010	Aš duodu šiuo reikalu patarimą , nes tai naudinga jums , kurie pernai pirmi pradėjote ne tik veikti , bet ir to trokšti .
47008011	Dabar pagal išgales tai užbaikite , kad būtų įvykdyta , ko taip gyvai troškote .
47008012	Kai esama tikro troškimo , girtinas , kas duoda kiek gali , o ne kiek negali .
47008013	Niekas nereikalauja , kad kitiems tektų lengvatos , o jums naštos , bet kad būtų lygybė .
47008014	Šiuo metu jūsų perteklius tepapildo jų nepriteklių , kad vėliau jų perteklius atpildytų jūsų nepriteklių ir būtų lygybė ,
47008015	kaip parašyta : Kas daug surinko , neturėjo pertekliaus , o kas mažai , nekentėjo nepritekliaus .
47008016	Dėkui Dievui , pažadinusiam Tito širdyje tokį uolumą jūsų atžvilgiu .
47008017	Jis ne tik paklausė mano raginimo , bet , būdamas labai uolus , savo noru leidžiasi keliauti pas jus .
47008018	Kartu su juo siunčiame brolį , pagarsėjusį Evangelijos skelbimu visose Bažnyčiose .
47008019	Jis netgi yra Bažnyčių paskirtas mano kelionių palydovu šiam šalpos darbui , kurį atliekame paties Viešpaties garbei ir su užsidegimu ,
47008020	sergėdamiesi , kad kas nors neimtų mūsų įtarinėti dėl tokių gausių aukų , pavestų mums tvarkyti .
47008021	Mes juk rūpinamės geru vardu ne tik Viešpaties , bet ir žmonių akyse .
47008022	Taigi su jais pasiuntėme savo brolį , kurio uolumą daugel kartų įvairiopai esame patikrinę ir kuris dabar yra dar uolesnis , labai jumis pasitikėdamas .
47008023	Titas — tai mano bičiulis ir bendradarbis tarp jūsų , o tie mūsų broliai — tai Bažnyčių pasiuntiniai , Kristaus šlovė .
47008024	Todėl visų Bažnyčių akyse įrodykite savo meilę ir kad mes ne veltui jumis giriamės .
47009001	Tiesą sakant , nebereikia daugiau rašyti jums apie paramą šventiesiems :
47009002	aš juk žinau jūsų pasiryžimą ir giriuosi jumis makedoniečiams , sakydamas , jog Achaja pasirengusi nuo pernai . Ir jūsų uolumas yra daugelį paskatinęs .
47009003	O brolius siunčiu tam , kad mano pasigyrimas jumis nepasirodytų šituo atveju tuščias ir kad jūs , kaip esu sakęs , būtumėte pasirengę .
47009004	Jei kartais makedoniečiai atvyktų kartu su manimi , tegul neužklumpa jūsų nepasiruošusių ir tegul netenka dėl tokio įsitikėjimo raudonuoti mums , ką ir kalbėti apie jus .
47009005	Todėl aš maniau esant reikalinga paprašyti brolius anksčiau nuvykti pas jus ir pasirūpinti , kad žadėtoji dovana būtų paruošta ir kad ji liudytų jūsų dosnumą , ne šykštumą .
47009006	Argi ne taip : kas šykščiai sėja , šykščiai ir pjaus , o kas dosniai sėja , dosniai ir pjaus .
47009007	Kiekvienas tegul aukoja , kaip yra širdyje nutaręs , ne gailėdamas ar tarsi verčiamas , nes Dievas myli linksmą davėją .
47009008	O Dievas gali jus apipilti visokeriopomis malonėmis , kad visuomet ir visais atžvilgiais būtumėte aprūpinti ir galėtumėte dosniai imtis bet kokio gero darbo ,
47009009	kaip parašyta : Jis pažėrė , padalijo vargdieniams ; jo teisumas amžiais išlieka .
47009010	Tasai , kuris parūpina sėklos sėjėjui ir duonos valgytojui , parūpins jums sėklos , padaugins ją ir padės subręsti jūsų geradarybės vaisiams .
47009011	Jūs tapsite visokeriopai pasiturintys ir galėsite būti dosnūs , kad mes turėtume už ką dėkoti Dievui .
47009012	Šis paslaugus tarnavimas ne tik pagelbės šventiesiems skurde , bet ir paskatins gausias padėkos maldas Dievui .
47009013	Patyrę tokias paslaugas , jie šlovins Dievą už jūsų klusnumą išpažįstamai Kristaus Evangelijai ir už nuoširdų dosnumą jiems ir visiems kitiems .
47009014	Jie melsis už jus ir ilgėsis jūsų dėlei visa pranokstančios Dievo malonės jumyse .
47009015	Dėkui Dievui už jo neapsakomą dovaną !
47010001	Aš pats , Paulius , jus maldauju dėl Kristaus romumo ir švelnumo — aš , kuris „ akyse su jumis esu toks nusižeminęs , o už akių taip smarkauju prieš jus “ .
47010002	Aš jus prašau , kad atvykęs neturėčiau pasirodyti smarkuoliu , pasiryžusiu griežtai sudrausti kai kuriuos , manančius , jog mes vadovaujamės kūno sumetimais .
47010003	Vis dėlto , gyvendami kūne , mes kovojame ne kūniškai .
47010004	Mūsų kovos ginklai ne kūniški , bet turi Dievo galybę griauti tvirtoves . Jais nugalime gudravimus
47010005	ir bet kokią puikybę , kuri sukyla prieš Dievo pažinimą . Jais paimame nelaisvėn kiekvieną mintį , kad paklustų Kristui ,
47010006	ir esame pasirengę nubausti kiekvieną neklusnumą , kai tik jūsų klusnumas taps tobulas .
47010007	Tik pažvelkite , kas jums po akių ! Jei kas tariasi esąs Kristaus , tegul kartkartėmis pats sau taria : kaip jis Kristaus , taip ir mes .
47010008	O jei panorėčiau daugiau pasigirti ta galia , kurią Viešpats mums suteikė jūsų ugdymui , o ne griovimui , tai nebūtų man gėdos .
47010009	Beje , nenorėčiau pasirodyti bauginąs jus laiškais .
47010010	Juk „ laiškai , — sakoma , — yra svarūs ir griežti , bet jo kūno išvaizda menka ir iškalba prasta “ .
47010011	Kas taip sako , tegul įsidėmi , jog kokie esame iš tolo ir laiško žodžiais , tokie esame ir vietoje darbais .
47010012	Mes nedrįstame savęs gretinti ar lyginti su kai kuriais žmonėmis , kurie patys save aukština . Juk jie , matuodami save pagal save pačius ir lygindami save su savimi , yra be nuovokos .
47010013	Nesame linkę girtis be krašto , o tik iki tų ribų , kurias mums Dievas užbrėžė ir kurios siekia ligi pat jūsų .
47010014	Ir mes nepersistiebiame — taip būtų , jei nebūtume jūsų , — nes juk Kristaus Evangelija jus pasiekėme .
47010015	Mes be krašto nesigiriame svetimo darbo vaisiais , bet turime viltį , jūsų tikėjimui tarpstant , praaugti ligšiolines ribas ,
47010016	kad galėtume nešti Evangeliją už jūsų ribų , tik , žinoma , nesigirti kito atliktu darbu svetimoje srityje .
47010017	Kas nori girtis , tesigiria Viešpačiu !
47010018	Ne tas priimtinas , kuris pats prisistato , bet tas , kurį Viešpats pristato .
47011001	O , kad jūs pakęstumėte truputėlį mano paikybės ! Bet jūs ir pakenčiate .
47011002	Aš pavyduliauju dėl jūsų Dievo pavyduliavimu . Mat aš jus sužiedavau su vienu vyru , su Kristumi , ir turiu pas jį nuvesti jus kaip skaisčią mergelę .
47011003	Bet aš bijau , kad kaip angis savo gudrumu suvedžiojo Ievą , taip ir jūsų minčių kas neatitrauktų nuo tyro ir nuoširdaus atsidavimo Kristui .
47011004	Mat jei kas užklydęs ima skelbti kitą Jėzų , negu mes paskelbėme , arba jei jūs priimate kitą dvasią , kurios nebuvote priėmę , ar kitą evangeliją , kurios nebuvote gavę , tai jūs ramiausiai tatai pakenčiate .
47011005	Bet aš manau nesąs prastesnis už anuos „ antapaštalius “ .
47011006	Ir jei man trūksta iškalbingumo , tai anaiptol ne pažinimo . Ir tai mes esame jums įrodę visais atžvilgiais .
47011007	Nejaugi aš nusidėjau , kad pažeminau save ir išaukštinau jus , paskelbdamas jums Dievo Evangeliją dovanai ? !
47011008	Aš apiplėšiau kitas Bažnyčias , gaudamas iš jų išlaikymą , kad galėčiau tarnauti jums .
47011009	O būdamas pas jus ir stokodamas , nė vieno neapsunkinau . Neturte sušelpė mane iš Makedonijos atvykę broliai . Aš saugojausi ir ateityje saugosiuos tapti jums našta bet kuria prasme .
47011010	Sakau jums vardan Kristaus tiesos , esančios manyje , kad šio pasididžiavimo Achajos srityse niekas iš manęs neatims .
47011011	Kodėl ? Ar todėl , kad jūsų nemyliu ? O , Dievas tai žino !
47011012	Kaip darau , taip ir darysiu , kad neduočiau progos ieškantiems priekabių pagyrūnams , kurie norėtų pasirodyti esą tokie kaip ir mes .
47011013	Juk tokie yra anie netikri apaštalai , klastingi darbininkai , besidedantys Kristaus apaštalais .
47011014	Ir nenuostabu , nes pats šėtonas geba apsimesti šviesos angelu .
47011015	Tad nieko ypatinga , jei ir jo tarnai apsimeta teisumo tarnais . Bet jų galas bus toks , kokie jų darbai .
47011016	Aš kartoju : nelaikykite manęs kvailiu ! O jeigu jau laikote , tai pasiklausykite manęs kaip kvailo , kad galėčiau bent truputį pasigirti .
47011017	Ką pasakysiu , pasakysiu ne Viešpaties valia , bet tartum kvailiodamas ir manydamas galįs pasigirti .
47011018	Kadangi daug kas giriasi kūno dalykais , tai pasigirsiu ir aš .
47011019	Juk , būdami protingi , jūs mokate mielai pakęsti paikuosius .
47011020	Beje , jūs ir pakenčiate , kai jie jus pavergia , kai apryja , kai apiplėšia , kai prieš jus puikuojasi , kai užgauna per veidą .
47011021	Savo gėdai sakau , kad mes buvome per silpni taip su jumis elgtis . . . Bet jei kas drįsta kuo nors girtis — tai sakau iš kvailumo , — drįstu ir aš .
47011022	Jie hebrajai ? Ir aš . Jie izraelitai ? Ir aš . Jie Abraomo palikuonys ? Ir aš .
47011023	Jie Kristaus tarnai ? Iš kvailumo sakau : aš juo labiau ! Aš daug daugiau įdėjau triūso . Kur kas daugiau kalėjau . Esu gavęs nepalyginti daugiau rykščių ir daugel kartų buvęs mirties pavojuje .
47011024	Nuo žydų gavau penkis kartus po keturiasdešimt be vieno kirčio .
47011025	Tris kartus gavau lazdų , vienąkart buvau apsvaidytas akmenimis . Tris kartus pergyvenau laivo sudužimą , ištisą parą plūduriavau atviroje jūroje .
47011026	Dažnai būdavau kelionėse , upių pavojuose , pavojuose nuo plėšikų , pavojuose nuo savo tautiečių , pavojuose nuo pagonių , miesto pavojuose , dykumos pavojuose , jūros pavojuose , pavojuose nuo netikrų brolių .
47011027	Man teko daug triūsti ir vargti , dažnai budėti naktimis , badauti ir trokšti , dažnai pasninkauti , dažnai kęsti šaltį ir nuogumą .
47011028	Be kita ko , kasdien vargstu , rūpindamasis visomis Bažnyčiomis .
47011029	Jei kas silpsta , ar aš nesilpstu ? Jei kas piktinasi , ar aš nedegu apmaudu ? !
47011030	Jei reikia girtis , girsiuosi savo silpnumu .
47011031	Viešpaties Jėzaus Dievas ir Tėvas , kuriam šlovė per amžius , žino , kad nemeluoju .
47011032	Damaske karaliaus Areto etnarchas saugojo damaskiečių miestą , norėdamas mane suimti ,
47011033	bet aš buvau pro langą nuleistas pintinėje per mūrą ir tik taip ištrūkau iš jo nagų .
47012001	Jei reikia girtis ( nors iš to jokios naudos ) , eisiu prie Viešpaties regėjimų ir apreiškimų .
47012002	Pažįstu žmogų Kristuje , kuris prieš keturiolika metų — ar kūne , ar be kūno , nežinau , Dievas žino — buvo pagautas ir iškeltas iki trečiojo dangaus .
47012003	Ir žinau , kad šitas žmogus — ar kūne , ar be kūno , nežinau , Dievas žino —
47012004	buvo paimtas į rojų ir girdėjo slaptingus žodžius , kurių nevalia žmogui ištarti .
47012005	Štai tokiu žmogumi pasigirsiu , o savimi nesigirsiu , nebent savo negaliomis .
47012006	Jei panorėčiau girtis , nebūčiau neprotingas , nes kalbėčiau tiesą . Bet aš susilaikau , kad kas nors apie mane nepagalvotų daugiau negu tai , ką manyje mato ar iš manęs girdi ,
47012007	taip pat dėl nepaprastų apreiškimų . Taigi , kad neišpuikčiau , man duotas dyglys kūne , šėtono pasiuntinys , kad mane smūgiuotų ir neišpuikčiau .
47012008	Todėl aš jau tris kartus maldavau Viešpatį , kad atitolintų jį nuo manęs .
47012009	Bet man jis atsakė : „ Gana tau mano malonės , nes mano galybė tampa tobula silpnume “ . Todėl aš mieliausiu noru girsiuosi silpnumais , kad Kristaus galybė apsigyventų manyje .
47012010	Tad džiaugiuosi silpnumu , paniekinimais , bėdomis , persekiojimais ir priespauda dėl Kristaus , nes , būdamas silpnas , esu galingas .
47012011	Jūsų verčiamas , nukalbėjau neprotingai . Iš tikro tai jūs turėtumėte mane pagirti , nes aš ne prastesnis už „ antapaštalius “ , nors esu niekas .
47012012	Jūsų akyse pasitvirtino tikro apaštalo žymės : kantrybė , ženklai , stebuklai ir galingi darbai .
47012013	Tad ko gi jums trūksta , palyginti su kitomis Bažnyčiomis ? Vien to , kad nebuvau jums našta ? Atleiskite man šitą nusikaltimą !
47012014	Štai aš pasiruošęs trečią kartą atvykti pas jus , tačiau neapsunkinsiu jūsų , nes geidžiu ne jūsų turto , o jūsų pačių . Juk ne vaikai privalo krauti turtą gimdytojams , bet gimdytojai vaikams .
47012015	Jūsų sielų labui su džiaugsmu viską atiduosiu ir save patį pridėsiu . Argi , be krašto jus mylėdamas , turėčiau būti jūsų mažiau mylimas ?
47012016	Tebūnie ir taip , — sakysite , — aš jūsų neapsunkinau , bet , būdamas gudrus , klasta jus prisiviliojau .
47012017	Bet argi aš kaip nors išnaudojau jus per kurį savo pasiuntinį ?
47012018	Aš įprašiau Titą keliauti ir pasiunčiau su juo vieną brolį . Argi Titas jus išnaudojo ? Argi mes veikėme ne ta pačia dvasia ? Argi nevaikščiojome tomis pačiomis pėdomis ?
47012019	Jūs jau seniai manote , kad mes prieš jus teisinamės . Ne , mes kalbame Dievo akivaizdoje , Kristuje , ir visa tai , mylimieji , jūsų pažangai .
47012020	Mat aš bijau , kad atvykęs nerasčiau jūsų tokių , kokių nenoriu , ir kad pats nebūčiau toks , kokio jūs nenorite ; kad nebūtų nesantaikos , pavydo , piktumo , barnių , šmeižtų , apkalbų , pasipūtimų , netvarkos ,
47012021	kad , kai vėl atvyksiu , mano Dievas nepažemintų manęs prieš jus ir man netektų apraudoti daugelio , kurie pirmiau buvo nusidėję ir dar nėra atgailavę dėl savo netyrumo , ištvirkavimo ir gašlumo darbų .
47013001	Jau trečią kartą keliauju pas jus . Dviejų ar trijų liudytojų parodymais remsis visa byla .
47013002	Jau esu sakęs , antrukart lankydamasis pas jus , ir dabar , dar būdamas toli , vėl sakau anksčiau nusidėjusiems ir visiems kitiems , jog atėjęs būsiu negailestingas .
47013003	Jūs reikalaujate įrodymo , kad manyje kalba Kristus , o jis nėra silpnas prieš jus , bet galingas jumyse .
47013004	Jis buvo nukryžiuotas dėl silpnumo , bet dabar jis gyvas Dievo galybe . Mes irgi silpni jame , bet jums gyvensime su juo Dievo galybe .
47013005	Patikrinkite patys save , ar laikotės tikėjimo . Ištirkite save ! O gal nenutuokiate , kad jumyse yra Jėzus Kristus ? Jeigu taip , tai esate atmestini .
47013006	Bet aš turiu vilties , kad jūs įsitikinsite , jog mes nesame atmestini .
47013007	Mes meldžiame Dievą , kad jūs nedarytumėte nieko blogo , ne tam , kad mes pasirodytume tinkami , bet kad jūs darytumėte gera , o mes būtume tartum atmestini .
47013008	Mes juk nieko negalime prieš tiesą , bet tiktai už tiesą .
47013009	Mums džiaugsmas , kad mes silpni , o jūs stiprūs . Mes to ir meldžiame : kad jūs taptumėte tobuli .
47013010	Todėl , būdamas toli , rašau tai , kad atvykęs neturėčiau griežtai elgtis , griebdamasis galios , kurią man Viešpats suteikė tam , kad ugdyčiau , o ne kad griaučiau .
47013011	Galiausiai , broliai , džiaukitės , tobulinkitės , vienas kitą guoskite , būkite vieningi , taikiai gyvenkite , ir meilės bei ramybės Dievas bus su jumis .
47013012	Sveikinkite vieni kitus šventu pabučiavimu . Jus sveikina visi šventieji .
47013013	
47013014	Viešpaties Jėzaus Kristaus malonė , Dievo meilė ir Šventosios Dvasios bendrystė tebūna su jumis visais !
48001001	Paulius , pašauktas apaštalu ne žmonių ir ne per žmogų , bet paties Jėzaus Kristaus ir jį prikėlusio iš numirusių Dievo Tėvo ,
48001002	ir visi su manimi esantys broliai — Galatijos Bažnyčioms .
48001003	Malonė ir ramybė jums nuo Dievo , mūsų Tėvo , ir Viešpaties Jėzaus Kristaus ,
48001004	kuris atidavė save už mūsų nuodėmes , kad nuo dabartinio blogo amžiaus išgelbėtų mus pagal mūsų Dievo ir Tėvo valią .
48001005	Jam šlovė per amžių amžius ! Amen .
48001006	Aš stebiuosi , kad jūs nuo to , kuris pašaukė jus Kristaus malone , taip greitai persimetate prie kitos evangelijos ,
48001007	nors iš tikro kitos nėra , o yra tik jus klaidinantys žmonės , kurie nori iškreipti Kristaus Evangeliją .
48001008	Bet nors ir mes patys ar angelas iš dangaus imtų jums skelbti kitokią evangeliją , negu esame jums paskelbę , tebūnie prakeiktas !
48001009	Kaip anksčiau sakėme , taip dabar sakau dar kartą : jei kas jums skelbia kitokią evangeliją , negu esate priėmę , tebūnie prakeiktas !
48001010	Ar aš ieškau žmonių palankumo , ar Dievo ? Gal stengiuosi įtikti žmonėms ? Norėdamas patikti žmonėms , nebebūčiau Kristaus tarnas .
48001011	Aš sakau jums , broliai , kad mano paskelbtoji Evangelija nėra iš žmonių .
48001012	Aš neperėmiau jos iš žmogaus ir nebuvau jos išmokytas , bet gavau Jėzaus Kristaus apreiškimu .
48001013	Jūs , be abejo , esate girdėję , kaip aš kadaise elgiausi , būdamas judėjų tikėjimo ; kaip be saiko persekiojau Dievo Bažnyčią ir mėginau ją sugriauti ;
48001014	kaip judėjų tikėjimu buvau pranokęs daugelį bendraamžių savo tautiečių , itin uoliai gindamas savo protėvių papročius .
48001015	Kai tas , kuris mane pasirinko dar esantį įsčiose ir pašaukė savo malone , panorėjo
48001016	apreikšti manyje savo Sūnų , kad paskelbčiau Evangeliją pagonims , aš neskubėjau tartis su kūnu ir krauju
48001017	ir nevykau į Jeruzalę pas anksčiau už mane pašauktus apaštalus , bet iškeliavau į Arabiją ir paskui vėl grįžau į Damaską .
48001018	Vėliau , po trejų metų , nukeliavau į Jeruzalę susipažinti su Kefu ir pasilikau pas jį penkiolika dienų .
48001019	Kitų apaštalų man neteko pamatyti , tiktai Viešpaties brolį Jokūbą .
48001020	Ką jums rašau , tvirtinu Dievo akivaizdoje , jog nemeluoju .
48001021	Paskui išvykau į Sirijos ir Kilikijos sritis .
48001022	Aš buvau iš veido nepažįstamas Kristaus Bažnyčioms Judėjoje .
48001023	Jos buvo tik girdėjusios : tas , kuris mus kitados persekiojo , dabar skelbia Evangelijos tikėjimą , kurį kadaise griovė .
48001024	Ir jos šlovino Dievą dėl manęs .
48002001	Paskui , po keturiolikos metų , vėl nuvykau į Jeruzalę kartu su Barnabu , pasiėmęs ir Titą .
48002002	Nuvykau , apreiškimo paskatintas ir jiems išdėsčiau Evangeliją , kurią skelbiu pagonims , atskirai išsiaiškindamas su įžymesniais asmenimis , kad kartais nebėgčiau ar nebūčiau bėgęs veltui .
48002003	Jie nevertė apsipjaustyti nė mano palydovo Tito , kuris buvo graikas .
48002004	Tačiau įsibrovėliams , netikriems broliams , tykojusiems pagrobti mūsų laisvę , kurią mes turime Kristuje Jėzuje , ir norėjusiems mus pavergti ,
48002005	jiems mes nė valandėlei nepasidavėme , kad Evangelijos tiesa pasiliktų su jumis .
48002006	O dėl įžymesniųjų asmenų — kokie jie buvo kadaise man nesvarbu , nes Dievas nėra žmonėms šališkas , — tai man įžymesnieji asmenys nieko nepridėjo .
48002007	Atvirkščiai , jie įsitikino , jog man patikėta skelbti Evangeliją neapipjaustytiesiems kaip Petrui — žydams ,
48002008	nes tas pats , kuris paskyrė Petrą apipjaustytųjų apaštalu , paskyrė mane pagonių apaštalu .
48002009	Pripažindami man suteiktą malonę , Jokūbas , Kefas ir Jonas , laikomi šulais , padavė man ir Barnabui dešines draugystės ženklan , kad mes eitume pas pagonis , o jie — pas žydus ;
48002010	tik turėjome prisiminti jų vargšus , o aš ir stengiausi tai daryti .
48002011	Kai Kefas atvyko į Antiochiją , aš jam pasipriešinau į akis , nes jis buvo peiktinas .
48002012	Mat prieš atvykstant kai kuriems nuo Jokūbo , jis valgydavo su pagonimis , bet kai tie atvyko , jis atsitraukė ir ėmė jų vengti , bijodamas apipjaustytųjų .
48002013	Kartu su juo veidmainiavo ir kiti žydai , net Barnabas pasidavė jų veidmainystei .
48002014	Pamatęs , kad jie nukrypsta nuo Evangelijos tiesos , aš pasakiau Kefui visų akivaizdoje : „ Jei tu , būdamas žydas , gyveni pagoniškai , o ne žydiškai , tai kodėl verti pagonis laikytis žydų papročių ? “
48002015	Mes gimimo žydai ir ne pagonių kilmės nusidėjėliai ,
48002016	tačiau žinome , jog žmogus nuteisinamas ne Įstatymo darbais , o tik tikėjimu į Jėzų Kristų . Taigi mes įtikėjome Kristų Jėzų , kad būtume nuteisinti Kristaus tikėjimu , o ne Įstatymo darbais , nes Įstatymo darbais nebus nuteisintas nė vienas žmogus .
48002017	Ieškant mums nuteisinimo Kristuje , paaiškėjo , kad patys esame nusidėjėliai . Ar dėl to Kristus yra nuodėmės tarnas ? Nieku būdu !
48002018	Bet jeigu aš vėl atstatau , ką buvau išgriovęs , tai pasirodau esąs nusikaltėlis .
48002019	Aš Įstatymu numiriau Įstatymui , kad gyvenčiau Dievui . Esu nukryžiuotas kartu su Kristumi .
48002020	Aš gyvenu , tačiau nebe aš , o gyvena manyje Kristus . Dabar , gyvendamas kūne , gyvenu tikėjimu į Dievo Sūnų , kuris pamilo mane ir paaukojo save už mane .
48002021	Aš neatmetu Dievo malonės , nes jei teisumas įgyjamas Įstatymu , tai Kristus numirė veltui .
48003001	O neprotingi galatai ! Kas apkerėjo jus , kuriems akivaizdžiai buvo nupieštas nukryžiuotasis Jėzus Kristus ?
48003002	Noriu jus paklausti tiktai vieno dalyko : ar jūs gavote Dvasią Įstatymo darbais , ar įtikėdami , ką išgirdote ?
48003003	Nejaugi jūs tokie neprotingi , kad , pradėję Dvasia , dabar užbaigsite kūnu ?
48003004	Argi tiek daug esate iškentėję veltui ? O , iš tiesų būtų veltui ! . .
48003005	Ar tas , kuris jums teikia Dvasią ir pas jus daro stebuklus , tai daro dėl jūsų Įstatymo darbų , ar dėl to , kad įtikėjote , ką išgirdote ?
48003006	Taip Abraomas patikėjo Dievu , ir tai jam buvo įskaityta teisumu .
48003007	Taigi supraskite , kad Abraomo vaikai yra tie , kurie tiki .
48003008	Ir Raštas , numatydamas , kad Dievas tikėjimu nuteisina pagonis , iš anksto paskelbė Abraomui gerąją naujieną : Tavyje bus palaimintos visos tautos .
48003009	Taip tikintys žmonės susilaukia palaiminimo kartu su tikinčiuoju Abraomu .
48003010	Visiems , kurie remiasi Įstatymo darbais , gresia prakeikimas . Parašyta : Prakeiktas kiekvienas , kas ištikimai nesilaiko visų dalykų , surašytų Įstatymo knygoje , ir jų nevykdo .
48003011	Kad Įstatymu niekas nenuteisinamas Dievo akyse , aišku , nes teisusis gyvens tikėjimu .
48003012	O Įstatymas nėra kilęs iš tikėjimo , nes kas juos vykdo , tas gyvens jais .
48003013	Kristus mus atpirko iš Įstatymo prakeikimo , tapdamas už mus prakeikimu , nes parašyta : Prakeiktas kiekvienas , kuris kybo ant medžio .
48003014	Šitaip įvyko idant per Kristų Jėzų pagonims atitektų Abraomo palaiminimas , ir mes tikėjimu gautume pažadėtąją Dvasią .
48003015	Broliai , aš kalbu , kaip įprasta žmonėse : net žmogaus teisėto testamento niekas negali atmesti ar papildyti !
48003016	Pažadai buvo duoti Abraomui ir jo ainijai . Nėra pasakyta „ ir ainiams “ , ne daugiskaita , bet kaip apie vieną : ir tavo ainijai , tai yra Kristui .
48003017	Aš noriu pasakyti : Dievo patvirtinto testamento negali panaikinti po keturių šimtų trisdešimt metų atsiradęs Įstatymas , ir jis negali pažado paversti niekais .
48003018	Jei paveldėjimas būtų iš Įstatymo , tai negalėtų būti iš pažado . O Dievas dovanojo jį Abraomui pažadu .
48003019	Tad kam gi reikalingas Įstatymas ? Jis buvo pridėtas dėl nusižengimų , kol ateis palikuonis , kuriam skirtas pažadas ; Įstatymas buvo angelų įsakytas per tarpininką .
48003020	Tarpininko nebūna , kur yra vienas , o Dievas tėra vienas .
48003021	Tad gal Įstatymas priešingas Dievo pažadams ? Anaiptol ! Jei būtų duotas Įstatymas , galintis teikti gyvybę , tai iš tikrųjų teisumas eitų iš Įstatymo .
48003022	Bet Raštas viską apjuosė nuodėme , kad pažadas dėl tikėjimo į Jėzų Kristų tektų tiems , kurie tiki .
48003023	Prieš ateinant tikėjimui , mes buvome įkalinti ir sergimi Įstatymo , kol apsireikš tikėjimas .
48003024	Taigi Įstatymas buvo mūsų auklėtojas , vedęs į Kristų , kad mes būtume tikėjimu nuteisinti .
48003025	Tikėjimui atėjus , mes jau nesame auklėtojo globoje .
48003026	Juk jūs visi tikėjimu esate Dievo vaikai Kristuje Jėzuje .
48003027	Ir visi , kurie esate pakrikštyti Kristuje , apsivilkote Kristumi .
48003028	Nebėra nei žydo , nei graiko ; nebėra nei vergo , nei laisvojo ; nebėra nei vyro , nei moters : visi jūs esate viena Kristuje Jėzuje !
48003029	O jei priklausote Kristui , tai esate ir Abraomo palikuonys bei paveldėtojai pagal pažadą .
48004001	Dar pasakysiu : kol paveldėtojas nepilnametis , jis nieku nesiskiria nuo vergo , nors yra visa ko šeimininkas ;
48004002	jis esti globėjų ir prievaizdų valdžioje iki tėvo nustatyto meto .
48004003	Taip buvo ir mums : kol buvome nepilnamečiai , turėjome vergauti pasaulio pradmenims .
48004004	Bet , atėjus laiko pilnatvei , Dievas atsiuntė savo Sūnų , gimusį iš moters , pavaldų Įstatymui ,
48004005	kad atpirktų esančius Įstatymo valdžioje ir kad mes įgytume įsūnystę .
48004006	Taigi jūs esate įsūniai ; Dievas atsiuntė į mūsų širdis savo Sūnaus Dvasią , kuri šaukia : „ Aba , Tėve ! “
48004007	Tad tu jau nebe vergas , bet įsūnis , o jeigu įsūnis , tai Dievo valia esi ir paveldėtojas .
48004008	Kitados , dar nepažindami Dievo , jūs vergavote dievams , kurie iš tikro jokie dievai .
48004009	Bet dabar , pažinę Dievą arba , geriau sakant , Dievo pažinti , kaipgi jūs galite grįžti prie menkų ir vargingų pradmenų , kuriems ir vėl norite vergauti ? !
48004010	Jūs laikotės dienų , mėnesių , laikotarpių , metų . . .
48004011	Aš tikrai baiminuosi dėl jūsų : kad kartais nebūčiau veltui triūsęs jūsų labui .
48004012	Tapkite tokie kaip aš , nes ir aš esu tapęs toks kaip jūs . Maldauju jus , broliai ! Jūs nesate manęs įžeidę .
48004013	Jūs žinote , kad pirmą kartą jums paskelbiau gerąją naujieną sirgdamas .
48004014	Mano kūno negalia buvo jums išmėginimas , bet jūs jo nepaniekinote ir neatmetėte , o mane priėmėte kaip Dievo pasiuntinį , kaip patį Kristų Jėzų .
48004015	Kurgi dabar tas jūsų džiaugsmingasis priėmimas ? Juk aš galiu paliudyti , kad įmanydami jūs būtumėte išsilupę akis ir atidavę man .
48004016	Nejau tapau jūsų priešu , kalbėdamas jums tiesą ? !
48004017	Anie jus vilioja ne kilniais sumetimais . Jie norėtų jus atitraukti , kad prisirištumėte prie jų .
48004018	Gražu patirti taurų prisirišimą visada , o ne vien kai esu pas jus ,
48004019	mano vaikeliai , kuriuos aš ir vėl su skausmu gimdau , kol jumyse išryškės Kristaus atvaizdas .
48004020	Aš norėčiau būti dabar pas jus , kad žinočiau , kaip prabilti , nes neišmanau , ką man su jumis daryti .
48004021	Pasakykite man jūs , norintys būti Įstatymo valdžioje , ar negirdite Įstatymo ?
48004022	Juk parašyta , kad Abraomas turėjo du sūnus : vieną iš vergės , kitą iš laisvosios .
48004023	Bet vergės sūnus buvo gimęs pagal kūną , o laisvosios — dėl pažado .
48004024	Tai pasakyta perkeltine prasme : tiedvi moterys — tai dvi Sandoros . Viena prie Sinajaus kalno sudaryta , gimdanti vergystei ; ją reiškia Hagara .
48004025	Hagara — tai Sinajaus kalnas Arabijoje ; ji atitinka dabartinę Jeruzalę , nes šioji vergauja su savo vaikais .
48004026	Bet aukštybių Jeruzalė laisva , ir ji yra mūsų motina ,
48004027	nes parašyta : Pralinksmėk , nevaisingoji , kuri negimdei ! Šūkauk ir džiūgauk , nepažinusi kentėjimų ! Juk apleistoji turi daug vaikų , daugiau negu turinčioji vyrą .
48004028	Jūs , broliai , esate pažado vaikai nelyginant Izaokas .
48004029	Bet kaip tada gimusis pagal kūną persekiojo gimusį pagal dvasią , taip ir dabar .
48004030	O ką gi sako Raštas ? — Išvaryk vergę ir jos sūnų , nes vergės sūnus negaus palikimo kartu su laisvosios sūnumi .
48004031	Štai kodėl , broliai , mes esame ne vergės vaikai , bet laisvosios .
48005001	Kristus mus išvadavo , kad būtume laisvi . Tad stovėkite tvirtai ir nesiduokite vėl įkinkomi į vergystės jungą !
48005002	Štai aš , Paulius , sakau jums : jeigu leisitės apipjaustomi , Kristus jums nebebus naudingas .
48005003	Aš pakartotinai įspėju kiekvieną , kuris leidžiasi apipjaustomas : jis tampa įpareigotas laikytis viso Įstatymo .
48005004	Jūs , ieškantys nuteisinimo Įstatyme , atsiskyrėte nuo Kristaus , praradote malonę .
48005005	O mes , Dvasios vedami , iš tikėjimo laukiame ir tikimės nuteisinimo .
48005006	Juk Kristuje Jėzuje nieko nereiškia nei apipjaustymas , nei neapipjaustymas , o vien tikėjimas , kuris veikia meile .
48005007	Jūs taip gražiai bėgote ! Kas gi jums sukliudė laikytis tiesos ?
48005008	Ne tasai , kuris jus šaukia , šitaip prikalbėjo .
48005009	Truputis raugo įraugina visą maišymą .
48005010	Aš pasitikiu jumis Viešpatyje , kad nepriimsite kitokių pažiūrų , o jūsų drumstėjas , kad ir kas jis būtų , susilauks pasmerkimo .
48005011	Jei aš , broliai , iki šiol skelbiu apipjaustymą , tai kodėl gi esu persekiojamas ? Juk tuomet kryžiaus papiktinimas būtų pašalintas .
48005012	O kad jūsų kurstytojai visiškai nusipjautų !
48005013	Iš tiesų , broliai , jūs esate pašaukti laisvei ! Tiktai dėl šios laisvės nepataikaukite kūnui , bet stenkitės vieni kitiems su meile tarnauti .
48005014	Juk visas Įstatymas telpa viename sakinyje : Mylėk savo artimą kaip save patį .
48005015	Bet jeigu jūs vienas kitą kremtate ir ėdate , tai žiūrėkite , kad nebūtumėte vienas kito praryti !
48005016	Aš sakau : gyvenkite Dvasia , ir jūs nepasiduosite kūno geismams .
48005017	Mat kūno geismai priešingi Dvasiai , o Dvasios — kūnui ; jie vienas kitam priešingi , todėl jūs nedarote , kaip norėtumėte .
48005018	Bet jei leidžiatės Dvasios vadovaujami , jūs nebesate Įstatymo valdžioje .
48005019	Kūno darbai žinomi ; tai ištvirkavimas , netyrumas , gašlavimas ,
48005020	stabmeldystė , burtininkavimas , priešiškumas , nesantaika , pavyduliavimas , piktumai , vaidai , nesutarimai , susiskaldymai ,
48005021	pavydai , girtavimai , apsirijimai ir panašūs dalykai . Aš jus įspėju , kaip jau esu įspėjęs , jog tie , kurie taip daro , nepaveldės Dievo karalystės .
48005022	Dvasios vaisius yra meilė , džiaugsmas , ramybė , kantrybė , malonumas , gerumas , ištikimybė ,
48005023	romumas , susivaldymas . Tokiems dalykams nėra Įstatymo .
48005024	Kurie yra Kristaus Jėzaus , tie nukryžiavo savo kūnus su aistromis ir geismais .
48005025	Jei gyvename Dvasia , tai ir elkimės pagal Dvasią .
48005026	Nesivaikykime tuščios garbės , neerzinkime vieni kitų , nepavydėkime vieni kitiems !
48006001	Broliai , jei kuris žmogus būtų pagautas nusikaltęs , jūs , dvasios žmonės , pamokykite tokį romiai . Bet žiūrėk , kad ir pats neįpultum į pagundą !
48006002	Nešiokite vieni kitų naštas , ir taip įvykdysite Kristaus Įstatymą .
48006003	O kas , būdamas niekas , tariasi esąs kažin kas , tas save apgaudinėja .
48006004	Tegul kiekvienas ištiria savo darbą , ir tuomet galės didžiuotis pats sau , nesilygindamas su kitu ,
48006005	nes kiekvienam reikės nešioti savo naštą .
48006006	Kas mokomas žodžio , tegul dalijasi savo gėrybėmis su mokytoju .
48006007	Neapsigaukite ! Dievas nesiduoda išjuokiamas . Ką žmogus sėja , tai ir pjaus .
48006008	Kas sėja savo kūnui , tas iš kūno pjaus pražūtį , o kas sėja Dvasiai , tas iš Dvasios pjaus amžinąjį gyvenimą .
48006009	Nepailskime daryti gera ; jei neaptingsime , atėjus metui pjausime derlių !
48006010	Tad , kol turime laiko , darykime gera visiems , o ypač tikėjimo namiškiams .
48006011	Žiūrėkite , kokiomis didelėmis raidėmis jums rašau savo ranka . . .
48006012	Žmonės , kurie nori įsigyti gerą vardą išoriniais dalykais , verčia jus apsipjaustyti , kad jiems netektų būti persekiojamiems dėl Kristaus kryžiaus .
48006013	Bet ir apipjaustymo šalininkai patys nesilaiko Įstatymo , o tenori jūsų apipjaustymo , kad galėtų pasigirti jūsų kūnu .
48006014	Bet aš nieku nesigirsiu , nebent mūsų Viešpaties Jėzaus Kristaus kryžiumi , dėl kurio pasaulis man yra nukryžiuotas ir aš — pasauliui .
48006015	Juk nieko nereiškia nei apipjaustymas , nei neapipjaustymas , bet vien tik naujas kūrinys .
48006016	Visiems , kurie laikysis šios taisyklės , teateinie ramybė ir pasigailėjimas , taip pat ir Dievo Izraeliui !
48006017	O nuo šiol tegu niekas manęs nebevargina , nes savo kūne nešioju Jėzaus žymes .
48006018	Mūsų Viešpaties Jėzaus Kristaus malonė tebūnie , broliai , su jūsų dvasia ! Amen .
49001001	Paulius , Dievo valia Kristaus Jėzaus apaštalas , šventiesiems , gyvenantiems Efeze , ir ištikimiesiems Kristuje Jėzuje .
49001002	Malonė ir ramybė jums nuo Dievo , mūsų Tėvo , ir Viešpaties Jėzaus Kristaus !
49001003	Garbė Dievui , mūsų Viešpaties Jėzaus Kristaus Tėvui , kuris palaimino mus Kristuje visokeriopa dvasine palaima danguje ,
49001004	mus išsirinkdamas jame prieš pasaulio sutvėrimą , kad būtume šventi ir nesutepti jo akivaizdoje . Iš meilės ,
49001005	palankios savo valios nutarimu , jis iš anksto paskyrė mus per Jėzų Kristų tapti jam įsūniais
49001006	savo malonės kilnumo šlovei . Ja jis apipylė mus dėl Mylimojo ,
49001007	kuriame turime atpirkimą jo krauju ir nuodėmių atleidimą jo malonės gausa .
49001008	Jis dosniai apdovanojo mus savo malone su įvairiopa išmintimi ir sumanumu ,
49001009	paskelbdamas mums savo valios slėpinį , kaip jis panorėjo iš anksto nutarti jame ,
49001010	amžių pilnatvei atėjus , visa , kas yra danguje ir žemėje , iš naujo suvienyti Kristuje kaip galvoje .
49001011	Jame esame tapę paveldėtojais , iš anksto paskirti sutvarkymu to , kuris visa veikia pagal savo valios nutarimą ,
49001012	kad būtume jo didybės šlovei mes , kurie nuo seno turėjome viltį Kristuje .
49001013	Jame ir jūs , išgirdę tiesos žodį — savo išgelbėjimo Evangeliją — ir įtikėję juo , esate paženklinti pažadėtąja Šventąja Dvasia ,
49001014	kuri yra mūsų paveldėjimo laidas , kol bus atpirkta jo nuosavybė jo didybės šlovei .
49001015	Todėl ir aš , išgirdęs apie jūsų tikėjimą Viešpačiu Jėzumi ir apie jūsų meilę visiems šventiesiems ,
49001016	nesiliauju dėkojęs už jus , minėdamas jus savo maldose ,
49001017	idant mūsų Viešpaties Jėzaus Kristaus Dievas , garbės Tėvas , suteiktų jums išminties ir apreiškimo Dvasią ir jūs galėtumėte jį pažinti ,
49001018	idant apšviestų jūsų širdies akis ir jūs pažintumėte , kokia yra viltis , į kurią esate pašaukti , koks jo šventųjų garbingo paveldo turtas
49001019	ir kokia nepalyginama jo galybės didybė mums , tikintiesiems , veikiant jo neribotai jėgai .
49001020	Ja jis prižadino Kristų iš numirusių ir pasodino danguose savo dešinėje ,
49001021	aukščiau už visas kunigaikštystes , valdžias , galybes , viešpatystes ir už kiekvieną vardą , tariamą ne tik šiame pasaulyje , bet ir būsimajame ,
49001022	ir visa jam palenkė po kojų , o jį patį pastatė viršum visko , kad būtų galva Bažnyčios ,
49001023	kuri yra jo Kūnas , pilnatvė to , kuris visa visur pripildo .
49002001	Ir jūs buvote mirę savo nusikaltimais ir nuodėmėmis ,
49002002	kuriuose kadaise gyvenote , laikydamiesi šio pasaulio papročių , paklusdami kunigaikščiui , viešpataujančiam ore , dvasiai , veikiančiai neklusnumo vaikuose .
49002003	Tarp jų kadaise ir mes visi gyvenome , sekdami savo kūno geismais , vykdydami kūno ir minčių troškimus , ir iš prigimties buvome rūstybės vaikai kaip ir kiti .
49002004	Bet Dievas , apstus gailestingumo , iš didžios meilės , kuria mus pamilo ,
49002005	mus , mirusius nusikaltimais , prikėlė gyventi su Kristumi — jūs juk esate išgelbėti malone , —
49002006	prikėlė ir pasodino danguje Kristuje Jėzuje ,
49002007	kad ateinančiais amžiais beribį savo malonės lobį parodytų savo gerumu mums Kristuje Jėzuje .
49002008	Jūs juk esate išgelbėti malone per tikėjimą ir ne iš savęs , bet tai yra Dievo dovana ,
49002009	ir ne darbais , kad kas nors nesigirtų .
49002010	Mes esame jo kūrinys , sutverti Kristuje Jėzuje geriems darbams , kuriuos Dievas iš anksto paskyrė mums atlikti .
49002011	Todėl atsiminkite , kad jūs kadaise buvote kūnu pagonys , kuriuos vadino neapipjaustytais vadinamieji apipjaustytieji kūno apipjaustymu , atliktu rankomis .
49002012	Tais laikais jūs buvote be Kristaus , svetimi Izraelio bendruomenei , tolimi pažado sandoroms , be vilties ir be Dievo pasaulyje .
49002013	Bet dabar Kristuje Jėzuje jūs , kadaise buvusieji toli , esate tapę artimi dėlei Kristaus kraujo .
49002014	Jis yra mūsų sutaikymas , iš abejų padaręs viena , sugriovęs viduryje stovinčią pertvarą , savo kūnu panaikinęs priešybę .
49002015	Jis panaikino įsakymų Įstatymą su jo potvarkiais , kad iš dviejų jame būtų sutvertas vienas naujas žmogus . Jis įkūrė taiką
49002016	ir viename kūne kryžiumi abejus sutaikė su Dievu , pats savyje sugriaudamas priešiškumą .
49002017	Atėjęs jis skelbė taiką jums , kurie buvote toli , ir tiems , kurie buvo arti ,
49002018	nes per jį vieni ir kiti galime prieiti prie Tėvo vienoje Dvasioje .
49002019	Vadinasi , jūs jau nebesate ateiviai nei svetimi , bet šventųjų bendrapiliečiai ir Dievo namiškiai ,
49002020	pastatyti ant apaštalų ir pranašų pamato , turintys kertiniu akmeniu patį Kristų Jėzų ,
49002021	ant kurio darniai auga visas pastatas , tampantis šventykla Viešpatyje ,
49002022	ant kurio ir jūs esate drauge statomi kaip Dievo buveinė Dvasioje .
49003001	Todėl aš , Paulius , esu Kristaus Jėzaus kalinys dėl jūsų — pagonių .
49003002	Jūs , be abejo , esate girdėję , kokia malonės tarnyba Dievo man suteikta jūsų labui :
49003003	apreiškimu buvo man atskleistas slėpinys , kaip aš ką tik esu trumpai aprašęs .
49003004	Skaitydami galite įsitikinti , kad aš suvokiu Kristaus slėpinį ,
49003005	kuris ankstesnėms žmonių vaikų kartoms nebuvo paskelbtas taip , kaip jis dabar Dvasios atskleistas jo šventiesiems apaštalams ir pranašams :
49003006	pagonys kartu su žydais yra paveldėtojai , vieno kūno nariai ir dalininkai pažado Kristuje Jėzuje per Evangeliją .
49003007	Aš tapau Evangelijos tarnu dėl Dievo malonės dovanos , kuri buvo man duota jo galybės veikimu .
49003008	Man , iš visų šventųjų mažiausiajam , atiteko malonė skelbti pagonims nesuvokiamus Kristaus turtus
49003009	ir atskleisti visiems , kaip turi išsipildyti slėpinys , nuo amžių uždengtas Dieve — visų dalykų Kūrėjyje , —
49003010	kad dabar per Bažnyčią taptų žinoma kunigaikštystėms ir valdžioms danguje daugeriopa Dievo išmintis .
49003011	Tai atitinka amžinąjį nutarimą , įvykdytą mūsų Viešpatyje Kristuje Jėzuje .
49003012	Jį tikėdami , mes drąsiai ir su pasitikėjimu einame prie Tėvo .
49003013	Todėl aš prašau nenusiminti dėl mano vargų jūsų dėlei , nes jie yra jūsų garbė .
49003014	Dėl to aš klaupiuosi prieš Tėvą ,
49003015	nuo kurio kiekviena tėvystė danguje ir žemėje turi vardą ,
49003016	kad iš savo šlovės lobio suteiktų jums stiprybės jo Dvasios galia sutvirtinti jumyse vidinį žmogų ,
49003017	kad Kristus per tikėjimą gyventų jūsų širdyse ir jūs , įsišakniję ir įsitvirtinę meilėje ,
49003018	galėtumėte suvokti kartu su visais šventaisiais , koks yra plotis ir ilgis , ir aukštis , ir gylis ,
49003019	ir pažinti Kristaus meilę , kuri pranoksta pažinimą , idant būtumėte pripildyti visos Dievo pilnybės .
49003020	O tam , kuris savo jėga , veikiančia mumyse , gali padaryti nepalyginti daugiau negu mes prašome ar išmanome ,
49003021	jam tebūna šlovė Bažnyčioje ir Kristuje Jėzuje per visas kartas amžių amžiais ! Amen .
49004001	Taigi aš , kalinys Viešpatyje , raginu jus elgtis , kaip dera jūsų pašaukimui , į kurį esate pašaukti .
49004002	Su visu nuolankumu bei meilumu , su didžia kantrybe palaikykite tarpusavio meilę ,
49004003	uoliai sergėkite Dvasios vienybę taikos ryšiu .
49004004	Vienas kūnas ir viena Dvasia , kaip ir esate pašaukti į vieną savo pašaukimo viltį .
49004005	Vienas Viešpats , vienas tikėjimas , vienas krikštas .
49004006	Vienas Dievas ir Tėvas visiems , virš visų , per visus ir visuose .
49004007	O kiekvienam mūsų duota malonė pagal Kristaus dovanos mastą .
49004008	Todėl pasakyta : Kildamas aukštyn , nusivedė sugautus belaisvius ir davė žmonėms dovanų .
49004009	Ką reiškia jis pakilo , jeigu ne tai , kad jis ir nusileido į žemesniąsias sritis žemėje .
49004010	O tasai , kuris nužengė , yra tas pats , kuris iškilo aukščiau už visus dangus , kad visa pripildytų .
49004011	Tai jis paskyrė vienus apaštalais , kitus pranašais , evangelistais , ganytojais ir mokytojais ,
49004012	idant aprūpintų šventuosius tarnystės darbui , Kristaus Kūno ugdymui ,
49004013	kol visi pasieksime tikėjimo vienybę ir Dievo Sūnaus pažinimą , tapsime tikrais vyrais pagal Kristaus pilnatvės amžiaus saiką ,
49004014	kad nebebūtume maži vaikai , siūbuojami ir nešiojami bet kokio mokymo vėjelio , žmonių apgaulės , jų gudrumo , vedančio į klystkelius .
49004015	Kalbėdami tiesą su meile , aukime visais atžvilgiais tame , kuris yra galva , — Kristuje .
49004016	Iš jo visas kūnas , suderintas ir stipriai sujungtas įvairiais ryšiais , savaip veikiant kiekvienai daliai , auga ir save patį stato meilėje .
49004017	Taigi aš liepiu ir įspėju Viešpatyje , kad jūs nebesielgtumėte , kaip elgiasi pagonys dėl savo proto menkystės .
49004018	Jų protavimas aptemęs , jie svetimi Dievo gyvenimui dėl savo širdies užkietėjimo .
49004019	Jie surambėjo ir pasidavė juslingumui , godžiai ieškodami visokių netyrų pasitenkinimų .
49004020	Bet jūs juk ne šito išmokote apie Kristų !
49004021	Jūs juk apie jį išgirdote ir pagal jį išmokote , kokia yra tiesa Jėzuje :
49004022	privalu atsižadėti ankstesnio senojo žmogaus gyvenimo būdo , žlugdančio apgaulingais geismais ,
49004023	atnaujinti savo proto dvasią ,
49004024	apsivilkti nauju žmogumi , sutvertu pagal Dievą teisume ir tiesos šventume .
49004025	Tad , pametę melus , kiekvienas kalbėkite tiesą savo artimui , nes mes esame vieni kitų nariai .
49004026	Rūstaudami nenusidėkite ! Tegul saulė nenusileidžia ant jūsų rūstybės !
49004027	Ir nepalikite vietos velniui .
49004028	Kas vogdavo , tegu nebevagia , bet imasi triūso , dirbdamas savo rankomis gerą darbą , kad turėtų iš ko padėti stokojančiam .
49004029	Joks bjaurus žodis teneišeina iš jūsų lūpų ; kalbėkite vien kas gera , kas prireikus ugdo ir duoda malonę klausytojams .
49004030	Ir neliūdinkite Šventosios Dievo Dvasios , kuria esate paženklinti atpirkimo dienai .
49004031	Tebūna toli nuo jūsų visokie šiurkštumai , piktumai , rūstybės , riksmai ir piktžodžiavimai su visomis piktybėmis .
49004032	Verčiau būkite malonūs , gailestingi , atlaidūs vieni kitiems , kaip ir Dievas Kristuje jums buvo atlaidus .
49005001	Būkite Dievo sekėjai , kaip jo mylimi vaikai ,
49005002	ir gyvenkite meile , kaip ir Kristus pamilo jus ir atidavė už mus save kaip atnašą ir kvapią auką Dievui .
49005003	Užtat ištvirkavimas , visoks netyrumas ar godulystė tenebūna jūsų net minimi , kaip dera šventiesiems ;
49005004	taip pat begėdystė , kvaila šneka ar juokų krėtimas jums netinka , verčiau tebūna dėkojimas .
49005005	Gerai įsidėmėkite , kad joks svetimautojas , ištvirkėlis ar goduolis , tai yra joks stabmeldys , nepaveldės Kristaus ir Dievo karalystės .
49005006	Tegul niekas neapgauna jūsų tuščiais plepalais ; už tokius dalykus Dievo rūstybė ištinka neklusnumo vaikus .
49005007	Nebūkite jų bendrai !
49005008	Juk kadaise jūs buvote tamsa , o dabar esate šviesa Viešpatyje . Tad elkitės kaip šviesos vaikai .
49005009	O šviesos vaisiai reiškiasi visokeriopu gerumu , teisumu ir tiesa .
49005010	Ištirkite , kas patinka Viešpačiui ,
49005011	ir neprisidėkite prie nevaisingų tamsos darbų , o verčiau atskleiskite juos .
49005012	Juk ką jie slapčia daro , gėda ir sakyti .
49005013	Bet visa , kas atskleista , šviesa padaro regima ,
49005014	o kas padaryta regima , yra šviesa . Todėl sakoma : „ Pabusk , kuris miegi , kelkis iš numirusių , ir apšvies tave Kristus “ .
49005015	Todėl rūpestingai žiūrėkite , kaip jūs elgiatės , kad nebūtumėte tartum neišmanėliai , bet kaip išmintingi ,
49005016	gerai naudojantys laiką , nes dienos yra piktos .
49005017	Nebūkite neprotingi , bet supraskite , kokia yra Viešpaties valia .
49005018	Ir nepasigerkite vynu , kuriame slypi pasileidimas , bet būkite pilni Dvasios .
49005019	Kalbėkitės psalmių , himnų bei dvasinių giesmių žodžiais , giedokite ir šlovinkite savo širdyse Viešpatį ,
49005020	visuomet ir už viską dėkodami Dievui Tėvui mūsų Viešpaties Jėzaus Kristaus vardu .
49005021	Pakluskite vieni kitiems dėl Kristaus baimės .
49005022	Jūs , moterys , būkite klusnios savo vyrams lyg kad Viešpačiui ,
49005023	nes vyras yra žmonos galva , kaip ir Kristus yra Bažnyčios , savo Kūno , galva ir gelbėtojas .
49005024	Kaip Bažnyčia klauso Kristaus , taip ir moterys visa kame teklauso vyrų .
49005025	Jūs , vyrai , mylėkite žmonas , kaip ir Kristus mylėjo Bažnyčią ir atidavė už ją save ,
49005026	kad ją pašventintų , nuplaudamas valančiu vandeniu per žodį ,
49005027	kad padarytų sau garbingą Bažnyčią , neturinčią jokios dėmės nei raukšlės , nei nieko tokio , bet šventą ir nesuteptą .
49005028	Taip ir vyrai privalo mylėti savo žmonas tartum savuosius kūnus . Kas myli žmoną , myli save patį .
49005029	Juk niekas niekada nėra nekentęs savo kūno , bet jį maitina ir globoja kaip ir Kristus Bažnyčią ,
49005030	kadangi esame jo Kūno nariai .
49005031	Todėl žmogus paliks tėvą bei motiną ir glausis prie savo žmonos , ir du taps vienu kūnu .
49005032	Tai didis slėpinys , — aš tai sakau apie Kristų ir Bažnyčią .
49005033	Taigi kiekvienas jūsų temyli savo žmoną kaip save patį , o žmona tegerbia vyrą .
49006001	Jūs , vaikai , klausykite Viešpatyje savo gimdytojų , nes šito reikalauja teisingumas .
49006002	Gerbk savo tėvą ir motiną — tai pirmasis įsakymas su pažadu :
49006003	Kad tau gerai sektųsi ir ilgai gyventumei žemėje .
49006004	Ir jūs , tėvai , neerzinkite savo vaikų , bet auklėkite juos , drausmindami ir mokydami Viešpaties vardu .
49006005	Jūs , vergai , klausykite savo žemiškųjų šeimininkų su baime ir pagarba , su neklastinga širdimi lyg kad Kristaus ,
49006006	ne dėl akių tarnaudami , lyg žmonėms patikti norėdami , bet kaip Kristaus vergai , iš širdies vykdantys Dievo valią .
49006007	Noriai tarnaukite kaip Viešpačiui , o ne žmonėms ,
49006008	žinodami , jog kiekvienas , tiek vergas , tiek laisvasis , jei ką gera padaro , gaus tą patį iš Viešpaties .
49006009	Ir jūs , šeimininkai , tą patį darykite jiems . Liaukitės grasinę , žinodami , kad ir jiems , ir jums yra Viešpats danguje ir kad jis nedaro skirtumo tarp asmenų .
49006010	Pagaliau būkite tvirti Viešpatyje ir jo galybės jėga .
49006011	Apsiginkluokite visais Dievo ginklais , kad galėtumėte išsilaikyti prieš velnio klastas .
49006012	Mes grumiamės ne su krauju ir kūnu , bet su kunigaikštystėmis , valdžiomis , šių tamsybių pasaulio valdovais ir dvasinėmis blogio jėgomis dangaus aukštumose .
49006013	Todėl imkitės visų Dievo ginklų , kad galėtumėte piktąją dieną pasipriešinti ir visa nugalėję , išsilaikyti .
49006014	Tad stovėkite , susijuosę strėnas tiesa , apsivilkę teisumo šarvais
49006015	ir apsiavę kojas ryžtu skleisti taikos Evangeliją .
49006016	Visais atvejais pasiimkite tikėjimo skydą , su kuriuo užgesinsite visas ugningas piktojo strėles .
49006017	Pasiimkite ir išganymo šalmą bei Dvasios kalaviją , tai yra Dievo žodį .
49006018	Kiekvienu metu melskitės Dvasioje visokeriopomis maldomis ir prašymais . Be paliovos budėkite , malda užtardami visus šventuosius
49006019	ir mane , kad , kai atveriu lūpas , būtų man duota drąsiai skelbti Evangelijos slėpinį ;
49006020	jos pasiuntinys esu ir būdamas surakintas grandinėmis , kad turėčiau drąsos kalbėti taip , kaip privalau kalbėti .
49006021	Kad ir jūs sužinotumėte apie mano reikalus ir ką veikiu , visa papasakos jums Tichikas , mylimas brolis ir ištikimas padėjėjas Viešpatyje .
49006022	Aš tam jį ir siunčiu , kad jūs sužinotumėte apie mus ir kad jis paguostų jūsų širdis .
49006023	Broliams ramybė ir meilė su tikėjimu nuo Dievo Tėvo ir Viešpaties Jėzaus Kristaus .
49006024	Malonė visiems , kurie myli mūsų Viešpatį Jėzų Kristų negęstančia meile !
50001001	Paulius ir Timotiejus , Kristaus Jėzaus tarnai , visiems šventiesiems Kristuje Jėzuje , gyvenantiems Filipuose , kartu su vyskupais ir diakonais .
50001002	Malonė jums ir ramybė nuo Dievo , mūsų Tėvo , ir Viešpaties Jėzaus Kristaus .
50001003	Aš dėkoju savo Dievui , kai tik jus prisimenu ,
50001004	visuomet , kiekvienoje maldoje , su džiaugsmu už jus visus besimelsdamas ,
50001005	už jūsų bendradarbiavimą Evangelijos labui nuo pirmosios dienos iki šiandien .
50001006	Esu tikras , kad tas , kuris jumyse pradėjo šį gerą darbą , jį ir užbaigs iki Kristaus Jėzaus dienos .
50001007	Šitaip manyti apie jus visus teisinga , nes aš turiu savo širdyje jus , kurie , tiek man esant kalėjime , tiek ginant ir stiprinant Evangeliją , visi tebesate man duotos malonės dalininkai .
50001008	Dievas gali paliudyti , kaip jūsų visų pasiilgau Kristaus Jėzaus nuoširdumu .
50001009	Ir dabar meldžiu , kad jūsų meilė vis augtų ir augtų pažinimu ir visokeriopu išmanymu ,
50001010	kad jūs mokėtumėte pasirinkti , kas vertingiau , kad būtumėte tyri ir be priekaišto Kristaus dieną ,
50001011	pilni teisumo vaisių per Jėzų Kristų Dievo garbei ir šlovei .
50001012	Broliai , noriu , kad žinotumėte , jog mano būklė išėjo į gera Evangelijos plitimui .
50001013	Mat mano kalinimas dėl Kristaus išgarsėjo visame pretorijuje ir tarp kitų žmonių .
50001014	Daugumas brolių Viešpatyje , dėl mano pančių įgiję pasitikėjimo Viešpačiu , ryžtingai imasi be baimės skelbti Dievo žodį .
50001015	Beje , kai kurie skelbia Kristų iš pavydo ir rungtyniaudami , kiti skelbia Kristų gera valia ;
50001016	šitie iš meilės , suprasdami , kad aš pašauktas ginti Evangelijos ,
50001017	o anie skelbia Kristų ne iš gryno nusistatymo , bet iš savanaudiškumo tardamiesi pasunkinsią mano pančius .
50001018	Tesižinai ! Kad visokiais būdais , dėl akių ar iš tiesų , yra skelbiamas Kristus — štai kuo džiaugiuosi ! Bet aš ir toliau džiaugsiuosi .
50001019	Juk žinau , kad šitai pravers mano išganymui dėl jūsų maldos ir Jėzaus Kristaus Dvasios pagalbos .
50001020	Aš karštai laukiu ir turiu viltį , jog anaiptol neliksiu sugėdintas , bet kaip visuomet , taip ir dabar Kristus bus viešai išaukštintas mano kūne arba gyvenimu , arba mirtimi .
50001021	Man gyvenimas — tai Kristus , o mirtis — tik laimėjimas .
50001022	Bet jei aš , gyvendamas kūne , dar galėčiau vaisingai pasidarbuoti , tai nebežinau , ką pasirinkti .
50001023	Mane traukia ir viena , ir antra , nors verčiau man mirti ir būti su Kristumi , nes tai daug geriau .
50001024	O mano pasilikimas kūne reikalingesnis jums .
50001025	Taip įsitikinęs , aš žinau , jog liksiu ir būsiu su jumis visais jūsų pažangai ir tikėjimo džiaugsmui ,
50001026	kad jūs dar labiau galėtumėte pasigirti manimi Kristuje Jėzuje , kai vėl atvyksiu pas jus .
50001027	Tiktai elkitės , kaip dera besilaikantiems Kristaus Evangelijos , kad atvykęs pamatyčiau , o jei neatvyksiu , išgirsčiau , jog gyvenate viena dvasia , visi kaip vienas kovojate už Evangelijos tikėjimą
50001028	ir nė iš tolo nesiduodate priešų išgąsdinami . Jiems tai yra žlugimo ženklas , o jums — išgelbėjimo , ir jis Dievo duotas .
50001029	Jums suteikta malonė dėl Kristaus ne tik jį tikėti , bet ir dėl jo kentėti ,
50001030	kovojantiems tokią pat kovą , kokią matėte mane kovojant ir apie kokią dabar girdite , jog aš kovoju .
50002001	Taigi , jeigu esama Kristuje paskatinimo , meilės paguodos , jei esama bendrystės Dvasioje , nuoširdumo ir užuojautos ,
50002002	tai padarykite mano džiaugsmą tobulą , laikydamiesi vienos minties , turėdami vienokią meilę , santaiką ir sutarimą .
50002003	Tegul nelieka vietos vaidams ar tuščiai puikybei , bet nuolankiai vienas kitą laikykite aukštesniu už save
50002004	ir žiūrėkite kiekvienas ne savo naudos , bet kitų .
50002005	Būkite tokio nusistatymo kaip Kristus Jėzus .
50002006	Jis , turėdamas Dievo pavidalą , nelaikė grobiu būti lygiam su Dievu ,
50002007	bet apiplėšė pats save , priimdamas tarno pavidalą ir tapdamas panašus į žmones . Jis ir išore tapo kaip visi žmonės ;
50002008	jis nusižemino , tapdamas klusnus iki mirties , iki kryžiaus mirties .
50002009	Todėl ir Dievas jį išaukštino ir padovanojo jam vardą , kilniausią iš visų vardų ,
50002010	kad Jėzaus vardui priklauptų kiekvienas kelis danguje , žemėje ir po žeme
50002011	ir kiekvienos lūpos Dievo Tėvo šlovei išpažintų : „ Jėzus Kristus yra Viešpats ! “
50002012	Taigi , mano mylimieji , kaip visuomet klausydavote manęs , kai būdavau tarp jūsų , o dar labiau dabar , man su jumis nesant , taip darbuokitės savo išganymui su baime ir drebėdami ,
50002013	nes Dievas iš savo palankumo skatina jus ir trokšti , ir veikti !
50002014	Visa darykite be murmėjimų ir svyravimų ,
50002015	kad būtumėte nepeiktini ir nekalti , nesutepti Dievo vaikai sugedusioje ir iškrypusioje kartoje , kur jūs spindite tarsi žiburiai pasaulyje .
50002016	Tvirtai laikykitės gyvenimo žodžio , kad Kristaus dieną galėčiau pasigirti ne veltui bėgęs ir ne veltui vargęs .
50002017	O jei turės būti pralietas mano kraujas , kaip jūsų tikėjimo auka ir atnaša Dievui , aš džiaugiuosi ir esu linksmas kartu su jumis visais .
50002018	Taip pat ir jūs būkite linksmi ir džiaukitės kartu su manimi .
50002019	Aš turiu Viešpatyje Jėzuje viltį netrukus pasiųsti pas jus Timotiejų , kad būčiau ramus , sužinojęs , kaip jums sekasi .
50002020	Mat neturiu kito pasiuntinio , kuris taip nuoširdžiai jumis rūpintųsi .
50002021	Visi kiti ieško ne Jėzaus Kristaus , bet savo naudos .
50002022	O apie jį žinote , kad jis tinkamas , nes Evangelijos labui jis su manimi tarnavo kaip sūnus su tėvu .
50002023	Taigi , kai tik paaiškės mano byla , turiu viltį tučtuojau jį pasiųsti .
50002024	Be to , turiu Viešpatyje viltį ir pats netrukus atvykti pas jus .
50002025	Aš dar nusprendžiau , jog būtina siųsti pas jus Epafroditą , mano brolį , bendradarbį ir bendražygį , o jūsų pasiuntinį ir pagalbininką mano varguose .
50002026	Jis labai jūsų pasiilgo ir sielojosi , kad išgirdote apie jo ligą .
50002027	O jis buvo arti mirties , tačiau Dievas jo pasigailėjo , ir ne vien tik jo , bet ir manęs , kad manęs neužgriūtų sielvartas po sielvarto .
50002028	Taigi aš jį skubiai siunčiu , kad , jį pamatę , pradžiugtumėte ir aš taip neliūdėčiau .
50002029	Priimkite jį Viešpatyje su tikru džiaugsmu ir gerbkite tokius žmones ,
50002030	nes dėl Kristaus darbo jis buvo atsidūręs prie mirties , statydamas pavojun savo gyvybę , kad atliktų man patarnavimą , kurio jūs negalėjote padaryti .
50003001	O šiaip jau , mano broliai , džiaukitės Viešpatyje ! Man rašyti vis tą patį nesunku , o jums tai pastiprinimas .
50003002	Sergėkitės šunų , sergėkitės netikrų darbininkų , saugokitės apsipjaustėlių !
50003003	Tikrieji apipjaustytieji esame mes , kurie tarnaujame Dievui jo Dvasia , didžiuojamės Kristumi Jėzumi ir pasitikime ne kūnu .
50003004	O juk aš galėčiau pasitikėti ir kūnu ! Jei kas nors tariasi galįs pasitikėti kūnu , tai aš pirmutinis ,
50003005	aštuntą dieną apipjaustytas , kilęs iš Izraelio tautos , Benjamino genties , hebrajas iš hebrajų , Įstatymo besilaikantis fariziejus ,
50003006	uolus Bažnyčios persekiotojas , be priekaištų vykdęs Įstatymo reikalaujamą teisumą .
50003007	Bet tą pirmenybę aš dėl Kristaus palaikiau nuostoliu .
50003008	O taip ! Aš iš tikrųjų visa laikau nuostoliu , palyginti su Kristaus Jėzaus , mano Viešpaties , pažinimo didybe . Dėl jo aš ryžausi visko netekti ir viską laikau sąšlavomis , kad tik laimėčiau Kristų
50003009	ir būčiau jame , nebeturėdamas nuosavo teisumo , kurį teikia Įstatymas , bet turėdamas teisumą iš tikėjimo Kristumi , einantį iš Dievo , paremtą tikėjimu .
50003010	Trokštu pažinti jį , jo prisikėlimo galybę ir bendravimą jo kentėjimuose , noriu panašiai kaip jis numirti ,
50003011	kad pasiekčiau ir prisikėlimą iš numirusių .
50003012	Aš nesakau , kad jau esu šitai gavęs ar tapęs tobulas , bet vejuosi , norėdamas pagauti , nes jau esu Kristaus Jėzaus pagautas .
50003013	Vis dėlto , broliai , nemanau , kad jau būčiau tai pasiekęs . Tik viena tikra : pamiršęs , kas už manęs , aš veržiuosi pirmyn ,
50003014	į tikslą , siekiu laimikio aukštybėse , prie kurio Dievas kviečia Kristuje Jėzuje .
50003015	Taigi visi , kurie esame tobuli , turėkime tai galvoje ! O jeigu jūs apie ką nors manote kitaip , Dievas jums tai apreikš .
50003016	Kad ir kiek nuėję , ženkime toliau ta pačia linkme .
50003017	Broliai , visi būkite mano sekėjai ir žiūrėkite į tuos , kurie elgiasi pagal mūsų pavyzdį .
50003018	Daugelis — apie juos ne kartą esu jums kalbėjęs ir dabar su ašaromis kalbu — elgiasi kaip Kristaus kryžiaus priešai .
50003019	Jų galas — pražūtis , jų dievas — pilvas ir jų garbė — gėda . Jie temąsto apie žemės daiktus .
50003020	O mes esame dangaus piliečiai , ir iš jo mes laukiame Išgelbėtojo , Viešpaties Jėzaus Kristaus ,
50003021	kuris pakeis mūsų vargingą kūną ir padarys jį panašų į savo garbingąjį kūną ta galia , kuria jis sau visa palenkia .
50004001	Taigi , mano broliai , mano mylimieji ir išsiilgtieji , mano džiaugsme ir mano vainike , tvirtai stovėkite Viešpatyje , mylimieji !
50004002	Aš prašau Evodiją ir raginu Sintichę būti vienos minties Viešpatyje .
50004003	Taip pat prašau tave , ištikimasis bičiuli , padėk joms ! Jos juk darbavosi su manimi Evangelijos labui kartu su Klemensu ir kitais mano bendradarbiais , kurių vardai įrašyti gyvenimo knygoje .
50004004	Visuomet džiaukitės Viešpatyje ! Ir vėl kartoju : džiaukitės !
50004005	Jūsų meilumas tebūna žinomas visiems . Viešpats yra arti !
50004006	Nieku per daug nesirūpinkite , bet visuose reikaluose malda ir prašymu su padėka jūsų troškimai tesidaro žinomi Dievui .
50004007	Ir Dievo ramybė , pranokstanti bet kokį supratimą , sergės jūsų širdis ir mintis Kristuje Jėzuje .
50004008	Pagaliau , broliai , mąstykite apie tai , kas teisinga , garbinga , teisu , tyra , mylėtina , giriama , apie visa , kas dorybinga ir šlovinga .
50004009	Darykite , ką tik iš manęs išmokote , ką gavote , ką girdėjote ir matėte manyje , ir ramybės Dievas bus su jumis .
50004010	Aš labai apsidžiaugiau Viešpatyje , kad pagaliau pražydo jūsų rūpinimasis manimi . Jūs ir seniau rūpindavotės , bet stigo progų tai parodyti .
50004011	Suprantama , aš visai nemanau skųstis stoka , nes išmokau būti patenkintas savo būkle .
50004012	Esu patyręs ir vargo , ir pertekliaus . Visa ko teko ragauti : buvau sotus ir alkanas , turtingas ir beturtis .
50004013	Aš visa galiu tame , kuris mane stiprina .
50004014	Vis dėlto jūs gerai padarėte , bendraudami su manimi varge .
50004015	Jūs , filipiečiai , ir patys žinote : kai , pradėjęs skelbti Evangeliją , išvykau iš Makedonijos , jokia Bažnyčia neužmezgė su manimi davimo ir gavimo santykių , tik jūs vieni .
50004016	Jūs mano reikalams prisiuntėte aukų vieną ir kitą kartą į Tesaloniką .
50004017	Aš netrokštu dovanos , bet noriu , kad jūsų naudai augtų vaisiai jūsų sąskaiton .
50004018	O aš esu visko gavęs ir turiu per akis . Aš visiškai aprūpintas , per Epafroditą gavęs kvapią dovaną , Dievui priimtiną ir patinkamą auką .
50004019	O mano Dievas iš savo turtų gausos Kristuje Jėzuje šlovingai patenkins visas jūsų reikmes .
50004020	Mūsų Dievui ir Tėvui šlovė per amžių amžius ! Amen .
50004021	Sveikinkite kiekvieną šventąjį Kristuje Jėzuje . Jus sveikina su manimi esantys broliai .
50004022	Jus sveikina visi šventieji , ypač iš ciesoriaus šeimynos .
50004023	Viešpaties Jėzaus Kristaus malonė tebūna su jūsų dvasia !
51001001	Paulius , Dievo valia Kristaus Jėzaus apaštalas , ir brolis Timotiejus , —
51001002	šventiesiems ir ištikimiesiems broliams Kristuje , gyvenantiems Kolosuose : malonė ir ramybė jums nuo Dievo , mūsų Tėvo !
51001003	Nuolat melsdamiesi už jus , mes dėkojame Dievui , mūsų Viešpaties Jėzaus Kristaus Tėvui ,
51001004	nes girdime , kad jūs tikite Kristų Jėzų ir mylite visus šventuosius
51001005	dėlei vilties , kuri jums atidėta danguje . Apie tą viltį esate girdėję Evangelijos tiesos žodyje ,
51001006	kuris pasiekė jus ir panašiai kaip visame pasaulyje , taip ir pas jus neša vaisių ir auga nuo tos dienos , kada išgirdote ir teisingai pažinote Dievo malonę .
51001007	Jus to išmokė mūsų mylimasis bendradarbis Epafras , kuris mane pavaduoja kaip ištikimas Kristaus tarnas .
51001008	Jis ir davė žinią mums apie Dvasios įkvėptą jūsų meilę .
51001009	Todėl ir mes nuo tos dienos , kada tai išgirdome , nesiliaujame už jus meldę ir prašę , kad būtumėte pilni Dievo valios pažinimo su visa išmintimi ir dvasiniu supratimu ,
51001010	kad elgtumėtės , kaip verta Viešpaties , ir jam tobulai patiktumėte , nešdami visokių gerų darbų vaisių ir augdami Dievo pažinimu ,
51001011	kad , visokeriopai sustiprinti jo šlovės galia , pilni ištvermės ir kantrybės , su džiaugsmu
51001012	dėkotumėte Tėvui , kuris padarė mus tinkamus paveldėti šventųjų dalį šviesoje ,
51001013	kuris išgelbėjo mus iš tamsybių valdžios ir perkėlė į savo mylimojo Sūnaus karalystę ;
51001014	jame mes turime atpirkimą , nuodėmių atleidimą .
51001015	Jis yra neregimojo Dievo atvaizdas , visos Kūrinijos pirmagimis ,
51001016	nes jame sukurta visa , kas yra danguje ir žemėje , kas regima ir neregima , ar sostai , ar viešpatystės , ar kunigaikštystės , ar valdžios . Visa sukurta per jį ir jam ,
51001017	jis yra pirma visų daiktų , ir visa juo laikosi .
51001018	Ir jis yra Kūno — Bažnyčios galva . Jis — pradžia , mirusiųjų pirmagimis , kad visame kame turėtų pirmenybę ,
51001019	nes Dievas panorėjo jame apgyvendinti visą pilnatvę
51001020	ir , darydamas jo kryžiaus krauju taiką , per jį sutaikyti su savimi visa , kas yra žemėje ir danguje .
51001021	Taip pat ir jus , kurie kadaise buvote svetimi ir priešiški piktais darbais ,
51001022	Dievas dabar sutaikė jo žemiškojo kūno mirtimi , kad pasirodytumėte jo akyse šventi , tyri ir nekalti .
51001023	Tik ištverkite tikėjime įsitvirtinę bei įsišakniję ir nesiduokite atitraukiami nuo vilties Evangelijos , kurią išgirdote , kuri paskelbta visai Kūrinijai po dangumi ir kurios tarnas aš , Paulius , esu .
51001024	Dabar aš džiaugiuosi savo kentėjimais už jus ir savo kūne papildau , ko dar trūksta Kristaus vargams dėl jo Kūno , kuris yra Bažnyčia .
51001025	Aš tapau jos tarnu Dievo man duotu paskyrimu , kad jums iki galo atskleisčiau Dievo žodį ,
51001026	tą slėpinį , kuris buvo paslėptas amžiams ir kartoms , o dabar apreikštas Dievo šventiesiems .
51001027	Jiems Dievas panorėjo paskelbti , kokie dideli šio slėpinio garbės turtai skirti pagonims , būtent Kristus jumyse — garbės viltis .
51001028	Mes jį skelbiame , įspėdami kiekvieną žmogų ir pamokydami kiekvieną žmogų su visokeriopa išmintimi , kad kiekvieną žmogų padarytume tobulą Kristuje .
51001029	To dėlei ir vargstu , grumdamasis jo suteikta jėga , galingai veikiančia manyje .
51002001	Tad noriu , kad jūs žinotumėte , kaip man tenka kovoti už jus , už laodikiečius ir visus , kurie nėra matę mano veido ,
51002002	kad būtų paguostos visų širdys , kad , meile suvienyti , visi pasiektų supratimo pilnatvės turtus ir galėtų pažinti Dievo slėpinį — Kristų ,
51002003	kuriame slypi visi išminties ir pažinimo lobiai .
51002004	Sakau jums tai , kad niekas jūsų nesuvedžiotų suktais įrodinėjimais .
51002005	Kūnu esu toli nuo jūsų , tačiau dvasia — su jumis ir džiaugiuosi , matydamas jūsų tvarkingumą ir kaip tvirtai jūs tikite Kristų .
51002006	Taigi , kaip esate priėmę Viešpatį Kristų Jėzų , taip ir gyvenkite jame ,
51002007	būdami jame įsišakniję ir ant jo statydamiesi , tvirtėdami tikėjimu , kaip esate išmokyti , kupini dėkingumo .
51002008	Žiūrėkite , kad kas jūsų nepasigrobtų filosofija ir tuščia apgaule , paremta žmonių padavimu bei pasaulio pradmenimis , o ne Kristumi .
51002009	Juk Kristuje kūniškai gyvena visa dievystės pilnatvė ,
51002010	ir jūs esate pripildyti jame — visokių kunigaikštysčių ir valdžių Galvoje .
51002011	Jame jūs taip pat esate apipjaustyti ne rankomis atliktu apipjaustymu , bet savo kūniškumo atsižadėjimu — Kristaus apipjaustymu .
51002012	Su juo palaidoti krikšte , jūs tikėjimu jame prisikėlėte galybe Dievo , kuris jį prikėlė iš numirusių .
51002013	Taip pat ir jus , mirusius nusikaltimais ir kūno neapipjaustymu , jis atgaivino kartu su Kristumi , dovanodamas visus nusikaltimus .
51002014	Jis ištrynė mus kaltinantį skolos raštą ir panaikino jį , prismeigdamas prie kryžiaus .
51002015	Jis nuginklavo kunigaikštystes ir valdžias , viešai jas pažemindamas ir jame švęsdamas pergalę prieš jas .
51002016	Niekas tenesmerkia jūsų dėl valgio ar gėrimo , dėl švenčių , jaunačių ar šabų .
51002017	Visa tai tėra būsimųjų dalykų šešėlis , o tikrenybė priklauso Kristui .
51002018	Tegul niekas neneigia jums vainiko , pamėgęs tariamą nusižeminimą ir angelų garbinimą , įsigilinęs į regėjimus ir be pagrindo pasipūtęs savo kūniškais samprotavimais ,
51002019	nesilaikydamas vienybės su Galva , iš kurios visas kūnas , sąnariais ir gyslomis aprūpinamas bei jungiamas vienybėn , auga Dievo teikiamu ūgiu .
51002020	Jei su Kristumi esate mirę pasaulio pradmenims , tai kam gi , tarsi tebegyvendami pasaulyje , leidžiatės apkraunami nuostatais :
51002021	„ Neliesk ! Neragauk ! Neimk ! “ ?
51002022	Visa tai skirta vartojant pranykti , ir tai tėra žmonių priesakai bei pamokymai .
51002023	Tie nuostatai , beje , atrodo išmintingi dėl prasimanyto pamaldumo , nusižeminimo ir kūno varginimo , tačiau yra beverčiai ir tarnauja kūnui patenkinti .
51003001	Jeigu esate su Kristumi prikelti , siekite to , kas aukštybėse , kur Kristus sėdi Dievo dešinėje .
51003002	Rūpinkitės tuo , kas aukštybėse , o ne tuo , kas žemėje .
51003003	Jūs juk esate mirę , ir jūsų gyvenimas su Kristumi paslėptas Dieve .
51003004	Kai apsireikš Kristus — jūsų gyvastis , su juo ir jūs pasirodysite šlovingi .
51003005	Numarinkite , kas jūsų nariuose žemiška : ištvirkavimą , netyrumą , aistringumą , piktą pageidimą , taip pat godumą , kuris yra stabmeldystė .
51003006	Dėl šių dalykų ateina Dievo rūstybė netikėjimo vaikams .
51003007	Jūs irgi kadaise taip elgėtės , gyvendami tarp jų .
51003008	Bet dabar visa tai pameskite — piktumą , nirtulį , nelabumą , piktžodžiavimą , nešvarias kalbas nuo savo lūpų .
51003009	Nebemeluokite vienas kitam , nusivilkę senąjį žmogų su jo darbais
51003010	ir apsivilkę naują , kuris atnaujinamas tobulam pažinimui pagal savo Kūrėjo paveikslą .
51003011	Čia jau nebėra nei graiko , nei žydo , nei apipjaustyto , nei neapipjaustyto , nėra barbaro , skito , vergo , laisvojo , bet visa ir visuose — Kristus .
51003012	Taigi jūs , Dievo išrinktieji , šventieji ir numylėtiniai , apsivilkite nuoširdžiu gailestingumu , gerumu , nuolankumu , romumu ir kantrumu .
51003013	Būkite vieni kitiems pakantūs ir atleiskite vieni kitiems , jei vienas prieš kitą turite skundą . Kaip Viešpats jums atleido , taip ir jūs atleiskite .
51003014	Viršum viso šito tebūna meilė , kuri yra tobulumo raištis .
51003015	Jūsų širdyse teviešpatauja Kristaus ramybė , į kurią esate pašaukti viename kūne . Būkite dėkingi !
51003016	Kristaus žodis tegyvuoja jumyse vaisingai . Mokykite ir raginkite vieni kitus visokeriopa išmintimi ; su dėkinga širdimi giedokite Dievui psalmes , himnus ir dvasines giesmes .
51003017	Ir visa , ką tik darytumėte žodžiu ar darbu , visa darykite Viešpaties Jėzaus vardu , per jį dėkodami Dievui Tėvui .
51003018	Jūs , žmonos , būkite klusnios vyrams , kaip dera Viešpatyje .
51003019	O jūs , vyrai , mylėkite savo žmonas ir nebūkite joms šiurkštūs .
51003020	Jūs , vaikai , visuose dalykuose klausykite savo tėvų , nes taip patinka Viešpačiui .
51003021	O jūs , tėvai , neerzinkite savo vaikų , kad jie nepasidarytų baugštūs .
51003022	Jūs , vergai , visuose reikaluose klausykite savo žemiškųjų šeimininkų ne dėl akių , kad įtiktumėte žmonėms , bet neklastinga širdimi , bijodami Viešpaties .
51003023	Ką tik darytumėte , darykite iš širdies , kaip Viešpačiui , o ne žmonėms ,
51003024	žinodami , kad iš Viešpaties gausite paveldą kaip atlyginimą . Tarnaukite Viešpačiui Kristui !
51003025	Kas daro neteisybę , susilauks bausmės už savo neteisumą , ir nebus žiūrima asmens .
51004001	O jūs , šeimininkai , duokite vergams kas teisinga ir kas dera , atsimindami , kad ir jūs turite Viešpatį danguje .
51004002	Būkite atsidėję maldai , budėkite su ja dėkodami ;
51004003	melskitės ir už mus , kad Dievas mums atvertų žodžio duris skelbti Kristaus slėpinį , dėl kurio aš kalinamas ,
51004004	kad sugebėčiau jį atskleisti taip , kaip privalau jį išsakyti .
51004005	Išmintingai elkitės su svetimaisiais ; išnaudokite laiką .
51004006	Jūsų kalba visuomet tebūna maloni ir druska pasūdyta , kad žinotumėte , kaip kiekvienam atsakyti .
51004007	Apie mano reikalus jums viską praneš Tichikas , mylimas brolis , ištikimas padėjėjas ir bendradarbis Viešpatyje .
51004008	Aš tam jį ir siunčiu , kad sužinotumėte apie mus ir kad jis paguostų jūsų širdis .
51004009	Jis vyksta su Onesimu , ištikimu ir mylimu broliu , kuris yra iš jūsų ; jiedu papasakos jums visa , kas čia dedasi .
51004010	Jus sveikina kalėjimo draugas Aristarchas ir Barnabo pusbrolis Morkus ; dėl jo jau esate gavę nurodymų : jeigu jis atvyktų pas jus , priimkite jį .
51004011	Dar jus sveikina Jėzus , vadinamas Justu . Iš apipjaustytųjų jie vieninteliai su manimi darbuojasi Dievo karalystei ; jie yra tapę mano paguoda .
51004012	Jus sveikina jūsiškis Epafras , Kristaus Jėzaus tarnas , kuris visuomet grumiasi už jus maldose , kad tvirtai laikytumėtės ir tobulai vykdytumėte Dievo norus .
51004013	Aš galiu paliudyti , kad jis labai rūpinasi jumis , Laodikėja ir Hierapoliu .
51004014	Sveikina jus mylimasis gydytojas Lukas ir Demas .
51004015	Pasveikinkite brolius Laodikėjoje ir Nimfą bei jos namuose susirenkančią bendruomenę .
51004016	Kai šitas laiškas bus perskaitytas pas jus , pasirūpinkite , kad jis būtų perskaitytas ir Laodikėjos Bažnyčioje , o jūs perskaitykite laišką , kuris ateis iš Laodikėjos .
51004017	Taip pat pasakykite Archipui : „ Žiūrėk , kad vykdytum tarnystę , kurią gavai Viešpatyje ! “
51004018	Sveikinimas , parašytas mano , Pauliaus , ranka . Prisiminkite mano pančius . Malonė su jumis !
52001001	Paulius , Silvanas ir Timotiejus tesalonikiečių Bažnyčiai Dieve Tėve ir Viešpatyje Jėzuje Kristuje . Malonė jums ir ramybė !
52001002	Mes visuomet dėkojame Dievui už jus visus , prisimindami jus savo maldose ,
52001003	nuolat minėdami mūsų Dievo ir Tėvo akivaizdoje jūsų tikėjimo darbus , meilės pastangas bei vilties ištvermingumą dėl mūsų Viešpaties Jėzaus Kristaus .
52001004	Mes žinome , Dievo numylėtieji broliai , apie jūsų išrinkimą ,
52001005	nes mūsų Evangelija neatėjo pas jus vien tik žodžiais , bet su jėga ir Šventąja Dvasia bei su tvirtu įsitikinimu . Juk žinote , kaip pas jus elgėmės jūsų pačių labui .
52001006	Todėl jūs ne tik pasidarėte mūsų ir Viešpaties sekėjai , priėmę žodį didžiame suspaudime su Šventosios Dvasios džiaugsmu ,
52001007	bet ir tapote pavyzdžiu visiems Makedonijos bei Achajos tikintiesiems .
52001008	Mat iš jūsų pasklidęs Viešpaties žodis ne tik pagarsėjo Makedonijoje bei Achajoje , bet jūsų tikėjimas Dievu pasidarė žinomas visur , ir mums jau nebereikia apie tai kalbėti .
52001009	Žmonės pasakoja apie mus , kaip buvome jūsų priimti ir kaip jūs nuo stabų atsivertėte prie Dievo , trokšdami tarnauti gyvajam , tikrajam Dievui
52001010	ir laukti iš dangaus jo Sūnaus , kurį jis prikėlė iš numirusių , — Jėzaus , mus išgelbėsiančio nuo ateinančios rūstybės .
52002001	Jūs patys , broliai , žinote , kad mūsų apsilankymas pas jus nebuvo bergždžias .
52002002	Prieš tai , kaip patys žinote , nukentėję bei patyrę nuoskaudų Filipuose , pasitikėdami Dievu , mes drąsiai skelbėme Dievo Evangeliją , nors kova buvo smarki .
52002003	Juk mūsų skelbimas plaukia ne iš klaidos nei iš nedoro tikslo , nei iš klastingumo .
52002004	Dievo pripažinti esą tinkami , kad mums būtų patikėta Evangelija , mes ją ir skelbiame taip , kad patiktume ne žmonėms , bet Dievui , kuris tiria mūsų širdis .
52002005	Kaip žinote , mes niekada nepasižymėjome įteikliomis kalbomis ir niekada — tepaliudija Dievas — nebuvome pasidavę godumui ;
52002006	niekada nesivaikėme žmonių garbės nei tarp jūsų , nei kitur .
52002007	Būdami Kristaus apaštalai , mes galėjome būti jums našta , vis dėlto tarp jūsų buvome švelnūs tarsi motina , globojanti savo kūdikius .
52002008	Taip jūsų ilgėdamiesi , troškome pasidalyti su jumis ne tik Dievo Evangelija , bet ir savo gyvybe , nes tapote mums be galo brangūs .
52002009	Jūs , broliai , atsimenate mūsų triūsą ir pastangas : dirbdami per dienas ir naktis , kad neapsunkintume nė vieno jūsų , skelbėme jums Dievo Evangeliją .
52002010	Ir jūs , ir Dievas gali paliudyti , kaip šventai , teisingai ir nepriekaištingai elgėmės su jumis , įtikėjusiais .
52002011	Jūs žinote , kaip mes kiekvieną jūsų , tarsi tėvas savo vaikus ,
52002012	raginome , kalbinome , maldavome , kad elgtumėtės vertai Dievo , jus šaukiančio į karalystę ir šlovę .
52002013	Todėl mes be paliovos dėkojame Dievui , kad , priėmę iš mūsų išgirstąjį Dievo žodį , jūs priėmėte jį ne kaip žmogaus žodį , bet tokį , koks jis iš tikro yra , kaip Dievo žodį , kuris ir veikia jumyse , tikintieji .
52002014	Jūs , broliai , tapote sekėjais Dievo Bažnyčių Judėjoje , kurios yra Kristuje Jėzuje , nes tą patį iškentėjote nuo savo tautiečių , kaip ir jos nuo žydų ,
52002015	kurie nužudė Viešpatį Jėzų ir pranašus , kurie persekiojo ir mus . Jie nepatinka Dievui ir yra visų žmonių priešai ,
52002016	nes draudžia mums skelbti pagonims , kad šie būtų išganyti . Taip jie nuolat pildo savo nuodėmių saiką , ir ant jų krinta galutinė Dievo rūstybė .
52002017	O mes , broliai , kuriam laikui atskirti nuo jūsų — žinoma , tik kūnu , ne širdimi , — be galo pasiilgę , labai troškome išvysti jūsų veidus .
52002018	Todėl ruošėmės atvykti pas jus — bent jau aš , Paulius , ruošiausi kartą ir kitą , — tačiau mus sutrukdė šėtonas .
52002019	Kas gi yra mūsų viltis , džiaugsmas ir pasididžiavimo vainikas prieš mūsų Viešpatį Jėzų , kai jis ateis , jeigu ne jūs ? !
52002020	Taip , jūs esate mūsų garbė ir džiaugsmas !
52003001	Todėl , ilgiau nebeiškęsdami , ryžomės vieni pasilikti Atėnuose
52003002	ir pasiuntėme Timotiejų , savo brolį ir Dievo bendradarbį Kristaus Evangelijoje , kad paremtų jus ir sustiprintų jūsų tikėjimą ,
52003003	kad nė vienas nesvyruotų tose negandose . Ir jūs patys žinote , kad esame tam skirti .
52003004	Juk , dar būdami tarp jūsų , mes iš anksto pasakėme , kad turėsime kentėti negandą , ir , kaip žinote , tai ir įvyko .
52003005	Todėl , ilgiau nebeiškęsdamas , pasiunčiau pasiuntinį , norėdamas sužinoti apie jūsų tikėjimą , ar kartais jūsų nesuviliojo gundytojas ir ar nėra niekais pavirtęs mūsų triūsas .
52003006	Dabar Timotiejus iš jūsų grįžo pas mus ir atnešė gerą žinią apie jūsų tikėjimą ir jūsų meilę : kad jūs nuolat mus maloniai prisimenate ir norite mus pamatyti , kaip ir mes jus .
52003007	Šitaip , broliai , jūs savo tikėjimu paguodėte mus visose mūsų bėdose ir negandose .
52003008	Dabar mes tikrai gyvuojame , nes jūs tvirtai stovite Viešpatyje .
52003009	Ir kaip atsidėkosime Dievui už jus , už visus džiaugsmus , kuriuos iš jūsų patiriame savo Dievo akivaizdoje ?
52003010	Dieną ir naktį karštai maldaujame , kad mums būtų leista išvysti jūsų veidus ir papildyti , ko dar stinga jūsų tikėjimui .
52003011	Jis pats — mūsų Dievas ir Tėvas — ir mūsų Viešpats Jėzus tepraskina mums kelią pas jus .
52003012	Viešpats tepraturtina jus ir tepripildo meile vienų kitiems ir visiems , kaip ir mes jus mylime ,
52003013	kad jūsų širdys būtų tvirtos ir nepeiktino šventumo mūsų Dievo ir Tėvo akyse , kai ateis mūsų Viešpats Jėzus su visais savo šventaisiais .
52004001	Pagaliau , broliai , prašome ir raginame jus Viešpatyje Jėzuje : jeigu išmokote iš mūsų , kaip privalote elgtis ir patikti Dievui — o jūs taip ir elgiatės , — tai darykite vis daugiau pažangos !
52004002	Jūs juk žinote , kokių nurodymų esame jums davę Viešpaties Jėzaus vardu .
52004003	Tokia gi Dievo valia — jūsų šventėjimas . Susilaikykite nuo svetimavimo !
52004004	Kiekvienas jūsų teišmoksta laikyti savąjį indą šventai ir pagarbiai ,
52004005	nepasiduodamas nežabotiems geismams , kaip esti tarp pagonių , kurie nepažįsta Dievo .
52004006	Tegul niekas neperžengia ribų ir neapgaudinėja savo brolio šituo reikalu , nes Viešpats keršija už visus tokius nusižengimus , kaip jau esame sakę ir patvirtinę .
52004007	Dievas mus pašaukė ne susitepimui , bet šventėjimui .
52004008	Todėl , kas tai atmeta , ne žmogų atmeta , bet Dievą , kuris jums duoda savo Šventąją Dvasią .
52004009	Apie brolių meilę nebereikia jums rašyti , nes pats Dievas jus išmokė mylėti vienas kitą ,
52004010	ir jūs taip elgiatės su visais broliais visoje Makedonijoje . Mes tik raginame jus , broliai , daryti daugiau pažangos ,
52004011	stengtis gyventi ramiai , atsidėti saviesiems reikalams ir darbuotis savo rankomis , kaip jums esame įsakę .
52004012	Taip jūs oriai elgsitės svetimųjų akyse ir nebūsite nuo kitų priklausomi .
52004013	Mes norime , broliai , kad jūs žinotumėte tiesą apie užmiegančiuosius ir nenusimintumėte kaip tie , kurie neturi vilties .
52004014	Jeigu tikime , kad Jėzus numirė ir prisikėlė , tai Dievas ir tuos , kurie užmigo susivieniję su Jėzumi , atsives kartu su juo .
52004015	Ir tatai jums sakome Viešpaties žodžiais , jog mes , gyvieji , išlikusieji iki Viešpaties atėjimo , nepralenksime užmigusiųjų .
52004016	O pats Viešpats , nuskambėjus paliepimui , arkangelo balsui ir Dievo trimitui , nužengs iš dangaus . Tuomet pirmiausia prisikels tie , kurie mirė Kristuje ,
52004017	paskui mes , gyvieji , išlikusieji , kartu su jais būsime pagauti debesysna pasitikti Viešpaties ore ir taip visuomet pasiliksime su Viešpačiu .
52004018	Todėl guoskite vieni kitus šitais žodžiais .
52005001	Dėl laiko ir valandos , broliai , nėra reikalo jums rašyti .
52005002	Jūs patys gerai žinote , kad Viešpaties diena užklups lyg vagis naktį .
52005003	Kai žmonės kalbės : „ Gyvename ramiai ir saugiai “ , juos ir ištiks netikėtas žlugimas , tartum gimdymo skausmai nėščią moterį , ir jie niekur nepabėgs .
52005004	Bet jūs , broliai , neskendite tamsoje , kad toji diena jus užkluptų lyg vagis .
52005005	Juk jūs visi esate šviesos vaikai , dienos vaikai . Mes nepriklausome nakčiai nei tamsai .
52005006	Todėl nemiegokime kaip kiti , bet budėkime ir būkime blaivūs !
52005007	Mat kas miega , miega naktį , ir kas pasigeria , pasigeria naktį .
52005008	O mes , priklausydami dienai , būkime blaivūs ir dėvėkime tikėjimo bei meilės šarvus ir išganymo vilties šalmą .
52005009	Juk Dievas paskyrė mus ne tam , kad užsitrauktume rūstybę , bet kad įgytume išganymą per mūsų Viešpatį Jėzų Kristų ,
52005010	kuris numirė už mus , kad mes ir budėdami , ir miegodami gyventume su juo .
52005011	Todėl guoskite ir stiprinkite vieni kitus , ką jūs ir darote .
52005012	Mes prašome jus , broliai , gerbti tuos , kurie darbuojasi tarp jūsų , vadovauja Viešpatyje ir teikia jums pamokymų .
52005013	Labai branginkite ir mylėkite juos dėl jų darbo ! Taikiai sugyvenkite tarp savęs !
52005014	Raginame jus , broliai : įspėkite nedrausminguosius , suraminkite mažadvasius , palaikykite silpnuosius , būkite kantrūs visiems !
52005015	Žiūrėkite , kad kas neatsimokėtų kam nors blogu už bloga , bet visuomet skatinkite daryti gera vieni kitiems ir visiems .
52005016	Visuomet džiaukitės ,
52005017	be paliovos melskitės !
52005018	Visokiomis aplinkybėmis dėkokite , nes to Dievas nori iš jūsų Kristuje Jėzuje .
52005019	Negesinkite Dvasios !
52005020	Neniekinkite pranašavimų !
52005021	Visa ištirkite ir kas gera , palaikykite !
52005022	Susilaikykite nuo visokio blogio !
52005023	Pats ramybės Dievas jus tobulai tepašventina ir teišlaiko sveiką bei nepeiktiną jūsų dvasią , sielą ir kūną mūsų Viešpaties Jėzaus atėjimui .
52005024	Tasai , kuris jus šaukia , yra ištikimas ; jis ir įvykdys !
52005025	Broliai , melskitės už mus !
52005026	Pasveikinkite visus brolius šventu pabučiavimu .
52005027	Saikdindamas jus Viešpačiu , prašau , kad šis laiškas būtų perskaitytas visiems broliams .
52005028	Mūsų Viešpaties Jėzaus Kristaus malonė tebūna su jumis !
53001001	Paulius , Silvanas ir Timotiejus tesalonikiečių Bažnyčiai Dieve , mūsų Tėve , ir Viešpatyje Jėzuje Kristuje .
53001002	Malonė jums ir ramybė nuo Dievo Tėvo ir Viešpaties Jėzaus Kristaus !
53001003	Mes turime nuolat dėkoti , broliai , už jus Dievui , ir tai teisinga , nes jūsų tikėjimas klestėte klesti ir jūsų meilė vienas kitam vis didėja .
53001004	Todėl mes ir giriamės jumis Dievo Bažnyčiose — jūsų kantrybe bei tikėjimu visuose persekiojimuose ir varguose , kuriuos jums tenka pakelti .
53001005	O tai ir yra teisingo Dievo teismo požymis : jūs turite tapti verti Dievo karalystės , dėl kurios kenčiate .
53001006	Teisinga , kad Dievas atmokės jūsų prispaudėjams priespauda ,
53001007	o jums , engiamiesiems , — atilsiu drauge su mumis , kai Viešpats Jėzus su savo galybės angelais apsireikš iš dangaus
53001008	liepsnojančioje ugnyje ir atmokės tiems , kurie nepažįsta Dievo ir nepaklūsta mūsų Viešpaties Jėzaus Evangelijai .
53001009	Jiems teks kentėti amžiną pragaištį , atstumtiems nuo Viešpaties veido ir nuo jo šlovingos galybės ,
53001010	kai jis ateis , kad pasirodytų tą dieną garbingas savo šventuosiuose ir nuostabus visuose , kurie įtikėjo . Jūs irgi patikėjote mūsų liudijimu .
53001011	Todėl mes nuolat meldžiamės už jus , kad mūsų Dievas padarytų jus vertus savo pašaukimo ir savo galybe tobulintų gerus jūsų užmojus bei veiklų tikėjimą .
53001012	Tada mūsų Viešpaties Jėzaus vardui bus garbė jumyse , o jums — jame iš mūsų Dievo ir Viešpaties Jėzaus Kristaus malonės .
53002001	Mes prašome jus , broliai , dėl mūsų Viešpaties Jėzaus Kristaus atėjimo ir dėl mūsų surinkimo aplink jį :
53002002	nesiduokite taip lengvai nukreipiami nuo sveiko proto ir įbauginami ar dvasios pranašyste , ar žodžiu , ar neva mūsų parašytu laišku , esą Viešpaties diena jau čia pat .
53002003	Tegul niekas jūsų neapgauna kuriuo nors būdu ! Pirmiau turi ateiti atkritimas ir apsireikšti nedorybės žmogus , pražūties sūnus ,
53002004	prieštarautojas , kuris iškelia save virš kiekvieno vadinamojo dievo ar šventenybės ir pats sėdasi Dievo šventykloje , dėdamasis Dievu .
53002005	Ar neprisimenate , jog tai sakiau jums , tebebūdamas tarp jūsų ?
53002006	Jūs gi žinote , kas dabar jį sulaiko , kad jis apsireikštų tik savo metu .
53002007	Nedorybės slėpinys jau veikia , bet dar turi pasitraukti tasai , kuris ją varžo ;
53002008	tada jau apsireikš Nedorėlis , o Viešpats Jėzus sunaikins jį savo burnos kvėpimu ir sutriuškins savo didingu atėjimu .
53002009	Ano Nedorėlio atėjimą dėl šėtono įtakos lydės įvairūs galingi darbai , ženklai ir netikri stebuklai
53002010	ir visokios nedoros apgaulės einantiems į pražūtį už tai , kad atsisakė mylėti tiesą , kuri būtų juos išganiusi .
53002011	Todėl Dievas jiems siunčia galingą paklydimą , idant tikėtų melu ;
53002012	taip bus nuteisti visi , kurie netikėjo tiesa , bet pamėgo neteisybę .
53002013	Mes privalome visuomet dėkoti Dievui už jus , Viešpaties numylėti broliai , kad Dievas išrinko jus kaip pirmienas išganymui Dvasios pašventinimu ir tiesos tikėjimu .
53002014	Tam jis ir pašaukė jus per mūsų Evangeliją , kad įgytumėte mūsų Viešpaties Jėzaus Kristaus garbę .
53002015	Todėl , broliai , tvirtai stovėkite ir laikykitės perduotų tiesų , kurių išmokote iš mūsų žodžių ar laiško .
53002016	O pats mūsų Viešpats Jėzus Kristus ir Dievas , mūsų Tėvas , pamilęs mus ir maloningai suteikęs mums amžinos paguodos ir geros vilties ,
53002017	tesuramina jūsų širdis ir tesustiprina kiekvienam geram darbui ir žodžiui .
53003001	Pagaliau , broliai , melskitės už mus , kad Viešpaties žodis skintųsi kelią ir būtų gerbiamas kaip ir pas jus ,
53003002	o mes būtume išgelbėti nuo iškrypusių ir blogų žmonių , nes ne visi turi tikėjimą .
53003003	Viešpats ištikimas . Jis sustiprins jus ir apsaugos nuo pikto .
53003004	Mes pasitikime jumis Viešpatyje , kad vykdote ir vykdysite , ką jums įsakome .
53003005	Viešpats telenkia jūsų širdis į Dievo meilę ir Kristaus kantrybę .
53003006	Viešpaties Jėzaus Kristaus vardu įsakome jums , broliai , vengti kiekvieno brolio , kuris netvarkingai gyvena ar nesilaiko mokslo , gauto iš mūsų .
53003007	Jūs patys žinote , kaip reikia sekti mumis . Mes juk pas jus netinginiavome
53003008	ir nevalgėme veltui kieno nors duonos , bet su triūsu ir prakaitu darbavomės dieną naktį , kad tik neapsunkintume nė vieno jūsų ,
53003009	ir ne dėl to , kad neturėtume teisės taip daryti , bet norėdami duoti jums pavyzdį , kad galėtumėte mumis sekti .
53003010	Dar būdami pas jus , skelbėme : „ Kas nenori dirbti , tenevalgo ! “
53003011	Mat mes girdime , jog kai kurie jūsiškiai tinginiauja , nieko nedirba , tik niekdarbiauja .
53003012	Tokiems įsakome ir juos raginame Viešpatyje Jėzuje Kristuje ramiai dirbti ir valgyti pačių pelnytą duoną .
53003013	O jūs , broliai , nesiliaukite darę gera !
53003014	Jeigu kas neklausytų mūsų laiške surašytų nurodymų , tokį pasižymėkite , nebendraukite su juo , kad susigėstų .
53003015	Nelaikykite jo priešu , bet įspėkite kaip brolį .
53003016	Patsai ramybės Viešpats tegul teikia jums ramybę visada ir visais būdais . Viešpats su jumis visais !
53003017	Šis sveikinimas prirašytas mano , Pauliaus , ranka . Tai ženklas kiekviename laiške : taip aš rašau .
53003018	Mūsų Viešpaties Jėzaus Kristaus malonė tebūna su jumis visais !
54001001	Paulius , Dievo , mūsų Gelbėtojo , ir Kristaus Jėzaus , mūsų vilties , paliepimu Kristaus Jėzaus apaštalas ,
54001002	Timotiejui , tikram savo vaikui tikėjime : malonė , gailestingumas ir ramybė nuo Dievo Tėvo ir mūsų Viešpaties Kristaus Jėzaus !
54001003	Dar keliaudamas į Makedoniją aš prašiau tave pasilikti Efeze ir įsakyti kai kuriems , kad jie nemokytų klaidingų mokslų ,
54001004	neužsiiminėtų pasakomis ir begaliniais kilmės sąrašais , kurie veikiau kelia ginčus negu yra pravartūs išganingiems Dievo sumanymams , įgyvendinamiems tikėjimu .
54001005	Šio priesako tikslas yra meilė iš tyros širdies , geros sąžinės ir nuoširdaus tikėjimo .
54001006	Kai kurie , nuklydę nuo šių dalykų , paskendo tuščiuose plepaluose .
54001007	Jie norėtų būti Įstatymo mokytojais , nors nesupranta nei ką kalbą , nei ką tvirtiną .
54001008	Mes žinome , jog Įstatymas yra geras , jeigu žmogus juo deramai naudojasi ,
54001009	suprasdamas , kad Įstatymas skirtas ne teisiajam , bet nusikaltėliams ir maištininkams , bedieviams ir nusidėjėliams , nedorėliams ir netikėliams , tėvažudžiams ir motinžudžiams , ir žmogžudžiams ,
54001010	paleistuviams , sanguliautojams su vyrais , vergų pirkliams , melagiams , kreivai prisiekiantiems ir visiems , kurie priešinasi sveikam mokslui .
54001011	Taip moko palaimintojo Dievo garbės Evangelija , kuri man yra patikėta .
54001012	Aš esu kupinas dėkingumo mūsų Viešpačiui Kristui Jėzui , kuris mane sustiprino ir palaikė tinkamu užimti tarnystę ,
54001013	nors anksčiau esu buvęs piktžodžiautojas , persekiotojas ir smurtininkas . Manęs buvo pasigailėta , nes taip elgiausi dėl neišmanymo ir netikėjimo .
54001014	Bet mūsų Viešpaties malonė išsiliejo be saiko kartu su tikėjimu ir meile Kristuje Jėzuje .
54001015	Tai tikras žodis ir vertas visiško pritarimo , jog Kristus Jėzus atėjo į pasaulį gelbėti nusidėjėlių , kurių pirmasis esu aš .
54001016	Todėl ir buvo manęs pasigailėta , kad manyje pirmame Kristus Jėzus parodytų visą savo kantrybę , duodamas pavyzdį tiems , kurie jį įtikės amžinajam gyvenimui .
54001017	Amžių Karaliui , nemirtingajam , neregimajam , vieninteliam Dievui tebūna garbė ir šlovė per amžių amžius ! Amen .
54001018	Šituos pamokymus aš perduodu tau , sūnau Timotiejau , pagal ankstesnes pranašystes apie tave kad jų stiprinamas kovotum gerą kovą ,
54001019	išlaikytum tikėjimą ir gerą sąžinę . Jos atsižadėjus , kai kurių tikėjimo laivas sudužo .
54001020	Iš jų yra Himenėjas ir Aleksandras , kuriuos atidaviau šėtonui , kad jie išmoktų nebepiktžodžiauti .
54002001	Taigi pirmiausia raginu maldauti , melstis , užtarti ir dėkoti už visus žmones ,
54002002	už karalius ir visus vyresnybėje esančius , idant galėtume tyliai ramiai gyventi visokeriopai maldingą ir gerbtiną gyvenimą .
54002003	Tai gera ir priimtina akyse mūsų Gelbėtojo Dievo ,
54002004	kuris trokšta , kad visi žmonės būtų išganyti ir pasiektų tiesos pažinimą .
54002005	Vienas yra Dievas ir vienas Dievo ir žmonių Tarpininkas — žmogus Kristus Jėzus ,
54002006	kuris atidavė save kaip išpirką už visus , tai paliudydamas nustatytu laiku .
54002007	Tam aš esu paskirtasis šauklys ir apaštalas , — sakau tiesą , nemeluoju , — tikėjimo ir tiesos mokytojas pagonims .
54002008	Aš norėčiau , kad vyrai visur , kur melsis , keltų aukštyn tyras rankas , be pykčio ir nesantaikos .
54002009	Taip pat trokštu , kad moterys vilkėtų padoriai , puoštųsi droviai ir santūriai , ne išgarbiniuotais plaukais , be aukso , be perlų ir be prabangių drabužių ,
54002010	o verčiau — kaip dera moterims , pasižyminčioms pamaldumu — gerais darbais .
54002011	Moteris tesimoko tyliai , su tikru klusnumu .
54002012	Aš neleidžiu , kad moteris mokytų nei kad vadovautų vyrui ; ji tesilaiko tyliai .
54002013	Juk pirmas buvo sutvertas Adomas , o paskui — Ieva .
54002014	Be to , Adomas nesidavė suvedžiojamas , o moteris buvo apgauta ir prasižengė .
54002015	Bet ji bus išganyta , gimdydama vaikus ; jos bus išganytos , jeigu išlaikys tikėjimą , meilę ir šventumą bei santūrumą .
54003001	Toks yra tikras žodis : jei kas siekia vyskupauti , trokšta gero darbo .
54003002	O vyskupas turi būti nepeiktinas : tik kartą vedęs , blaivus , protingas , padorus , svetingas , gebąs mokyti ,
54003003	ne girtuoklis , ne kivirčius , bet švelnus , nemėgstantis vaidytis , negodus ,
54003004	geras savo namų šeimininkas , turintis klusnius ir tikrai dorus vaikus .
54003005	Jei kas nesugeba šeimininkauti savo namuose , tai kaipgi jis pasirūpins Dievo Bažnyčia ? !
54003006	Vyskupas neturi būti naujatikis , kad nepradėtų didžiuotis ir nepakliūtų į velnio teismą .
54003007	Be to , jam privalu turėti gerą vardą tarp svetimųjų , kad nebūtų niekinamas ir neįkliūtų į velnio žabangus .
54003008	Taip pat ir diakonai privalo būti garbingi vyrai , ne dviliežuviai , ne besaikiai vyno gėrovai , ne geidžiantys nešvaraus pelno ,
54003009	bet saugantys tikėjimo slėpinį tyroje sąžinėje .
54003010	Ir jie pirmiau turi būti išbandyti , o paskui , jei pasirodys esą be kaltės , tegul diakonauja .
54003011	Moterys taip pat turi būti garbingos , ne šmeižikės , blaivios ir patikimos visuose reikaluose .
54003012	Diakonai tebūnie tik kartą vedę , gerai tvarkantys savo vaikus ir namus .
54003013	Kurie tinkamai diakonaus , įsigis garbingą laipsnį ir tikrą tikėjimo drąsą Kristuje Jėzuje .
54003014	Rašau tau apie šiuos dalykus , nors turiu viltį greit atvykti pas tave ;
54003015	jeigu užtrukčiau , noriu , kad žinotum , kaip reikia elgtis Dievo namuose , kurie yra gyvojo Dievo Bažnyčia , tiesos stulpas ir atrama .
54003016	Ir kaip visi sutinka , didis yra maldingumo slėpinys : Jis apsireiškė kūne , buvo Dvasios pateisintas , pasirodęs angelams , paskelbtas pagonims , įtikėtas pasaulyje ir paimtas į šlovę .
54004001	Dvasia aiškiai sako , kad paskučiausiais laikais kai kurie žmonės atkris nuo tikėjimo , pasidavę klaidinančioms dvasioms ir demonų mokslams ,
54004002	veidmainingiems melo skelbėjams , kurių sąžinė paženklinta įdagu ,
54004003	draudžiantiems tuoktis , liepiantiems susilaikyti nuo maisto , kurį yra sukūręs Dievas , kad jį su padėka priimtų tikintieji ir pažinusieji tiesą .
54004004	Kiekvienas Dievo tvarinys yra geras , ir niekas neatmestina , kas priimama su padėka ,
54004005	nes tai pašventinama Dievo žodžiu ir malda !
54004006	Jeigu šitaip aiškinsi broliams , būsi geras Kristaus Jėzaus tarnas , mintantis tikėjimo žodžiais ir tikruoju mokslu , kuriam esi atsidavęs .
54004007	Venk nerimtų bobiškų pasakų . Ugdykis maldingumą .
54004008	Kūno mankštinimas nedaug kam tinka , o maldingumas viskam naudingas , nes jam skirtas esamojo ir būsimojo gyvenimo pažadas .
54004009	Štai tikras žodis , vertas visiško pritarimo :
54004010	mes todėl ir triūsiame bei kovojame , kad pasitikime gyvuoju Dievu , kuris yra visų žmonių , o ypač tikinčiųjų , Gelbėtojas .
54004011	Taip įsakinėk ir mokyk !
54004012	Niekas tegul neniekina tavo jaunystės . Tiktai pats būk tikintiesiems pavyzdys žodžiu , elgesiu , meile , tikėjimu , skaistumu .
54004013	Kol atvyksiu , užsiiminėk skaitymu , raginimu , mokymu .
54004014	Nepamiršk tavyje esančios malonės dovanos , kuri tau buvo suteikta pranašo ištarme kartu su vyresniųjų rankų uždėjimu .
54004015	Rūpinkis šitais dalykais , atsidėk jiems , kad visi matytų tavo pažangą .
54004016	Žiūrėk savęs ir mokslo , ištverk šiuose darbuose ! Taip veikdamas išganysi ir save , ir savo klausytojus .
54005001	Senesnio žmogaus aštriai nebark , bet graudenk kaip tėvą , o jaunesnius — kaip brolius ,
54005002	vyresnio amžiaus moteris — kaip motinas , o jaunesnes — kaip seseris , laikydamasis tobulo skaistumo .
54005003	Gerbk našles , kurios yra tikros našlės .
54005004	Jei kuri našlė turi vaikų ar vaikaičių , jie tegu pirmiausia išmoksta maldingai tvarkyti savo namus ir deramai atsilyginti gimdytojams , nes tai malonu Dievui .
54005005	Tikra našlė , palikusi viena , sudėjo viltis į Dievą ir dieną naktį maldauja bei meldžiasi .
54005006	Bet našlė malonumų ieškotoja , dar gyva būdama , jau yra mirusi .
54005007	Todėl įspėk dėl šito , kad jos būtų be priekaišto .
54005008	Jeigu kas nesirūpina savaisiais , ypač namiškiais , tas yra užsigynęs tikėjimo ir blogesnis už netikintį !
54005009	Į našlių sąrašą įtrauk tokią našlę , kuriai sukako bent šešiasdešimt metų , kuri buvo tik kartą ištekėjusi ,
54005010	jeigu ji pasižymėjo gerais darbais : jei išauklėjo vaikus , jei buvo svetinga , jei plaudavo šventiesiems kojas , jei pagelbėdavo vargstantiems , jei stengdavosi dirbti visokį gerą darbą .
54005011	Jaunesnių našlių nepriimk . Pasidavusios gašlumui , jos atsitolina nuo Kristaus ir geidžia ištekėti ,
54005012	o tuo užsitraukia kaltinimą , jog pametusios pirmuosius pažadus .
54005013	Be to , jos išmoksta dykinėti bei landžioti po svetimus namus ir ne tik dykinėti , bet plepėti bei užsiiminėti niekais , taukšti , kas nedera .
54005014	Taigi aš norėčiau , kad jaunesnės ištekėtų , turėtų vaikų , šeimininkautų ir neduotų priešininkui jokios progos jas koneveikti .
54005015	Kai kurios jau nuklydo paskui šėtoną .
54005016	Jei kuri tikinti moteris turi pas save našlių , tegul jas aprūpina , kad nebūtų apsunkinama Bažnyčia ir įstengtų padėti tikrosioms našlėms .
54005017	Gerai vadovaujantys vyresnieji tebūna laikomi nusipelniusiais dvigubos pagarbos , ypač tie , kurie triūsia skelbdami žodį ir mokydami .
54005018	Juk Raštas sako : Neužrišk kuliančiam jaučiui snukio ir : Darbininkas vertas savo užmokesčio .
54005019	Skundo prieš vyresnįjį nepriimk , nebent liudytų du ar trys liudytojai .
54005020	Nusidedančius bark visų akivaizdoje , kad ir kiti bijotų .
54005021	Aš maldaute maldauju tave Dievo , Kristaus Jėzaus ir išrinktųjų angelų akivaizdoje , kad nuosekliai laikytumeis šių nurodymų , niekam nedarydamas išimčių .
54005022	Niekam greitomis neuždėk rankų ir neprisidėk prie svetimų nuodėmių ; išsilaikyk tyras .
54005023	Gerk ne vien vandenį , bet vartok ir truputį vyno dėl savo skrandžio ir dažnų negalavimų .
54005024	Kai kurių žmonių nusidėjimai esti žinomi pirma teismo , o kai kurių paaiškėja tik vėliau .
54005025	Taip pat ir geri darbai visiems žinomi , o jei pasitaiko kitaip , jie irgi negali likti paslėpti .
54006001	Vergai , esantys po jungu , telaiko savo šeimininkus vertais visokeriopos pagarbos , kad nebūtų peikiamas Dievo vardas ir mokymas .
54006002	O tie , kurie turi tikinčius šeimininkus , tegul jų neniekina už tai , kad jie yra broliai ; verčiau tegul jiems dar geriau tarnauja , nes jie , būdami tikintys ir mylimi , įvertina gerus tarnavimo darbus .
54006003	Taip mokyk , taip ragink ! Jei kas nors moko kitaip ir nesutinka su sveikais mūsų Viešpaties Jėzaus Kristaus žodžiais bei maldingumo mokslu ,
54006004	tas yra pasipūtėlis , nieko neišmano , serga nuo ginčų ir nuo svaidymosi žodžiais , iš kurių gimsta pavydas , nesutarimas , piktžodžiavimas , blogi įtarinėjimai
54006005	ir kivirčai tarp sugedusio proto žmonių , praradusių tiesos nuovoką ir manančių , jog maldingumas esąs pasipelnymo šaltinis .
54006006	Žinoma , maldingumas yra didelis pelnas , kai pasitenkinama tuo , ką turi .
54006007	Juk mes nieko neatsinešėme į pasaulį ir nieko neišsinešime .
54006008	Turėdami maisto ir drabužį , būkime patenkinti .
54006009	Kas geidžia pralobti , pakliūva į pagundą ir į spąstus bei į daugelį neprotingų ir kenksmingų aistrų , kurios žmones sugadina ir pražudo .
54006010	Visų blogybių šaknis yra meilė pinigams . Kai kurie , jai pasidavę , nuklydo nuo tikėjimo ir patys save drasko daugybe kančių .
54006011	O tu , Dievo žmogau , bėk nuo tų dalykų ! Verčiau vykis teisumą , maldingumą , tikėjimą , meilę , ištvermę , romumą .
54006012	Kovok gerąją tikėjimo kovą , pagauk amžinąjį gyvenimą , kuriam esi pašauktas ir kuriam pateikei gerą išpažinimą daugelio liudytojų akyse .
54006013	Dėl Dievo , kuris visiems duoda gyvybę , ir dėl Kristaus Jėzaus , kuris prie Poncijaus Piloto pateikė gerą išpažinimą , aš tau įsakau
54006014	išlaikyti įsakymą be dėmės ir priekaišto iki pasirodys mūsų Viešpats Jėzus Kristus .
54006015	Jį skirtu laiku apreikš palaimintasis , vienintelis Valdovas , karalių Karalius ir viešpačių Viešpats ,
54006016	vienatinis Nemirtingasis , kuris gyvena neprieinamoje šviesoje , kurio joks žmogus neregėjo ir negali regėti . Jam šlovė ir amžinoji valdžia ! Amen .
54006017	Šio pasaulio turtuoliams įsakyk , kad nesididžiuotų ir nesudėtų vilčių į nepatikimus turtus , bet viltųsi Dievu , kuris apsčiai visko mums teikia mūsų džiaugsmui .
54006018	Tegul jie daro gera , lobsta gerais darbais , esti dosnūs , dalijasi su kitais .
54006019	Šitaip jie susikraus lobį — gerus pamatus ateičiai , kad pasiektų tikrąjį gyvenimą .
54006020	O Timotiejau , sergėk tau patikėtą turtą , vengdamas pasaulio tuščiažodžiavimo ir tariamojo pažinimo prieštaringų teigimų ,
54006021	nes kai kurie , jį pamėgę , nuklydo nuo tikėjimo . Malonė su jumis !
55001001	Paulius , Dievo valia Kristaus Jėzaus apaštalas pagal gyvenimo Kristuje Jėzuje pažadą ,
55001002	mylimam vaikui Timotiejui : malonė , gailestingumas ir ramybė nuo Dievo Tėvo ir mūsų Viešpaties Kristaus Jėzaus !
55001003	Aš dėkoju Dievui , kuriam tarnauju kaip ir mano protėviai su tyra sąžine , be paliovos tave prisimindamas savo maldose dieną ir naktį .
55001004	Menu tavo ašaras ir trokštu tave pamatyti , kad sugrįžtų man džiaugsmas .
55001005	Aš vis prisimenu tavo nuoširdų tikėjimą , kuris pradžioje gyveno tavo senelėje Loidėje , tavo motinoje Eunikėje ir , esu tikras , tebegyvena tavyje .
55001006	Todėl tau primenu reikalą atgaivinti Dievo malonės dovaną , suteiktą mano rankų uždėjimu .
55001007	Dievas juk davė mums ne baimės dvasią , bet galybės , meilės ir savitvardos dvasią .
55001008	Todėl nesigėdyk mūsų Viešpaties liudijimo nei manęs , jo kalinio , bet drauge su manimi kentėk Evangelijos labui galia Dievo ,
55001009	kuris mus išgelbėjo bei pašaukė šventuoju pašaukimu , ne atsižvelgdamas į mūsų darbus , bet savo laisvu nutarimu bei malone , kuri dovanota mums Kristuje Jėzuje prieš amžinuosius laikus .
55001010	Ji dabar tapo regima , pasirodžius mūsų Išganytojui Kristui Jėzui , kuris sunaikino mirtį ir nušvietė gyvenimą bei nemirtingumą savo Evangelija ;
55001011	aš esu jai paskirtas šaukliu , apaštalu ir mokytoju .
55001012	Dėl šios priežasties aš ir kenčiu tuos vargus , bet nesigėdiju , nes žinau , kuo įtikėjau , ir esu tikras , kad jis gali išlaikyti man patikėtąjį turtą iki anos dienos .
55001013	Su tikėjimu ir meile Kristuje Jėzuje laikyk sau taisykle sveikus pamokymus , kuriuos esi iš manęs girdėjęs .
55001014	Sergėk brangų patikėtąjį turtą , padedamas Šventosios Dvasios , kuri gyvena mumyse .
55001015	Tu žinai , kad nuo manęs nusigręžė visi , esantys Azijoje , tarp jų Figelas ir Hermogenas .
55001016	Viešpats tebūna gailestingas Onesiforo namams , nes jis dažnai mane stiprindavo ir nesigėdijo mano grandinių ,
55001017	bet atvykęs į Romą rūpestingai ieškojo manęs ir surado .
55001018	Viešpats tesuteikia jam aną dieną rasti Viešpaties pasigailėjimą . Be to , tu geriau žinai , kiek daug jis yra tarnavęs man Efeze .
55002001	Taigi tu , mano vaike , stiprėk Kristaus Jėzaus malone
55002002	ir ką esi iš manęs girdėjęs prie daugelio liudytojų , perduok patikimiems žmonėms , kurie sugebės ir kitus mokyti .
55002003	Kęsk vargus kartu su manimi kaip geras Kristaus Jėzaus karys .
55002004	Atliekantis kario tarnybą neužsiima pragyvenimo reikalais , idant patiktų jį pašaukusiam tarnybon .
55002005	Ir kas stoja į rungtynes , negaus vainiko , jei nebus grūmęsis pagal taisykles .
55002006	Triūsiančiam žemdirbiui dera pirmam pasiimti vaisių .
55002007	Suprask , ką sakau : Viešpats tau duos išmanymą apie visus dalykus .
55002008	Prisimink prikeltąjį iš numirusių Jėzų Kristų iš Dovydo giminės , kaip skelbiama mano Evangelijoje ,
55002009	dėl kurios man tenka kentėti , net būti surakintam lyg piktadariui . Bet Dievo žodis nesurakinamas !
55002010	Todėl aš visa pakeliu dėl išrinktųjų , kad ir jie laimėtų išganymą Kristuje Jėzuje su amžinąja šlove .
55002011	Štai tikras žodis : Jei mes su juo numirėme , su juo ir gyvensime .
55002012	Jei ištversime , su juo ir karaliausime . Jeigu mes jo išsižadėsime , ir jis mūsų išsižadės ,
55002013	bet jeigu ir tapsime neištikimi , tai jis lieka ištikimas , nes savęs jis negali išsiginti .
55002014	Primink tai ir Dievo akivaizdoje reikalauk , kad nebūtų kovojama svaidantis žodžiais ; iš to nebūna jokios naudos , vien žala klausytojams .
55002015	Verčiau stenkis Dievui pasirodyti tinkamu darbininku , neturinčiu ko gėdytis , be iškraipymų skelbiančiu tiesos žodį .
55002016	Venk nerimtų tauškalių . Jie vis giliau bris į bedievystę ,
55002017	ir jų kalbos , tarsi vėžio votis , vis plis . Tokie yra Himenėjas ir Filetas ,
55002018	kurie nuklydo nuo tiesos , tvirtindami , kad prisikėlimas jau įvykęs , ir tuo griaudami kai kurių tikėjimą .
55002019	Bet nepajudinamai stovi Dievo pamatas su iškirstu įrašu : Viešpats pažįsta savuosius ir : Teatsitraukia nuo neteisybės kiekvienas , kuris garbina Viešpaties vardą .
55002020	Dideliuose namuose esti ne tik auksinių ir sidabrinių indų , bet ir medinių bei molinių . Pirmieji vartojami garbingiems reikalams , antrieji — negarbingiems .
55002021	Kas apsivalys nuo tų ydų , tas bus indas , skirtas garbei , pašventintas , tinkamas Valdovui , pasirengęs kiekvienam geram darbui .
55002022	Saugokis jaunatvės aistrų ! Ieškok teisumo , tikėjimo , meilės ir ramybės su tais , kurie iš grynos širdies šaukiasi Viešpaties .
55002023	O kvailų ir nemokšiškų ginčų venk , žinodamas , kad jie veda į barnius .
55002024	Viešpaties tarnui nedera kivirčytis , bet reikia su visais elgtis maloniai , stengtis pamokyti , būti kantriam ,
55002025	švelniai aiškinti prieštaraujantiems ; rasi Dievas duos jiems atsiversti , pažinti tiesą ,
55002026	ir jie prablaivės nuo velnio žabangų , kuriuose vergavo jo valiai .
55003001	Žinok , kad paskutinėmis dienomis užeis sunkūs laikai ,
55003002	nes žmonės bus savimylos , godūs pinigų , pasipūtę , išdidūs , piktžodžiautojai , neklusnūs gimdytojams , nedėkingi , nedorėliai ,
55003003	nemeilūs , nesutaikomi , šmeižikai , nesusivaldantys , šiurkštūs , storžieviai , nekenčiantys to , kas gera ,
55003004	išdavikai , pramuštgalviai , pasipūtėliai , labiau linkę į malonumus negu į Dievą ,
55003005	dedąsi maldingi , bet atsižadėję maldingumo jėgos . Tu saugokis tokių žmonių !
55003006	Iš jų yra tie , kurie įsiskverbia į namus ir prisivilioja moterėles , pilnas nuodėmių ir blaškomas visokių įgeidžių ,
55003007	nuolat besimokančias ir vis nesugebančias pažinti tiesos .
55003008	Kaip Janas ir Jambras priešinosi Mozei , taip ir jie prieštarauja tiesai . Tai žmonės sugedusio proto , netvaraus tikėjimo .
55003009	Bet jie toli nenužengs , nes jų paikumas , kaip ir anų , bus visiems regimas .
55003010	Tačiau tu pasekei mano mokymu , gyvenimo būdu , sumanymais , tikėjimu , ištverme , meile , kantrybe ,
55003011	persekiojimais , kančiomis , kurios mane ištiko Antiochijoje , Ikonijuje , Listroje . O kokių tik persekiojimų man neteko iškęsti ! Bet iš visų išgelbėjo mane Viešpats .
55003012	Ir visi , kurie trokšta maldingai gyventi Kristuje Jėzuje , bus persekiojami .
55003013	Pikti žmonės , suvedžiotojai eis dar blogyn , klaidindami ir klysdami .
55003014	O tu laikykis to , ką esi išmokęs ir tvirtai įtikėjęs , žinodamas , iš kokių žmonių esi išmokęs .
55003015	Tu nuo vaikystės pažįsti šventuosius Raštus , galinčius tave pamokyti išganymui per tikėjimą Kristumi Jėzumi .
55003016	Visas Raštas yra Dievo įkvėptas ir naudingas mokyti , barti , taisyti , auklėti teisumui ,
55003017	kad Dievo žmogus taptų tobulas , pasirengęs kiekvienam geram darbui .
55004001	Aš karštai prašau dėl Dievo ir Kristaus Jėzaus , kuris teis gyvuosius ir mirusiuosius , dėl jo apsireiškimo ir karalystės :
55004002	skelbk žodį , veik laiku ir nelaiku , bark , drausk , ragink su didžiu kantrumu ir kaip išmanydamas .
55004003	Ateis toks laikas , kai žmonės nebepakęs sveiko mokslo , bet , pasidavę savo įgeidžiams , susivadins sau mokytojų , kad tie pataikautų jų ausims ;
55004004	jie nukreips ausis nuo tiesos , o atvers pasakoms .
55004005	Bet tu būk visame kame apdairus , kentėk vargus , dirbk evangelisto darbą , atlik savo tarnystę .
55004006	Aš jau esu atnašaujamas , ir mano iškeliavimas arti .
55004007	Iškovojau gerą kovą , baigiau bėgimą , išlaikiau tikėjimą .
55004008	Todėl manęs laukia teisumo vainikas , kuriuo mane tą Dieną apdovanos Viešpats , teisingasis Teisėjas , ir ne tik mane , bet ir visus , kurie su meile laukia jo pasirodant .
55004009	Paskubėk veikiai atvykti pas mane ,
55004010	nes Demas , pamilęs šį pasaulį , paliko mane ir iškeliavo į Tesaloniką , Krescentas — į Galatiją , Titas — į Dalmatiją .
55004011	Vienas Lukas tėra su manimi . Pasiimk ir atsivesk Morkų , jis bus man naudingas padėjėjas .
55004012	Tichiką aš pasiunčiau į Efezą .
55004013	Atvykdamas atgabenk apsiaustą , kurį palikau Troadėje pas Karpą , taip pat knygas , ypač pergamentus .
55004014	Kalvis Aleksandras man padarė daug bloga , Viešpats jam atmokės pagal jo darbus .
55004015	Ir tu saugokis jo , nes jis labai priešinosi mūsų žodžiams .
55004016	Mano pirmajame apsigynime nė vieno nebuvo su manimi , visi mane paliko . Tenebus jiems tatai palaikyta nusikaltimu !
55004017	Viešpats buvo su manimi ir mane sustiprino , kad per mane toliau skelbimas pasiektų pilnatvę ir visos tautos jį išgirstų ; jis mane ištraukė iš liūto nasrų .
55004018	Viešpats mane vėl ištrauks iš visų piktų kėslų ir išgelbės savo dangaus karalystei . Jam garbė per amžių amžius ! Amen .
55004019	Pasveikink Priską , Akvilą ir Onesiforo namiškius .
55004020	Erastas pasiliko Korinte , o Trofimą palikau Milete sergantį .
55004021	Paskubėk atvykti dar prieš žiemą ! Tave sveikina Eubulas , Pudentas , Linas ir Klaudija bei visi broliai .
55004022	Viešpats tebūna su tavo dvasia ! Malonė teesie su jumis !
56001001	Paulius , Dievo tarnas ir Jėzaus Kristaus apaštalas , kad vestų Dievo išrinktuosius į tikėjimą bei maldingumą atitinkančios tiesos pažinimą
56001002	su amžinojo gyvenimo viltimi — jį tiesakalbis Dievas pažadėjo prieš amžinuosius laikus ,
56001003	o atėjus nustatytam metui apreiškė savo žodį , man patikėtą skelbti Gelbėtojo Dievo valia , —
56001004	Titui , tikram savo vaikui bendrame tikėjime : malonė ir ramybė nuo Dievo Tėvo ir mūsų Gelbėtojo Kristaus Jėzaus !
56001005	Aš tam palikau tave Kretoje , kad sutvarkytum , kas buvo likę nesutvarkyta , ir paskirtum kiekvienam miestui vyresniuosius , laikydamasis mano nurodymų :
56001006	jei kas yra be priekaištų , vieną kartą vedęs , turįs tikinčius vaikus , kurie nekaltinami blogu elgesiu ar neklusnumu .
56001007	Juk vyskupas , kaip Dievo reikalų prievaizdas , turi būti nepeiktinas : ne savavaliautojas , ne karštabūdis , ne girtuoklis , ne kivirčius , ne gobšuolis ,
56001008	bet svetingas , trokštantis gero , santūrus , teisingas , šventas , susitvardąs ,
56001009	tvirtai laikąsis tikrojo mokymo , kad , dėstydamas sveiką mokslą , sugebėtų ir paraginti , ir atremti priešginas .
56001010	Mat daugel yra neklusnių , tuščiakalbių ir apgavikų , ypač iš apipjaustytųjų .
56001011	Juos reikia nutildyti , nes jie apverčia aukštyn kojomis ištisus namus , mokydami , kas nedera , dėl gėdingo pelno .
56001012	Vienas jų , jų pačių pranašas , yra pasakęs : „ Kretiečiai visuomet melagiai , pikti žvėrys , tingūs pilvai “ .
56001013	Teisingai paliudyta ! Todėl bark juos griežtai , kad laikytųsi sveiko tikėjimo ,
56001014	nekreipdami dėmesio į žydų pasakas ir tiesos nepaisančių žmonių priesakus .
56001015	Tyriems viskas tyra , o susitepusiems ir netikintiems nieko nėra tyro , net jų protas bei sąžinė suteršti .
56001016	Jie skelbiasi pažįstą Dievą , o darbais jo išsigina ; jie pasibjaurėtini , maištingi , netikę jokiam geram darbui .
56002001	O tu kalbėk , kas sutinka su sveiku mokslu :
56002002	kad seni vyrai būtų blaivūs , orūs , santūrūs , sveiko tikėjimo , tikros meilės ir kantrybės .
56002003	Taip pat , kad senos moterys elgtųsi , kaip dera šventoms : neapkalbinėtų , negirtuokliautų , mokytų gero ,
56002004	tai yra skatintų jaunesniąsias mylėti savo vyrus ir vaikus ,
56002005	būti santūrias , skaisčias , rūpestingas šeimininkes , geras , klusnias savo vyrams , kad dėl jų nebūtų šmeižiamas Dievo žodis .
56002006	Taip pat jaunuolius ragink , kad būtų santūrūs .
56002007	Pats visais atžvilgiais rodyk gerų darbų pavyzdį : mokymo grynumą , rimtumą ,
56002008	sveiką ir be priekaištų mokslą , kad priešininkas liktų sugėdintas , neturėdamas apie mus pasakyti nieko bloga .
56002009	Kalbėk , kad vergai būtų visa kame klusnūs savo šeimininkams , stengtųsi jiems įtikti ir neprieštarauti ,
56002010	kad nevogtų , bet parodytų gražią visokeriopą ištikimybę , kad visu kuo puoštų mūsų Gelbėtojo Dievo mokymą .
56002011	Išganingoji Dievo malonė pasirodė visiems žmonėms
56002012	ir moko mus , kad , atsisakę bedievystės ir pasaulio aistrų , santūriai , teisingai ir maldingai gyventume šiame pasaulyje ,
56002013	laukdami palaimintosios vilties ir mūsų didžiojo Dievo bei Gelbėtojo Jėzaus Kristaus šlovės apsireiškimo .
56002014	Jis atidavė save už mus , kad išpirktų mus iš visokių nedorybių ir sau nuskaistintų tautą , uolią geriems darbams .
56002015	Taip kalbėk , ragink , bark kuo svariau . Niekas tenedrįsta tavęs niekinti !
56003001	Primink jiems , kad lenktųsi ir būtų klusnūs valdovams bei vyresnybei , kad būtų pasiryžę kiekvienam geram darbui ,
56003002	nieko neįžeidinėtų , nesikivirčytų , būtų romūs , visiems žmonėms rodytų meilumą .
56003003	Juk ir mes kitados buvome neprotingi , neklusnūs , paklydėliai , vergaujantys įvairiems įnoriams ir malonumams , stūmėme dienas blogybėje ir pavyde , buvome patys verti neapykantos ir vieni kitų nekentėme .
56003004	Bet kai pasirodė mūsų Gelbėtojo Dievo gerumas ir meilė žmonėms ,
56003005	jis išgelbėjo mus Šventosios Dvasios atgimdančiu ir atnaujinančiu nuplovimu ne dėl mūsų atliktų teisumo darbų , bet iš savo gailestingumo .
56003006	Jis mums dosniai išliejo tos Dvasios per mūsų Gelbėtoją Jėzų Kristų ,
56003007	kad jo malone nuteisinti , viltimi taptume amžinojo gyvenimo paveldėtojais .
56003008	Tai tikras žodis . Ir aš noriu , kad tu pabrėžtinai mokytum šių dalykų , idant patikėjusieji Dievu rūpintųsi pirmauti gerais darbais . Tai gera ir naudinga žmonėms .
56003009	O paikų klausimų , kilmės sąrašų , ginčų ir vaidų dėl Įstatymo venk ; visa tai nenaudinga ir tuščia .
56003010	Keliančio susiskaldymus , vieną kitą kartą įspėjęs , šalinkis ,
56003011	žinodamas , jog jis nukrypėlis ir nusidėjėlis , savo paties nuosprendžiu pasmerktas .
56003012	Kai nusiųsiu pas tave Artemą ar Tichiką , paskubėk atvykti pas mane į Nikopolį ; mat esu nutaręs ten žiemoti .
56003013	Teisininką Zeną ir Apolą išleisk į kelionę gerai aprūpintus , kad jiems nieko netrūktų .
56003014	Tesimoko ir mūsiškiai pirmauti gerais darbais būtinoms reikmėms patenkinti , kad neliktų bevaisiai .
56003015	Tave sveikina visi esantys su manimi . Pasveikink tuos , kurie myli mus tikėjime . Malonė su jumis visais !
57001001	Paulius , Kristaus Jėzaus kalinys , ir brolis Timotiejus mūsų mylimajam bendradarbiui Filemonui ,
57001002	seseriai Apfijai , mūsų bendražygiui Archipui ir visai tavo namuose susirenkančiai bendruomenei :
57001003	malonė jums ir ramybė nuo Dievo , mūsų Tėvo , ir Jėzaus Kristaus , mūsų Viešpaties !
57001004	Aš visuomet dėkoju savo Dievui , prisimindamas tave savo maldose ,
57001005	nes girdžiu apie tavo tikėjimą ir meilę Viešpačiui Jėzui ir visiems šventiesiems .
57001006	Meldžiu , kad tavoji tikėjimo bendrystė būtų veiksminga ir išaugtų į pažinimą visokio gėrio mumyse , nukreipto į Kristų .
57001007	Aš turėjau daug džiaugsmo ir paguodos iš tavo meilės , nes tu , brolau , atgaivinai šventųjų širdis .
57001008	Nors ir turėdamas Kristuje drąsos tau liepti ,
57001009	verčiau kreipiuosi meilės vardu toks , koks esu : aš , Paulius , senas žmogus , o šiuo metu ir Kristaus Jėzaus kalinys ,
57001010	prašau tave už savo vaiką , kurio tėvu tapau , būdamas surakintas , už Onesimą .
57001011	Seniau jis buvo tau nenaudingas , o dabar ir tau , ir man naudingas .
57001012	Siunčiu tau jį kaip savo širdį .
57001013	Aš norėjau jį pasilaikyti , kad jis vietoj tavęs man patarnautų , kol esu kalinamas dėl Evangelijos ,
57001014	tačiau be tavo sutikimo nenorėjau nieko daryti , kad tavo geras darbas būtų atliktas laisva valia , o ne tartum iš prievartos .
57001015	Galbūt jis tam ir buvo laikinai atskirtas nuo tavęs , kad galėtum jį turėti amžinai
57001016	jau ne kaip vergą , o daugiau — kaip mylimą brolį . Jis ypač brolis man , o juo labiau tau , ir kaip žmogus , ir kaip Viešpaties tikintysis .
57001017	Tad jeigu laikai mane bičiuliu , priimk jį kaip mane .
57001018	O jeigu jis yra tau padaręs skriaudą ar turi skolos , įrašyk tai į mano sąskaitą !
57001019	Aš , Paulius , rašau savo ranka : aš apmokėsiu , — kad nesakyčiau , jog ir pats save esi man skolingas .
57001020	Taip , brolau , aš norėčiau pasinaudoti tavimi Viešpatyje ; atgaivink mano širdį Kristuje !
57001021	Rašau tau , pasitikėdamas tavo klusnumu ir žinodamas , jog padarysi daugiau negu prašau .
57001022	Tad kartu paruošk man viešnagę , nes turiu vilties , jog jūsų maldų dėka būsiu jums maloningai sugrąžintas .
57001023	Tave sveikina Epafras , mano kalėjimo bičiulis Kristuje Jėzuje ,
57001024	mano bendradarbiai Morkus , Aristarchas , Demas , Lukas .
57001025	Viešpaties Jėzaus Kristaus malonė teesie su jūsų dvasia !
58001001	Daugel kartų ir įvairiais būdais praeityje Dievas yra kalbėjęs mūsų protėviams per pranašus ,
58001002	o dabar dienų pabaigoje jis prabilo į mus per Sūnų , kurį paskyrė Visatos paveldėtoju ir per kurį sutvėrė pasaulius .
58001003	Jis , Dievo šlovės atšvaitas ir jo esybės paveikslas , palaikantis savo galingu žodžiu Visatą , nuplovęs nuodėmes , atsisėdo Didybės dešinėje aukštybėse
58001004	ir tapo tiek pranašesnis už angelus , kiek prakilnesnį už juos paveldėjo vardą .
58001005	Kuriam gi angelų kada nors buvo pasakyta : Tu esi mano Sūnus , šiandien aš tave pagimdžiau ? ! Ir vėl : Aš jam būsiu tėvas , o jis bus man sūnus .
58001006	Toliau , įvesdamas Pirmagimį į pasaulį , jis sako : Tepagarbina jį visi Dievo angelai .
58001007	Angelams sako : Jis daro savo pasiuntinius lygius vėjams , savo tarnus — kaip ugnies liežuvius .
58001008	O Sūnui : Tavo sostas , Dieve , amžių amžiams , ir teisingumo lazda yra tavo karališkoji lazda .
58001009	Tu pamilai teisumą ir nekentei nedorybės , todėl patepė tave Dievas , o Dieve , džiaugsmo aliejumi gausiau negu tavo bičiulius .
58001010	Ir : Iš pradžių tu , Viešpatie , padėjai pamatus žemei , ir dangūs — tavo rankų darbas .
58001011	Jie išnyks , o tu pasiliksi , jie visi sudils lyg drabužis ,
58001012	ir kaip apsiaustą tu juos suvyniosi tartum drabužį , ir jie bus pakeisti . Bet tu esi tas pats , ir tavo metai nesibaigs .
58001013	Ar kuriam iš angelų jis yra kada nors pasakęs : Sėskis mano dešinėje , aš patiesiu tavo priešus tarsi pakojį po tavo kojų ?
58001014	Argi jie visi nėra tik tarnaujančios dvasios , išsiųstos patarnauti tiems , kurie paveldės išganymą ?
58002001	Todėl mes turime kuo rūpestingiau apmąstyti , ką girdėjome , kad nepraplauktume pro šalį .
58002002	Jei per angelus paskelbtas žodis turėjo galią ir kiekvienas nusižengimas bei neklusnumas susilaukdavo teisėtos bausmės ,
58002003	tai kaipgi mes pabėgsime nuo jos , jei paniekinsime tokį didį išganymą ? Juk jis , prasidėjęs Viešpaties skelbimu , yra mums patvirtintas tų , kurie patys buvo girdėję ,
58002004	Dievui prisidedant prie jų liudijimo ženklais ir stebuklais , visokiais galybės darbais ir Šventosios Dvasios dovanomis , paskirstytomis jo valia .
58002005	Ne angelams jis pajungė ateities pasaulį , apie kurį kalbame .
58002006	Beje , kažkas kažkur yra liudijęs : Kas yra žmogus , kad jį atsimeni , kas Žmogaus Sūnus , kad juo rūpiniesi ? !
58002007	Padarei jį trumpam laikui mažesnį už angelus , didybe ir garbe jį apvainikavai ,
58002008	visa pajungei jo valdžiai . Jeigu jau visa pajungė , tai nepaliko nieko , kas nebūtų jam pajungta . Vis dėlto dabar mes dar nematome , jog visa jam pajungta .
58002009	Tačiau regime tą trumpam laikui padarytą mažesnį negu angelai , kad Dievo malone už kiekvieną jis paragautų mirties — Jėzų , už mirties kentėjimus apvainikuotą didybe ir garbe .
58002010	Tasai , kuriam ir iš kurio yra Visata , norėjo daugybę savo vaikų nuvesti į garbę . Todėl jam derėjo kentėjimais ištobulinti jų išganymo vadovą .
58002011	Juk šventintojas ir šventinamieji — visi kyla iš vieno . Todėl jis nesigėdija juos vadinti broliais ;
58002012	jis sako : Aš paskelbsiu tavo vardą savo broliams , susirinkime tave šlovinsiu giesme .
58002013	Ir vėl : Aš juo pasitikėsiu . Ir vėl : Štai aš ir vaikai , kuriuos davė man Dievas .
58002014	Kadangi vaikų kraujas ir kūnas bendri , tai ir jis lygiomis juos prisiėmė , idant mirtimi sunaikintų tą , kuris turėjo mirties valdžią , tai yra velnią ,
58002015	ir išvaduotų tuos , kurie , bijodami mirties , visam gyvenimui buvo patekę į vergiją .
58002016	Juk iš tiesų jam rūpėjo ne angelai , o Abraomo palikuonys .
58002017	Todėl jis turėjo visu kuo tapti panašus į brolius , kad būtų gailestingas ir ištikimas Dievui vyriausiasis kunigas ir galėtų permaldauti už tautos nuodėmes .
58002018	Pats iškentęs gundymus , jis gali padėti tiems , kurie yra gundomi .
58003001	Taigi , šventieji broliai , dangiškojo pašaukimo dalininkai , įsižiūrėkite mūsų tikėjimo išpažinimo apaštalą ir vyriausiąjį kunigą Jėzų ,
58003002	kuris kaip ir Mozė visuose jo namuose buvo ištikimas jį paskyrusiam .
58003003	Juk jis yra pripažintas vertu didesnės garbės už Mozę , kaip didesnės pagarbos vertas statytojas už namą .
58003004	Mat kiekvieną namą kas nors stato , o visa ko statytojas yra Dievas .
58003005	Mozei patikėti visi jo namai kaip tarnui , idant paliudytų tai , kas skelbiama .
58003006	O Kristus viešpatauja jo namuose kaip Sūnus , ir tie namai esame mes , jeigu išlaikysime tvirtą pasitikėjimą ir pasididžiavimą viltimi .
58003007	Taigi anot Šventosios Dvasios žodžių : Jei šiandien išgirsite jo balsą ,
58003008	neužkietinkite savo širdžių kaip per maištą , gundymo dieną dykumoje ,
58003009	kur jūsų tėvai gundė mane ir mėgino , nors buvo regėję mano darbus
58003010	per keturiasdešimt metų . Todėl aš įnirtau prieš šią giminę ir pasakiau : „ Visuomet jie klysta širdyje ; jie nepažįsta mano kelių “ .
58003011	Taigi aš užsirūstinęs prisiekiau : „ Jie neįžengs į mano atilsį ! “
58003012	Žiūrėkite , broliai , kad kurio jūsų širdyje neužsimegztų netikėjimo piktybė , atitolinanti nuo gyvojo Dievo .
58003013	Verčiau raginkite vieni kitus kasdien — kol dar tebėra šiandien , — kad kurio iš jūsų neužkietintų nuodėmės klasta .
58003014	Juk mes esame tapę Kristaus dalininkais , jei tik išlaikysime iki galo tvirtą pirmykštį pasitikėjimą .
58003015	Juk pasakyta : Jei šiandien išgirsite jo balsą , neužkietinkite savo širdžių kaip per maištą .
58003016	Kas gi buvo tie , kurie išgirdę maištavo ? Ar ne visi Mozės išvestieji iš Egipto ? !
58003017	Prieš ką jis buvo įnirtęs per keturiasdešimt metų ? Argi ne prieš nusikaltusius , kurių lavonai krito dykumoje ? !
58003018	O kam prisiekė , jog neįžengs į jo atilsį , jei ne tiems , kurie jo neklausė ? !
58003019	Taigi matome , kad jie negalėjo įžengti dėl netikėjimo .
58004001	Dar galioja pažadas leisti įžengti į jo atilsį , todėl sergėkimės , kad kuris nors iš jūsų nepasirodytų praradęs tą progą .
58004002	Mes , kaip ir jie , esame gavę Gerąją naujieną . Vis dėlto išgirstas žodis neišėjo jiems į naudą , nes jie tikėjimu nesijungė su kitais , kurie buvo girdėję .
58004003	O mes , įtikėjusieji , einame į atilsį , kaip jo pasakyta : Todėl aš užsirūstinęs prisiekiau : „ Jie neįžengs į mano atilsį “ . Tiesa , Dievo darbai buvo užbaigti nuo pasaulio sutvėrimo ;
58004004	vienoje vietoje jis yra pasakęs apie septintąją dieną : Septintąją dieną Dievas ilsėjosi po visų savo darbų .
58004005	Ir vėl anoje vietoje : Jie neįžengs į mano atilsį .
58004006	Kadangi kai kuriems skirta įžengti , o tie , kurie pirma gavo Gerąją naujieną , neįžengė dėl neklusnumo ,
58004007	jis ir vėl nustato dieną — šią dieną , po tiek laiko kartodamas Dovydo lūpomis , kas ir kadaise buvo pasakyta : Jei šiandien išgirsite jo balsą , neužkietinkite savo širdžių .
58004008	Jeigu Jozuė būtų juos įvedęs į atilsį , Dievas jau nebūtų kalbėjęs apie kitą , vėlesnę dieną .
58004009	Taigi Dievo tautos dar laukia šabo poilsis ,
58004010	nes , kas įžengia į atilsį , ilsisi po savo darbų , panašiai kaip Dievas ilsėjosi po savųjų .
58004011	Tad stenkimės įžengti į aną atilsį , kad niekas nebenupultų , sekdamas neklusniųjų pavyzdžiu .
58004012	Dievo žodis yra gyvas , veiksmingas , aštresnis už bet kokį dviašmenį kalaviją . Jis prasiskverbia iki sielos ir dvasios atšakos , iki sąnarių ir kaulų smegenų ir teisia širdies sumanymus bei mintis .
58004013	Jam nėra jokių paslėptų kūrinių , bet visa yra gryna ir atidengta akims to , kuriam turėsime duoti apyskaitą .
58004014	Mes turime didį vyriausiąjį kunigą , praėjusį pro dangus Dievo Sūnų Jėzų , taigi tvirtai laikykimės tikėjimo išpažinimo .
58004015	Mes juk turime ne tokį vyriausiąjį kunigą , kuris negalėtų atjausti mūsų silpnybių , o kaip ir mes visaip gundytą , tačiau nenusidėjusį .
58004016	Todėl visiškai pasitikėdami artinkimės prie malonės sosto , kad patirtume gailestingumą ir rastume malonę gauti pagalbą deramu laiku .
58005001	Juk kiekvienas vyriausiasis kunigas imamas iš žmonių ir skiriamas atstovauti žmonėms pas Dievą , kad atnašautų dovanas ir aukas už nuodėmes .
58005002	Jis sugeba užjausti nežinančius ir klystančius , nes ir pats yra apgaubtas silpnumo
58005003	ir dėl jo turi atnašauti aukas tiek už tautos nuodėmes , tiek ir už savo .
58005004	Ir niekas pats nepasiima tos garbės , vien tik tas , kuris Dievo šaukiamas kaip Aaronas .
58005005	Taip pat ir Kristus ne pats sau suteikė garbę tapti vyriausiuoju kunigu , bet tas , kuris jam pasakė : Tu esi mano Sūnus , šiandien aš tave pagimdžiau .
58005006	Kitoje vietoje jis sako : Tu esi kunigas per amžius Melchizedeko būdu .
58005007	Savo žemiškojo gyvenimo dienomis , garsiai šaukdamas ir liedamas ašaras , jis siuntė prašymus bei maldavimus tam , kuris galėjo jį išgelbėti nuo mirties , ir buvo išklausytas dėl savo pagarbios baimės .
58005008	Būdamas Sūnus , jis savo kentėjimuose išmoko klusnumo
58005009	ir pasidaręs tobulas , visiems , kurie jo klauso , tapo amžinojo išganymo priežastimi ,
58005010	Dievo pavadintas vyriausiuoju kunigu Melchizedeko būdu .
58005011	Apie tai mums reikėtų daug kalbėti , ir sunku jums išaiškinti , nes pasidarėte nerangūs klausyti .
58005012	Ir nors žiūrint laiko jūs jau turėtumėte būti mokytojai , iš tiesų reikia , kad jus vėl kas nors pamokytų pagrindinių dalykų apie Dievo apreiškimus . Jūs tapote tokie , kuriems reikia pieno , o ne stipraus valgio .
58005013	Juk kiekvienas , kas minta pienu , dar neišmano teisumo mokslo , nes tebėra kūdikis .
58005014	Tik subrendusiems dera stiprus maistas — tiems , kurie pratybomis išlavino savo pojūčius ir sugeba atskirti gera nuo bloga .
58006001	Todėl palikę pradinį Kristaus mokslą kilkime į tobulumą , užuot vėl dėję pamatus iš atsivertimo nuo negyvų darbų , iš tikėjimo Dievu ,
58006002	iš mokymo apie krikštus , rankų uždėjimo , mirusiųjų prisikėlimo ir amžinojo teismo .
58006003	Jei Dievas duos , ir tai padarysime .
58006004	Kurie kartą jau buvo apšviesti , paragavo dangaus dovanos , tapo Šventosios Dvasios dalininkais ,
58006005	patyrė gerąjį Dievo žodį bei būsimojo amžiaus galybę
58006006	ir nupuolė , tų nebeįmanoma iš naujo atgaivinti atsivertimui , nes jie sau kryžiuoja Dievo Sūnų ir išstato jį paniekai .
58006007	Jeigu žemė sugeria dažną lietų ir iš jos prasikala želmenys , naudingi tiems , kurie ją dirba , tai ji susilaukia Dievo palaimos ,
58006008	bet jeigu ji teželdo erškėčius bei usnis , tai ji niekam tikusi , ant jos krinta prakeiksmas , ir galiausiai ji bus išdeginta .
58006009	Nors šitaip kalbame , bet jums , mylimieji , tikimės geresnių , į išganymą vedančių , dalykų .
58006010	Dievas nėra neteisingas . Jis nepamirš jūsų darbų , jūsų meilės , kurią parodėte jo vardui , kai tarnavote ir tebetarnaujate šventiesiems .
58006011	Todėl mes trokštame , kad kiekvienas iš jūsų rodytų ankstesnį uolumą , idant ištobulintų viltį iki galo ,
58006012	kad neaptingtumėte , bet būtumėte sekėjai tų , kurie tikėjimu ir ištverme paveldi pažadus .
58006013	Kai Dievas davė Abraomui pažadus , neturėdamas kuo aukštesniu prisiekti , jis prisiekė savimi
58006014	ir tarė : Iš tiesų , aš laiminte palaiminsiu tave , dauginte padauginsiu tave .
58006015	Ir Abraomas , kantriai laukdamas , gavo , kas buvo pažadėta .
58006016	Žmonės prisiekia aukštesniais dalykais ir kiekvieno ginčo pabaigoje patvirtinimui imasi priesaikos .
58006017	Todėl Dievas , norėdamas stipriau pabrėžti pažado paveldėtojams savo valios pastovumą , pridėjo priesaiką .
58006018	Tad du nekintami dalykai , kuriuose neįmanoma , kad Dievas meluotų , tvirtai guodžia mus , ieškančius prieglobsčio mums duotoje viltyje .
58006019	Ji mums yra tarsi saugus ir tvirtas sielos inkaras , prasiskverbiantis pro uždangą vidun ,
58006020	kur už mus kaip pirmtakas įžengė Jėzus , tapęs amžiams vyriausiuoju kunigu Melchizedeko būdu .
58007001	Tasai Melchizedekas , Salemo karalius , Aukščiausiojo Dievo kunigas , sutiko Abraomą , kai jis grįžo , sumušęs karalius , ir palaimino jį .
58007002	Abraomas jam atidavė nuo visko dešimtinę . Išvertus jo vardą , jis pirmiausia teisumo karalius , paskui Salemo , arba ramybės , karalius ,
58007003	be tėvo , be motinos , be kilmės sąrašo , neturintis nei dienų pradžios , nei gyvenimo pabaigos , panašus į Dievo Sūnų . Jis lieka kunigas per amžius .
58007004	Pažvelkite , koks didis tasai , kuriam patriarchas Abraomas atidavė dešimtinę nuo karo grobio !
58007005	Beje , ir Levio sūnūs , kurie gauna kunigystę , pagal įstatymą turi teisę imti iš žmonių dešimtinę , tai yra imti iš savo brolių , nors ir jie kilę iš Abraomo giminės .
58007006	O tas , kuris savęs iš jų nekildino , yra ėmęs dešimtinę iš Abraomo ir palaiminęs tą , kuris turėjo pažadą .
58007007	Be abejonių , visuomet žemesnį laimina aukštesnis .
58007008	Ir čia dešimtines ima mirtingi žmonės , o tenai — žmogus , apie kurį paliudyta , jog jis tebegyvenąs .
58007009	Ir taip sakant per Abraomą ir Levis yra davęs dešimtines , pats būdamas dešimtinių ėmėjas .
58007010	Žinoma , jis dar tebebuvo strėnose tėvo , kurį pasitiko Melchizedekas .
58007011	Jeigu tobulumas būtų buvęs pasiekiamas per levitų kunigystę — o tauta jos pagrindu buvo gavusi Įstatymą , — tai kam dar būtų reikėję iškilti kitam kunigui Melchizedeko būdu ir nesivadinti kunigu Aarono būdu ?
58007012	Juk besikeičiant kunigystei , būtinai keičiasi ir Įstatymas .
58007013	O tas , apie kurį tai sakoma , priklausė kitai giminei , iš kurios niekas netarnavo aukurui .
58007014	Aišku , kad mūsų Viešpats buvo kilęs iš Judo giminės , apie kurios kunigus Mozė nieko nėra kalbėjęs .
58007015	Tai dar labiau paaiškėja , kai iškyla kitas kunigas , panašus į Melchizedeką ,
58007016	tapęs kunigu ne kūniško įstatymo įsakymu , bet nenykstamo gyvenimo galybe .
58007017	Juk liudijama : Tu esi kunigas per amžius Melchizedeko būdu .
58007018	Šitaip atšaukiamas ankstesnis įsakymas kaip silpnas ir bergždžias —
58007019	Įstatymas juk nieko dar nepadarė tobulo — ir įvedama geresnė viltis , kuria priartėjame prie Dievo .
58007020	Juo labiau , kad tai neįvyko be priesaikos , nes anie tapdavo kunigais be priesaikos ,
58007021	o šis su priesaika to , kuris jam pasakė : Viešpats prisiekė , ir jis nesigailės : tu esi kunigas per amžius !
58007022	Taigi Jėzus yra tapęs geresnės Sandoros laiduotoju .
58007023	Anų daugelis tapdavo kunigais , nes mirtis jiems sukliudydavo ilgiau pasilikti .
58007024	O kadangi šitas išlieka per amžius , jis turi neatšaukiamą kunigystę .
58007025	Todėl jis per amžius gali išgelbėti tuos , kurie per jį eina prie Dievo . Jis amžinai gyvas , kad juos užtartų .
58007026	Mums ir derėjo turėti tokį vyriausiąjį kunigą : šventą , nekaltą , tyrą , atskirtą nuo nusidėjėlių ir išaukštintą virš dangaus .
58007027	Jam nereikia , kaip kitiems vyriausiesiems kunigams , kasdien atnašauti aukas pirma už savo nuodėmes , paskui už tautos , nes jis tai atliko vieną kartą visiems laikams , paaukodamas pats save .
58007028	Įstatymas skirdavo vyriausiaisiais kunigais žmones su silpnybėmis , o po Įstatymo duotos priesaikos žodis paskyrė amžiams tobulą Sūnų .
58008001	Svarbiausia mūsų svarstymuose tai , kad mes turime tokį vyriausiąjį kunigą , kuris danguje atsisėdo Didybės sosto dešinėje
58008002	kaip einantis kunigystės tarnybą šventojoje vietoje ir tikrojoje padangtėje , kurią pastatė ne žmogus , o Viešpats .
58008003	Kiekvienas vyriausiasis kunigas skiriamas atnašauti dovanas ir aukas , tad ir šitas privalo turėti , ką atnašauti .
58008004	Jeigu jis būtų žemėje , nebūtų kunigas , nes čia jau yra , kas pagal Įstatymą atnašauja dovanas .
58008005	Tie žmonės tarnauja dangiškųjų dalykų paveikslui ir šešėliui , panašiai kaip buvo pamokytas Mozė , kai rengėsi statyti padangtę : Žiūrėk , — sakyta jam , — kad viską padarytum pagal tą pavyzdį , kuris tau buvo parodytas ant kalno .
58008006	Dabar jis užima juo prakilnesnę tarnystę , juo aukštesnės , svaresniais pažadais besiremiančios Sandoros tarpininkas yra .
58008007	Jeigu pirmoji Sandora būtų buvusi be trūkumų , nebūtų reikėję ieškoti vietos antrajai .
58008008	Jis sakė peikdamas juos : Štai ateis dienos , — sako Viešpats , — ir aš su Izraelio namais ir su Judo namais sudarysiu naują Sandorą .
58008009	Ne tokią Sandorą , kokią buvau sudaręs su jų tėvais tą dieną , kai paėmiau juos už rankos , norėdamas išvesti iš Egipto žemės . Jie neišsaugojo mano Sandoros , ir aš juos apleidau , — sako Viešpats . —
58008010	Ir štai kokia bus Sandora , kurią sudarysiu su Izraelio namais , praslinkus anoms dienoms , — sako Viešpats : — Aš duosiu savo įstatymus jų protams ir juos įrašysiu jų širdyse , aš būsiu jiems Dievas , o jie bus man tauta .
58008011	Ir nė vienas nebemokys savo tautiečio nei savo brolio sakydamas : „ Pažink Viešpatį ! “ Jie visi mane pažins nuo mažiausio iki didžiausio .
58008012	Aš atleisiu jiems nedorybes ir nebeprisiminsiu jų nuodėmių .
58008013	Sakydamas naują Sandorą , jis nurodė , kad pirmoji yra pasenusi . O kas pasensta ir nukaršta , to greit nebeliks .
58009001	Tiesa , pirmoji Sandora irgi turėjo apeiginių nuostatų bei žemišką šventyklą .
58009002	Buvo pastatyta padangtė ; priešakinė dalis , kur buvo žvakidė , stalas ir padėtinės duonos kepalai , vadinosi šventoji .
58009003	Už antrosios uždangos buvo padangtės dalis , vadinama šventų švenčiausioji .
58009004	Ten stovėjo auksinis smilkymo aukuras ir iš visų šonų auksu apmušta Sandoros Skrynia , kurioje buvo aukso ąsotis su mana , išsprogusi Aarono lazda ir Sandoros plokštės .
58009005	Viršum jos buvo šlovės kerubai , kurie gaubė permaldavimo dangtį . Apie tai dabar nėra reikalo smulkiau kalbėti .
58009006	Esant tokiai sąrangai , į priekinę dalį visuomet eina kunigai atlikti apeigų ,
58009007	o į antrąją — tik kartą per metus vienas vyriausiasis kunigas , ir tai ne be kraujo , kurį atnašauja už save ir už tautos paklydimus .
58009008	Šitaip Šventoji Dvasia nurodo , kad kelias į šventovę dar nėra atviras , kol tebestovi priekinė padangtė ,
58009009	kuri yra dabartinio laikotarpio įvaizdis . Joje atnašaujamos dovanos ir aukos , kurios aukotojo negali padaryti sąžinėje tobulo ,
58009010	bet apima tik valgius , gėrimus ir įvairius apiplovimus pagal išorinius potvarkius , tegaliojančius iki atnaujinimo meto .
58009011	Kristus , atėjęs kaip būsimųjų gėrybių kunigas , pro aukštesnę ir tobulesnę padangtę , ne rankų darbo , tai yra ne šitos kūrinijos ,
58009012	taip pat ne ožių ar veršių krauju , bet savuoju krauju vieną kartą visiems laikams įžengė į šventovę ir įvykdė amžinąjį atpirkimą .
58009013	Ir jeigu ožių bei jaučių kraujas ir telyčios pelenai , kuriais apšlakstomi suteptieji , pašventina ir suteikia kūno švarumą ,
58009014	tai nepalyginti labiau kraujas Kristaus , kuris per amžinąją Dvasią paaukojo save kaip nesuteptą auką Dievui , nuvalys mūsų sąžinę nuo mirties darbų , idant tarnautume gyvajam Dievui .
58009015	Ir todėl jis yra naujosios Sandoros tarpininkas kad įvykus mirčiai , kuria jis atpirko pirmojoje Sandoroje padarytus nusižengimus , pašauktieji gautų žadėtą amžinąjį paveldą .
58009016	Kur tik yra testamentas , ten būtina įrodyti testatoriaus mirtį .
58009017	Testamentas įgyja galią mirus jo sudarytojui , o prie jo gyvos galvos testamentas negalioja .
58009018	Štai kodėl ir pirmoji Sandora nebuvo įsteigta be kraujo .
58009019	Paskelbęs tautai visus Įstatymo nuostatus , Mozė ėmė veršių bei ožių kraujo su vandeniu ir purpurinės vilnos su yzopu ir apšlakstė pačią knygą bei visą tautą ,
58009020	tardamas : Tai yra kraujas Sandoros , kurią priimti įsakė jums Dievas !
58009021	Jis apšlakstė krauju ir padangtę bei visus apeigų indus .
58009022	Taip pat bemaž viskas pagal Įstatymą apvaloma krauju , ir be kraujo praliejimo nėra atleidimo .
58009023	Taigi buvo būtina šitaip apvalyti dangiškųjų dalykų atvaizdus , o pačius dangaus dalykus — geresnėmis aukomis negu šitos .
58009024	Mat Kristus įžengė ne į rankų darbo šventovę — tikrosios atvaizdą , bet į patį dangų , kad nuo dabar mus užtartų , stovėdamas priešais Dievo veidą .
58009025	Ir įžengė ne tam , kad pakartotinai atnašautų save , kaip daro vyriausiasis kunigas , kuris kasmet įeina į šventąją vietą su svetimu krauju ;
58009026	tuomet Kristui būtų reikėję daugelį kartų kentėti nuo Pasaulio sutvėrimo . Bet dabar jis vieną kartą visiems laikams pasirodė amžių pabaigoje , kad save aukodamas sunaikintų nuodėmę .
58009027	Ir kaip žmonėms skirta vieną kartą mirti ir stoti į teismą ,
58009028	taip ir Kristus , vieną kartą paaukotas , kad nuimtų visų nuodėmes , antrą kartą pasirodys ne dėl nuodėmių , bet jo laukiančiųjų išganymui .
58010001	Kadangi Įstatymas turi tiktai būsimųjų gėrybių šešėlį , o ne patį dalykų vaizdą , jis niekuomet negali tomis pačiomis atnašomis , kurios kasmet vis aukojamos ir aukojamos , tobulų padaryti tų , kurie artinasi prie Dievo .
58010002	Argi tos aukos nesiliautų , jeigu aukotojai , vienąkart apvalyti , daugiau nebejaustų sąžinėje nusikaltimo ?
58010003	Priešingai , jos metai iš metų primena nuodėmes .
58010004	Juk neįmanoma , kad jaučių ir ožių kraujas panaikintų nuodėmes .
58010005	Todėl ateidamas į pasaulį jis byloja : Aukų ir atnašų tu nebenori , bet paruošei man kūną .
58010006	Tau nepatiko deginamosios aukos ir aukojimai už nuodėmes .
58010007	Tuomet aš tariau : štai ateinu , kaip knygos ritinyje apie mane parašyta , vykdyti tavo , o Dieve , valios !
58010008	Anksčiau pasakęs : Aukų ir atnašų , deginamųjų aukų ir aukų už nuodėmes tu nebenori , nemėgsti — o jos atnašaujamos pagal Įstatymą , —
58010009	paskui jis paskelbė : Štai ateinu vykdyti tavo valios . Jis panaikina viena , idant nustatytų kita .
58010010	Dėlei tos valios esame Jėzaus Kristaus kūno atnašavimu vieną kartą pašventinti visiems laikams .
58010011	Kiekvienas kunigas kasdien stoja tarnauti ir daug kartų atnašauja tas pačias aukas , kurios niekuomet negali panaikinti nuodėmių .
58010012	O šitas , paaukojęs vienintelę auką už nuodėmes , amžiams atsisėdo Dievo dešinėje
58010013	laukdamas , kol jo priešai bus patiesti tarsi pakojis po jo kojų .
58010014	Vienintele atnaša jis šventinamuosius padarė tobulus amžiams .
58010015	Tai mums liudija ir Šventoji Dvasia . Ji yra pasakiusi :
58010016	Štai Sandora , kurią aš su jais sudarysiu praslinkus anoms dienoms , — sako Viešpats : — Aš duosiu savo įstatymus jų širdims ir juos įrašysiu jų mintyse ,
58010017	ir daugiau nebeprisiminsiu jų nuodėmių nei jų nedorybių .
58010018	O kur jos atleistos , ten nebereikia aukos už nuodėmes .
58010019	Taigi , broliai , dėl Jėzaus kraujo įgavę pasitikėjimo įžengti į šventovę
58010020	nauju ir gyvu keliu , jo atvertu mums pro uždangą , tai yra per jo kūną ,
58010021	turėdami didį kunigą Dievo Namams ,
58010022	ateikime su tyra širdimi ir giliu tikėjimu , apvalę širdis nuo nešvarios sąžinės ir nuplovę kūną švariu vandeniu !
58010023	Išlaikykime nepajudinamą vilties išpažinimą , nes ištikimas tas , kuris yra davęs pažadus ;
58010024	sergėkime vieni kitus , skatindami mylėti ir daryti gerus darbus .
58010025	Nepraleiskime savųjų susirinkimų , kaip kai kurie yra pratę , bet raginkime vieni kitus juo labiau , juo aiškiau įžvelgiate besiartinančią dieną .
58010026	O jeigu gavę aiškų tiesos pažinimą , mes sąmoningai darome nuodėmes , tuomet jokios aukos už nuodėmes nebelieka ,
58010027	ir tėra kažkoks baisus laukimas teismo ir naikinančios ugnies , kuri praris priešininkus .
58010028	Kas pamina Mozės Įstatymą , tas be jokio pasigailėjimo turi mirti , dviem ar trim liudytojams paliudijus .
58010029	Tik pagalvokite , kokios dar sunkesnės bausmės nusipelnys tas , kuris sutrypia Dievo Sūnų , išniekina Sandoros kraują , kuriuo buvo pašventintas , ir įžeidžia malonės Dvasią !
58010030	Juk žinome , kas yra pasakęs : Mano kerštas , ir aš atsilyginsiu . Ir vėl : Viešpats teis savo tautą .
58010031	Baisu pakliūti į gyvojo Dievo rankas !
58010032	Prisiminkite ankstesnes dienas , kada jūs apšviesti ištvėrėte didžią kentėjimų kovą ,
58010033	tiek patys išstatyti viešam pajuokimui ir smurtui , tiek būdami bendrininkai tų , kurie taip buvo skriaudžiami .
58010034	Jūs kentėjote drauge su kaliniais ir linksmai sutikote savo turto išplėšimą , žinodami , jog turite geresnį ir nenykstantį lobį .
58010035	Tad nepameskite savo pasitikėjimo , už kurį skirtas didelis atlygis !
58010036	Taip , reikia jums ištvermės , kad įvykdę Dievo valią gautumėte , kas pažadėta .
58010037	Juk dar trumpa , trumpa valandėlė , ir ateis laukiamasis , ir neužtruks .
58010038	Mano teisusis gyvens tikėjimu , ir jeigu jis bailiai pasitrauktų , mano siela juo nebesigėrės .
58010039	Tačiau mes nesame bailūs pabėgėliai savo pražūčiai , bet laikomės tikėjimo , kad išgelbėtume savo sielas .
58011001	Tikėjimas laiduoja mums tai , ko viliamės , įrodo tikrovę , kurios nematome .
58011002	Per jį protėviai gavo gerą liudijimą .
58011003	Tikėjimu suvokiame , kad pasauliai buvo sutverti Dievo žodžiu , būtent iš neregimybės atsirado regima .
58011004	Tikėdamas Abelis atnašavo vertesnę auką negu Kainas , ir tikėjimas jį paliudijo esant teisų , nes pats Dievas patvirtino jo dovanas . Dėl tikėjimo jis ir miręs tebekalba .
58011005	Tikėdamas Henochas buvo perkeltas , kad neregėtų mirties , ir žmonės jo neberado , nes Dievas jį perkėlė . Mat prieš perkeliamas gavo liudijimą , jog patikęs Dievui .
58011006	Juk be tikėjimo neįmanoma patikti Dievui . Kas artinasi prie Dievo , tam būtina tikėti , kad jis yra ir jo ieškantiems atsilygina .
58011007	Dėl tikėjimo gavęs apreiškimą apie tuo metu nematomus dalykus , Nojus su baime pasistatė laivą savo šeimynai išgelbėti ; tikėdamas jis pasmerkė pasaulį ir paveldėjo tikėjimo teisumą .
58011008	Tikėdamas Abraomas paklausė šaukimo keliauti į šalį , kurią turėjo paveldėti , ir išvyko nežinodamas kur einąs .
58011009	Tikėdamas jis apsigyveno pažadėtoje žemėje tartum svetimoje , įsikūręs palapinėse su Izaoku ir Jokūbu , to paties pažado paveldėtojais .
58011010	Mat jis laukė miesto su tvirtais pamatais , kurio statytojas ir kūrėjas būtų Dievas .
58011011	Tikėdama ir pati Sara , nevaisinga ir nebe to amžiaus , gavo galią susilaukti palikuonies , nes pasitikėjo tuo , kuris buvo davęs pažadą .
58011012	Todėl iš vieno vyro , ir dar apmirusio , gimė palikuonys , gausūs tartum dangaus žvaigždės ir nesuskaitomi kaip jūros pakrantės smiltys .
58011013	Jie visi mirė tikėdami , dar negavę pažadėtųjų dalykų , tik iš tolo juos regėdami , sveikindami ir išpažindami , jog jie žemėje svečiai ir ateiviai .
58011014	Taip kalbėdami jie duoda suprasti , jog ieško tėvynės .
58011015	Jeigu jie būtų minėję aną , iš kurios iškeliavo , jie būtų turėję laiko sugrįžti atgal .
58011016	Bet dabar jie troško geresnės tėvynės , tai yra dangiškosios . Todėl Dievui negėda vadintis jų Dievu : jis parengė jiems Miestą !
58011017	Tikėdamas Abraomas atnašavo Izaoką , kai buvo mėginamas . Jis ryžosi paaukoti net viengimį sūnų — jis , kuris buvo gavęs pažadus ,
58011018	kuriam buvo pasakyta : Tau bus duoti palikuonys iš Izaoko .
58011019	Jis suprato , kad Dievui įmanoma prikelti net mirusius , todėl atgavo sūnų kaip įvaizdį .
58011020	Taip pat Izaokas tikėdamas laimino ateičiai Jokūbą ir Ezavą .
58011021	Tikėdamas Jokūbas mirties valandą palaimino kiekvieną Juozapo sūnų ir parimo ant savo lazdos drūtgalio .
58011022	Tikėdamas merdintis Juozapas paminėjo Izraelio vaikų išėjimą ir davė nurodymų dėl savo palaikų .
58011023	Tikėdami tris mėnesius slėpė gimusį Mozę gimdytojai , nes matė , koks kūdikėlis dailus , ir nepabūgo valdovo įsakymo .
58011024	Užaugęs Mozė tikėdamas atsisakė vadintis faraono dukters sūnumi .
58011025	Jis verčiau pasirinko su Dievo tauta kęsti priespaudą , negu laikinai džiaugtis nuodėmės malonumais .
58011026	Jis Mesijo paniekinimą laikė didesniu lobiu negu Egipto turtus , nes žvelgė į atpildą .
58011027	Tikėdamas jis paliko Egiptą ir nepabūgo karaliaus rūstybės . Jis liko nepajudinamas , tarsi regėtų Neregimąjį .
58011028	Tikėdamas jis šventė Velykas ir šlakstė krauju , kad angelas naikintojas nepaliestų jų pirmagimių .
58011029	Tikėdama tauta perėjo per Raudonąją jūrą tartum per sausumą , o tai daryti mėginantys egiptiečiai prigėrė .
58011030	Tikėjimu buvo sugriauti Jericho mūrai po septynių dienų žygiavimo aplinkui .
58011031	Dėl tikėjimo paleistuvė Rahaba nepražuvo kartu su neklusniaisiais , nes buvo taikingai priėmusi žvalgus .
58011032	Ką dar pasakyti ? Man neužtektų laiko , jeigu imčiau pasakoti apie Gedeoną , Baraką , Samsoną , Jeftę , Dovydą , Samuelį ir pranašus ,
58011033	kurie tikėdami užkariavo karalystes , įvykdė teisingumą , įgijo pažadus , užčiaupė liūtams nasrus ,
58011034	užgesino ugnies karštį , paspruko nuo kalavijo ašmenų , atsigavo iš silpnumo , tapo galiūnais kovoje , privertė bėgti svetimųjų pulkus .
58011035	Moterys atgavo prikeltus savo mirusiuosius , kiti leidosi kankinami ir atsisakė laisvės , kad laimėtų prakilnesnį prisikėlimą .
58011036	Dar kiti turėjo iškęsti patyčias ir plakimus , taip pat pančius ir kalėjimą .
58011037	Jie buvo akmenimis mušami , pjūklais pjaustomi , kalavijo kirčiais žudomi , klajojo prisidengę avikailiais ar ožkenomis , vargo , kentė priespaudą ir kankinimus .
58011038	Jie , kurių pasaulis nebuvo vertas , slapstėsi dykumose , kalnuose , olose ir žemės plyšiuose .
58011039	Ir jie visi , nors dėl tikėjimo buvo gerai įvertinti , nesulaukė to , kas buvo pažadėta ,
58011040	nes Dievas geresniuosius dalykus buvo numatęs mums , kad jie ne be mūsų pasiektų tobulumą .
58012001	Todėl ir mes , šitokio debesies liudytojų apsupti , nusimeskime visas naštas bei nuodėmės pinkles ir ištvermingai bėkime mums paskirtose lenktynėse ,
58012002	žiūrėdami į savo tikėjimo vadovą ir ištobulintoją Jėzų . Jis vietoj sau priderančių džiaugsmų , nepaisydamas gėdos , iškentėjo kryžių ir atsisėdo Dievo sosto dešinėje .
58012003	Apsvarstykite , kaip jis iškentė nuo nusidėjėlių tokį priešgyniavimą , kad nepailstumėte ir nesuglebtumėte dvasia !
58012004	O jums dar ir neteko priešintis iki kraujo , grumiantis su nuodėme .
58012005	Nejaugi būsite užmiršę paguodos žodžius , pasakytus jums kaip sūnums : Mano sūnau , nepaniekink Viešpaties auklybos ir nenusimink jo baramas ,
58012006	nes Dievas griežtai auklėja , ką myli , ir plaka kiekvieną sūnų , kurį priglaudžia .
58012007	Jums reikia pakentėti dėl drausmės . Dievas elgiasi su jumis kaip su sūnumis . O kurio gi sūnaus tėvas griežtai neauklėja ? !
58012008	Bet jeigu jūs be drausmės , kuri visiems privaloma , vadinasi , jūs ne sūnūs , o pavainikiai .
58012009	Jau mūsų kūno tėvai mus pabausdavo , ir mes juos gerbėme . Tad argi nebūsime dar klusnesni dvasių Tėvui , kad gyventume ? !
58012010	Juk anie savo nuožiūra mus drausmino nedaugeliui dienų , o šis tai daro mūsų labui , kad taptume jo šventumo dalininkais .
58012011	Beje , kiekviena auklyba tam kartui atrodo ne linksma , o karti , bet vėliau ji atneš taikingų teisumo vaisių auklėtiniams .
58012012	Todėl pakelkite nuleistas rankas , ištieskite pasilpusius kelius
58012013	ir vaikščiokite , palikdami tiesius pėdsakus , kad kas luoša , neišnirtų , bet verčiau sugytų .
58012014	Siekite santaikos su visais , siekite šventumo , be kurio niekas neregės Viešpaties .
58012015	Žiūrėkite , kad kas nors nenustotų Dievo malonės , kad kokia karti žalinga šaknis neišleistų daigų ir daugelis ja nesusiterštų ,
58012016	kad neatsirastų ištvirkėlių ir šventenybių niekintojų kaip Ezavas , už valgio kąsnį pardavęs pirmagimio teises .
58012017	Jūs žinote , kad jis ir paskui , norėdamas gauti palaiminimą , buvo atmestas ir nerado progos atgailai , nors su ašaromis jos ieškojo .
58012018	Jūs prisiartinote ne prie apčiuopiamo ir ugnimi liepsnojančio kalno ar prie audringos tamsos , ar ūkanų , ar viesulo ,
58012019	ar trimito skardesio , ar žodžių skambesio , kurį išgirdę žmonės meldė daugiau jiems nebekalbėti .
58012020	Mat jie negalėjo pakelti įsakymo : Net jeigu gyvulys paliestų kalną , jis turi būti užmuštas akmenimis .
58012021	Anas reginys buvo toks baisus , jog Mozė pasakė : „ Bijau ir visas drebu ! “
58012022	Bet jūs esate prisiartinę prie Siono kalno bei gyvojo Dievo miesto , dangaus Jeruzalės , prie nesuskaitomų tūkstančių angelų ir iškilmingojo sambūrio ,
58012023	prie danguje įrašytųjų pirmagimių Bažnyčios , prie visų Teisėjo Dievo , prie ištobulintų teisiųjų dvasių
58012024	ir prie Naujosios Sandoros Tarpininko Jėzaus bei prie apšlakstymo krauju , kuris byloja geriau už Abelio kraują .
58012025	Žiūrėkite , kad neatstumtumėte kalbančiojo , nes jeigu anie neišsisuko , kai atmetė tą , kuris žemėje davė įspėjimų , tai juo labiau neišsisuksime mes , nusigręžę nuo to , kuris kalba iš dangaus .
58012026	Jo balsas anuomet drebino žemę , o dabar jis žada : Aš dar kartą sudrebinsiu ne tik žemę , bet ir dangų !
58012027	Žodžiai dar kartą rodo , kad sudrebintieji dalykai kaip sutvertieji bus permainyti , kad pasiliktų tai , kas nesudrebinama .
58012028	Todėl gaudami nepajudinamą karalystę , būkime dėkingi ir deramai tarnaukime Dievui su pagarba ir baime ,
58012029	nes mūsų Dievas yra ryjanti ugnis .
58013001	Teišsilaiko [ tikėjimo ] brolių meilė .
58013002	Nepamirškite svetingumo , nes per jį kai kurie , patys to nežinodami , buvo priėmę viešnagėn angelus .
58013003	Prisiminkite kalinius , tarsi patys būtumėte kartu įkalinti , prisiminkite skriaudžiamuosius , nes patys tebesate kūne .
58013004	Tebūna visų gerbiama santuoka ir nesuteptas santuokos patalas . O ištvirkėlius ir svetimautojus teis Dievas .
58013005	Gyvenkite be godumo pinigams , būkite patenkinti tuo , ką turite , nes Dievas yra pasakęs : Niekada aš tavęs nepamesiu ir neapleisiu .
58013006	Todėl galime su pasitikėjimu tarti : Viešpats mano gelbėtojas — aš nebijosiu ! Ką man gali padaryti žmogus ? !
58013007	Atsiminkite savo vadovus , kurie jums paskelbė Dievo žodį . Įsižiūrėkite į jų gyvenimo pabaigą , sekite jų tikėjimu .
58013008	Jėzus Kristus yra tas pats vakar ir šiandien , tas pats ir per amžius .
58013009	Nesiduokite suvedžiojami įvairių svetimų mokslų . Gera , kai širdis sustiprinta malonės , o ne valgių , nedavusių naudos tiems , kurie laikėsi nuostatų dėl jų vartojimo .
58013010	Mes turime aukurą , nuo kurio valgyti neturi teisės tie , kurie tebetarnauja padangtei .
58013011	Juk kūnai gyvulių , kurių kraujas vyriausiojo kunigo įnešamas į šventovę aukai už nuodėmes , sudeginami už stovyklos .
58013012	Todėl ir Jėzus , norėdamas savo krauju pašventinti tautą , kentėjo už miesto vartų .
58013013	Taigi išeikime jo pasitikti už stovyklos ir prisiimkime jo paniekinimą .
58013014	Čia mes neturime išliekančio miesto , bet ieškome būsimojo .
58013015	Tad per jį visuomet atnašaukime Dievui šlovinimo auką , tai yra jo vardą garbinančių lūpų vaisių .
58013016	Nepamirškite daryti gera ir dalytis su kitais geru , nes tokiomis aukomis patiksite Dievui .
58013017	Klausykite savo vadovų ir būkite jiems atsidavę , nes jie budi jūsų sielų labui , būdami atsakingi už jas ; tada jie tai darys su džiaugsmu , o ne dūsaudami , nes tai nebūtų jums naudinga .
58013018	Melskite už mus , nes mes esame įsitikinę turį ramią sąžinę ir norį visame kame dorai elgtis .
58013019	Itin prašau melsti , kad būčiau greičiau jums sugrąžintas .
58013020	Ramybės Dievas , amžinosios Sandoros krauju išvedęs iš numirusių didįjį avių Ganytoją — mūsų Viešpatį Jėzų ,
58013021	tepadaro jus tinkamus viskam , kas gera , idant vykdytumėte jo valią ; tenuveikia mumyse , kas jo akims patinka per Jėzų Kristų . Jam šlovė per amžių amžius ! Amen .
58013022	Aš maldauju jus , broliai , kantriai priimkite šį paraginimo žodį : juk parašiau jums trumpai .
58013023	Žinokite , kad mūsų brolis Timotiejus yra išleistas laisvėn . Jei jis greičiau atvyks , aš su juo pamatysiu ir jus .
58013024	Sveikinkite visus savo vadovus ir visus šventuosius . Jus sveikina broliai iš Italijos .
58013025	Malonė teesie su jumis visais !
59001001	Jokūbas , Dievo ir Viešpaties Jėzaus Kristaus tarnas , siunčia sveikinimus dvylikai giminių išeivijoje .
59001002	Laikykite , broliai , tikru džiaugsmu , kad pakliūvate į visokius išmėginimus .
59001003	Supraskite : jūsų tikėjimo išmėginimas gimdo ištvermę ,
59001004	o ištvermė tesubręsta darbu , kad jūs taptumėte tobuli , subrendę ir nieko nestokojantys .
59001005	Jei kuriam iš jūsų trūksta išminties , teprašo Dievą , kuris visiems dosniai duoda ir nepriekaištauja , ir jam bus suteikta .
59001006	Tegul prašo tikėdamas , nė kiek neabejodamas , nes abejojantis žmogus panašus į jūros bangas , varinėjamas ir blaškomas vėjo .
59001007	Toksai žmogus tegul nemano ką nors gausiąs iš Viešpaties —
59001008	toks dvilypis , visuose savo keliuose nepastovus žmogus .
59001009	Tegul didžiuojasi suvargęs brolis savo išaukštinimu ,
59001010	o turtingasis savo pažeminimu , nes jis išnyks kaip lauko gėlė .
59001011	Juk pakyla kaitri saulė , išdžiovina žolyną , ir jo žiedas nubyra , jo išvaizdos grožybė pranyksta . Taip sunyks ir turtuolis savo keliuose .
59001012	Palaimintas žmogus , kuris ištveria išmėginimą , nes kai bus ištirtas , jis gaus gyvenimo vainiką , kurį Dievas yra pažadėjęs jį mylintiems .
59001013	Ir nė vienas gundomas tenesako : „ Aš esu Dievo gundomas “ . Dievas negali būti gundomas į pikta ir pats nieko negundo .
59001014	Kiekvienas yra gundomas , savo geismo pagrobtas ir suviliotas .
59001015	Paskui įsiliepsnojęs geismas pagimdo nuodėmę , o subrandinta nuodėmė gimdo mirtį .
59001016	Nesiduokite suklaidinami , mano mylimi broliai !
59001017	Kiekvienas geras davinys ir tobula dovana ateina iš aukštybių , nužengia nuo šviesybių Tėvo , kuriame nėra jokių atmainų ir jokių sambrėškų .
59001018	Savo valia jis pagimdė mus tiesos žodžiu , kad būtume tarsi jo kūrinių pirmienos .
59001019	Žinokite , mano mylimi broliai : kiekvienas žmogus tebūna greitas klausytis , bet lėtas kalbėti , lėtas pykti .
59001020	Žmogaus rūstybė nedaro Dievo teisumo .
59001021	Todėl atsižadėję bet kokios netyrybės bei piktybių gausos , su romumu priimkite įdiegtąjį žodį , kuris gali išgelbėti jūsų sielas .
59001022	Būkite žodžio vykdytojai , o ne vien klausytojai , apgaudinėjantys patys save .
59001023	Jei kas tėra žodžio klausytojas , o ne vykdytojas , tai jis panašus į žmogų , kuris stebi savo gimtąjį veidą veidrodyje .
59001024	Pasižiūrėjo ir nuėjo , ir bematant pamiršo , koks buvo .
59001025	Bet kas geriau įsižiūri į tobuląjį laisvės Įstatymą ir jo laikosi , kas tampa nebe užuomarša klausytojas , o darbo vykdytojas , tas bus palaimintas už savo darbą .
59001026	Jei kas mano esąs pamaldus ir nepažaboja savo liežuvio , bet apgaudinėja savo širdį , to pamaldumas tuščias .
59001027	Tyras ir nesuteptas pamaldumas Dievo , mūsų Tėvo , akyse yra rūpintis našlaičiais ir našlėmis jų sielvarte ir sergėti save nesuterštą šiuo pasauliu .
59002001	Mano broliai , nesutepkite mūsų šlovingojo Viešpaties Jėzaus Kristaus tikėjimo atsižvelgimu į asmenis .
59002002	Štai į jūsų susirinkimą ateina žmogus , auksiniais žiedais apsimaustęs , puikiais drabužiais pasipuošęs , taip pat įžengia vargdienis apskurusiu apdaru .
59002003	Jūs šokinėjate apie tą , kuris puošniai apsirengęs , ir sakote : „ Atsisėsk čia patogiai “ , o vargdieniui tariate : „ Pastovėk ten “ , arba : „ Sėskis prie mano kojų “ .
59002004	Argi jūs nesate šališki , argi netampate kreivais sumetimais besivadovaujančiais teisėjais ?
59002005	Paklausykite , mano mylimieji broliai : ar Dievas neišsirinko pasaulio akyse vargdienių , kad jie būtų turtingi tikėjimo ir paveldėtų karalystę , pažadėtą jį mylintiems ?
59002006	O jūs paniekinote vargšą ! Argi ne turtuoliai jus vargina , ar ne jie tampo jus po teismus ?
59002007	Ar ne jie piktžodžiauja tam gražiam vardui , kuriuo esate pavadinti ? !
59002008	Jeigu tik vykdote karališkąjį Įstatymą , kaip Raštas reikalauja : Mylėk savo artimą , kaip save patį , jūs gerai darote ,
59002009	bet jeigu pataikaujate atskiriems asmenims , darote nuodėmę ir esate Įstatymo kaltinami kaip nusižengėliai .
59002010	Mat kas laikosi viso Įstatymo , bet nusižengia vienu dalyku , tas lieka kaltas ir dėl visų .
59002011	Juk tasai , kuris yra pasakęs : Nesvetimauk ! — taip pat yra pasakęs : Nežudyk ! Jei nesvetimauji , bet žudai , vis tiek esi Įstatymo laužytojas .
59002012	Taip kalbėkite ir taip darykite , kaip tie , kurie bus teisiami pagal laisvės Įstatymą .
59002013	Teismas negailestingas tam , kuris nevykdė gailestingumo . O gailestingumas didžiuojasi prieš teismą .
59002014	Kas iš to , mano broliai , jei kas sakosi turįs tikėjimą , bet neturi darbų ? ! Ar gali jį išgelbėti tikėjimas ?
59002015	Jei brolis ar sesuo neturi drabužių ir stokoja kasdienio maisto ,
59002016	ir kas nors iš jūsų jiems tartų : „ Keliaukite sveiki , sušilkite , pasisotinkite “ , o neduotų , ko reikia jų kūnui , kas iš tų žodžių ? !
59002017	Taip pat ir tikėjimas : jei neturi darbų , jis savyje miręs .
59002018	Priešingai , kitas pasakys : „ Tu turi tikėjimą , o aš turiu darbus “ . Parodyk man be darbų savo tikėjimą , o aš tau darbais parodysiu savo tikėjimą .
59002019	Tu tiki , jog yra vienas Dievas ? Gerai darai ! Bet ir demonai tiki ir dreba .
59002020	Ar nori žinoti , neišmintingas žmogau , kad tikėjimas be darbų nevaisingas ?
59002021	Argi ne darbais buvo nuteisintas mūsų tėvas Abraomas , aukodamas savo sūnų Izaoką ant aukuro ?
59002022	Matai , tikėjimas veikė kartu su jo darbais , ir darbai tikėjimą padarė tobulą .
59002023	Taip išsipildė Rašto posakis : Abraomas patikėjo Dievu , ir tai buvo jam įskaityta teisumu , o jis pramintas Dievo bičiuliu .
59002024	Matote , kad žmogus nuteisinamas darbais , o ne vienu tikėjimu .
59002025	Taip pat ir paleistuvė Rahaba : argi ji ne darbais buvo nuteisinta , kai priėmė pasiuntinius ir kitu keliu juos išleido ?
59002026	Kaip kūnas be dvasios miręs , taip ir tikėjimas be darbų negyvas .
59003001	Mano broliai , nesistenkite daugelis būti mokytojais . Žinokite , kad mūsų laukia griežtesnis teismas .
59003002	Juk mes visi dažnai nusižengiame . Kas nenusideda kalbėdamas , tas yra tobulas žmogus ; jis sugebės pažaboti ir visą kūną .
59003003	Jei mes įbrukame žąslus arkliams į nasrus , kad mums paklustų , mes suvaldome ir visą jų kūną .
59003004	Štai kad ir laivai : nors jie tokie dideli ir smarkių vėjų genami , mažytis vairas juos pakreipia , kur nori vairininkas .
59003005	Taip pat ir liežuvis yra mažas narys , bet moka girtis didžiais dalykais . Žiūrėkite , kokia maža ugnelė padega didžiausią girią ;
59003006	ir liežuvis yra ugnis , nedorybės visetas . Liežuvis glūdi tarp mūsų narių , suteršia visą kūną , padega visą gyvenimo ratą , patsai pragaro padegtas .
59003007	Kiekvieną žvėrių , paukščių , šliužų ir jūros gyvūnų padermę tramdo ir sutramdo žmonių padermė .
59003008	O liežuvio joks žmogus nepajėgia suvaldyti ; jis lieka vis nerimstanti blogybė , pilna mirtinų nuodų .
59003009	Juo šloviname Viešpatį , savo Tėvą , ir juo keikiame žmones , kurie sutverti panašūs į Dievą .
59003010	Iš tų pačių lūpų plaukia ir laiminimas , ir prakeikimas . Bet taip , mano broliai , neturi būti !
59003011	Nejaugi šaltinis iš tos pačios versmės lieja saldų ir kartų vandenį ?
59003012	Argi gali , broliai , figmedis išauginti alyvas , o vynmedis figas ? Taip pat ir sūrus vanduo negali duoti saldaus .
59003013	Kas tarp jūsų išmintingas ir patyręs ? Teparodo savo kilnų elgesį išmintingo švelnumo darbais .
59003014	Bet jeigu jūs savo širdyje puoselėjate kartų pavydą ir savanaudiškumą , tai nesigirkite ir nemeluokite tiesai .
59003015	Tai nėra išmintis , nužengusi iš aukštybių , bet žemiškas , gyvuliškas ir demoniškas gudrumas .
59003016	Kur pavydas ir savanaudiškumas , ten ir netvarka bei įvairūs nedori darbai .
59003017	Iš aukštybių kilusi išmintis pirmiausia yra tyra , paskui taikinga , maloninga , klusni , pilna gailestingumo ir gerų vaisių , nešališka , nuoširdi .
59003018	O teisumo vaisius sėjamas ramybėje tiems , kurie neša ramybę .
59004001	Iš kur atsiranda karai , iš kur tarp jūsų kivirčai ? Ne iš kur kitur , tik iš jūsų užgaidų , kurios nerimsta jūsų sąnariuose .
59004002	Geidžiate ir neturite ? Tuomet žudote . Pavydite ir negalite pasiekti ? Tuomet kovojate ir kariaujate . Jūs neturite , nes neprašote .
59004003	Jūs prašote ir negaunate , nes negerai prašote — tik savo įnoriams patenkinti .
59004004	Jūs , svetimautojos ! Argi nežinote , kad draugystė su pasauliu priešinga draugystei su Dievu ? Taigi kas nori būti pasaulio bičiulis , tas tampa Dievo priešininku .
59004005	Gal manote , kad Raštas veltui sako : „ Pavydulingai trokšta jis dvasios , kurią apgyvendino mumyse “ ?
59004006	Bet jis duoda dar didesnę malonę , ir todėl sakoma : Dievas priešinasi išpuikėliams , o nuolankiesiems teikia malonę .
59004007	Taigi būkite klusnūs Dievui ; priešinkitės velniui , ir jis bėgs nuo jūsų .
59004008	Artinkitės prie Dievo , ir jis artinsis prie jūsų . Nusimazgokite rankas , nusidėjėliai , nusivalykite širdis , besiblaškantieji !
59004009	Pažinkite savo skurdą , liūdėkite ir raudokite ! Jūsų juokas tepavirsta gedulu , o džiaugsmas — liūdesiu .
59004010	Nusižeminkite prieš Viešpatį , tai jis jus išaukštins .
59004011	Broliai , neapkalbinėkite vieni kitų ! Kas apkalbinėja arba teisia savo brolį , tas apkalbinėja ir teisia Įstatymą . O jeigu tu teisi Įstatymą , vadinasi , esi ne Įstatymo vykdytojas , bet teisėjas .
59004012	Tačiau tėra vienintelis Įstatymo leidėjas ir teisėjas , būtent tas , kuris gali išgelbėti ir pražudyti . O kas gi tu toks , kad teistum artimą ? !
59004013	Nagi jūs , kurie kalbate : „ Šiandien arba rytoj mes keliausime į tą ir tą miestą , tenai prabūsime metus , versimės prekyba ir pasipelnysime “ , —
59004014	jūs juk nežinote , kas jūsų rytoj laukia ! Ir kas gi jūsų gyvybė ? Esate garas , kuris trumpam pasirodo ir paskui išnyksta .
59004015	Verčiau sakytumėte : „ Jei Viešpats panorės , gyvensime ir darysime šį bei tą “ .
59004016	O dabar jūs giriatės iš savo pasipūtimo , ir kiekvienas toks gyrimasis yra netikęs .
59004017	Kas moka daryti gera ir nedaro , tas nusideda .
59005001	Nagi dabar jūs , turtuoliai , verkite ir raudokite dėl jūsų laukiančių negandų !
59005002	Jūsų lobiai supuvę , jūsų drabužiai kandžių sukapoti .
59005003	Jūsų auksas ir sidabras surūdijo , ir jų rūdys prieš jus liudys ir ės jūsų kūnus kaip ugnis . Jūs tebekraunate turtus dienų pabaigoje .
59005004	Štai šaukia jūsų laukus nuvaliusių darbininkų užmokestis , kurį jūs nusukote , pjovėjų aimanos prasiskverbė į Galybių Viešpaties ausis .
59005005	Jūs prabangiai gyvenote žemėje , smaguriavote ir nupenėjote savo širdis skerdimo dienai .
59005006	Jūs pasmerkėte ir nužudėte teisųjį ; jis jums nesipriešina .
59005007	Tad būkite kantrūs , broliai , iki Viešpaties atėjimo . Antai ūkininkas laukia brangaus žemės vaisiaus , kantriai jį globodamas , kol sulaukia ankstyvųjų ir vėlyvųjų lietų .
59005008	Ir jūs būkite kantrūs , sustiprinkite savo širdis , nes Viešpaties atėjimas arti .
59005009	Nemurmėkite , broliai , vieni prieš kitus , kad nebūtumėte teisiami . Štai teisėjas jau stovi prie slenksčio .
59005010	Imkite , broliai , vargų pakentimo ir kantrybės pavyzdžiu pranašus , kurie kalbėjo Viešpaties vardu .
59005011	Štai mes vadiname palaimintais ištverminguosius . Jūs girdėjote apie Jobo ištvermę ir matėte , kokia buvo jam Viešpaties skirta pabaiga , nes Viešpats kupinas užuojautos ir gailestingumo .
59005012	Bet pirmiausia , mano broliai , neprisiekinėkite nei dangumi , nei žeme , nei kitokia priesaika . Tebūnie jūsų „ taip “ — taip ir „ ne “ — ne , kad nepakliūtumėte į teismą .
59005013	Kas nors iš jūsų kenčia ? Tesimeldžia . Kas nors džiaugiasi ? Tegul gieda .
59005014	Kas nors pas jus serga ? Tepasikviečia Bažnyčios vyresniuosius , ir jie tesimeldžia už jį , patepdami aliejumi Viešpaties vardu .
59005015	Tikėjimo malda išgelbės ligonį , ir Viešpats jį pakels , o jeigu jis būtų nusikaltęs , jam bus atleista .
59005016	Tad išpažinkite vieni kitiems nuodėmes ir melskitės vieni už kitus , kad atgautumėte sveikatą . Daug gali karšta teisiojo malda .
59005017	Elijas buvo vargo žmogus , kaip ir mes . Jis melste meldė , kad nelytų , ir nelijo žemėje trejus metus ir šešis mėnesius ;
59005018	ir jis vėl meldė , ir dangus davė lietaus , o žemė išželdino savo vaisių .
59005019	Mano broliai , jeigu kas iš jūsų nuklystų nuo tiesos ir kas nors jį atverstų ,
59005020	težino , kad sugrąžindamas nusidėjėlį iš klystkelio , išgelbės jo sielą nuo mirties ir uždengs daugybę nuodėmių .
60001001	Petras , Jėzaus Kristaus apaštalas , pakeleiviams , pasklidusiems Ponte , Galatijoje , Kapadokijoje , Azijoje ir Bitinijoje , išrinktiems
60001002	išankstiniu Dievo Tėvo numatymu , Dvasios pašventinimu , kad būtų klusnūs ir pašlakstyti Jėzaus Kristaus krauju . Tegausėja jums malonė ir ramybė !
60001003	Šlovė Dievui , mūsų Viešpaties Jėzaus Kristaus Tėvui , kuris iš savo didžio gailestingumo Jėzaus Kristaus prisikėlimu iš numirusių yra atgimdęs mus gyvai vilčiai
60001004	ir nenykstančiam , nesuteptam , nevystančiam palikimui , kuris laikomas jums danguje .
60001005	Jus Dievo galybė ir sergsti tikėjimu išganymui , kuris parengtas apsireikšti paskutiniu metu .
60001006	Tuomet jūs džiaugsitės , nors dabar ir reikia truputį paliūdėti įvairiuose išmėginimuose .
60001007	Taip jūsų nuoširdus tikėjimas , brangesnis už pragaištantį auksą , kuris ugnimi ištiriamas , bus pripažintas vertas pagyrimo , šlovės bei pagarbos , kai apsireikš Jėzus Kristus .
60001008	Jūs mylite jį , nors ir nesate jo matę ; tikėdami jį , nors ir neregėdami , džiūgaujate neapsakomu ir šlovingiausiu džiaugsmu ,
60001009	nes žinotės gausią savo tikėjimo siekinį — sielų išganymą .
60001010	Šito išganymo ieškojo ir jį tyrinėjo pranašai , kurie ir pranašavo apie jums skirtąją malonę .
60001011	Jie nagrinėjo , kurį ir kokį laiką nurodė juose veikianti Kristaus Dvasia , išpranašavusi Kristaus kentėjimus ir juos lydinčią šlovę .
60001012	Jiems buvo apreikšta , kad jie ne sau , bet jums tarnauja tuo , ką dabar jums atskleidė Evangelijos skelbėjai iš dangaus pasiųstos Šventosios Dvasios galia . Į tuos dalykus geidžia pažvelgti net angelai .
60001013	Todėl susijuosę savo dvasios strėnas , būkite blaivūs ir visiškai pasitikėkite malone , kuri bus jums suteikta , kai apsireikš Jėzus Kristus .
60001014	Kaip klusnūs vaikai , daugiau nepasiduokite ankstesnėms savo neišmaningumo laikų aistroms .
60001015	Šventas yra tasai , kuris jus pašaukė , tad ir jūs patys tapkite šventi visu savo elgesiu ,
60001016	kaip parašyta : Būkite šventi , nes aš esu šventas .
60001017	Ir jei kaip Tėvo šaukiatės to , kuris nešališkai teisia pagal kiekvieno darbą , su baime elkitės savo viešnagės metu .
60001018	Juk jūs žinote , kad esate atpirkti nuo niekingos iš protėvių paveldėtos elgsenos ne nykstančiais turtais , sidabru ar auksu ,
60001019	bet brangiuoju krauju Kristaus , to avinėlio be kliaudos ir dėmės .
60001020	O jis buvo numatytas dar prieš pasaulio sutvėrimą ir atskleistas laikų pabaigoje jums ,
60001021	per jį įtikėjusiems Dievą , kuris jį prikėlė iš numirusių ir suteikė jam garbę ; todėl ir jūsų tikėjimas bei viltis kyla į Dievą .
60001022	Klusnumu tiesai nuskaidrinę savo sielas neveidmainiškai brolių meilei , karštai iš širdies mylėkite vieni kitus .
60001023	Jūs esate atgimę ne iš pranykstančios , bet iš nenykstančios sėklos gyvu ir pasiliekančiu Dievo žodžiu .
60001024	Mat kiekvienas kūnas — tartum žolynas , ir visa jo garbė — tarsi žolyno žiedas . Žolynas sudžiūsta , ir žiedas nubyra ;
60001025	tik Viešpaties žodis išlieka per amžius . Toks yra žodis , paskelbtas jums kaip Geroji naujiena .
60002001	Taigi atmetę visokią blogybę , visokią klastą , veidmainystes , pavydą ir visokias apkalbas ,
60002002	lyg naujagimiai trokškite dvasinio , neatmiešto pieno , kad nuo jo augtumėte išganymui ,
60002003	jei esate patyrę , koks meilus yra Viešpats .
60002004	Ženkite prie jo , gyvojo akmens , tiesa , žmonių atmesto , bet Dievo išrinkto , brangaus .
60002005	Ir jūs patys , kaip gyvieji akmenys , statydinkitės į dvasinius namus , kad būtumėte šventa kunigystė ir atnašautumėte dvasines aukas , priimtinas Dievui per Jėzų Kristų .
60002006	Todėl Rašte pasakyta : Štai dedu Sione kertinį akmenį , brangų rinktinį akmenį ; kas tiki jį , nebus sugėdintas .
60002007	Tad jums , tikintiesiems , atiteks šlovė , o netikintiesiems tasai statytojų atmestasis akmuo tapo kertiniu akmeniu ,
60002008	suklupimo akmeniu ir papiktinimo uola . Jie suklumpa , neklausydami žodžio ; tam jie ir skirti .
60002009	O jūs esate išrinktoji giminė , karališkoji kunigystė , šventoji tauta , įsigytoji liaudis , pašaukta išgarsinti šlovingus darbus to , kuris pašaukė jus iš tamsybių į savo nuostabią šviesą .
60002010	Seniau ne tauta , dabar Dievo tauta , seniau neradę gailestingumo , dabar jį suradę .
60002011	Mylimieji , aš maldauju jus kaip ateivius ir svečius susilaikyti nuo kūno geidulių , kurie kovoja prieš sielą .
60002012	Jūsų elgesys tarp pagonių tebūna pavyzdingas , kad nors dabar jie šmeižia jus kaip piktadarius , pažinę jūsų gerus darbus imtų šlovinti Dievą aplankymo dieną .
60002013	Būkite klusnūs kiekvienai žmonių valdžiai dėl Viešpaties : tiek karaliui , kaip vyriausiajam ,
60002014	tiek valdytojams , kaip jo pasiųstiems bausti piktadarių , išaukštinti gerųjų .
60002015	Mat tokia yra Dievo valia , kad gerais darbais nutildytumėte neprotingus ir neišmanančius žmones .
60002016	Elkitės kaip laisvi , ne kaip tie , kurie laisve pridengia blogį , bet kaip Dievo tarnai .
60002017	Gerbkite visus , mylėkite brolius , bijokite Dievo , gerbkite karalių .
60002018	Šeimynykščiai , su visa baime būkite klusnūs šeimininkams , ne tik geriems bei švelniems , bet ir įnoringiems .
60002019	Tai malonė , jei kas pažindamas Dievą pakelia vargus , kuriuos nekaltai kenčia .
60002020	Menka garbė , jei jūs kantrūs , kai esate plakami už nusikaltimus . Bet kai esate kantrūs , darydami gera ir kentėdami , tuomet jums nuopelnas Dievo akyse .
60002021	Juk jūs tam pašaukti , nes ir Kristus kentėjo už jus , palikdamas jums pavyzdį , kad eitumėte jo pėdomis .
60002022	Jis nepadarė nuodėmės , ir jo lūpose nerasta klastos .
60002023	Šmeižiamas jis neatsikirtinėjo , kentėdamas negrasino , bet visa pavedė teisingajam Teisėjui .
60002024	Jis pats savo kūne užnešė mūsų nuodėmes ant kryžiaus , kad numirę nuodėmėms , gyventume teisumui . Jūs esate pagydyti jo žaizdomis .
60002025	Jūs buvote tarsi paklydusios avys , o dabar sugrįžote pas savo sielų ganytoją ir sargą .
60003001	Jūs , žmonos , būkite klusnios savo vyrams , kad tie , kurie neklauso žodžio , ir be žodžio būtų laimėti [ tikėjimui ] žmonų elgesiu ,
60003002	matydami jūsų gyvenimo dievobaimingumą ir skaistumą .
60003003	Tegu puošia jus ne išorė — šukuosena , aukso gražmenos ar ištaigingi drabužiai , —
60003004	bet žmogaus širdies slaptuma — nesugadinta , švelni ir taikinga dvasia , kuri brangi Dievo akyse .
60003005	Juk kadaise taip ir puošdavosi šventos moterys , kurios turėjo viltį Dieve ir buvo klusnios savo vyrams .
60003006	Taip Sara klausė Abraomo ir vadino jį viešpačiu . Jūs tapote jos dukterimis , darydamos gera ir nebijodamos jokių bauginimų .
60003007	O ir jūs , vyrai , supratingai gyvendami su moterimis , atsižvelkite , kad jos priklauso silpnesnei lyčiai , pagerbkite jas , kaip turinčias kartu su jumis paveldėti gyvenimo malonę ; tada jūsų maldos nebus trikdomos .
60003008	Galiausiai visi būkite vieningi , užjaučiantys kitus , mylintys [ tikėjimo ] brolius , gailestingi , nuolankūs .
60003009	Neatsilyginkite piktu už pikta ar keiksmu už keiksmą , bet priešingai , laiminkite , nes ir patys esate pašaukti paveldėti palaiminimo .
60003010	Kas trokšta mylėti gyvenimą ir matyti gerų dienų , tepažaboja liežuvį nuo pikto ir lūpas nuo klastingų kalbų .
60003011	Tegu jis bėga nuo pikto ir daro gera , teieško ramybės ir tesiveja ją !
60003012	Mat Viešpaties žvilgsnis lydi teisiuosius , ir jo ausys išgirs jų maldas , bet Viešpaties veidas — prieš darančius pikta .
60003013	Kas gi jums pakenks , jei stropiai darysite gera ?
60003014	Bet jeigu jums ir tektų kentėti už tiesą , jūs palaiminti ! Jų gąsdinimo neišsigąskite ir nesutrikite .
60003015	Verčiau šventai sergėkite savo širdyse Viešpatį Kristų , visuomet pasirengę įtikinamai atsakyti kiekvienam klausiančiam apie jumyse gyvenančią viltį .
60003016	Bet tai darykite švelniai ir atsargiai , turėdami gryną sąžinę , kad šmeižiantys jūsų gerą elgesį Kristuje liktų sugėdinti dėl to , už ką jus šmeižia .
60003017	Pagaliau , jei tokia būtų Dievo valia , verčiau kentėti už gerus darbus negu už piktus .
60003018	Kristus vieną kartą numirė už nuodėmes , teisusis už neteisiuosius , kad mus nuvestų pas Dievą , beje kūnu numarintas , o Dvasia atgaivintas .
60003019	Nužengęs žemyn , jis tąja Dvasia skelbė kalėjime esančioms dvasioms ,
60003020	kurios kadaise buvo neklusnios , kai Nojaus dienomis Dievo kantrybė laukė bestatant laivą , kuriuo nedaugelis , tai yra aštuoni asmenys , buvo išgelbėti vandeniu .
60003021	Ir jus dabar gelbsti tų dalykų vaizdinys — krikštas . Jis nėra kūno nešvaros nuplovimas , bet maldavimas , kad Dievas suteiktų gryną sąžinę dėl Jėzaus Kristaus prisikėlimo ;
60003022	įžengęs į dangų , jis sėdi Dievo dešinėje , o jam yra pavaldūs angelai ir valdžios , ir galybės .
60004001	Kadangi Kristus kentėjo kūnu , tai ir jūs apsiginkluokite ta pačia mintimi , jog kas iškentėjo kūnu , tas jau pametė nuodėmę ,
60004002	kad likusį laiką žemėje pragyventų nebe žmonių aistromis , o Dievo valia .
60004003	Gana , kad praėjusį laiką buvote pasidavę pagonių valiai , gyvendami begėdystėmis , geiduliais , girtavimu , pokyliavimu , išgėrimais ir neleistinomis stabmeldystėmis .
60004004	Todėl jiems stebėtina , kad jūs nebebėgate kartu su jais pasinerti į tą patį palaidumo verpetą , ir jie piktžodžiauja .
60004005	Betgi jie turės duoti apyskaitą tam , kuris pasirengęs teisti gyvuosius ir mirusiuosius .
60004006	Todėl ir buvo paskelbta Geroji naujiena net mirusiems , kad jie , nors ir nuteisti kūne kaip žmonės , gyventų Dvasia kaip Dievas .
60004007	Visų dalykų galas arti . Todėl būkite santūrūs ir blaivūs , kad galėtumėte melstis .
60004008	Visų pirma turėkite apsčiai meilės vieni kitiems , nes meilė uždengia nuodėmių gausybę .
60004009	Būkite tarpusavyje svetingi be murmėjimo .
60004010	Patarnaukite vieni kitiems kaip geri daugeriopos Dievo malonės prievaizdai sulig kiekvieno gautąja malone .
60004011	Jei kas kalba , tekalba kaip Dievo žodžius ; jei kas tarnauja , tegul tarnauja kaip Dievo apdovanotas jėgomis , kad visuose dalykuose per Jėzų Kristų būtų šlovė Dievui . Jam garbė ir valdžia per amžių amžius ! Amen .
60004012	Mylimieji , nesistebėkite , kad degina jus ugnis , lyg jums būtų atsitikę kas nepaprasta , nes taip darosi jums išmėginti .
60004013	Verčiau džiaukitės dalyvaudami Kristaus kentėjimuose , kad ir tada , kai jo šlovė apsireikš , galėtumėte džiūgauti ir linksmintis .
60004014	Jei jus niekina dėl Kristaus vardo , jūs palaiminti , nes garbės ir Dievo Dvasia ilsisi ant jūsų .
60004015	Tik tegul niekas iš jūsų nekenčia kaip žmogžudys , vagis , piktadarys ar įkyruolis .
60004016	Bet jei nukenčia kaip krikščionis , tegul nesigėdija , o tegarbina šiuo vardu Dievą .
60004017	Mat jau metas prasidėti teismui nuo Dievo namų , bet jeigu jis pirmiausia prasideda nuo mūsų , tai koks galas laukia tų , kurie neklauso Dievo Evangelijos ? !
60004018	Ir jeigu teisusis vos ne vos išsigelbės , tai kur pasidėti bedieviui ir nusidėjėliui ?
60004019	Todėl kurie kenčia pagal Dievo valią , tepaveda savo sielas ištikimajam Kūrėjui ir tedaro gera .
60005001	Jūsų vyresniuosius prašau aš , irgi vyresnysis bei Kristaus kentėjimų liudytojas , taip pat šlovės , kuri bus apreikšta , dalyvis :
60005002	ganykite jums patikėtą Dievo kaimenę ne iš prievartos , bet su noru , kaip Dievui patinka , ne dėl bjauraus pelno , bet gera valia ,
60005003	ne kaip jums pavestųjų valdovai , bet kaip kaimenės pavyzdys .
60005004	Kai pasirodys Vyriausiasis Ganytojas , jūs gausite nevystantį garbės vainiką .
60005005	Taip pat jūs , jaunesnieji , būkite klusnūs vyresniesiems . Ir visi būkite apsivilkę nuolankumu vieni kitiems , nes Dievas išpuikėliams priešinasi , o nuolankiesiems duoda malonę .
60005006	Tad nusižeminkite po galinga Dievo ranka , kad jis išaukštintų jus metui atėjus .
60005007	Paveskite jam visus savo rūpesčius , nes jis jumis rūpinasi .
60005008	Būkite blaivūs , budėkite ! Jūsų priešas velnias kaip riaumojantis liūtas slankioja aplinkui , tykodamas ką praryti .
60005009	Pasipriešinkite jam tvirtu tikėjimu , žinodami , kad tokius pat kentėjimus tenka iškęsti jūsų broliams visame pasaulyje .
60005010	O visų malonių Dievas , pašaukęs jus į savo amžinąją garbę Kristuje Jėzuje , pats jus , trumpai pakentėjusius , ištobulins , sutvirtins , pastiprins , pastatys ant tvirto pagrindo .
60005011	Jo valdžia per visus amžių amžius ! Amen .
60005012	Per Silvaną , ištikimąjį brolį — tokiu jį laikau , — aš jums trumpai parašiau , ragindamas ir liudydamas , jog tokia tikroji Dievo malonė . Tvirtai jos laikykitės !
60005013	Jus sveikina kartu išrinktoji Babilone ir mano sūnus Morkus .
60005014	Sveikinkite vieni kitus meilės pabučiavimu ! Ramybė jums visiems , kurie esate Kristuje !
61001001	Simeonas Petras , Jėzaus Kristaus tarnas ir apaštalas , gavusiems su mumis lygiai brangų tikėjimą mūsų Dievo ir Gelbėtojo Jėzaus Kristaus teisumu .
61001002	Malonė ir ramybė tegausėja jums su Dievo ir mūsų Viešpaties Jėzaus pažinimu .
61001003	Jo dieviška galybė padovanojo mums visa , kas praverčia gyvenimui ir maldingumui pažinimu to , kuris pašaukė mus savo šlove ir jėga .
61001004	Drauge jis mums padovanojo ir brangius bei didžius pažadus , kad per juos taptumėte dieviškosios prigimties dalininkais , pabėgę nuo sugedimo , kurį skleidžia pasaulyje geiduliai .
61001005	Todėl parodykite visą stropumą , kad savo tikėjimu ugdytumėte dorybę , dorybe — pažinimą ,
61001006	pažinimu — susivaldymą , susivaldymu — ištvermę , ištverme — maldingumą ,
61001007	maldingumu — brolybę , o brolybe — meilę .
61001008	Kai šitie dalykai jumyse gyvuoja ir tarpsta , jie neduoda jums apsileisti ir likti bevaisiams mūsų Viešpaties Jėzaus Kristaus pažinime .
61001009	O kam jų trūksta , tas aklas ir trumparegis , užmiršęs , kad yra apvalytas nuo savo senųjų nuodėmių .
61001010	Todėl , broliai , dar uoliau stenkitės sutvirtinti savąjį pašaukimą ir išrinkimą . Tai darydami , jūs niekada neapsigausite .
61001011	Šitaip dar plačiau atsivers jums vartai į amžinąją mūsų Viešpaties ir Gelbėtojo Jėzaus Kristaus karalystę .
61001012	Todėl aš nuolat jums priminsiu šituos dalykus , nors jūs ir žinote juos ir esate sutvirtinti turimoje tiesoje .
61001013	Aš laikau savo priederme , kol gyvenu šitoje padangtėje , žadinti jus paraginimais .
61001014	Žinau , kad veikiai ateis mano padangtės nugriovimo metas , kaip ir mūsų Viešpats Jėzus Kristus yra man apreiškęs .
61001015	Bet aš pasistengsiu , kad ir man iškeliavus jūs kiekvienu metu galėtumėte tai prisiminti .
61001016	Mat mes skelbėme jums mūsų Viešpaties Jėzaus Kristaus galybę ir atėjimą ne mėgdžiodami gudriai išgalvotas pasakas , bet kaip savo akimis matę jo didybę .
61001017	Jis gavo iš Dievo Tėvo garbę ir šlovę , kai iš šlovingosios didybės nuskambėjo jam balsas : „ Šitas yra mano mylimasis Sūnus , kuriuo aš gėriuosi “ .
61001018	Tą balsą mes girdėjome aidint iš dangaus , kai buvome su juo ant šventojo kalno .
61001019	Mes turime tvirčiausią pranašų žodį . Jūs gerai darote , laikydamiesi jo tarsi žiburio , šviečiančio tamsioje vietoje , kol išauš diena ir jūsų širdyse užtekės aušrinė .
61001020	Pirmiausia žinokite , kad jokia Rašto pranašystė negali būti savavališkai aiškinama ,
61001021	nes pranašystė niekuomet nėra atėjusi žmogaus valia , bet Šventosios Dvasios paakinti žmonės kalbėjo Dievo vardu .
61002001	Buvo tautoje ir netikrų pranašų , kaip ir tarp jūsų bus netikrų mokytojų , kurie slapta įves pražūtingų klaidamokslių , išsigindami net juos išpirkusio Valdovo , ir užsitrauks greitą žlugimą .
61002002	Daugelis paseks jų pasileidimu , ir dėl jų bus piktžodžiaujama tiesos keliui .
61002003	Iš godumo jie bandys jus išnaudoti suktais žodžiais . Bet nuo seno pasmerkimas jų laukia ir jų pražūtis nesnaudžia .
61002004	Dievas nepagailėjo nusidėjusių angelų , bet nubloškė juos į tamsias pasmerktųjų buveinės bedugnes , kur laiko juos teismui .
61002005	Jis nepagailėjo senojo pasaulio , tik išsaugojo teisumo šauklį Nojų ir dar septynetą , kai siuntė bedievių pasauliui tvaną .
61002006	Paversdamas pelenais Sodomos ir Gomoros miestus , pasmerkė juos žlugti ir taip davė pavyzdį ateities bedieviams .
61002007	Išgelbėjo teisųjį Lotą , varginamą nedorėlių palaido elgesio ;
61002008	mat tarp jų gyvenantis teisusis , tai regėdamas ir girdėdamas , diena iš dienos turėjo varginti savo teisią sielą dėl nuodėmingų darbų .
61002009	Taigi Viešpats žino , kaip išgelbėti maldingus žmones iš mėginimo ir kaip išlaikyti nedoruosius teismo dienai ir bausmei ,
61002010	ypač tuos , kurie pasidavę kūnui pasineria nešvariuose geismuose ir paniekina Viešpatystę . Įžūlūs akiplėšos ! Jie nesudreba , piktžodžiaudami šlovingiesiems ,
61002011	tuo tarpu angelai , aukštesni jėga ir galia , Viešpaties akivaizdoje nedrįsta jiems ištarti pikto sprendimo .
61002012	Bet jie , kaip neprotingi gyvuliai , tarsi iš prigimties skirti sugavimui ir užmušimui , piktžodžiauja tam , ko nesupranta , ir todėl pražus savo sugedime ,
61002013	kęsdami skriaudą kaip atpildą už savo daromas skriaudas . Jie laiko pramoga smaguriauti viduryje dienos . Jie purvini ir iškrypę , kai vaišindamiesi su jumis mėgaujasi apgavystėmis .
61002014	Jų akys kupinos svetimavimo , nepasotinamos nuodėmės . Jie suvedžioja svyruojančias sielas . Jų širdis išlavinta godulystės . Jie prakeikimo vaikai .
61002015	Palikę tiesos kelią , jie nuklydo ir pasuko keliu Bosoro sūnaus Balaamo , kuris pamilo nedorybės atpildą ,
61002016	tačiau buvo subartas dėl savo nusižengimo ; darbinis , nebylys gyvulys prabilo žmogaus balsu ir sutrukdė pranašo beprotystę .
61002017	Jie yra šaltiniai be vandens , audros genami debesys ; jiems skirta juodžiausia tamsybė .
61002018	Skelbdami išpūstas ir tuščias kalbas , kūno geismais ir pasileidimu jie pavilioja tuos , kurie vos paspruko nuo gyvenančių paklydime .
61002019	Jie žada šiems laisvę , patys būdami sugedimo vergai ; juk nugalėtasis tampa nugalėjusiojo vergu .
61002020	Bet jeigu ištrūkę iš pasaulio purvyno Viešpaties ir Gelbėtojo Jėzaus Kristaus pažinimu , jie ir vėl jame įklimpę pralaimi , tai jiems paskui darosi blogiau negu pirma .
61002021	Jiems būtų buvę geriau iš viso nepažinti teisumo kelio , negu jį pažinus , nusigręžti nuo jiems duoto šventojo įsakymo .
61002022	Jiems yra nutikę , kaip teisingai sako patarlė : „ Šuo sugrįžo prie savo vėmalo “ ir : „ Išmaudyta kiaulė vėl voliojasi purvyne “ .
61003001	Mylimieji , tai jau antras laiškas , kurį jums rašau . Šiais laiškais aš žadinu jūsų tyras mintis prisiminimais ,
61003002	kad atsimintumėte šventųjų pranašų iš anksto paskelbtus žodžius ir jūsų apaštalų perduotą Viešpaties ir Gelbėtojo įsakymą .
61003003	Pirmiausia turite žinoti , kad paskutinėmis dienomis pasirodys šaipūnai , kupini pajuokos . Jie gyvens savo geiduliais
61003004	ir kalbės : „ Kur jo pažadėtas atėjimas ? Juk nuo to laiko , kai užmigo protėviai , visa pasilieka kaip buvę nuo sutvėrimo pradžios “ .
61003005	Mat jiems , to norintiems , lieka paslėpta , kad nuo seno buvo dangūs ir žemė , iš vandens ir per vandenį sutvarkyta Dievo žodžiu .
61003006	Todėl ir ano meto pasaulis žuvo , vandeniu aptvindytas .
61003007	O dabartiniai dangūs ir žemė tuo pačiu žodžiu yra palaikomi ugniai , saugomi teismo ir bedievių žmonių žuvimo dienai .
61003008	Tačiau , mylimieji , vienas dalykas neturi likti jūsų nepastebėtas : viena diena pas Viešpatį yra kaip tūkstantis metų , ir tūkstantis metų — kaip viena diena .
61003009	Viešpats negaišta ištesėti pažado , kaip kai kurie mano , o kantriai elgiasi su jumis , nenorėdamas , kad kuris pražūtų , bet kad visi atsiverstų .
61003010	O Viešpaties diena ateis kaip vagis . Tuomet dangūs praeis su smarkiu ūžesiu , stichijos nuo karščio suirs , ir žemė su savo veikalais sudegs .
61003011	Jeigu visa turi taip suirti , tai kaipgi jums reikėtų pasižymėti šventu gyvenimu ir maldingumu ,
61003012	kaip laukti Dievo dienos , kaip skubinti jos atėjimą , kai dangūs suirs liepsnose ir stichijos sutirps iš karščio !
61003013	Pagal jo pažadą mes laukiame naujo dangaus ir naujos žemės , kuriuose gyvena teisumas .
61003014	Todėl , mylimieji , šito laukdami stenkitės , kad jo akivaizdoje būtumėte rasti nesutepti , nepeiktini ir taikingi .
61003015	Mūsų Viešpaties kantrumą laikykite išgelbėjimu , kaip jums yra parašęs ir mūsų mylimasis brolis Paulius pagal jam duotą išmintį ;
61003016	jis taip kalba apie šituos dalykus visuose laiškuose . Juose esama sunkiai suprantamų dalykų , kuriuos nemokšos ir nesubrendėliai iškraipo aiškindami , kaip ir kitus Raštus , savo pačių pražūčiai .
61003017	Tad jūs , mielieji , iš anksto tai žinodami sergėkitės , kad nedorėlių paklydimo traukiami neiškryptumėte iš savo stiprybės .
61003018	Todėl aukite malone ir mūsų Viešpaties ir Gelbėtojo Jėzaus Kristaus pažinimu . Jam šlovė dabar ir iki amžinybės dienos ! Amen .
62001001	Kas buvo nuo pradžios , ką girdėjome ir savo akimis regėjome , ką patyrėme ir mūsų rankos lietė , tai skelbiame apie gyvenimo Žodį .
62001002	Gyvenimas pasirodė , ir mes regėjome ir liudijame , ir skelbiame jums amžinąjį gyvenimą , kuris buvo pas Tėvą ir pasirodė mums .
62001003	Ką matėme ir girdėjome , skelbiame ir jums , kad ir jūs turėtumėte bendravimą su mumis . O mūsų bendravimas yra su Tėvu ir su jo Sūnumi Jėzumi Kristumi .
62001004	Ir tai mes rašome , kad mūsų džiaugsmas būtų tobulas .
62001005	Tai žinia , kurią esame išgirdę iš jo ir skelbiame jums , kad Dievas yra šviesa ir jame nėra jokios tamsybės .
62001006	Jei sakytume , kad bendraujame su juo , o vaikščiotume tamsoje , meluotume ir nevykdytume tiesos .
62001007	O jei vaikščiojame šviesoje , kaip ir jis yra šviesoje , mes bendraujame vieni su kitais , ir jo Sūnaus Jėzaus kraujas apvalo mus nuo visų nuodėmių .
62001008	Jei sakytume , jog neturime nuodėmės , klaidintume patys save , ir nebūtų mumyse tiesos .
62001009	Jeigu išpažįstame savo nuodėmes , jis ištikimas ir teisingas , kad atleistų mums nuodėmes ir apvalytų mus nuo visų nedorybių .
62001010	Jei sakytume , kad nesame nusidėję , darytume jį melagiu , ir nebūtų mumyse jo žodžio .
62002001	Mano vaikeliai , rašau jums tai , kad nedarytumėte nuodėmių . O jei kuris nusidėtų , tai mes turime Užtarėją pas Tėvą , teisųjį Jėzų Kristų .
62002002	Jis yra permaldavimas už mūsų nuodėmes , ir ne tik už mūsų , bet ir už viso pasaulio .
62002003	Iš to patiriame , jog esame jį pažinę , kad laikomės jo įsakymų .
62002004	Kas sakosi jį pažinęs , bet jo įsakymų nesilaiko , tas melagis , ir nėra jame tiesos .
62002005	O kas laikosi jo žodžių , tas iš tiesų tobulai myli Dievą . Iš to ir pažįstame , jog jame esame .
62002006	Kas tvirtina esąs jame , tas turi pats taip vaikščioti , kaip ir jis vaikščiojo .
62002007	Mylimieji , aš jums nerašau naujo įsakymo , bet seną įsakymą , kurį nuo pradžios esate gavę . Tasai senas įsakymas yra žodis , kurį jūs girdėjote .
62002008	Ir vis dėlto rašau jums naują įsakymą , kuris tikras jame ir jumyse , nes tamsa traukiasi , o tikroji šviesa jau šviečia .
62002009	Kas sakosi esąs šviesoje , o savo brolio nekenčia , tas dar tebėra tamsoje .
62002010	Kas myli savo brolį , tas pasilieka šviesoje , ir jame nieko piktinančio nėra .
62002011	Kas savo brolio nekenčia , tas yra tamsoje , vaikščioja tamsoje ir nežino kur einąs , nes tamsa užgulė jam akis .
62002012	Rašau jums , vaikeliai : jo vardu atleistos jums nuodėmės .
62002013	Rašau jums , tėvai : jūs pažįstate tą , kuris yra nuo pradžios . Ir jums , jaunuoliai , rašau : jūs nugalėjote piktąjį .
62002014	Parašiau jums , vaikeliai : jūs pažįstate Tėvą . Parašiau ir jums , tėvai : pažįstate tą , kuris yra nuo pradžios . Ir jums , jaunuoliai , tai parašiau : jūs tvirti ir laikosi jumyse Dievo žodis , ir jūs nugalėjote piktąjį .
62002015	Nemylėkite pasaulio nei to , kas yra pasaulyje . Jei kas myli pasaulį , nėra jame Tėvo meilės ,
62002016	nes visa , kas pasaulyje , tai kūno geismas , akių geismas ir gyvenimo puikybė , o tai nėra iš Tėvo , bet iš pasaulio .
62002017	Praeina pasaulis ir jo geismai . Kas vykdo Dievo valią , tas išlieka per amžius .
62002018	Vaikeliai , atėjo valanda paskutinė . Kaip esate girdėję , ateis Antikristas ; taigi dabar pasirodė daug antikristų . Iš to sprendžiame , jog atėjo valanda paskutinė .
62002019	Jie yra išėję iš mūsų , tačiau nebuvo mūsiškiai . Jeigu jie būtų buvę mūsiškiai , jie būtų likę su mumis . Bet turėjo paaiškėti , jog ne visi yra mūsiškiai .
62002020	Jūs esate gavę Šventojo patepimą ir visi tai žinote .
62002021	Rašiau jums ne kaip nežinantiems tiesos , bet todėl , kad pažįstate ją ir iš tiesos negali kilti joks melas .
62002022	Kas yra melagis , jeigu ne tas , kuris neigia Jėzų esant Mesiją ? Tasai yra Antikristas , kuris neigia Tėvą ir Sūnų .
62002023	Kiekvienas , kas neigia Sūnų , neturi ir Tėvo . Kas išpažįsta Sūnų , tas turi ir Tėvą .
62002024	Tepasilieka jumyse tai , ką girdėjote nuo pradžios . Jeigu tai , ką girdėjote nuo pradžios , pasiliks jumyse , tai jūs pasiliksite Sūnuje ir Tėve .
62002025	Štai pažadas , kurį jis pats mums yra davęs , — amžinasis gyvenimas .
62002026	Aš tai parašiau apie tuos , kurie norėtų jus suklaidinti .
62002027	Dėl jūsų patepimas , kurį iš jo esate gavę , lieka jumyse , ir nereikia , kad jus kas nors mokytų , nes pats jo patepimas moko jus visko , ir jis yra tiesa , o ne melas . Ir kaip jis jus pamokė , taip jame ir laikykitės .
62002028	Taigi dabar , vaikeliai , pasilikite jame , kad kai jis pasirodys , turėtume pasitikėjimą ir kai ateis , nereikėtų su gėda nuo jo pasitraukti .
62002029	Jei žinote , kad jis teisus , tai žinokite , jog kiekvienas , kuris daro teisybę , iš jo yra gimęs .
62003001	Žiūrėkite , kokia meile apdovanojo mus Tėvas : mes vadinamės Dievo vaikai ir esame ! Pasaulis nepažįsta mūsų , nes ir jo nepažino .
62003002	Mylimieji , mes dabar esame Dievo vaikai , bet dar nepasirodė kas būsime . Mes žinome , kad kai jis pasirodys , būsime panašūs į jį , nes matysime jį tokį , koks jis yra .
62003003	Kiekvienas , kas turi jame tokią viltį , skaistina pats save , nes ir jis yra skaistus .
62003004	Kiekvienas , kuris daro nuodėmę , laužo Įstatymą , nuodėmė — tai Įstatymo laužymas .
62003005	Jūs žinote , jog Jėzus pasirodė , kad sunaikintų nuodėmes , ir nėra jame nuodėmės .
62003006	Kas tik gyvena jame , tas nedaro nuodėmių , o nė vienas nusidėjėlis jo neregėjo ir nepažino .
62003007	Vaikeliai ! Tegul niekas jūsų nesuklaidina ! Kas teisiai elgiasi , tas yra teisus , kaip ir jisai teisus .
62003008	Kas daro nuodėmę , tas iš velnio , nes velnias visas nuodėmėse nuo pat pradžios . Todėl ir pasirodė Dievo Sūnus , kad velnio darbus sugriautų .
62003009	Kas yra gimęs iš Dievo , nedaro nuodėmės , nes jame laikosi Dievo sėkla . Jis negali daryti nuodėmių , nes yra gimęs iš Dievo .
62003010	Taip išaiškėja Dievo vaikai ir velnio vaikai ; tas , kuris elgiasi neteisiai , nėra iš Dievo ; taip pat tas , kuris savo brolio nemyli .
62003011	Tokia yra žinia , kurią girdėjote nuo pradžios : mes turime mylėti vieni kitus .
62003012	Ne kaip Kainas , kuris buvo iš piktojo ir nužudė savo brolį . Kodėl nužudė ? Kad jo darbai buvo pikti , o brolio — teisūs .
62003013	Nesistebėkite , broliai , jei pasaulis jūsų nekenčia .
62003014	Mes žinome , jog iš mirties esame persikėlę į gyvenimą , nes mylime brolius . Kas nemyli , tas pasilieka mirties glėbyje .
62003015	Kuris nekenčia savo brolio , tas žmogžudys , o jūs žinote , kad joks žmogžudys neturi amžinojo gyvenimo , jame pasiliekančio .
62003016	Mes iš to pažinome meilę , kad jis už mus paguldė savo gyvybę . Ir mes turime guldyti gyvybę už brolius .
62003017	Bet jei kas turėtų pasaulio turtų ir pastebėjęs vargo spaudžiamą brolį užrakintų jam savo širdį , tai kaip jame pasiliks Dievo meilė ?
62003018	Vaikeliai , nemylėkite žodžiu ar liežuviu , bet darbu ir tiesa .
62003019	Tuo mes pažinsime , jog esame iš tiesos , ir jo akivaizdoje nuraminsime savo širdį ,
62003020	jei mūsų širdis imtų mus smerkti : Dievas didesnis už mūsų širdį ir viską pažįsta .
62003021	Mylimieji , jei širdis mūsų nesmerkia , mes pasitikime Dievu
62003022	ir gauname iš jo , ko prašome , nes laikomės jo įsakymų ir darome , kas jam patinka .
62003023	O štai jo įsakymas : kad tikėtume jo Sūnaus Jėzaus Kristaus vardą ir mylėtume vieni kitus , kaip jo įsakyta .
62003024	Kas laikosi jo įsakymų , pasilieka Dieve ir Dievas jame . O kad jis mumyse pasilieka , mes žinome iš Dvasios , kurią jis mums davė .
62004001	Mylimieji , ne kiekviena dvasia tikėkite , bet ištirkite dvasias , ar jos iš Dievo , nes pasklido pasaulyje daug netikrų pranašų .
62004002	Iš to pažinsite Dievo Dvasią : kiekviena dvasia , kuri išpažįsta Jėzų Kristų kūne atėjus , yra iš Dievo ,
62004003	ir kiekviena dvasia , kuri Jėzaus neišpažįsta , nėra iš Dievo . Tokia dvasia iš Antikristo , apie kurį esate girdėję , jog jis ateisiąs . Jis jau dabar yra pasaulyje .
62004004	Jūs esate iš Dievo , vaikeliai , ir nugalėjote juos , nes tasai , kuris jumyse , didesnis už tą , kuris pasaulyje .
62004005	Jie yra iš pasaulio , todėl kalba apie pasaulio reikalus , ir pasaulis jų klauso .
62004006	Mes esame iš Dievo . Kas pažįsta Dievą , tas mūsų klauso , o kas ne iš Dievo , tas mūsų neklauso . Iš to mes pažįstame tiesos Dvasią ir klaidos dvasią .
62004007	Mylimieji , mylėkime vieni kitus nes meilė yra iš Dievo , ir kiekvienas , kuris myli , yra gimęs iš Dievo ir pažįsta Dievą .
62004008	Kas nemyli , tas nepažino Dievo , nes Dievas yra meilė .
62004009	O Dievo meilė pasireiškė mums tuo , jog Dievas atsiuntė į pasaulį savo viengimį Sūnų , kad mes gyventume per jį .
62004010	Meilė — ne tai , jog mes pamilome Dievą , bet kad jis mus pamilo ir atsiuntė savo Sūnų kaip permaldavimą už mūsų nuodėmes .
62004011	Mylimieji , jei Dievas mus taip pamilo , tai ir mes turime mylėti vieni kitus .
62004012	Dievo niekas niekuomet nėra matęs . Jei mylime vieni kitus , Dievas mumyse pasilieka , ir jo meilė mumyse tampa tobula .
62004013	Iš to pažįstame , kad pasiliekame jame ir jis mumyse : jis yra davęs mums savo Dvasios .
62004014	Taigi mes matėme ir liudijame , kad Tėvas atsiuntė Sūnų , pasaulio Gelbėtoją .
62004015	Kas išpažįsta , jog Jėzus yra Dievo Sūnus , Dievas tame ir tas Dieve pasilieka .
62004016	Mes esame pažinę ir įtikėję meilę , kuria Dievas mus myli . Dievas yra meilė , ir kas pasilieka meilėje , tas pasilieka Dieve , ir Dievas pasilieka jame .
62004017	Tuo meilė pasiekia mumyse tobulumą , kad mes turime tvirtą pasitikėjimą teismo dieną , nes koks jis yra , tokie ir mes esame šiame pasaulyje .
62004018	Nebėra meilėje baimės , bet tobula meilė išveja baimę . Baimė numato bausmę , taigi kas bijo , tas dar netobulai myli .
62004019	Mes mylime , nes Dievas mus pirmas pamilo .
62004020	Jei kas sakytų : „ Aš myliu Dievą “ , o savo brolio nekęstų , tasai melagis . Kas nemyli savo brolio , kurį mato , negali mylėti Dievo , kurio nemato .
62004021	Mes turime tokį jo įsakymą , kad kas myli Dievą , mylėtų ir savo brolį .
62005001	Kiekvienas , kas tiki , jog Jėzus yra Mesijas , yra gimęs iš Dievo , ir kiekvienas , kuris myli Gimdytoją , myli ir iš jo gimusįjį .
62005002	Iš to pažįstame mylį Dievo vaikus , kad mylime Dievą ir vykdome jo įsakymus ,
62005003	nes tai ir yra Dievo meilė — vykdyti jo įsakymus . O jo įsakymai nėra sunkūs .
62005004	Juk kiekvienas , kuris gimęs iš Dievo , nugali pasaulį , ir štai pergalė , nugalinti pasaulį , — mūsų tikėjimas !
62005005	O kas gi nugali pasaulį , jei ne tas , kuris tiki , kad Jėzus yra Dievo Sūnus ? !
62005006	Tasai yra , kuris atėjo per vandenį ir kraują , — Jėzus Kristus ; ne vien per vandenį , bet per vandenį ir kraują . Ir Dvasia tai paliudija , nes Dvasia yra tiesa .
62005007	Mat yra trys liudytojai :
62005008	Dvasia , vanduo ir kraujas , ir šie trys sutaria .
62005009	Jeigu priimame žmonių liudijimą , tai Dievo liudijimas didesnis . O Dievo liudijimas toksai : jis yra paliudijęs apie savo Sūnų .
62005010	Kas tiki Dievo Sūnų , tas turi savyje tą liudijimą . Kas Dievo netiki , tas jį melagiu verčia , nes nepatikėjo liudijimu , kurį Dievas davė apie savo Sūnų .
62005011	O liudijimas toks : Dievas mums suteikė amžinąjį gyvenimą , ir tas gyvenimas yra jo Sūnuje .
62005012	Kas turi Sūnų , tas turi gyvenimą . Kas neturi Dievo Sūnaus , tas neturi gyvenimo .
62005013	Aš tai parašiau jums , įtikėjusiems Dievo Sūnaus vardą , kad žinotumėte turį amžinąjį gyvenimą .
62005014	Mes tvirtai pasitikime juo , nes ko tik prašome pagal jo valią , jis mūsų išklauso .
62005015	O jeigu žinome , kad jis mūsų išklauso , ko tik prašome , tai ir žinome turį , ko esame prašę .
62005016	Jei kas mato nusidedant savo brolį , tačiau ne iki mirčiai , teprašo , ir Dievas duos jam gyvybę , būtent tiems , kurie nusideda ne iki mirčiai . Mat yra nuodėmė iki mirčiai , ir aš kalbu ne apie ją , kad būtų prašoma .
62005017	Kiekviena neteisybė yra nuodėmė , tačiau esama nuodėmės ne iki mirčiai .
62005018	Mes žinome , jog kiekvienas gimusis iš Dievo nedaro nuodėmių , bet Dievo Pagimdytasis saugo jį , ir piktasis jo nepaliečia .
62005019	Mes žinome , jog esame iš Dievo , o visas pasaulis yra piktojo pavergtas .
62005020	Dar mes žinome , kad Dievo Sūnus yra atėjęs ir suteikęs mums nuovokos , kad pažintume Tikrąjį . Ir mes esame Tikrajame — jo Sūnuje Jėzuje Kristuje . Šitas yra tikrasis Dievas ir amžinasis gyvenimas .
62005021	Vaikeliai , sergėkitės stabų !
63001001	Vyresnysis išrinktajai poniai ir jos vaikams , kuriuos aš myliu tiesoje , ir ne tik aš vienas , bet ir visi , kurie yra pažinę tiesą ,
63001002	dėlei tiesos , pasiliekančios mumyse ir būsiančios su mumis per amžius .
63001003	Su mumis bus malonė , gailestingumas , ramybė nuo Dievo Tėvo ir nuo Tėvo Sūnaus Jėzaus Kristaus tiesoje ir meilėje .
63001004	Aš labai nudžiugau , radęs tavųjų vaikų , vaikščiojančių tiesoje , kaip reikalauja iš Tėvo gautasis įsakymas .
63001005	O dabar prašau tave , ponia , — ne kaip rašydamas naują įsakymą , bet kaip tą , kurį turėjome nuo pradžios , — kad mylėtume vieni kitus .
63001006	O meilė — tai vaikščioti jo įsakymų keliais . Toks ir yra įsakymas , kurį girdėjote nuo pradžios : kad vaikščiotumėte meilės keliais .
63001007	Po pasaulį pasklido daug suvedžiotojų , kurie nepripažįsta , kad Jėzus Kristus yra atėjęs kūne . O toks žmogus yra apgavikas ir antikristas .
63001008	Žiūrėkite , kad nepražudytumėte , ką esate nuveikę , bet kad gautumėte visą užmokestį .
63001009	Kas tik peržengia ribą ir nesilaiko Kristaus mokslo , neturi Dievo . Kas laikosi mokslo , tas turi ir Tėvą , ir Sūnų .
63001010	Jei kas ateina pas jus ir neatsineša šitokio mokslo , nepriimkite jo į namus ir nesveikinkite ,
63001011	nes kas jį sveikina , tas dalyvauja jo piktuose darbuose .
63001012	Turėčiau dar daug ką jums rašyti , bet nenoriu to daryti ant papiruso ir rašalu . Aš tikiuosi pas jus atvykti ir pasikalbėti gyvu žodžiu , kad mūsų džiaugsmas būtų tobulas .
63001013	Tave sveikina išrinktosios tavo sesers vaikai .
64001001	Vyresnysis mylimajam Gajui , kurį aš myliu tiesoje .
64001002	Mielasis , linkiu , kad viskas tau taip gerai sektųsi ir būtum sveikas , kaip sekasi tavo sielai .
64001003	Aš labai apsidžiaugiau , kai atvykę broliai paliudijo apie tavo teisumą , kaip tu vaikščioji tiesoje .
64001004	Aš nerandu didesnio džiaugsmo , kaip klausytis , jog mano vaikai gyvena tiesoje .
64001005	Mielasis , tu ištikimai elgiesi , pagelbėdamas broliams , ypač atvykstantiems iš kitur .
64001006	Jie ir paliudijo Bažnyčiai apie tavo meilę . Tu puikiai padarysi , išruošdamas juos į kelionę taip , kaip Dievui patinka .
64001007	Jie leidosi keliauti jo vardo labui , nieko neimdami iš pagonių .
64001008	Mes turime tokius žmones svetingai priimti , kad taptume tiesos bendradarbiais .
64001009	Aš esu šį tą parašęs Bažnyčiai . Bet mėgstantis jiems vadovauti Diotrefas nepripažįsta mūsų .
64001010	Todėl jei atvyksiu , priminsiu jo darbus , kuriuos jis daro skleisdamas apie mus piktas kalbas ; nesitenkindamas tuo , nei pats nepriima brolių , nei kitiems , kurie norėtų priimti , neleidžia ir net išmeta juos iš bendruomenės .
64001011	Mielasis , nesek tuo , kas pikta , bet tuo , kas gera . Kuris daro gera , yra iš Dievo , o kuris pikta , nėra matęs Dievo .
64001012	Apie Demetriją gerai liudija visi ir pati tiesa . Ir mes liudijame , o tu žinai , kad mūsų liudijimas tikras .
64001013	Dar daug ką turėčiau tau rašyti , bet nenoriu rašyti rašalu ir plunksna .
64001014	Tikiuosi greitai pamatyti tave ir pasikalbėti gyvu žodžiu .
64001015	Ramybė tau ! Sveikina tave bičiuliai . Sveikink draugus pavardžiui !
65001001	Judas , Jėzaus Kristaus tarnas , Jokūbo brolis , Dieve Tėve numylėtiems ir Jėzui Kristui išsaugotiems pašauktiesiems :
65001002	tebūnie jums gausiai duota gailestingumo , ramybės ir meilės !
65001003	Mylimieji , aš labai norėjau parašyti jums apie bendrąjį mūsų išganymą ir jaučiu reikalą rašyti jums raginimą , kad kovotumėte už tikėjimą , vieną kartą visiems laikams duotą šventiesiems .
65001004	Mat vogčiomis įsiskverbė tarp jūsų žmonių , kuriems nuo seno surašytas toks kaltinimas : jie bedieviai , nes mūsų Dievo malonę iškreipia į palaidumą ir neigia mūsų vienintelį Valdovą ir Viešpatį Jėzų Kristų .
65001005	Aš norėčiau jums priminti , nors jūs jau viską žinote , kad Viešpats , pirmiau išgelbėjęs tautą iš Egipto , paskui pražudė netikinčius .
65001006	Taip pat ir tuos angelus , kurie neišlaikė savo prakilnumo , bet paliko savo buveinę , jis laiko sukaustytus amžinais pančiais tamsybėje didžiosios dienos teismui .
65001007	Taip pat Sodoma ir Gomora bei aplinkiniai miestai , kurie panašiai ištvirkavo ir nusekė paskui ne tokį kūną , lieka pavyzdžiu , kentėdami amžinos ugnies bausmes .
65001008	Taip ir šitie apsvaigę suteršia kūną , niekina Viešpatystę , piktžodžiauja šlovingiesiems .
65001009	Kai arkangelas Mykolas , besiginčydamas su velniu , varžėsi dėl Mozės kūno , jis neišdrįso mesti piktžodiško pasmerkimo , bet pasakė : Tesudraudžia tave Viešpats !
65001010	Šitie šmeižia , ko neišmano , o ką prigimtimi pažįsta kaip neprotingi gyvuliai , nuo to žlugs .
65001011	Vargas jiems ! Jie pasuko Kaino keliu , parsidavė Balaamo paklydimui , pražudė save Korės prieštaravimu .
65001012	Jie maišosi jūsų meilės pokyliuose , nesidrovėdami savo purvo , ir tunka . Jie — lyg bevandeniai debesys , vaikomi vėjų , tartum bevaisiai medžiai rudenį , du kartus mirę ir išrauti .
65001013	Jie lyg šėlstančios jūros bangos , putojančios savo begėdyste lyg žvaigždės klajoklės , kurioms per amžius skirta juodžiausia tamsybė .
65001014	Apie juos pranašavo septintasis nuo Adomo [ žmogus ] Henochas : „ Štai atėjo Viešpats su miriadais savo šventųjų
65001015	įvykdyti visiems teismo ir nubausti visų bedievių už visus bedieviškus darbus , už visus piktus žodžius , kuriuos prieš jį kalbėjo bedieviai nusidėjėliai “ .
65001016	Jie visada niurzga nepatenkinti savo dalia , gyvena geismais ; jų lūpos kalba puikybės žodžius , jie pataikauja žmonėms dėl pelno .
65001017	O jūs , mylimieji , prisiminkite žodžius , kurie iš anksto buvo paskelbti mūsų Viešpaties Jėzaus Kristaus apaštalų .
65001018	Jie yra sakę : paskutiniais laikais atsiras šaipūnų , kurie gyvens savo bedieviškais geismais .
65001019	Tai tie , kurie kelia susiskaldymą , jusliniai , Dvasios neturintys žmonės .
65001020	Bet jūs , mylimieji , statykite save ant savo švenčiausiojo tikėjimo ! Melskitės Šventojoje Dvasioje !
65001021	Išsilaikykite Dievo meilėje laukdami mūsų Viešpaties Jėzaus Kristaus gailestingumo amžinajam gyvenimui .
65001022	Vienus , kurie abejoja , mėginkite įtikinti ;
65001023	kitus gelbėkite , traukdami iš ugnies , vėl kitų pasigailėkite su baime , bodėdamiesi net jų kūnų suteršto drabužio .
65001024	Tam , kuris gali išlaikyti jus nenupuolusius ir savo šlovės akivaizdon pastatyti nesuteptus ir džiaugsmingus ,
65001025	vieninteliam Dievui , mūsų Gelbėtojui , per mūsų Viešpatį Jėzų Kristų tebūna šlovė , didybė , valdžia ir galybė prieš visus amžius ir dabar , ir visais amžių amžiais ! Amen .
66001001	Jėzaus Kristaus Apreiškimas , kurį Dievas jam davė , kad jis atskleistų jo tarnams , kas turi greitai įvykti . Per savo pasiųstą angelą jis padarė jį žinomą savajam tarnui Jonui .
66001002	Šis paliudijo Dievo žodį bei Jėzaus Kristaus liudijimą — visa , ką buvo matęs .
66001003	Palaiminti pranašystės žodžių skaitytojas ir klausytojai , tie , kurie laikosi , kas joje parašyta , nes laikas jau arti .
66001004	Jonas septynioms Azijos Bažnyčioms : malonė ir ramybė jums nuo to , kuris yra , kuris buvo ir kuris ateis , ir nuo septynių dvasių , esančių priešais jo sostą ,
66001005	ir nuo Jėzaus Kristaus , ištikimojo liudytojo , mirusiųjų pirmagimio , žemės karalių valdovo . Tam , kuris mus myli ir nuplovė savo krauju mūsų nuodėmes ,
66001006	ir padarė iš mūsų karaliją bei kunigus savo Dievui ir Tėvui , — jam šlovė ir galybė per amžių amžius ! Amen .
66001007	Štai jis ateina su debesimis , ir išvys jį kiekviena akis , net ir tie , kurie jį perdūrė ; ir dėl jo raudos visos žemės giminės . Taip , amen !
66001008	„ Aš esu Alfa ir Omega “ , — sako Viešpats Dievas , kuris yra , kuris buvo ir kuris ateis , Visagalis .
66001009	Aš , Jonas , jūsų brolis ir sielvarto , karalystės bei ištvermės bendrininkas Jėzuje , buvau saloje , vardu Patmas , dėl Dievo žodžio ir Jėzaus liudijimo .
66001010	Aš turėjau dvasios pagavą Viešpaties dieną ir išgirdau sau už nugaros galingą balsą , tarsi trimitą ,
66001011	bylojantį : „ Ką matai , surašyk į knygą ir pasiųsk septynioms Bažnyčioms : į Efezą , į Smirną , į Pergamą , į Tiatyrus , į Sardus , į Filadelfus ir Laodikėją “ .
66001012	Tuomet aš atsigręžiau pažiūrėti balso , kalbėjusio su manimi , ir atsigręžęs išvydau septynis aukso žibintuvus ,
66001013	o žibintuvų viduryje — panašų į Žmogaus Sūnų , apsivilkusį ilga tunika ir persijuosusį per krūtinę aukso juosta .
66001014	Jo galva ir plaukai buvo balti kaip balčiausia vilna ar sniegas , jo akys tarsi ugnies liepsna ,
66001015	jo kojos panašios į krosnyje įkaitintą skaistvarį , ir jo balsas buvo tarytum didžių vandenų šniokštimas .
66001016	Dešinėje rankoje jis laikė septynias žvaigždes , iš jo burnos ėjo aštrus dviašmenis kalavijas , o jo veidas buvo tarytum saulė , žibanti visu skaistumu .
66001017	Jį išvydęs , aš puoliau jam po kojų tarsi negyvas . Bet jis uždėjo ant manęs savo dešinę ir prabilo : „ Nebijok ! Aš esu Pirmasis ir Paskutinysis ,
66001018	ir Gyvasis . Aš buvau numiręs , bet štai esu gyvas per amžių amžius ir turiu mirties ir mirusiųjų pasaulio raktus .
66001019	Tad užrašyk , ką būsi regėjęs , kas yra ir kas turi vėliau įvykti .
66001020	Štai septynių žvaigždžių , kurias regėjai mano dešinėje , ir septynių aukso žibintuvų slėpinys : septynios žvaigždės — tai septynių Bažnyčių angelai , o septyni žibintuvai — tai septynios Bažnyčios .
66002001	Efezo Bažnyčios angelui rašyk : ‘ Tai sako tas , kuris laiko savo dešinėje septynias žvaigždes , kuris vaikščioja tarp septynių aukso žibintuvų .
66002002	Aš žinau tavo darbus , tavo triūsą ir tavo ištvermę . Žinau , kad tu negali pakęsti piktųjų ir ištyrei tuos , kurie sakosi esą apaštalai , bet tokie nėra , ir radai juos esant melagius .
66002003	Žinau , kad esi ištvermingas , kad dėl mano vardo nenuilsdamas kentėjai vargus .
66002004	Bet aš turiu prieš tave tai , kad palikai savo pirmąją meilę .
66002005	Taigi prisimink , nuo kur nupuolei , atsiversk ir vėl imkis pirmykščių darbų , o jeigu ne , jei neatsiversi , tai aš ateisiu ir išjudinsiu iš vietos tavo žibintuvą .
66002006	Savo naudai tu turi , kad nekenti mikalojininkų darbų , kurių ir aš nekenčiu ! ’
66002007	Kas turi ausis , teklauso , ką Dvasia skelbia Bažnyčioms : ‘ Nugalėtojui aš duosiu valgyti nuo gyvybės medžio , esančio Dievo rojuje ! ’
66002008	Smirnos Bažnyčios angelui rašyk : ‘ Tai sako Pirmasis ir Paskutinysis , kuris buvo numiręs ir vėl grįžo į gyvenimą .
66002009	Aš žinau tavo priespaudą ir tavo neturtą — o vis dėlto tu turtingas ! — ir kaip tau piktžodžiauja tie , kurie sakosi esą žydai , bet nėra tokie , o tik šėtono sinagoga .
66002010	Nebijok būsimųjų kentėjimų ! Štai velnias įmes kai kuriuos jūsiškius į kalėjimą , kad būtumėte išbandyti . Jūsų laukia dešimties dienų priespauda . Būk ištikimas iki mirties , ir aš tau duosiu gyvenimo vainiką ! ’
66002011	Kas turi ausis , teklauso , ką Dvasia skelbia Bažnyčioms : ‘ Nugalėtojas nenukentės nuo antrosios mirties ’ .
66002012	Pergamo Bažnyčios angelui rašyk : ‘ Tai sako tas , kuris turi aštrų dviašmenį kalaviją .
66002013	Aš žinau , kur tu gyveni — ten , kur šėtono sostas . Bet tu tvirtai laikaisi mano vardo ir neišsigynei mano tikėjimo net ir tomis dienomis , kada pas jus , kur gyvena šėtonas , buvo nužudytas mano ištikimasis liudytojas Antipas .
66002014	Vis dėlto aš turiu šį tą prieš tave : tu tenai turi besilaikančių mokslo Balaamo , kuris yra mokęs Balaką viešai suvedžioti Izraelio sūnus , kad šie valgytų stabams aukojamą mėsą ir ištvirkautų .
66002015	Ir tu turi panašiai besilaikančių mikalojininkų mokslo .
66002016	Tad atsiversk ! O jeigu ne , aš greitai ateisiu ir kovosiu su jais savo burnos kalaviju ’ .
66002017	Kas turi ausis , teklauso , ką Dvasia skelbia Bažnyčioms : ‘ Nugalėtojui aš duosiu paslėptos manos ir baltą akmenėlį , o ant akmenėlio bus įrašytas naujas vardas , kurio niekas nežino , tiktai gavėjas ’ .
66002018	Tiatyrų Bažnyčios angelui rašyk : ‘ Tai skelbia Dievo Sūnus , kuris turi akis tarytum ugnies liepsną ir kurio kojos panašios į skaistvarį .
66002019	Žinau tavo darbus , tavo meilę , tikėjimą , tarnavimą , ištvermę ir kad tavo paskutinieji darbai didesni už pirmuosius .
66002020	Bet turiu prieš tave , kad leidi moteriškei Jezabelei , kuri sakosi esanti pranašė , mokyti bei suvedžioti mano tarnus , kad jie ištvirkautų ir valgytų stabams skirtą mėsą .
66002021	Aš jai daviau laiko atsiversti , bet ji nenori nusigręžti nuo savo ištvirkavimo .
66002022	Štai aš ją nublokšiu į ligos patalą , o ištvirkavusius su ja — į didį vargą , jeigu jie nenusigręš nuo jos darbų .
66002023	Jos vaikus aš išžudysiu , ir visos Bažnyčios sužinos , kad aš esu tas , kuris permato inkstus ir širdis ; aš atsilyginsiu jums kiekvienam pagal jūsų darbus .
66002024	O kitiems tiatyriečiams , kurie nesilaiko ano mokslo , kurie sakosi nepažinę vadinamųjų šėtono gelmių , aš sakau : neužkrausiu jums kitokios naštos ,
66002025	tiktai laikykitės to , ką turite , iki ateisiu .
66002026	Tam , kuris nugali ir iki galo laikosi mano darbų , aš duosiu valdyti pagonis ;
66002027	jis ganys juos geležine lazda , ir jie bus sudaužyti tarsi moliniai indai ,
66002028	kaip ir aš esu gavęs valdžią iš savo Tėvo ; ir dar duosiu jam aušros žvaigždę ’ .
66002029	Kas turi ausis , teklauso , ką Dvasia skelbia Bažnyčioms !
66003001	Sardų Bažnyčios angelui rašyk : ‘ Tai sako tas , kuris laiko septynias Dievo dvasias ir septynias žvaigždes . Aš žinau tavo darbus : tave vadina gyvu , o tu esi miręs .
66003002	Prabusk ir stiprink , kas dar tik merdi ! Aš nerandu tavo darbų , tobulų mano Dievo akivaizdoje .
66003003	Todėl prisimink , kaip esi priėmęs ir išgirdęs ; laikykis to ir atsiversk ! Jeigu nebudėsi , aš ateisiu kaip vagis , ir tu nežinosi , kurią valandą tave užklupsiu .
66003004	Vis dėlto tu Sarduose turi tegul ir nedaugelį žmonių , kurie nėra susitepę drabužių . Jie vaikščios su manimi apsirengę baltai , nes jie šito verti .
66003005	Taigi nugalėtojas bus aprengtas baltais drabužiais , ir jo vardo neištrinsiu iš gyvenimo knygos . Aš išpažinsiu jo vardą savo Tėvo ir jo angelų akivaizdoje ’ .
66003006	Kas turi ausis , teklauso , ką Dvasia skelbia Bažnyčioms .
66003007	Filadelfų Bažnyčios angelui rašyk : ‘ Tai kalba Šventasis , Tiesakalbis , turintis Dovydo raktą , — tas , kuris atrakina , ir niekas nebeužrakina , užrakina , ir niekas nebeatrakina .
66003008	Aš žinau tavo darbus . Štai atvėriau prieš tave duris , ir niekas nebegali jų užrakinti ; žinau , nedaug turi jėgų , bet išlaikei mano žodį ir neatsižadėjai mano vardo .
66003009	Štai aš duodu tau kai kuriuos iš šėtono sinagogos , iš tų , kurie tvirtina , jog jie žydai , bet nėra , nes jie meluoja . Taigi aš padarysiu , kad jie ateitų , pultų tau po kojų ir suprastų , jog aš esu pamilęs tave .
66003010	Kadangi tu laikeisi mano paliepimo ištverti , tai ir aš tave apsaugosiu nuo išbandymo valandos , kuri ištiks visą pasaulį , kad būtų išmėginti žemės gyventojai .
66003011	Ateisiu netrukus . Sergėk , ką turi , kad niekas neatimtų tavo vainiko .
66003012	Nugalėtoją aš padarysiu stulpu savo Dievo šventykloje , ir jis nebeišeis laukan ; užrašysiu ant jo savo Dievo vardą ir vardą savo Dievo miesto , naujosios Jeruzalės , nužengiančios iš dangaus nuo mano Dievo , ir savo naująjį vardą ’ .
66003013	Kas turi ausis , teklauso , ką Dvasia skelbia Bažnyčioms !
66003014	Laodikėjos Bažnyčios angelui rašyk : ‘ Tai skelbia Amen , ištikimasis bei tiesakalbis Liudytojas , Dievo kūrybos Pradžia .
66003015	Žinau tavo darbus , jog nesi nei šaltas , nei karštas . O kad būtum arba šaltas , arba karštas !
66003016	Bet kadangi esi drungnas ir nei karštas , nei šaltas , aš išspjausiu tave iš savo burnos .
66003017	Tu juk sakai : ‹ Aš esu turtingas ir pralobęs ir nieko nebestokoju , › — o nežinai , kad esi skurdžius , apgailėtinas , beturtis , aklas ir plikas .
66003018	Aš tau patariu pirkti iš manęs ugnyje išgryninto aukso , kad pralobtum , baltus drabužius , kad apsirengtum ir nebūtų matoma tavo nuogumo gėda , ir tepalo pasitepti akims , kad praregėtum .
66003019	Aš baru ir ugdau tuos , kuriuos myliu ; tad būk uolus ir atsiversk !
66003020	Štai aš stoviu prie durų ir beldžiuosi : jei kas išgirs mano balsą ir atvers duris , aš pas jį užeisiu ir vakarieniausiu su juo , o jis su manimi .
66003021	Nugalėtojui aš leisiu atsisėsti šalia savęs , savo soste , panašiai kaip aš nugalėjau ir atsisėdau šalia savo Tėvo jo soste ’ .
66003022	Kas turi ausis , teklauso , ką Dvasia skelbia Bažnyčioms ! “
66004001	Paskui aš regėjau : štai atsivėrė vartai danguje , ir pirmasis balsas , kurį buvau girdėjęs man gaudžiant tarsi trimitą , kalbėjo : „ Užženk čionai , aš tau parodysiu , kas toliau turi įvykti “ .
66004002	Bematant mane ištiko dvasios pagava . Ir štai danguje stovėjo sostas , o soste buvo Sėdintysis .
66004003	Jo išvaizda buvo panaši į jaspio ir sardžio brangakmenius , o vaivorykštė , juosianti sostą , buvo panaši į smaragdą .
66004004	Aplinkui sostą regėjau dvidešimt keturis sostus ir tuose sostuose sėdinčius dvidešimt keturis vyresniuosius baltais drabužiais , o jų galvas puošė aukso vainikai .
66004005	Nuo sosto skriejo žaibai , aidėjo balsai ir griaustiniai ; septyni deglai liepsnojo priešais sostą , o tai yra septynios Dievo dvasios .
66004006	Priešais sostą tviskėjo tarsi stiklo jūra , panaši į krištolą ; sosto viduryje ir aplinkui sostą buvo keturios būtybės , pilnos akių iš priekio ir iš užpakalio .
66004007	Pirmoji būtybė buvo panaši į liūtą , antroji būtybė panaši į veršį , trečioji būtybė turinti tarytum žmogaus veidą , ketvirtoji būtybė panaši į skrendantį erelį .
66004008	Kiekviena iš keturių būtybių turėjo po šešis sparnus ; aplinkui ir viduje jos buvo pilnos akių . Ir be perstojo , dieną ir naktį , jos šaukė : „ Šventas , šventas , šventas Viešpats , visagalis Dievas , kuris buvo , kuris yra ir kuris ateis ! “
66004009	Ir kiekvieną kartą , kai Sėdintįjį soste , Gyvąjį per amžių amžius , būtybės šlovindavo , garbindavo ir jam dėkodavo ,
66004010	dvidešimt keturi vyresnieji parpuldavo prieš Sėdintįjį soste , pagarbindavo Gyvąjį per amžius ir numesdavo savo vainikus priešais sostą , kartodami :
66004011	„ Vertas esi , mūsų Viešpatie ir Dieve , priimti šlovę , pagarbą ir galybę , nes tu visa sutvėrei , tavo valia visa yra ir buvo sutverta “ .
66005001	Dar aš regėjau soste Sėdinčiojo dešinėje knygos ritinį , prirašytą iš vidaus ir iš lauko , užantspauduotą septyniais antspaudais .
66005002	Ir pamačiau galingą angelą , skelbiantį skardžiu balsu : „ Kas bus vertas atverti knygą ir nuplėšti nuo jos antspaudus ? ! “
66005003	Bet niekas nei danguje , nei žemėje , nei po žeme negalėjo atverti knygos nė pažiūrėti į ją .
66005004	Aš graudžiai pravirkau , kad neatsirado verto atverti knygą ir pasižiūrėti .
66005005	Tuomet vienas vyresnysis man tarė : „ Neverk ! Štai nugalėjo liūtas iš Judo giminės , Dovydo atžala . Jis atvers knygą ir septynis jos antspaudus “ .
66005006	Aš išvydau sosto ir keturių būtybių bei vyresniųjų viduryje Avinėlį . Jis buvo tarytum nužudytas ir turėjo septynis ragus ir septynias akis , kurios yra septynios Dievo dvasios , siųstos į visą žemę .
66005007	Jis priėjo ir paėmė knygą iš soste Sėdinčiojo dešinės .
66005008	Kai jis paėmė knygą , keturios būtybės ir dvidešimt keturi vyresnieji parpuolė prieš Avinėlį , kiekvienas laikydamas rankose arfą ir aukso indus , pilnus smilkalų , tai yra šventųjų maldų .
66005009	Jie giedojo naują giesmę , skelbdami : „ Vertas esi paimti knygą ir atplėšti jos antspaudus , nes buvai nužudytas ir atpirkai Dievui savo krauju žmones iš visų genčių , kalbų , tautų ir giminių .
66005010	Iš jų tu padarei mūsų Dievui karalystę bei kunigus , ir jie karaliaus žemėje “ .
66005011	Aš regėjau ir girdėjau balsus daugybės angelų aplinkui sostą , būtybes ir vyresniuosius ; jų skaičius buvo miriadų miriadai ir tūkstančių tūkstančiai .
66005012	Jie skelbė skambiu balsu : „ Vertas Avinėlis , kuris buvo nužudytas , imti galybę ir lobį , ir išmintį , ir stiprybę , ir pagarbą , ir šlovę , ir gyrių ! “
66005013	Ir girdėjau , kaip visi kūriniai , esantys danguje , žemėje , po žeme ir jūroje , ir visa , kas juose , skelbė : „ Sėdinčiajam soste ir Avinėliui tebūnie gyrius ir pagarba , ir šlovė , ir valdžia per amžių amžius ! “
66005014	Keturios būtybės kartojo : „ Amen ! “ — o vyresnieji puolė ant žemės , reikšdami pagarbą .
66006001	Aš mačiau , kaip Avinėlis atplėšė pirmąjį iš septynių antspaudų , ir išgirdau vieną iš keturių būtybių tartum griaustinio balsu šaukiant : „ Ateik ! “
66006002	Ir aš regėjau : štai pasirodė baltas žirgas ir ant jo raitelis su lanku rankoje . Jam buvo duotas vainikas , ir jis išjojo kaip nugalėtojas , kad dar nugalėtų .
66006003	Kai jis atplėšė antrąjį antspaudą , aš išgirdau antrąją būtybę sakant : „ Ateik ! “
66006004	Ir pasirodė kitas žirgas , ugniaspalvis , ir jo raiteliui buvo leista atimti iš žemės taiką , kad žmonės vieni kitus žudytų ; jam buvo duotas didelis kalavijas .
66006005	Kai Avinėlis atplėšė trečiąjį antspaudą , aš išgirdau trečiąją būtybę tariant : „ Ateik ! “ Ir aš regėjau : štai pasirodė juodas žirgas , o raitelis turėjo savo rankoje svarstykles .
66006006	Ir aš girdėjau tarytum kokį balsą keturių būtybių viduryje skelbiant : „ Kviečių stuopa už denarą , trys miežių stuopos už denarą , bet aliejui ir vynui nedaryk žalos ! “
66006007	Kai atplėšė ketvirtąjį antspaudą , aš išgirdau ketvirtosios būtybės balsą sakant : „ Ateik ! “
66006008	Ir aš regėjau : štai pasirodė palšas žirgas , o jo raitelio vardas buvo Mirtis , ir paskui jį sekė mirusiųjų pasaulis . Jiems buvo duota valdžia ketvirtadalyje žemės , kad žudytų kardu , badu , maru ir žemės žvėrių dantimis .
66006009	Kai Avinėlis atplėšė penktąjį antspaudą , aš pamačiau po aukuru sielas nužudytųjų dėl Dievo žodžio ir dėl liudijimo , kurį jie yra davę .
66006010	Jie šaukė didžiu balsu , klausdami : „ Kaip ilgai , Šventasis ir Teisusis Valdove , neteisi ir nekeršysi už mūsų kraują žemės gyventojams ? ! “
66006011	Tuomet kiekvienam jų buvo duotas baltas drabužis , ir jiems buvo pasakyta , kad dar truputį palūkėtų , kol į skaičiaus pilnybę įsijungs jų tarnystės draugai ir broliai , kurie turi būti nužudyti kaip ir jie .
66006012	Aš mačiau , kaip jis atplėšė šeštąjį antspaudą . Tuomet kilo didelis žemės drebėjimas , saulė pasidarė juoda kaip ašutinis maišas , visas mėnulis paraudo lyg kraujas ,
66006013	o dangaus žvaigždės ėmė kristi žemėn , tarytum baisaus vėjo purtomas figmedis mestų dar neprinokusius vaisius .
66006014	Dangus atitrūko tarsi besivyniojantis knygos ritinys , ir visi kalnai ir salos buvo išjudinti iš savo vietų .
66006015	Tuomet žemės karaliai , didikai , karo vadai , turtuoliai , galiūnai , visi vergai ir laisvieji pasislėpė urvuose ir tarp kalnų uolų .
66006016	Jie šaukė kalnams ir uoloms : „ Griūkite ant mūsų ir paslėpkite mus nuo Sėdinčiojo soste veido ir nuo Avinėlio rūstybės ,
66006017	nes atėjo didi jų rūstybės diena , ir kas galės ištverti ? ! “
66007001	Paskui aš regėjau keturis angelus , stovinčius keturiuose žemės kampuose , laikančius keturis žemės vėjus , kad vėjas nepūstų nei žemėje , nei jūroje , nei į medžius .
66007002	Ir išvydau kitą angelą , pakylantį nuo saulėtekio , turintį Gyvojo Dievo antspaudą . Jis šaukė skardžiu balsu keturiems angelams , kuriems buvo leista kenkti žemei ir jūrai :
66007003	„ Nekenkite nei žemei , nei jūrai , nei medžiams , kol paženklinsime antspaudu savo Dievo tarnų kaktas ! “
66007004	Ir aš išgirdau paženklintųjų skaičių — šimtas keturiasdešimt keturi tūkstančiai paženklintųjų iš visų Izraelio vaikų giminių :
66007005	Iš Judo giminės dvylika tūkstančių paženklintųjų , iš Rubeno giminės dvylika tūkstančių , iš Gado giminės dvylika tūkstančių ,
66007006	iš Asero giminės dvylika tūkstančių , iš Neftalio giminės dvylika tūkstančių , iš Manaso giminės dvylika tūkstančių ,
66007007	iš Simeono giminės dvylika tūkstančių , iš Levio giminės dvylika tūkstančių , iš Isacharo giminės dvylika tūkstančių ,
66007008	iš Zabulono giminės dvylika tūkstančių , iš Juozapo giminės dvylika tūkstančių , iš Benjamino giminės dvylika tūkstančių paženklintųjų .
66007009	Paskui aš regėjau : štai milžiniška minia , kurios niekas negalėjo suskaičiuoti , iš visų giminių , genčių , tautų ir kalbų . Visi stovėjo priešais sostą ir Avinėlio akivaizdoje , apsisiautę baltais drabužiais , su palmių šakomis rankose .
66007010	Jie šaukė skambiu balsu : „ Išgelbėjimas — iš mūsų Dievo , sėdinčio soste , ir Avinėlio ! “
66007011	Visi angelai , stovintys aplink sostą , vyresniuosius ir keturias būtybes , parpuolė prieš sostą veidais žemėn ir pagarbino Dievą ,
66007012	giedodami : „ Amen ! Palaima ir šlovė , ir išmintis , ir padėka , ir garbė , ir galybė , ir stiprybė mūsų Dievui per amžių amžius ! Amen ! “
66007013	Tuomet vienas iš vyresniųjų ėmė man kalbėti : „ Kas tokie yra ir iš kur atėjo tie , apsivilkę baltais drabužiais ? “
66007014	Aš jam atsakiau : „ Mano viešpatie , tu žinai “ . Jis man tarė : „ Jie atėjo iš didžio sielvarto . Jie išplovė savo drabužius ir juos išbalino Avinėlio krauju .
66007015	Todėl jie stovi priešais Dievo sostą ir tarnauja jam dieną naktį jo šventykloje , o Sėdintysis soste išskleis ant jų padangtę .
66007016	Jie nebealks , nebetrokš , nebekepins jų saulė nė jokia kaitra ,
66007017	nes Avinėlis , kuris stovi priešais sostą , juos ganys ir vedžios prie gyvybės vandens šaltinių , ir Dievas nušluostys kiekvieną ašarą nuo jų akių “ .
66008001	Kai Avinėlis atplėšė septintąjį antspaudą , danguje pusvalandžiui pasidarė tylu .
66008002	Aš išvydau septynis angelus , stovinčius Dievo akivaizdoje , ir jiems buvo įteikti septyni trimitai .
66008003	Atėjo dar vienas angelas ir atsistojo prie aukuro , laikydamas aukso smilkytuvą . Jam buvo duota daug smilkalų , kad jis aukotų juos su visų šventųjų maldomis ant auksinio aukuro priešais sostą .
66008004	Ir pakilo smilkalų dūmai su šventųjų maldomis iš angelo rankų Dievo akivaizdon .
66008005	Paskui angelas paėmė smilkytuvą , pripildė jį aukuro žarijų ir sviedė į žemę . Ir sugriaudė griausmai , pakilo šauksmai , sublyksėjo žaibai , sudrebėjo žemė .
66008006	Septyni angelai , turintys septynis trimitus , pasirengė trimituoti .
66008007	Ir sutrimitavo pirmasis . Ir radosi kruša ir ugnis , sumišę su krauju , ir pabiro žemėn . Ir išdegė trečdalis žemės , ir sudegė trečdalis medžių , ir visa žalia žolė nusvilo .
66008008	Sutrimitavo antrasis angelas . Ir tartum didžiulis kalnas , liepsnojantis ugnimi , buvo sviestas į jūrą . Trečdalis jūros pavirto krauju ,
66008009	trečdalis jūros padarų , turinčių gyvybę , išgaišo , ir trečdalis laivų buvo sunaikinti .
66008010	Ir sutrimitavo trečiasis angelas . Tada iš dangaus nupuolė didelė žvaigždė , liepsnodama tarsi deglas , ir nukrito ant trečdalio upių ir ant vandens šaltinių .
66008011	Žvaigždės vardas yra Metėlė . Ir pavirto trečdalis vandenų metėle , ir daugybė žmonių numirė nuo apkartusio vandens .
66008012	Ir sutrimitavo ketvirtasis angelas . Tuomet buvo užgautas trečdalis saulės , trečdalis mėnulio ir trečdalis žvaigždžių , kad jų trečdalis užtemtų ir diena prarastų trečdalį šviesumo ir tiek pat naktis .
66008013	Aš regėjau ir girdėjau dangaus viduriu skrendantį erelį , kuris skardžiu balsu skelbė : „ Vargas , vargas , vargas žemės gyventojams nuo besirengiančių užtrimituoti kitų trijų angelų trimitų garsų ! “
66009001	Ir sutrimitavo penktasis angelas . Aš išvydau žvaigždę , nukritusią iš dangaus žemėn . Jai buvo duotas raktas nuo bedugnės šulinio .
66009002	Ji atidarė bedugnės šulinį , ir išsiveržė dūmai iš šulinio , tartum iš milžiniškos krosnies . Ir aptemo saulė ir oras nuo šulinio dūmų ,
66009003	o iš dūmų pasipylė žemėn skėriai , ir jiems buvo duota galia , kaip turi galią žemės skorpionai .
66009004	Jiems buvo įsakyta nekenkti žemės žolei nei jokiam žalumynui , nei jokiam medžiui , o vien tik žmonėms , kurie neturi savo kaktose Dievo antspaudo .
66009005	Bet jiems buvo leista ne žudyti žmones , o juos kankinti penkis mėnesius . Jų kankinimas it skorpiono , kai jis įgelia žmogų .
66009006	Anomis dienomis žmonės ieškos mirties ir jos neras , trokš numirti , bet mirtis bėgs nuo jų .
66009007	Skėrių išvaizda panaši į žirgų , parengtų kautynėms . Ant jų galvų tartum vainikai , panašūs į auksą ; jų veidai — tarytum žmonių veidai ;
66009008	jie turėjo plaukus , panašius į moterų plaukus , o jų dantys buvo lyg liūtų dantys .
66009009	Jie turėjo šarvus tarsi geležinius krūtinšarvius , o jų sparnų garsas buvo kaip bildesys galybės vežimų ir žirgų , bėgančių į mūšį .
66009010	Jie turi uodegas , panašias į skorpionų , ir geluonis uodegose . Jie , turi galią kenkti žmonėms penkis mėnesius .
66009011	Jie turi sau karalių , bedugnės angelą , kurio vardas hebrajiškai Abadonas , o graikiškai tas vardas Apolionas .
66009012	Pirmoji neganda praėjo ; štai iš paskos eina dar dvi negandos .
66009013	Ir sutrimitavo šeštasis angelas . Aš išgirdau balsą nuo keturių ragų auksinio aukuro , stovinčio Dievo akivaizdoje .
66009014	Jis įsakė šeštajam angelui , turinčiam trimitą : „ Paleisk keturis angelus , kurie yra surišti prie didžiosios Eufrato upės ! “
66009015	Ir buvo atrišti keturi angelai , parengti nustatytą valandą , dieną , mėnesį ir metais išžudyti trečdalį žmonių .
66009016	Jų kariuomenės skaičius — aš išgirdau jų skaičių — buvo du miriadai miriadų raitelių .
66009017	Taigi aš mačiau regėjime žirgus ir raitelius su krūtinšarviais — ugniaspalviais , violetiniais ir sieraspalviais ; žirgų galvos atrodė kaip liūtų galvos , o iš jų nasrų veržėsi ugnis , dūmai ir siera .
66009018	Trečdalis žmonių žuvo nuo šitų piktenybių — nuo ugnies , dūmų ir sieros , besiveržiančių iš jų nasrų .
66009019	Mat žirgų galia jų nasruose ir uodegose . Jų uodegos panašios į gyvates ir turi galvas , kuriomis kenkia .
66009020	Bet kiti žmonės , kurie nebuvo šitų piktenybių išžudyti , vis tiek nepametė savo rankų darbų , kad jau nebegarbintų demonų ir aukso , sidabro , žalvario , akmens ir medžio stabų , kurie negali nei matyti , nei girdėti , nei vaikščioti .
66009021	Jie taip pat nesiliovė žudę , būrę , ištvirkavę ir vogę .
66010001	Aš išvydau dar vieną galingą angelą , nužengiantį iš dangaus , apsisiautusį debesimi . Jo galvą supo vaivorykštė , veidas švytėjo kaip saulė ir kojos — tarsi ugnies stulpai .
66010002	Jis laikė rankoje išvyniotą knygelę . Ir jis atsistojo dešiniąja koja ant jūros , o kairiąja ant sausumos .
66010003	Paskui ėmė šaukti galingu balsu tartum riaumojantis liūtas . Kai jis sušuko , atsiliepė septyni griaustiniai savais balsais .
66010004	Septyniems griaustiniams prabilus , aš buvau berašąs , bet išgirdau iš dangaus balsą , sakantį : „ Užantspauduok , ką pasakė septyni griaustiniai , ir to nerašyk ! “
66010005	O angelas , kurį mačiau stovint ant jūros ir ant sausumos , pakėlė dešinę ranką į dangų
66010006	ir prisiekė Gyvuoju per amžių amžius , kuris sutvėrė dangų ir visa , kas jame , žemę ir visa , kas joje , bei jūrą ir visa , kas joje : „ Laiko daugiau nebebus !
66010007	Mat kai pasigirs septintojo angelo trimitavimas , bus atbaigtas Dievo slėpinys , kaip jis yra paskelbęs Gerąją naujieną savo tarnams pranašams “ .
66010008	Tuomet balsas , kurį buvau girdėjęs iš dangaus , vėl ėmė kalbėtis su manimi ir tarė : „ Eik , paimk atvyniotą knygelę iš angelo , stovinčio virš jūros ir sausumos “ .
66010009	Aš nuėjau pas angelą ir paprašiau , kad duotų man knygelę . Jis man atsakė : „ Imk , suvalgyk ją ! Ji bus karti viduriuose , bet burnoje ji bus saldi kaip medus “ .
66010010	Aš paėmiau knygelę iš angelo rankos ir ją suvalgiau . Ji buvo mano burnoje saldi tartum medus , bet kai prarijau , mano viduriuose ji apkarto .
66010011	Tuomet man buvo pasakyta : „ Reikia , kad tu ir vėl pranašautum apie daugelį žmonių , tautų , kalbų ir karalių “ .
66011001	Ir buvo man duotas nendrinis mastas , panašus į lazdą , ir buvo liepta : „ Kelkis ir išmatuok Dievo šventyklą , aukurą ir tuos , kurie tenai meldžiasi .
66011002	O šventyklos išorinį kiemą praleisk , nematuok jo , nes jis skirtas pagonims . Jie tryps šventąjį miestą keturiasdešimt du mėnesius .
66011003	Aš duosiu galią savo dviem liudytojams , kad jie , maišais apsivilkę , pranašautų tūkstantį du šimtus šešiasdešimt dienų “ .
66011004	Jie yra du alyvmedžiai ir du žibintuvai , stovintys visos žemės Viešpaties akivaizdoje .
66011005	Jei kas panorės juos skriausti , iš jų burnos išsiverš ugnis ir praris jų priešininkus . Jei kas norės jiems kenkti , tas irgi taip žus .
66011006	Juodu turi galią užrakinti dangų , kad jų pranašavimo dienomis nelytų lietus , turi galią vandenis paversti krauju ir ištikti žemę bet kokia neganda , kada panorės .
66011007	Kai jie baigs liudyti , žvėris , išlindęs iš bedugnės , kovos su jais , nugalės ir nužudys juos .
66011008	Jų lavonai gulės aikštėje didžiojo miesto , kuris dvasine prasme vadinamas Sodoma ir Egiptu , kur ir jų Viešpats buvo nukryžiuotas .
66011009	Tuomet įvairių tautų , genčių , kalbų ir giminių žmonės galės žiūrėti į jų lavonus pusketvirtos dienos , ir nebus leista jų lavonų palaidoti kape .
66011010	Žemės gyventojai džiūgaus ir linksminsis dėl jų žuvimo , jie siuntinės vieni kitiems dovanas , nes tuodu pranašai vargino žemės gyventojus .
66011011	O po pusketvirtos dienos gyvybės dvasia nuo Dievo įžengė į juodu . Jie pašoko ant kojų , ir didžiulė baimė pagavo tuos , kurie į juos žiūrėjo .
66011012	Tada jie išgirdo galingą balsą iš dangaus , kuris jiems šaukė : „ Užženkite šen ! “ , ir jiedu užžengė į dangų debesyje , o jų priešai žiūrėjo į juodu .
66011013	Tą pačią valandą kilo baisus žemės drebėjimas , ir dešimta dalis miesto sugriuvo . Nuo žemės drebėjimo žuvo septyni tūkstančiai žmonių , o kiti , baimės pagauti , ėmė garbinti dangaus Dievą .
66011014	Antroji neganda praėjo . Štai greit artinasi trečioji neganda .
66011015	Sutrimitavo septintasis angelas . Danguje pasigirdo galingi balsai , kurie skelbė : „ Pasaulio karalystė tapo mūsų Viešpaties ir jo Mesijo karalyste , ir jis karaliaus per amžių amžius ! “
66011016	O dvidešimt keturi vyresnieji , sėdintys savo sostuose Dievo akivaizdoje , parpuolė veidais žemėn ir ėmė šlovinti Dievą ,
66011017	šaukdami : „ Dėkojame tau , Viešpatie , Visagali Dieve , kuris esi ir kuris buvai , kad pasiėmei savo didžiąją galybę ir ėmei viešpatauti .
66011018	Tautos įširdo , tačiau atėjo tavo rūstybės laikas , metas teisti mirusius ir atsilyginti savo tarnams , pranašams ir šventiesiems , ir visiems bijantiems tavojo vardo , mažiems ir dideliems , ir metas sunaikinti tuos , kurie niokoja žemę “ .
66011019	Ir atsidarė danguje Dievo šventykla , ir pasirodė šventykloje jo Sandoros Skrynia , ir sušvytravo žaibai , nuskambėjo balsai ir griaustiniai , kilo žemės drebėjimas , ir pabiro baisi kruša .
66012001	Ir pasirodė danguje didis ženklas : moteris , apsisiautusi saule , po jos kojų mėnulis , o ant galvos dvylikos žvaigždžių vainikas .
66012002	Ji buvo nėščia ir dejavo , kentėdama sąrėmius bei gimdymo sopulius .
66012003	Pasirodė ir kitas ženklas danguje : štai didžiulis ugniaspalvis slibinas su septyniomis galvomis , su dešimčia ragų ir su septyniomis diademomis ant galvų .
66012004	Jo uodega nušlavė trečdalį dangaus žvaigždžių ir nužėrė jas žemėn . Slibinas tykodamas sustojo priešais moterį , kad jai pagimdžius prarytų kūdikį .
66012005	Ir ji pagimdė sūnų , berniuką , kuriam skirta ganyti visas tautas geležine lazda . Kūdikis buvo paimtas pas Dievą , prie jo sosto .
66012006	O moteris pabėgo į dykumą , kur buvo jai Dievo paruošta būstinė , kad tenai ji būtų maitinama tūkstantį du šimtus šešiasdešimt dienų .
66012007	Ir užvirė danguje kova . Mykolas ir jo angelai kovojo su slibinu . Ir kovėsi slibinas ir jo angelai ,
66012008	bet jie pralaimėjo , ir nebeliko jiems vietos danguje .
66012009	Taip buvo išmestas didysis slibinas , senoji gyvatė , vadinamas velniu ir šėtonu , kuris suvedžiodavo visą pasaulį . Jis buvo išmestas žemėn , ir kartu su juo buvo išmesti jo angelai .
66012010	Aš girdėjau danguje galingą balsą , sakantį : „ Dabar atėjo mūsų Dievo išganymas , galybė , karalystė ir jo Kristaus valdžia , nes išmestas mūsų brolių kaltintojas , skundęs juos mūsų Dievui dieną ir naktį .
66012011	Bet jie nugalėjo jį Avinėlio krauju ir savo liudijimo žodžiu . Jie nebrangino savo gyvybės ir nebijojo mirti .
66012012	Todėl džiūgaukite , dangūs ir jų gyventojai ! Bet vargas žemei ir jūrai , nes pas jus nukrito velnias , kupinas baisaus įniršio , žinodamas mažai beturįs laiko “ .
66012013	Slibinas , pamatęs , kad yra nutrenktas žemėn , puolė persekioti moterį , kuri buvo pagimdžiusi berniuką .
66012014	Bet moteriai buvo duoti du didžiojo erelio sparnai skristi į dykumą , į savo būstinę , kur bus maitinama ir saugoma nuo gyvatės per laikotarpį , du laikotarpius ir pusę laikotarpio .
66012015	Gyvatė paskui moterį iš savo nasrų paleido upę lyg vandenį , kad srovė ją pagriebtų .
66012016	Bet žemė pagelbėjo moteriai : žemė atvėrė savo žiotis ir sugėrė upę , kurią slibinas buvo paliejęs iš savo nasrų .
66012017	Ir įnirto slibinas prieš moterį , ir metėsi kautis su kitais jos palikuonimis , kurie laikosi Dievo įsakymų ir saugoja Jėzaus liudijimą .
66013001	O aš stovėjau ant jūros kranto . Ir išvydau iš jūros išnyrant žvėrį , turintį dešimt ragų ir septynias galvas , o ant jo ragų buvo dešimt diademų ir ant jo galvų piktžodžiavimo vardai .
66013002	Žvėris , kurį mačiau , buvo panašus į leopardą ; jo kojos tarytum lokio kojos , o jo snukis — lyg liūto snukis . Slibinas atidavė jam savo galybę , savo sostą ir didelę valdžią .
66013003	Vieną jo galvų aš regėjau lyg mirtinai sužeistą , tačiau jos mirštamoji žaizda užgijo . Ir visa žemė stebėdamasi nusekė paskui žvėrį .
66013004	Žmonės garbino slibiną , kad atidavė valdžią žvėriui , ir šlovino žvėrį , šaukdami : „ Kas galėtų lygintis su žvėrimi , ir kas galėtų kovoti su juo ! “
66013005	Žvėriui buvo duotas snukis didžiuotis ir piktžodžiauti ir duota galia taip daryti per keturiasdešimt du mėnesius .
66013006	Ir jis , atvėręs nasrus , piktžodžiavo Dievui , niekino jo vardą , jo buveinę — tuos , kurie gyvena danguje .
66013007	Jam buvo leista kovoti su šventaisiais ir juos nugalėti . Jam buvo suteikta valdžia visoms gentims , tautoms , kalboms ir giminėms .
66013008	Jį garbins visi tie žemės gyventojai , kurių vardai nuo pasaulio sutvėrimo neįrašyti nužudytojo Avinėlio gyvenimo knygoje .
66013009	Kas turi ausis , teklauso :
66013010	Jei kas skirtas nelaisvei , į nelaisvę ir eina . O kam lemta žūti nuo kalavijo , tas ir bus kalaviju nužudytas . Čia ir pasirodo šventųjų ištvermė bei tikėjimas !
66013011	Ir aš regėjau dar kitą žvėrį atslenkant nuo sausumos . Jis turėjo du ragus , panašius į avinėlio , bet kalbėjo kaip slibinas .
66013012	Jis naudojasi visa pirmojo žvėries galybe jo akivaizdoje ir verčia žemę bei jos gyventojus garbinti pirmąjį žvėrį , kurio mirštama žaizda užgijo .
66013013	Jis daro didžius stebuklus , net žmonėms matant nuleisdina ugnį iš dangaus į žemę .
66013014	Jis klaidina žemės gyventojus ženklais , kuriuos jam leista daryti žvėries akyse . Jis liepia žemės gyventojams padaryti atvaizdą žvėries , kuris gavo žaizdą nuo kalavijo , tačiau išgyveno .
66013015	Jam leista suteikti žvėries atvaizdui dvasią , idant žvėries atvaizdas imtų kalbėti , ir įsakyti , kad visi , kurie atsisakys pagarbinti žvėries atvaizdą , būtų žudomi .
66013016	Jis verčia visus , mažus ir didelius , turtuolius ir vargdienius , laisvuosius ir vergus , pasidaryti ženklą ant dešinės rankos arba ant kaktos ,
66013017	kad niekas negalėtų nei pirkti , nei parduoti , jei neturės to ženklo — žvėries vardo ar jo vardo skaičiaus .
66013018	Čia slypi išmintis ! Kas išmano , teapskaičiuoja žvėries skaičių , nes tai žmogaus skaičius , ir jis yra šeši šimtai šešiasdešimt šeši .
66014001	Ir aš išvydau : štai Avinėlis bestovįs ant Siono kalno , o su juo šimtas keturiasdešimt keturi tūkstančiai turinčių jo ir jo Tėvo vardus , įrašytus savo kaktose .
66014002	Aš išgirdau iš dangaus garsus , tarsi didelių vandenų šniokštimą ir tarsi galingo griaustinio dundėjimą . Garsai , kuriuos girdėjau , buvo tarytum arfininkų , skambinančių arfomis .
66014003	Jie giedojo naują giesmę priešais sostą , keturias būtybes ir vyresniuosius , ir niekas negalėjo išmokti tos giesmės , išskyrus tuos šimtą keturiasdešimt keturis tūkstančius , atpirktus iš žemės .
66014004	Tai tie , kurie nesusitepę su moterimis , nes jie skaistūs . Jie lydi Avinėlį , kur tik jis eina . Jie atpirkti iš žmonijos , pirmienos Dievui ir Avinėliui .
66014005	Jų lūpose nerasta melo , jie be dėmės .
66014006	Ir aš pamačiau kitą angelą , lekiantį dangaus viduriu , turintį paskelbti žemės gyventojams , visoms tautoms , gentims , kalboms ir žmonėms amžinąją Evangeliją .
66014007	Jis šaukė galingu balsu : „ Bijokite Dievo ir atiduokite jam pagarbą , nes atėjo jo teismo valanda ; nuolankiai pašlovinkite dangaus ir žemės , jūros ir vandens šaltinių Sutvėrėją ! “
66014008	Paskui jį skrido antras angelas , kuris šaukė : „ Krito , krito didžioji Babelė , kuri savo paleistuvingo įniršio vynu apgirdė visas tautas ! “
66014009	Ir dar trečias angelas lydėjo juos , šaukdamas skardžiu balsu : „ Kas garbina žvėrį ir jo atvaizdą ir priima ant savo kaktos ar ant rankos jo ženklą ,
66014010	tas turės gerti Dievo įniršio vyno , įpilto ir neatmiešto jo rūstybės taurėje , ir bus kankinamas ugnimi ir siera šventųjų angelų ir Avinėlio akyse .
66014011	Jų kentėjimų dūmai rūks per amžių amžius , ir jie neturės atilsio nei dieną , nei naktį — tie , kurie garbina žvėrį bei jo atvaizdą ir ima jo vardo ženklą “ .
66014012	Čia pasirodo ištvermė šventųjų , kurie laikosi Dievo įsakymų ir Jėzaus tikėjimo !
66014013	Ir aš išgirdau iš dangaus balsą , kuris liepė : „ Rašyk : ‘ Nuo šiol bus palaiminti mirusieji , kurie miršta Viešpatyje . Taip , — sako Dvasia , — jie turi atilsėti nuo savo vargų , nes jų darbai juos lydi ’ “ .
66014014	Ir aš regėjau : štai baltas debesis , o ant debesies sėdėjo panašus į Žmogaus Sūnų . Ant galvos jis turėjo aukso vainiką , o rankoje — aštrų pjautuvą .
66014015	Iš šventyklos išėjo dar vienas angelas , šaukdamas galingu balsu sėdinčiajam ant debesies : „ Paleisk darban savo pjautuvą ir pjauk , nes išmušė pjūties valanda , ir žemės derlius prinoko “ .
66014016	Tuomet sėdintysis ant debesies nusviedė savo pjautuvą žemėn , ir žemės derlius buvo nupjautas .
66014017	Dar kitas angelas išėjo iš dangaus šventyklos , taip pat turintis aštrų pjautuvą .
66014018	Ir dar vienas angelas išėjo nuo aukuro , turintis valdžią ugniai . Jis didžiu balsu sušuko turinčiajam aštrų pjautuvą : „ Paleisk darban savo aštrųjį pjautuvą ir nurink žemės vynmedžio kekes , nes uogos jau prisirpo “ .
66014019	Tada angelas numetė savo pjautuvą žemėn ir nuskynė žemės vynmedį , ir supylė vynuoges į didįjį Dievo rūstybės spaustuvą .
66014020	Spaustuvas buvo minamas už miesto , ir išsiveržė iš spaustuvo kraujas , pakildamas arkliams iki žąslų tūkstančio šešių šimtų stadijų atstumu .
66015001	Aš pamačiau danguje dar vieną didį ir nuostabų ženklą : septynis angelus , turinčius septynias paskutines negandas , nes jomis išsibaigia Dievo rūstybė .
66015002	Aš išvydau tarsi stiklo jūrą , sumaišytą su ugnimi , ir žmones , kurie buvo pergalėję žvėrį , jo atvaizdą ir jo vardo skaičių , stovinčius su Dievo arfomis ant stiklo jūros .
66015003	Jie giedojo Dievo tarno Mozės giesmę ir Avinėlio giesmę : „ Didingi ir nuostabūs tavo darbai , Viešpatie , visagali Dieve ! Teisingi ir tikri tavieji keliai , tautų Valdove !
66015004	Kas gi nesibijotų , Viešpatie , ir negerbtų tavojo vardo ? ! Juk tu vienas šventas ! Visos tautos ateis ir šlovindamos puls veidu prieš tave , nes paaiškėjo tavo teisūs sprendimai “ .
66015005	Paskui aš regėjau : atsidarė liudijimo padangtės šventykla danguje ,
66015006	ir išėjo iš šventyklos septyni angelai su septyniomis negandomis . Jie buvo apsivilkę tyra , spindinčia drobe ir persijuosę per krūtines aukso juostomis .
66015007	Viena iš keturių būtybių padavė septyniems angelams septynis aukso dubenis , pilnus Gyvojo per amžių amžius Dievo rūstybės .
66015008	Šventykla prisipildė dūmų nuo Dievo garbės ir galybės , ir niekas negalėjo įžengti šventyklon , kol nesibaigs septynių angelų septynios negandos .
66016001	Ir aš išgirdau iš šventyklos galingą balsą , šaukusį septyniems angelams : „ Eikite ir išpilkite septynis Dievo rūstybės dubenis žemėn ! “
66016002	Ir nuėjo pirmasis , ir išliejo savo dubenį žemėn . Ir apniko piktos ir skaudžios votys žmones , turinčius žvėries ženklą ir garbinančius jo atvaizdą .
66016003	Antrasis išpylė savo dubenį jūron ; ji tapo lyg numirėlio kraujas , ir visi gyvūnai jūroje išgaišo .
66016004	Trečiasis išliejo savo dubenį į upes ir vandens šaltinius , ir jie pavirto krauju .
66016005	Ir išgirdau vandenų angelą sakant : „ Teisus tu , kuris esi ir buvai , Šventasis , kad taip nusprendei .
66016006	Jie praliejo šventųjų ir pranašų kraują , todėl duodi jiems gerti kraują . Jie to verti ! “
66016007	Aš dar išgirdau aukurą kalbant : „ Taip , Visagali Viešpatie Dieve , tavo nuosprendžiai tikri ir teisingi ! “
66016008	Ketvirtasis išpylė savo dubenį saulėn , ir jai buvo leista svilinti žmones ugnimi .
66016009	Žmones degino baisi kaitra , o jie keikė vardą Dievo , kuris turi valdžią šitokioms negandoms . Jie neatsivertė ir neteikė jam pagarbos .
66016010	Penktasis išpylė savo dubenį ant žvėries sosto , ir jo karalystė paskendo tamsoje , o žmonės krimto savo liežuvius iš skausmo .
66016011	Jie piktžodžiavo dangaus Dievui dėl savo sopulių ir vočių , bet nenusigręžė nuo savo darbų .
66016012	Šeštasis išliejo savo dubenį į didžiąją Eufrato upę , ir jos vanduo išdžiūvo , kad pasidarytų kelias karaliams iš saulėtekio šalies .
66016013	Tada aš pamačiau iš slibino nasrų , iš žvėries snukio ir iš melagingo pranašo burnos išeinant tris netyrąsias dvasias , tartum varles .
66016014	O tai yra demonų dvasios , darančios ženklus ; jos iškeliauja pas viso pasaulio karalius , kad juos suburtų didžiosios Visagalio Dievo dienos kovai .
66016015	„ Štai aš ateinu kaip vagis . Palaimintas , kas budi ir sergi savo drabužius , kad netektų vaikščioti nuogam ir žmonės nepamatytų jo gėdos ! “
66016016	Jos subūrė juos į vietovę , kuri hebrajiškai vadinasi Harmagedonas .
66016017	Septintasis angelas išpylė savo dubenį į orą , ir nuskambėjo iš šventyklos , nuo sosto , galingas balsas : „ Įvyko ! “
66016018	Ir pasipylė žaibai , pasigirdo balsai , sudundėjo griaustiniai , ir kilo baisus žemės drebėjimas , kokio nebūta , kiek žmogus žemėje gyvena ; toks smarkus buvo drebėjimas !
66016019	Didysis miestas suskilo į tris dalis , o pagonių miestai sugriuvo . Dievas atsiminė didžiąją Babelę , kad jai duotų savo rūstybės ir įniršio vyno taurę .
66016020	Ir pabėgo visos salos , ir nebeliko kalnų .
66016021	Ledo luitai kaip talentai krito iš dangaus ant žmonių . Žmonės keikė Dievą dėl ledų negandos , nes siaubinga buvo ši neganda .
66017001	Tuomet atėjo vienas iš septynių angelų , turėjusių septynis dubenis , ir užkalbino mane : „ Eikš , aš tau parodysiu teismą didžiosios ištvirkėlės , sėdinčios ant didžių vandenų .
66017002	Su ja ištvirkavo žemės karaliai , ir jos ištvirkimo vynu pasigėrė žemės gyventojai “ .
66017003	Ir jis dvasios galia nusinešė mane į dykumą . Ten aš išvydau moterį , sėdinčią ant skaisčiai raudono žvėries , pilno piktžodžiavimo vardų , turinčio septynias galvas ir dešimt ragų .
66017004	Moteris buvo apsivilkusi purpuru ir raudonu drabužiu , išsipuošusi auksu , brangakmeniais ir perlais . Ji laikė rankoje aukso taurę , pilną ištvirkimo šlykštybių ir nešvarumų .
66017005	Ant jos kaktos buvo užrašytas vardas , slėpinys : „ Didžioji Babelė , ištvirkėlių ir žemės šlykštybių motina “ .
66017006	Mačiau tą moterį , girtą nuo šventųjų ir Jėzaus liudytojų kraujo . Ją matydamas , aš labai stebėjausi .
66017007	O angelas man tarė : „ Ko stebiesi ? Aš tau atskleisiu slėpinį moters ir ją nešančio žvėries , kuris turi septynias galvas ir dešimt ragų .
66017008	Žvėris , kurį tu regėjai , buvo , bet jo nebėra ; jis ruošiasi iškopti iš bedugnės , tačiau eina į pražūtį . Žemės gyventojai , kurių vardai neįrašyti gyvenimo knygoje nuo pasaulio sutvėrimo , stebėsis , žiūrėdami į žvėrį , kad jis buvo ir jo nebėra , ir jis vėl pasirodys .
66017009	Čia reikia proto , apšviesto išminties ! Septynios galvos reiškia septynias kalvas , ant kurių moteris sėdi . Taip pat yra septyni karaliai ;
66017010	penki žlugo , vienas tebėra , o vienas dar neatėjo ; kai jis ateis , turės trumpam pasilikti .
66017011	O žvėris , kuris buvo ir kurio nebėra , tai yra aštuntasis , bet vienas iš septynių , ir jis eina į pražūtį .
66017012	Tie dešimt ragų , kuriuos matei , yra dešimt karalių , kurie dar negavo karališkos valdžios , bet jie gaus ją vienai valandai kartu su žvėrimi .
66017013	Jie turi vieną sumanymą ir savo galybę bei valdžią atiduoda žvėriui .
66017014	Jie kovos su Avinėliu , bet Avinėlis juos nugalės , nes jis yra viešpačių Viešpats ir karalių Karalius , ir su juo visi pašauktieji , išrinktieji ir ištikimieji “ .
66017015	Angelas toliau man sako : „ Vandenys , kuriuos regėjai , kur sėdi ištvirkėlė , yra žmonės , minios , tautos ir kalbos .
66017016	Tie dešimt ragų , kuriuos matei , ir žvėris , — jie ims nekęsti ištvirkėlės , nuplėš jos drabužius ir paliks ją nuogą , ės jos kūną ir ją pačią sudegins ugnyje .
66017017	Mat Dievas įkvėpė jų širdyse norą vykdyti jo sumanymą , siekti vieno tikslo — atiduoti savo karališką valdžią žvėriui , kol išsipildys Dievo žodžiai .
66017018	Ta moteris , kurią regėjai , yra didysis miestas , valdantis žemės karalius “ .
66018001	Paskui aš išvydau kitą angelą , nužengiantį iš dangaus ir turintį didžią galybę . Žemė nušvito nuo jo skaistumo .
66018002	O jis šaukė skambiu balsu : „ Krito , krito didžioji Babelė ! Ji pavirto demonų buveine , visų netyrųjų dvasių pastoge , visokių nešvarių ir nekenčiamų paukščių landyne .
66018003	Mat jos ištvirkimo vynu nusigėrė visos tautos ; žemės karaliai su ja ištvirkavo , o žemės pirkliai pralobo iš nežabotos jos prabangos “ .
66018004	Ir išgirdau iš dangaus kitą balsą , skelbiantį : „ Išeik iš Babelės , mano tauta , kad nedalyvautum jos nuodėmėse ir nepatirtum jos negandų !
66018005	Mat jos nuodėmės pasiekė dangų , ir Dievas prisiminė jos piktenybes .
66018006	Atmokėkite jai , kaip ji jums mokėjo , ir atiduokite dvigubai pagal jos darbus . Dvigubai sumaišykite taurę , kurią jums ji maišė .
66018007	Kiek ji puikavo ir lėbavo , tiek jai paruoškite kentėjimų ir nuliūdimo , nes ji savo širdyje kalba : ‘ Aš sėdžiu kaip karalienė , nesu našlė ir liūdesio nematysiu ’ .
66018008	Todėl vieną dieną ją apniks negandos — mirtis , gedulas , badas , ir ji bus sudeginta ugnimi , nes galingas Viešpats Dievas , kuris nuteisė ją “ .
66018009	Babelės verks ir raudos žemės karaliai , kurie buvo su ja ištvirkavę bei lėbavę , kai pamatys jos gaisro dūmus .
66018010	Jie stovi iš tolo ir , jos kentėjimų išgąsdinti , aimanuoja : „ Vargas , vargas , didysis mieste ! Babele , galingasis mieste , per valandą įvyko tavo teismas ! “
66018011	Ir žemės pirkliai verkia ir gedi jos , nes niekas jau nebepirks jų atplukdytų prekių :
66018012	aukso , sidabro , brangakmenių , perlų , švelnios drobės , purpuro , raudono audinio , jokios kvapios medienos , jokių dramblio kaulo dirbinių , jokių brangmedžio rakandų nei vario , geležies , marmuro ,
66018013	cinamono , amomo , kvepalų , miros , smilkalų , vyno , aliejaus , smulkiųjų miltų , kviečių , galvijų , avių , arklių , vežėčių , vergų ir žmonių sielų .
66018014	„ Vaisiai , kurių taip geidė tavo siela , nutolo nuo tavęs ; visoks puošnumas ir spindesys tau pražuvo , ir niekas jų nesuieškos “ .
66018015	Tų daiktų pirkliai , iš jos pralobę , stovės iš tolo , išsigandę jos kentėjimų , verks ir gedės :
66018016	„ Vargas , vargas didžiajam miestui , vilkėjusiam ploniausia drobe , purpuru , raudonu drabužiu , išsipuošusiam auksu , brangakmeniais ir perlais .
66018017	Per vieną valandą niekais virto šitokie lobiai ! “ Visi laivų vairininkai , visi pakrančių laivininkai , visi jūreiviai ir visi , kurie jūroje darbuojasi , iš tolo sustoję ir
66018018	stebėdami gaisro dūmus šaukė : „ Kas galėtų lygintis su didžiuoju miestu ? ! “
66018019	Jie bėrėsi žemes ant galvos , verkė , gedėjo ir aimanavo : „ Vargas , vargas didžiajam miestui , iš kurio prabangos pralobo , kurie jūroje turėjo laivų ! Per vieną valandą jis tyrlaukiais virto ! “
66018020	Džiūgauk dėl jo , dangau , ir jūs , šventieji , apaštalai bei pranašai , nes Dievas išsprendė jūsų skundą prieš šitą miestą !
66018021	Tuomet vienas galingas angelas iškėlė akmenį tarsi didelį girnakmenį ir sviedė jį į jūrą , sakydamas : „ Tokiu smarkumu bus nublokštas didysis Babelės miestas , ir jo nebebus galima rasti .
66018022	Niekas daugiau nebegirdės tavyje arfininkų , giesmininkų , vamzdininkų , trimitininkų balsų . Niekas neberas tavyje jokių meno kūrėjų , ir nebebus girdėti tavyje malūno dūzgimo .
66018023	Tavyje nebešvies žiburio spindulys , niekas nebegirdės jaunikio ir nuotakos balso , nes tavo pirkliai buvo tapę žemės didžiūnais , nes tavo burtais buvo suvedžiotos visos tautos
66018024	ir tavyje rastas sutekėjęs pranašų ir šventųjų , ir visų žemėje nužudytųjų kraujas “ .
66019001	Paskui aš girdėjau danguje skardžius balsus tarsi didžiulės minios , skelbiančios : „ Aleliuja ! Išganymas , šlovė ir galybė priklauso mūsų Dievui ,
66019002	nes tikri ir teisingi jo nuosprendžiai ! Jis nuteisė didžiąją ištvirkėlę , kuri sugadino žemę savo ištvirkavimu ; jis atkeršijo už savo tarnų kraują , pralietą jos rankomis “ .
66019003	Ir dar kartą jie skelbė : „ Aleliuja ! Jos dūmai rūks per amžių amžius ! “
66019004	Dvidešimt keturi vyresnieji ir keturios būtybės parpuolė ir pagarbino Dievą , sėdintį soste , sakydami : „ Amen . Aleliuja ! “
66019005	O nuo sosto nuskambėjo balsas : „ Šlovinkite mūsų Dievą , visi jo tarnai , visi , kurie jo bijote , maži ir dideli ! “
66019006	Vėl aš išgirdau tarsi gausingos minios balsą , lyg didelių vandenų šniokštimą ar galingų griaustinių dundėjimą , skelbiant : „ Aleliuja ! Užviešpatavo mūsų Viešpats Dievas , Visagalis .
66019007	Džiūgaukime ir linksminkimės , ir teikime jam garbę , nes prisiartino Avinėlio vestuvės ir jo nuotaka pasirengusi !
66019008	Jai buvo duota apsivilkti spindinčia , tyra drobe ; o ta drobė — tai šventųjų teisūs darbai “ .
66019009	Ir sako man [ angelas ] : „ Rašyk : ‘ Palaiminti , kurie pakviesti į Avinėlio vestuvių pokylį ’ “ . Jis pridūrė : „ Šie žodžiai yra tikri Dievo žodžiai ! “
66019010	Aš puoliau jam po kojų , norėdamas jį pagarbinti , bet jis įspėjo : „ Žiūrėk , kad to nedarytum ! Juk ir aš esu tarnas , kaip tu ir broliai , kurie laikosi Jėzaus liudijimo . Dievą garbink ! O Jėzaus liudijimas yra pranašystės dvasia “ .
66019011	Aš išvydau atvirą dangų , ir štai pasirodė baltas žirgas . Ant jo sėdėjo raitelis , vardu Ištikimasis ir Teisusis ; jis teisingai teisia ir kovoja .
66019012	Jo akys švietė kaip ugnies liepsna , o ant jo galvos daug diademų ir įrašytas vardas , kurio niekas nežino , tik jis pats .
66019013	Jis apsirengęs krauju permirkusiu drabužiu , ir jo vardas — Dievo Žodis .
66019014	Jį lydėjo dangaus galybių pulkai ant baltų žirgų , apsivilkę tyros baltos drobės drabužiais .
66019015	Iš raitelio burnos ėjo dviašmenis kalavijas , kuriuo jis ištiks tautas . Ir jis valdys jas geležine lazda . Jis mina Visagalio Dievo įniršio ir rūstybės vyno spaustuvą .
66019016	Ant jo drabužio ir ant strėnų užrašytas vardas : „ Karalių Karalius ir viešpačių Viešpats “ .
66019017	Aš regėjau angelą , stovintį saulėje . Jis garsiai šaukė , kviesdamas visus paukščius , skrendančius dangaus viduriu : „ Skriskite šen , į didįjį Dievo pokylį ,
66019018	ir leskite kūnus karalių , karo vadų , galiūnų , žirgų , raitelių , visų laisvųjų ir vergų , didelių ir mažų ! “
66019019	Tuomet aš išvydau žvėrį ir žemės karalius bei jų kariuomenes , susirinkusias kovoti su raiteliu ir jo kariuomene .
66019020	Žvėris buvo sugautas , o kartu su juo netikrasis pranašas , jo akyse daręs stebuklus ir jais klaidinęs žmones , kurie buvo priėmę žvėries ženklą ir garbino jo atvaizdą . Juodu gyvi buvo įmesti į ugnies ežerą su degančia siera .
66019021	Visus kitus išžudė raitelis kalaviju , einančiu iš burnos . Ir visi paukščiai prisilesė jų lavonų .
66020001	Ir aš išvydau angelą , nužengiantį iš dangaus , laikantį rankose bedugnės raktą ir didžiulę grandinę .
66020002	Jis nutvėrė slibiną — senąją gyvatę , kuri yra velnias ir šėtonas , surišo jį tūkstančiui metų
66020003	ir įmetė į bedugnę , užrakino ją ir iš viršaus užantspaudavo , kad nebegalėtų suvedžioti tautų , kol pasibaigs tūkstantis metų . Paskui jis turės būti atrištas trumpam laikui .
66020004	Aš pamačiau sostus ir į juos sėdančius , ir jiems buvo pavesta teisti . Taip pat aš regėjau sielas tų , kuriems buvo nukirstos galvos dėl Jėzaus liudijimo ir dėl Dievo žodžio , kurie negarbino žvėries nei jo atvaizdo ir neėmė jo ženklo sau ant kaktos ir rankos . Jie atgijo ir viešpatavo su Kristumi tūkstantį metų .
66020005	Visi kiti mirusieji neatgijo iki pasibaigiant tūkstančiui metų . Toks yra pirmasis prisikėlimas .
66020006	Palaimintas ir šventas , kas turi dalį pirmajame prisikėlime ! Šitiems antroji mirtis neturi galios ; jie bus Dievo ir Kristaus kunigai ir viešpataus su juo tūkstantį metų .
66020007	Kai pasibaigs tūkstantis metų , šėtonas bus išleistas iš savo kalėjimo
66020008	ir išeis suvedžioti tautų , gyvenančių keturiuose žemės kampuose , Gogo ir Magogo , ir surinkti jų kovai . Jų skaičius kaip pajūrio smiltys .
66020009	Jie žygiavo per visą žemės platumą ir apsupo šventųjų stovyklą ir mylimąjį miestą . Bet nukrito ugnis iš dangaus ir juos prarijo ,
66020010	o jų suvedžiotojas velnias buvo įmestas į ugninės sieros ežerą , kur dega žvėris ir netikrasis pranašas . Jie bus kankinami dieną ir naktį per amžių amžius .
66020011	Paskui aš pamačiau didelį baltą sostą ir jame Sėdintįjį , nuo kurio veido pabėgo žemė ir dangus , ir nebeliko jiems vietos .
66020012	Ir pamačiau numirusius , didelius ir mažus , stovinčius priešais sostą . Ir buvo atskleistos knygos , buvo atversta dar viena , būtent gyvenimo knyga . Mirusieji buvo teisiami iš užrašų knygose pagal jų darbus .
66020013	Jūra atidavė savo numirėlius , o mirtis ir mirusiųjų pasaulis atidavė savuosius . Ir kiekvienas buvo teisiamas pagal darbus .
66020014	Pati mirtis ir mirusiųjų pasaulis buvo įmesti į ugnies ežerą . Tai yra antroji mirtis — ugnies ežeras .
66020015	Kas tik nebuvo rastas įrašytas gyvenimo knygoje , tas buvo įmestas į ugnies ežerą .
66021001	Aš regėjau naują dangų ir naują žemę , nes pirmasis dangus ir pirmoji žemė išnyko , ir jūros taip pat nebeliko .
66021002	Ir aš išvydau šventąjį miestą — naująją Jeruzalę , nužengiančią iš dangaus nuo Dievo ; ji buvo išpuošta kaip nuotaka savo sužadėtiniui .
66021003	Ir išgirdau galingą balsą , skambantį nuo sosto : „ Štai Dievo padangtė tarp žmonių . Jis apsigyvens pas juos , ir jie bus jo tauta , o pats Dievas bus su jais .
66021004	Jis nušluostys kiekvieną ašarą nuo jų akių ; ir nebebus mirties , nebebus liūdesio nei aimanos , nei sielvarto , nes kas buvo pirmiau , tas praėjo “ .
66021005	O Sėdintysis soste tarė : „ Štai aš visa darau nauja ! “ Ir sako : „ Rašyk , nes šitie žodžiai patikimi ir tikri “ .
66021006	Ir jis man atsakė : „ Įvyko ! Aš esu Alfa ir Omega , Pradžia ir Pabaiga . Trokštančiam aš duosiu dovanai gerti iš gyvojo vandens šaltinio .
66021007	Tai paveldės nugalėtojas , ir aš būsiu jam Dievas , o jis bus man sūnus .
66021008	O bailiams , neištikimiems , nešvankėliams , žudikams , ištvirkėliams , burtininkams , stabmeldžiams ir visiems melagiams skirta dalis ežere , kuris dega ugnimi ir siera ; tai yra antroji mirtis “ .
66021009	Tuomet atėjo vienas iš septynių angelų , turėjusių septynis dubenis , pilnus septynių paskutinių negandų , ir tarė man : „ Eikš , parodysiu tau jaunąją , Avinėlio sužadėtinę “ .
66021010	Ir nunešė mane dvasioje ant didelio ir aukšto kalno , ir parodė man šventąjį miestą , Jeruzalę , nužengiančią iš dangaus , nuo Dievo ,
66021011	žėrinčią Dievo šlove . Jos švytėjimas tarsi brangakmenio , tarsi jaspio akmens , tviskančio kaip krištolas .
66021012	Ji apjuosta dideliu , aukštu mūru su dvylika vartų , o ant vartų dvylika angelų ir užrašyti dvylikos Izraelio giminių vardai .
66021013	Nuo saulėtekio pusės treji vartai , nuo žiemių treji vartai , nuo pietų treji vartai ir nuo saulėlydžio treji vartai .
66021014	Miesto mūrai turi dvylika pamatų , ant kurių užrašyti dvylikos Avinėlio apaštalų vardai .
66021015	Kalbantysis su manimi turėjo aukso mastą išmatuoti miestui , jo vartams ir mūrams .
66021016	Miestas išdėstytas keturkampiu ; jo ilgis ir plotis lygūs . Jis išmatavo miestą mastu ir rado dvylika tūkstančių stadijų . Jo ilgis , plotis ir aukštis lygūs .
66021017	Jis išmatavo jo mūrą ir rado šimtą keturiasdešimt uolekčių žmonių mastu , kurį vartojo ir angelas .
66021018	Jo mūras sukrautas iš jaspio , o pats miestas iš gryno aukso , panašaus į tyrą stiklą .
66021019	Miesto mūrų pamatai papuošti visokiais brangakmeniais . Pirmas pamatas yra jaspio , antras safyro , trečias chalcedono , ketvirtas smaragdo ,
66021020	penktas sardonikso , šeštas sardžio , septintas chrizolito , aštuntas berilio , devintas topazo , dešimtas chrizoprazo , vienuoliktas hiacinto , dvyliktas ametisto .
66021021	Dvylika vartų — dvylika perlų , kiekvieni vartai iš vieno perlo . Ir miesto gatvės — grynas auksas , tarsi vaiskus stiklas .
66021022	Bet aš jame nemačiau šventyklos , nes Viešpats , visagalis Dievas , ir Avinėlis yra jo šventykla .
66021023	Miestui apšviesti nereikia nei saulės , nei mėnulio , nes jį apšviečia tviskanti Dievo šlovė ir jo žiburys yra Avinėlis .
66021024	Tautos vaikščios jo šviesoje , ir žemės karaliai atsineš į jį savo puošnumą .
66021025	Jo vartai nebus uždaromi dieną , nes tenai nebus nakties ,
66021026	ir į jį bus sugabenti tautų lobiai ir brangenybės .
66021027	Bet ten niekada nepateks kas netyra , joks nešvankėlis ar melagis , o tiktai tie , kurie įrašyti Avinėlio gyvenimo knygoje .
66022001	Angelas parodė man gyvybės vandens upę , tvaskančią tarsi krištolas , ištekančią nuo Dievo ir Avinėlio sosto .
66022002	Aikštės viduryje , tarp upės atšakų , auga gyvybės medis , duodantis dvylika derlių , kiekvieną mėnesį vedantis vaisių , o to medžio lapai tinka tautoms gydyti .
66022003	Nieko prakeiktino nebebus . Mieste stovės Dievo ir Avinėlio sostas , ir jo tarnai garbins jį .
66022004	Jie regės jo veidą , ir jų kaktose bus jo vardas .
66022005	Nakties nebebus , jiems nereikės nei žiburio , nei saulės šviesos , nes Viešpats Dievas jiems švies , ir jie viešpataus per amžių amžius .
66022006	Tuomet jis man pasakė : „ Šie žodžiai patikimi ir tikri . Viešpats , pranašų dvasių Dievas , atsiuntė savo angelą parodyti savo tarnams , kas turi įvykti netrukus .
66022007	Štai aš veikiai ateinu ! Palaimintas , kas laikosi šios knygos pranašystės žodžių ! “
66022008	Aš , Jonas , visa tai mačiau ir girdėjau . Išgirdęs ir pamatęs , aš puoliau po kojų rodžiusiam angelui , norėdamas jį pagarbinti .
66022009	Bet jis įspėjo : „ Žiūrėk , kad to nedarytum ! Juk ir aš esu tarnas , kaip tu ir tavo broliai pranašai , ir visi , kurie laikosi šios knygos žodžių . Dievą garbink ! “
66022010	Jis sako man : „ Neslėpk pranašiškų šios knygos žodžių , nes laikas trumpas .
66022011	Piktadarys toliau tedaro piktadarybes , kas susitepęs , tesusitepa dar labiau , teisusis toliau tevykdo teisumą , ir šventasis dar tepašventėja .
66022012	Štai aš veikiai ateinu , atsinešdamas atlygį , ir kiekvienam atmokėsiu pagal jo darbus .
66022013	Aš esu Alfa ir Omega , Pirmasis ir Paskutinysis , Pradžia ir Pabaiga “ .
66022014	Palaiminti , kurie išsiplauna savo drabužius , kad įgytų teisę į gyvybės medį ir galėtų įžengti pro vartus į miestą .
66022015	O lauke lieka šunys , burtininkai , palaidūnai , žudikai , stabmeldžiai ir visi , kurie mėgsta melą ir jį daro .
66022016	„ Aš , Jėzus , pasiunčiau savo angelą jums tai paliudyti apie Bažnyčias . Aš esu Dovydo atžala ir palikuonis , žėrinti aušrinė žvaigždė ! “
66022017	Ir Dvasia , ir sužadėtinė kviečia : „ Ateik ! “ Ir kas girdi , teatsiliepia : „ Ateik ! “ Ir kas trokšta , teateina , ir kas nori , tesisemia dovanai gyvybės vandens .
66022018	Aš pareiškiu kiekvienam , kuris klauso šios knygos pranašystės žodžių : „ Jeigu kas prie jų ką pridės , Dievas jam pridės aprašytų šioje knygoje negandų .
66022019	Ir jeigu kas atims ką nors nuo šios pranašystės knygos žodžių , Dievas atims jo dalį nuo gyvybės medžio ir šventojo miesto , kurie aprašyti šitoje knygoje “ .
66022020	Tas , kuris šitai liudija , sako : „ Taip , aš veikiai ateinu ! “ Amen . Ateik , Viešpatie Jėzau !
66022021	Viešpaties Jėzaus malonė su jumis visais !
