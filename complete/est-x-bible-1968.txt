# language_name:        Eesti keel
# closest ISO 639-3:    est
# ISO_15924:            Latn
# year_short:           1968
# year_long:            
# vernacular_title:     
# english_title:        Genesis and New Testament in Estonian
# URL:                  https://www.bible.com/de/bible/309/gen.1.eep<br>http://studybible.info/Estonian/Genesis
# copyright_short:      
# copyright_long:       
# notes:                
01001001	Alguses lõi Jumal taevad ja maa .
01001002	Ja maa oli tühi ja paljas ja pimedus oli sügavuse peal ja Jumala Vaim hõljus vete kohal .
01001003	Ja Jumal ütles : „ Saagu valgus ! ” Ja valgus sai .
01001004	Ja Jumal nägi , et valgus oli hea , ja Jumal lahutas valguse pimedusest .
01001005	Ja Jumal nimetas valguse päevaks ja pimeduse ta nimetas ööks . Siis sai õhtu ja sai hommik , — esimene päev .
01001006	Ja Jumal ütles : „ Saagu laotus vete vahele ja see lahutagu veed vetest ! ”
01001007	Ja nõnda sündis : Jumal tegi laotuse ja lahutas veed , mis laotuse all , vetest , mis laotuse peal olid .
01001008	Ja Jumal nimetas laotuse taevaks . Siis sai õhtu ja sai hommik , — teine päev .
01001009	Ja Jumal ütles : „ Veed kogunegu taeva all ühte paika , et kuiva näha oleks ! ” Ja nõnda sündis .
01001010	Ja Jumal nimetas kuiva pinna maaks ja veekogu Ta nimetas mereks . Ja Jumal nägi , et see hea oli .
01001011	Ja Jumal ütles : „ Maast tärgaku haljas rohi , seemet kandvad taimed , viljapuud , mille viljas nende seeme on , nende liikide järgi maa peale ! ” Ja nõnda sündis :
01001012	maa laskis võrsuda haljast rohtu , seemet kandvaid taimi nende liikide järgi , ja viljapuid , mille viljas nende seeme on , nende liikide järgi . Ja Jumal nägi , et see hea oli .
01001013	Siis sai õhtu ja sai hommik , — kolmas päev .
01001014	Ja Jumal ütles : „ Saagu valgused taevalaotusse eraldama päeva ööst ! Tähistagu need seatud aegu , päevi ja aastaid ,
01001015	olgu nad valgusteks taevalaotuses , valgustuseks maale ! ” Ja nõnda sündis :
01001016	Jumal tegi kaks suurt valgust : suurema valguse valitsema päeval ja väiksema valguse valitsema öösel , ning tähed .
01001017	Ja Jumal pani need taevalaotusse , et nad valgustaksid maad
01001018	ja valitseksid päeval ja öösel ja eraldaksid valguse pimedusest . Ja Jumal nägi , et see hea oli .
01001019	Siis sai õhtu ja sai hommik , — neljas päev .
01001020	Ja Jumal ütles : „ Vesi kihagu elavaist olendeist , ja maa peal lennaku linnud taevalaotuse poole ! ”
01001021	Ja Jumal lõi suured mereloomad ja kõiksugu elavad olendid , kellest vesi kihab , nende liikide järgi , ja kõiksugu tiibadega linnud nende liikide järgi . Ja Jumal nägi , et see hea oli .
01001022	Ja Jumal õnnistas neid ja ütles : „ Olge viljakad ja teid saagu palju , täitke mere vesi , ja lindusid saagu palju maa peale ! ”
01001023	Siis sai õhtu ja sai hommik , — viies päev .
01001024	Ja Jumal ütles : „ Maa toogu esile elavad olendid nende liikide järgi , lojused ja roomajad ja metselajad nende liikide järgi ! ” Ja nõnda sündis :
01001025	Jumal tegi metselajad nende liikide järgi , ja lojused nende liikide järgi , ja kõik roomajad maa peal nende liikide järgi . Ja Jumal nägi , et see hea oli .
01001026	Ja Jumal ütles : „ Tehkem inimesed Oma näo järgi , meie sarnaseks , et nad valitseksid kalade üle meres , lindude üle taeva all , loomade üle ja kogu maa üle ja kõigi roomajate üle , kes maa peal roomavad ! ” ,
01001027	Ja Jumal lõi inimese Oma näo järgi , Jumala näo järgi lõi Ta tema , Ta lõi tema meheks ja naiseks !
01001028	Ja Jumal õnnistas neid , ja Jumal ütles neile : „ Olge viljakad ja teid saagu palju , täitke maa ja alistage see enestele ; ja valitsege kalade üle meres , lindude üle taeva all ja kõigi loomade üle , kes maa peal liiguvad ! ”
01001029	Ja Jumal ütles : „ Vaata , Mina annan teile kõik seemet kandvad taimed kogu maal , ja kõik puud , mis kannavad vilja , milles nende seeme on ; need olgu teile roaks .
01001030	Ja kõigile loomadele maa peal ja kõikidele lindudele taeva all ja kõigile roomajaile maa peal , kelles on elav hing , annan Ma kõiksugu haljast rohtu toiduks ! ” Ja nõnda sündis .
01001031	Ja Jumal vaatas kõike , mis Ta oli teinud , ja vaata , see oli väga hea ! Siis sai õhtu ja sai hommik , — kuues päev .
01002001	Nõnda on taevas ja maa ning kõik nende väed valmis saanud .
01002002	Ja Jumal lõpetas seitsmendal päeval Oma töö , mis Ta tegi , ja hingas seitsmendal päeval kõigist Oma tegudest , mis Ta oli teinud .
01002003	Ja Jumal õnnistas seitsmendat päeva ja pühitses seda , sest Ta oli siis hinganud kõigist Oma tegudest , mis Jumal luues oli teinud .
01002004	See on lugu taevaste ja maa sündimisest , kui need loodi . Sel ajal , kui Issand Jumal tegi maa ja taevad ,
01002005	kui ainustki väljapõõsast ei olnud veel maa peal ja ainustki väljarohtu ei olnud veel tärganud , sest Issand Jumal ei olnud lasknud vihma sadada maa peale , ja inimest ei olnud põldu harimas ,
01002006	tõusis udu maast ja kastis kogu mullapinda .
01002007	Ja Issand Jumal valmistas inimese , kes põrm on , mullast , ja puhus tema ninasse elavat õhku : nõnda sai inimene elavaks hingeks .
01002008	Ja Issand Jumal istutas Eedeni rohuaia päevatõusu poole ja pani sinna inimese , kelle Ta oli valmistanud .
01002009	Ja Issand Jumal laskis maast tõusta kõiksugu puid , mis armsad olid pealtnäha ja millest hea oli süüa , ja elupuu keset aeda , ning hea ja kurja tundmise puu .
01002010	Ja Eedenist väljus jõgi rohuaeda kastma , sealtpeale jagunedes neljaks haruks :
01002011	esimese nimi on Piison , see voolab ümber kogu Havilamaa , kus kulda on ;
01002012	selle maa kuld on hea , seal on bedolavaiku ja karneoolikive .
01002013	Ja teise jõe nimi on Giihon , see voolab ümber kogu Kuusimaa .
01002014	Ja kolmanda jõe nimi on Hiddekel , see voolab hommiku pool Assurit ; ja neljas jõgi on Frat .
01002015	Ja Issand Jumal võttis inimese ja pani ta Eedeni aeda harima ja hoidma .
01002016	Ja Issand Jumal keelas inimest ja ütles : „ Kõigist aia puudest sa võid küll süüa ,
01002017	aga hea ja kurja tundmise puust sa ei tohi süüa , sest päeval , mil sa sellest sööd , pead sa surma surema ! ”
01002018	Ja Issand Jumal ütles : „ Inimesel ei ole hea üksi olla ; Ma tahan teha temale abi , kes tema kohane on ! ”
01002019	Ja Issand Jumal valmistas mullast kõik loomad väljal ja kõik linnud taeva all ning tõi inimese juurde , et näha , kuidas tema neid nimetab . Ja kuidas inimene igat elavat olendit nimetas , nõnda pidi selle nimi olema .
01002020	Ja inimene pani nimed kõigile lojustele ja lindudele taeva all ja kõigile loomadele väljal , aga inimesele ei leidunud abi , kes tema kohane oleks .
01002021	Siis Issand Jumal laskis tulla raske une inimese peale ja see uinus magama ; siis Ta võttis ühe tema küljeluudest ning sulges selle aseme taas lihaga .
01002022	Ja Issand Jumal ehitas küljeluu , mille Ta inimesest oli võtnud , naiseks ja tõi tema Aadama juurde .
01002023	Ja Aadam ütles : „ See on nüüd luu minu luust ja liha minu lihast ! Teda peab hüütama mehe naiseks , sest ta on mehest võetud ! ”
01002024	Seepärast mees jätab maha oma isa ja ema ning hoiab oma naise poole , ja nemad on üks liha !
01002025	Ja nad olid mõlemad alasti , Aadam ja tema naine , ega häbenenud mitte .
01003001	Aga madu oli kavalam kõigist loomadest väljal , kelle Issand Jumal oli teinud , ja ta ütles naisele : „ Kas Jumal on tõesti öelnud , et te ei tohi süüa mitte ühestki rohuaia puust ? ”
01003002	Ja naine vastas maole : „ Me sööme küll rohuaia puude vilja ,
01003003	aga selle puu viljast , mis keset aeda , on Jumal öelnud : Te ei tohi sellest süüa ega selle külge puutuda , et te ei sureks ! ”
01003004	Ja madu ütles naisele : „ Te ei sure kummatigi mitte ,
01003005	vaid Jumal teab , et mil päeval te sellest sööte , lähevad teie silmad lahti ja te saate Jumala sarnaseks , tundes head ja kurja ! ”
01003006	Ja naine nägi , et puust oli hea süüa , ja see tegi ta silmadele himu , ja et puu oli ihaldusväärne , sest see pidi targaks tegema . Siis ta võttis selle viljast ja sõi ning andis ühtlasi ka oma mehele , ja tema sõi .
01003007	Siis nende mõlemate silmad läksid lahti ja nad tundsid endid alasti olevat , ja nad õmblesid viigilehti kokku ning tegid enestele põlled .
01003008	Ja nad kuulsid Issanda Jumala häält , kes rohuaias sinna ja tänna käis , kui päev viluks läks , ja Aadam ja tema naine peitsid endid Issanda Jumala palge eest rohuaia puude keskele .
01003009	Ja Issand Jumal hüüdis Aadamat ning ütles temale : „ Kus sa oled ? ”
01003010	Ja tema vastas : „ Ma kuulsin Su häält rohuaias ja kartsin , sest ma olen alasti . Sellepärast ma peitsin enese ära ! ”
01003011	Siis Ta küsis : „ Kes on sulle teada andnud , et sa alasti oled ? Või oled sa söönud puust , millest Ma sind keelasin söömast ? ”
01003012	Ja Aadam vastas : „ Naine , kelle Sa mulle kaasaks andsid , tema andis mulle puust ja ma sõin ! ”
01003013	Ja Issand Jumal küsis naiselt : „ Miks sa seda tegid ? ” Ja naine vastas : „ Madu pettis mind , ja ma sõin ! ”
01003014	Siis Issand Jumal ütles maole : „ Et sa seda tegid , siis ole sa neetud kõigi lojuste ja kõigi väljaloomade seas ! Sa pead roomama oma kõhu peal ja põrmu sööma kogu eluaja !
01003015	Ja Ma tõstan vihavaenu sinu ja naise vahele , sinu seemne ja tema seemne vahele , kes purustab su pea , aga kelle kanda sa salvad ! ”
01003016	Naisele Ta ütles : „ Sinule Ma saadan väga palju valu , kui sa käima peal oled : sa pead valuga lapsi ilmale tooma ! Sa himustad küll oma meest , aga tema valitseb su üle ! ”
01003017	Aga Aadamale Ta ütles : „ Et sa kuulsid oma naise sõna ja sõid puust , millest Mina sind keelasin , öeldes , et sa ei tohi sellest süüa , siis olgu maapind neetud sinu üleastumise pärast ! Vaevaga pead sa sellest sööma kogu eluaja !
01003018	Ta peab sulle kasvatama kibuvitsu ja ohakaid , ja põllutaimed olgu sulle toiduks !
01003019	Oma palge higis pead sa leiba sööma , kuni sa jälle mullaks saad , sest sellest sa oled võetud ! Tõesti , sa oled põrm ja pead jälle põrmuks saama ! ”
01003020	Ja Aadam pani oma naisele nimeks Eeva , sest ta sai kõigi elavate emaks .
01003021	Ja Issand Jumal tegi Aadamale ja ta naisele nahkriided ning pani neile selga .
01003022	Ja Issand Jumal ütles : „ Vaata , inimene on saanud nagu üheks meie hulgast , tundes head ja kurja ! Aga nüüd , et ta oma kätt ei sirutaks ega võtaks ka elupuust ja ei sööks ega elaks igavesti ” , —
01003023	siis saatis Issand Jumal tema Eedeni rohuaiast välja , et ta hariks maad , millest ta oli võetud .
01003024	Ja Ta ajas Aadama välja ja pani hommiku poole Eedeni rohuaeda keerubid ja tuleleegina sähviva mõõga , et need valvaksid elupuu teed .
01004001	Ja Aadam sai ühte oma naise Eevaga , kes sai käima peale ja tõi Kaini ilmale ning ütles : „ Ma olen Issanda abiga mehe ilmale toonud ! ”
01004002	Ja tema sünnitas taas : ta venna Aabeli . Ja Aabel oli pudulojuste karjane , Kain aga oli põllumees .
01004003	Ja mõne aja pärast juhtus , et Kain tõi Issandale roaohvri maaviljast ,
01004004	ja ka Aabel tõi oma pudulojuste esimesest soost ning nende rasvast , ja Issand vaatas Aabeli ja tema roaohvri peale ,
01004005	aga Kaini ja tema roaohvri peale ta ei vaadanud . Siis Kain vihastus väga ja lõi pilgu maha .
01004006	Ja Issand küsis Kainilt : „ Mispärast sa vihastud ? Ja mispärast sa pilgu maha lööd ?
01004007	Eks ole : kui sa head teed , siis on su pilk tõstetud üles ? Aga kui sa head ei tee , siis luurab patt ukse ees ja himustab sind ! Kuid sina pead tema üle valitsema ! ”
01004008	Ja Kain kõneles oma venna Aabeliga . Ja sündis , kui nad väljal olid , et Kain kippus oma venna Aabeli kallale ja tappis tema .
01004009	Aga Issand küsis Kainilt : „ Kus on su vend Aabel ? ” Ja tema vastas : „ Ei mina tea . Kas ma olen oma venna hoidja ? ”
01004010	Ja Tema ütles : „ Mis sa oled teinud ? Sinu venna vere hääl kisendab maa pealt Minu poole !
01004011	Aga nüüd ole sa neetud siit maa pealt , mis oma suu on avanud , su venna verd sinu käest vastu võttes !
01004012	Kui sa harid maad , siis see ei anna sulle enam oma rammu ! Sa pead maa peal olema hulkur ja põgenik ! ”
01004013	Ja Kain ütles Issandale : „ Mu karistus on suurem kui ma suudan kanda !
01004014	Vaata Sa oled mind täna ära ajanud siit maalt ja ma pean varjule minema Su palge eest ning maa peal olema hulkur ja põgenik ! Ja igaüks , kes mind leiab , tapab mu ! ”
01004015	Ja Issand ütles temale : „ Sellepärast peab igaühele , kes Kaini tapab , seitsmekordselt kätte makstama ! ” Ja Issand pani Kainile märgi , et leidja teda maha ei lööks .
01004016	Ja Kain läks ära Issanda palge eest ning elas Noodimaal , hommiku pool Eedenit .
01004017	Ja Kain sai ühte oma naisega , kes sai käima peale ja tõi ilmale Hanoki ; ja ta ehitas ühe linna ning nimetas selle linna oma poja Hanoki nime järgi .
01004018	Ja Hanokile sündis Iirad , Iiradile sündis Mehuujael , Mehuujaelile sündis Metuusael , Metuusaelile sündis Lemek .
01004019	Ja Lemek võttis enesele kaks naist : ühe nimi oli Aada ja teise nimi oli Silla .
01004020	Ja Aada tõi ilmale Jaabali , kes sai nende isaks , kes elasid telkides ja kasvatasid karja .
01004021	Ja tema venna nimi oli Juubal , kes sai kõigi kandlelööjate ja vilepuhujate isaks .
01004022	Ja Silla tõi ilmale Tuubal-Kaini , kes õpetas sepist taguma kõiki , kes tegid vask - ja raudsepa tööd ; ja Tuubal-Kaini õde oli Naama .
01004023	Ja Lemek ütles oma naistele : „ Aada ja Silla , kuulge mu häält , te Lemeki naised , pange tähele mu kõnet ! Jah , haava pärast ma tapan mehe ja verme pärast nooruki !
01004024	Kui Kaini pärast makstakse kätte seitse korda , siis Lemeki pärast seitsekümmend seitse korda ! ”
01004025	Ja Aadam sai taas ühte oma naisega , kes tõi ilmale poja ja pani temale nimeks Sett , öeldes : „ Jumal andis mulle teise järeltulija Aabeli asemele , kuna Kain ta tappis . ”
01004026	Ja Setile sündis ka poeg , ja ta pani temale nimeks Enos . Sel ajal hakati Issand nime appi hüüdma .
01005001	See on Aadama sünniraamat . Sel päeval , mil Jumal inimese lõi , tegi Ta tema Jumala sarnaseks .
01005002	Ta lõi tema meheks ja naiseks , ja Ta õnnistas neid ning andis neile loomisepäeval nime : inimene !
01005003	Kui Aadam oli elanud sada kolmkümmend aastat , siis sündis temale poeg , kes oli tema sarnane , tema nägu , ja ta pani sellele nimeks Sett .
01005004	Ja Aadama elupäevi oli pärast Seti sündimist kaheksasada aastat , ja temale sündis poegi ja tütreid .
01005005	Nõnda oli kõiki Aadama elupäevi , mis ta elas , üheksasada kolmkümmend aastat ; siis ta suri .
01005006	Kui Sett oli elanud sada viis aastat , siis sündis temale Enos .
01005007	Ja Sett elas pärast Enosi sündimist kaheksasada seitse aastat , ja temale sündis poegi ja tütreid .
01005008	Nõnda oli kõiki Seti elupäevi üheksasada kaksteist aastat ; siis ta suri .
01005009	Kui Enos oli elanud üheksakümmend aastat , siis sündis temale Keenan .
01005010	Ja Enos elas pärast Keenani sündimist kaheksasada viisteist aastat , ja temale sündis poegi ja tütreid .
01005011	Nõnda oli kõiki Enosi elupäevi üheksasada viis aastat ; siis ta suri .
01005012	Kui Keenan oli elanud seitsekümmend aastat , siis sündis temale Mahalalel .
01005013	Ja Keenan elas pärast Mahalaleli sündimist kaheksasada nelikümmend aastat , ja temale sündis poegi ja tütreid .
01005014	Nõnda oli kõiki Keenani elupäevi üheksasada kümme aastat ; siis ta suri .
01005015	Kui Mahalalel oli elanud kuuskümmend viis aastat , siis sündis temale Jered .
01005016	Ja Mahalalel elas pärast Jeredi sündimist kaheksasada kolmkümmend aastat , ja temale sündis poegi ja tütreid .
01005017	Nõnda oli kõiki Mahalaleli elupäevi kaheksasada üheksakümmend viis aastat ; siis ta suri .
01005018	Kui Jered oli elanud sada kuuskümmend kaks aastat , siis sündis temale Eenok .
01005019	Ja Jered elas pärast Eenoki sündimist kaheksasada aastat , ja temale sündis poegi ja tütreid .
01005020	Nõnda oli kõiki Jeredi elupäevi üheksasada kuuskümmend kaks aastat ; siis ta suri .
01005021	Kui Eenok oli elanud kuuskümmend viis aastat , siis sündis temale Metuusala .
01005022	Ja Eenok kõndis pärast Metuusala sündimist ühes Jumalaga kolmsada aastat , ja temale sündis poegi ja tütreid .
01005023	Nõnda oli kõiki Eenoki elupäevi kolmsada kuuskümmend viis aastat .
01005024	Eenok kõndis ühes Jumalaga , ja siis ei olnud teda enam , sest Jumal võttis tema ära .
01005025	Kui Metuusala oli elanud sada kaheksakümmend seitse aastat , siis sündis temale Lemek .
01005026	Ja Metuusala elas pärast Lemeki sündimist seitsesada kaheksakümmend kaks aastat , ja temale sündis poegi ja tütreid .
01005027	Nõnda oli kõiki Metuusala elupäevi üheksasada kuuskümmend üheksa aastat ; siis ta suri .
01005028	Kui Lemek oli elanud sada kaheksakümmend kaks aastat , siis sündis temale poeg
01005029	ja ta pani sellele nimeks Noa ning ütles : „ See trööstib meid meie töös ja käte vaevas maa pärast , mille Issand on neednud ! ”
01005030	Ja Lemek elas pärast Noa sündimist viissada üheksakümmend viis aastat , ja temale sündis poegi ja tütreid .
01005031	Nõnda oli kõiki Lemeki elupäevi seitsesada seitsekümmend seitse aastat ; siis ta suri .
01005032	Ja kui Noa oli viissada aastat vana , siis sündisid Noale Seem , Haam ja Jaafet .
01006001	Ja kui inimesi hakkas maa peal palju saama ja neile sündis tütreid ,
01006002	siis nägid Jumala pojad , et inimeste tütred olid ilusad , ja nad võtsid enestele naisi kõigist neist , keda nad välja valisid .
01006003	Aga Issand ütles : „ Minu Vaim ei pea igavesti jääma inimesse , sest ta on ikkagi ainult liha . Olgu ta elupäevi sada kakskümmend aastat ! "
01006004	Sel ajal , ja veel pärastpoolegi , kui Jumala pojad heitsid inimeste tütarde juurde ja need neile lapsi ilmale tõid , olid hiiglased maa peal : needsamad vägimehed , kes muistsest ajast on kuulsad mehed .
01006005	Kui Issand nägi , et inimese kurjus maa peal oli suur ja kõik Ta südame mõtlemised iga päev üksnes kurjad ,
01006006	siis Issand kahetses , et ta inimese oli teinud maa peale , ja Ta süda valutas .
01006007	Ja Issand ütles : „ Ma tahan inimese , kelle Ma olen loonud , maa pealt kaotada , niihästi inimesed kui loomad ja roomajad ja taeva linnud , sest Ma kahetsen , et Ma nad olen teinud ! ”
01006008	Aga Noa leidis armu Issanda silmis .
01006009	See on jutustus Noa soost : Noa oli üks õige mees , täiesti vaga oma rahvapõlve seas ; Noa kõndis ühes Jumalaga .
01006010	Ja Noale sündis kolm poega — Seem , Haam ja Jaafet .
01006011	Aga maa oli Jumala palge ees raisku läinud ja vägivald täitis maad .
01006012	Ja Jumal vaatas maad , ja näe , see oli raisku läinud , sest kõik liha maa peal oli oma eluviisides raiskunud !
01006013	Ja Jumal ütles Noale : „ Ma olen otsustanud teha lõpu kõigele lihale , sest maa on täis nende vägivalda , ja seepärast , vaata , Ma hävitan nad ühes maaga !
01006014	Tee enesele laev goferipuust ; laev tee kambritega ja pigita seda seest ning väljast maapigiga .
01006015	Ja tee see nõndaviisi : laeva pikkus olgu kolmsada küünart , laius viiskümmend küünart ja kõrgus kolmkümmend küünart ;
01006016	valmista see küünramõõdu järgi ; tee laevale katus peale ja tee uks laeva küljesse ; tee sellele alumine , keskmine ja ülemine lagi .
01006017	Sest vaata , Ma saadan veeuputuse maa peale ja hävitan taeva alt kõik liha , kus eluvaim sees on ; kõik mis maa peal on , peab hinge heitma !
01006018	Aga sinuga Ma teen lepingu ja sina pead minema laeva , sina ja su pojad , su naine ja su poegade naised sinuga .
01006019	Ja sa pead viima laeva kõigist elavaist olendeist , kõigest lihast , igast liigist kaks , et nad koos sinuga jääksid elama : need olgu isane ja emane .
01006020	Lindudest nende liikide järgi ja loomadest nende liikide järgi , kõigist roomajaist maa peal nende liikide järgi , kõigist peavad kaks tulema sinu juurde , et nad võiksid jääda elama .
01006021	Ja sina võta enesele kõigest roast , mida süüakse , ja kogu enese juurde , et see oleks toiduks sinule ja neile . ”
01006022	Ja Noa tegi kõik . Nõnda nagu Jumal teda käskis , nõnda ta tegi .
01007001	Ja Issand ütles Noale : „ Mine sina ja kogu su pere laeva , sest Ma olen näinud , et sa selle rahvapõlve seas Minu ees õige oled .
01007002	Võta enesele kõigist puhtaist loomadest seitse paari , isane ja emane ; ja loomadest , kes puhtad ei ole , kaks — isane ja emane .
01007003	Nõndasamuti lindudest taeva all seitse paari , isane ja emane , et nende sugu jääks elama kogu maa peale .
01007004	Sest juba seitsme päeva pärast Ma lasen vihma sadada maa peale nelikümmend päeva ja nelikümmend ööd , ja Ma kaotan maapinnalt kõik olendid , keda Ma olen teinud ! ”
01007005	Ja Noa tegi kõik nõnda , nagu Issand teda käskis .
01007006	Ja Noa oli kuussada aastat vana , kui uputusevesi maa peale tuli .
01007007	Ja Noa läks laeva , ja ta pojad ja ta naine ja ta poegade naised temaga , veeuputuse eest .
01007008	Puhtaist loomadest ja loomadest , kes puhtad ei ole , ja lindudest ja kõigist , kes maa peal roomavad ,
01007009	tulid kahekesi Noa juurde laeva isane ja emane , nõnda nagu Jumal Noale oli käsu andnud .
01007010	Ja seitsme päeva pärast tuli veeuputus maa peale .
01007011	Sel aastal , mil Noa kuussada aastat vanaks sai , teise kuu seitsmeteistkümnendal päeval , otse selsamal päeval puhkesid kõik suure sügavuse allikad ja taeva luugid tehti lahti .
01007012	Ja sadu tuli maa peale nelikümmend päeva ja nelikümmend ööd .
01007013	Otse selsamal päeval läksid Noa ja Noa pojad Seem ja Haam ja Jaafet ning Noa naine ja kolm ta poegade naist üheskoos laeva ,
01007014	nemad ja kõik loomad oma liikide järgi , ja kõiksugu lojused oma liikide järgi , ja kõiksugu roomajad , kes maa peal roomavad , oma liikide järgi , ja kõiksugu lendajad oma liikide järgi , kõik linnud , kõik tiivulised .
01007015	Ja need tulid Noa juurde laeva kahekaupa kõigest lihast , kus eluvaim sees on .
01007016	Ja need , kes sisse läksid , olid isane ja emane kõigest lihast , nõnda nagu Jumal temale oli käsu andnud . Ja Issand sulges tema tagant .
01007017	Siis tuli nelikümmend päeva veeuputust maa peale ; vesi tõusis ja tõstis laeva , nõnda et see kerkis kõrgele maast .
01007018	Ja vesi võttis võimust ning seda sai maa peal väga palju , ja laev liikus veepinnal .
01007019	Ja vesi võttis maa peal üpris väga võimust ja kõik kõrged mäed kogu taeva all kaeti .
01007020	Vesi tõusis neist viisteist küünart kõrgemale , nõnda et mäed olid kaetud .
01007021	Siis heitis hinge kõik liha , mis maa peal liikus , niihästi linnud kui lojused ja metselajad ja kõik roomajad , kes maa peal roomasid , ja kõik inimesed ka .
01007022	Kõik , kellel eluvaimu hingus ninas oli , kõik kes olid kuival maal , need surid .
01007023	Nõnda hävitati kõik olendid , kes maa peal olid ; niihästi inimesed kui loomad ja roomajad ja linnud taeva all hävitati maa pealt , ja jäid järele ainult Noa ja need , kes temaga laevas olid .
01007024	Ja vesi võimutses maa peal sada viiskümmend päeva .
01008001	Siis Jumal mõtles Noale ja kõigile metselajaile ja kõigile lojustele , kes temaga laevas olid ; ja Jumal laskis tuult puhuda üle maa ja vesi alanes .
01008002	Ja sügavuse allikad ja taevaluugid suleti , ja sadu taevast keelati .
01008003	Ja vesi taganes maa pealt , taganes üha , ja saja viiekümne päeva pärast oli vesi vähenenud .
01008004	Ja seitsmenda kuu seitsmeteistkümnendal päeval peatus laev Ararati mägede kohal .
01008005	Ja vesi vähenes üha kümnenda kuuni ; kümnenda kuu esimesel päeval paistsid mägede tipud .
01008006	Ja kui nelikümmend päeva oli möödunud , siis Noa avas laeva akna , mille ta oli teinud ,
01008007	ja laskis välja ühe kaarna ; see lendas sinna ja tänna , kuni vesi maa pealt oli kuivanud .
01008008	Siis ta laskis enese juurest välja ühe tuvi , et näha , kas vesi on maa pealt kahanenud .
01008009	Aga tuvi ei leidnud oma jalavarvastele puhkepaika ja tuli tagasi tema juurde laeva , sest vesi oli veel kogu maa peal ; siis ta pistis oma käe välja ja võttis tema ning pani enese juurde laeva .
01008010	Ja ta ootas veel teist seitse päeva ning laskis taas ühe tuvi laevast välja .
01008011	Ja õhtul tuli tuvi tema juurde , ja vaata , tal oli nokas haljas õlipuu leht ! Siis Noa mõistis , et vesi oli maa pealt kahanenud .
01008012	Ja ta ootas veel teist seitse päeva ning laskis ühe tuvi välja , aga see ei tulnud enam tagasi tema juurde .
01008013	Ja kuuesaja esimesel aastal , esimese kuu esimesel päeval , oli vesi maa pealt kuivanud . Ja Noa võttis ära laeva katuse ja vaatas , ja ennäe , maapind oli tahenenud !
01008014	Ja teise kuu kahekümne seitsmendal päeval oli maa täiesti kuiv .
01008015	Ja Jumal kõneles Noaga ning ütles :
01008016	„ Mine laevast välja , sina ja su naine ja su pojad ja su poegade naised ühes sinuga !
01008017	Kõik loomad , kes su juures on , kõik liha , niihästi linnud kui lojused , ja kõik roomajad , kes maa peal roomavad , vii enesega ühes välja , et nad sigineksid maa peal , oleksid viljakad ja et neid maa peale saaks palju ! ”
01008018	Ja Noa läks välja ja ta pojad ja ta naine ja ta poegade naised ühes temaga .
01008019	Kõik loomad , kõik roomajad ja kõik linnud , kes liiguvad maa peal , läksid laevast välja sugukondade kaupa .
01008020	Ja Noa ehitas Issandale altari ja võttis kõigist puhtaist loomadest ja kõigist puhtaist lindudest ning ohverdas altaril põletusohvreid .
01008021	Ja Issand tundis meeldivat lõhna ja Issand mõtles Oma südames : „ Ma ei nea enam maad inimese pärast , sest inimese südame mõtlemised on kurjad ta lapsepõlvest peale ; Ma ei hävita ka enam kõike , mis elab , nõnda nagu Ma olen teinud .
01008022	Niikaua kui püsib maa , ei lõpe külv ega lõikus , külm ega kuum , suvi ega talv , päev ega öö ! ”
01009001	Ja Jumal õnnistas Noad ja tema poegi ning ütles neile : „ Olge viljakad , teid saagu palju ja täitke maa !
01009002	Teid peavad kartma ja pelgama kõik maa loomad ja kõik taeva linnud , kõik , kes maa peal liiguvad , ja kõik mere kalad ; need on teie kätte antud .
01009003	Kõik , mis liigub ja elab , olgu teile roaks ; kõik selle annan Ma teile nagu halja rohugi .
01009004	Kummatigi ei tohi te liha süüa ta hingega , see on : ta verega !
01009005	Tõepoolest , teie eneste verd Ma nõuan taga : Ma nõuan seda kõigilt loomadelt , ja Ma nõuan inimestelt vastastikku inimese hinge !
01009006	Kes valab inimese vere , selle vere valab inimene , sest inimene on tehtud Jumala näo järgi !
01009007	Ja teie olge viljakad , teid saagu palju , siginege maa peal ja paljunege seal ! ”
01009008	Ja Jumal rääkis Noa ja tema poegadega , kes ta juures olid , ning ütles :
01009009	„ Mina , vaata , teen lepingu teiega ja teie järglastega pärast teid ,
01009010	ja iga elava hingega , kes teie juures on : lindudega , lojustega ja kõigi metselajatega , kes teie juures on , kõigiga , kes laevast välja tulid , kõigi maa loomadega .
01009011	Ma teen teiega lepingu , et enam ei hävitata kõike liha uputuse veega ja veeuputus ei tule enam maad rikkuma ! ”
01009012	Ja Jumal ütles : „ Lepingu tähis , mille Ma teen Enese ja teie ja iga teie juures oleva elava hinge vahel igavesteks põlvedeks , on see :
01009013	Ma panen pilvedesse Oma vikerkaare ja see on lepingu tähiseks Minu ja maa vahel !
01009014	Kui Ma kogun maa kohale pilvi ja pilvedes nähakse vikerkaart ,
01009015	siis Ma mõtlen Oma lepingule , mis on Minu ja teie ja iga elava hinge vahel kõiges lihas , ja vesi ei saa enam kõike liha hävitavaks uputuseks !
01009016	Kui pilvedes on vikerkaar , siis Ma vaatan seda ja mõtlen igavesele lepingule Jumala ja iga elava hinge vahel kõiges maa peal olevas lihas ! ”
01009017	Ja Jumal ütles Noale : „ See on selle lepingu tähis , mille Ma olen teinud enese ja kõige liha vahel , mis maa peal on . ”
01009018	Ja Noa pojad , kes laevast välja tulid , olid Seem , Haam ja Jaafet ; ja Haam oli Kaanani isa .
01009019	Need kolm olid Noa pojad ja neist rahvastus kogu maa .
01009020	Noa hakkas põllumeheks ja istutas viinamäe .
01009021	Ta jõi viina , jäi joobnuks ja ajas oma telgis enese paljaks .
01009022	Aga Haam , Kaanani isa , nägi oma isa paljast ihu ja rääkis sellest oma kahele vennale õues .
01009023	Siis Seem ja Jaafet võtsid vaiba ja panid enestele õlgadele , läksid tagurpidi ja katsid kinni oma isa palja ihu ; nende näod olid ära pööratud , nõnda et nad oma isa paljast ihu ei näinud .
01009024	Kui Noa ärkas oma viinauimast ja sai teada , mis ta noorem poeg oli teinud ,
01009025	siis ta ütles : „ Neetud olgu Kaanan , saagu ta oma vendadele sulaste sulaseks ! ”
01009026	Ta ütles veel : „ Kiidetud olgu Issand , Seemi Jumal , ja Kaanan olgu tema sulane !
01009027	Jumal andku avarust Jaafetile , ta elagu Seemi telkides ja Kaanan olgu tema sulane ! ”
01009028	Ja Noa elas pärast veeuputust kolmsada viiskümmend aastat .
01009029	Ja kõiki Noa elupäevi oli üheksasada viiskümmend aastat ; siis ta suri .
01010001	Ja need on Noa poegade Seemi , Haami ja Jaafeti järeltulijad ; pärast veeuputust sündisid neile pojad .
01010002	Jaafeti pojad olid Gomer , Maagoog , Maadai , Jaavan , Tubal , Mesek ja Tiiras .
01010003	Ja Gomeri pojad olid Askenas , Riifat ja Toogarma .
01010004	Ja Jaavani pojad olid Eliisa ja Tarsis , kitiidid ja rodanlased ;
01010005	neist eraldusid saarte rahvad . Need olid Jaafeti järeltulijad nende maade järgi , igaühel oma keel , nende suguvõsade kaupa , vastavalt neile rahvastele .
01010006	Ja Haami pojad olid Kuus , Mitsraim , Puut ja Kaanan .
01010007	Ja Kuusi pojad olid Seba , Havila , Sabta , Raema ja Sabteka ; ja Raema pojad olid Seeba ja Dedan .
01010008	Ja Kuusile sündis Nimrod , kes oli esimene vägev mees maa peal .
01010009	Tema oli vägev kütt Issand ees , seepärast öeldakse : „ Vägev kütt Issanda ees nagu Nimrod ! ”
01010010	Ja tema kuningriigi alguseks olid Paabel , Erek , Akkad ja Kalne Sinearimaal .
01010011	Sellelt maalt ta väljus Assurisse ja ehitas Niinive , Rehobot-Iiri ja Kelahi ,
01010012	ja Reseni Niinive ja Kelahi vahele — see on see suur linn .
01010013	Ja Mitsraimile sündisid luudlased , anamlased , lehablased , naftuhlased ,
01010014	patruuslased ja kasluhlased , kellest vilistid ja kaftoorlased on lähtunud .
01010015	Ja Kaananile sündisid Siidon , tema esmasündinu , ja Heet ,
01010016	jebuuslased , emorlased , girgaaslased ,
01010017	hiivlased , arklased , siinlased ,
01010018	arvadlased , semarlased ja hamatlased ; hiljem harunesid kaananlaste suguvõsad .
01010019	Ja kaananlaste maa-ala oli Siidonist Gerari suunas Assani , Soodoma , Gomorra , Adma ja Seboimi suunas Lesani .
01010020	Need olid Haami järeltulijad nende suguvõsade , keelte , maade ja rahvaste järgi .
01010021	Ja Seemile sündisid ka pojad ; tema oli kõigi Eeberi poegade esiisa , Jaafeti vanem vend .
01010022	Seemi pojad olid Eelam , Assur , Arpaksad , Luud ja Aram .
01010023	Ja Arami pojad olid Uuts , Huul , Geter ja Maas .
01010024	Ja Arpaksadile sündis Selah , Selahile sündis Eeber .
01010025	Ja Eeberile sündis kaks poega : ühe nimi oli Peleg , sest tema päevil jagunes maa ; ja tema venna nimi oli Joktan .
01010026	Ja Joktanile sündisid Almodad , Selef , Hasarmavet , Jaarah ,
01010027	Hadoram , Uusal , Dikla ,
01010028	Oobal , Abimael , Seeba ,
01010029	Oofir , Havila ja Joobab ; need kõik olid Joktani pojad .
01010030	Nende elukohad olid Meesast Sefaara suunas idapoolses mäestikus .
01010031	Need olid Seemi järeltulijad nende suguvõsade , keelte , maade ja rahvaste järgi .
01010032	Need olid Noa poegade suguvõsad nende põlvnemiste ja rahvaste järgi ; neist harunesid rahvad maa peal pärast veeuputust .
01011001	Kogu maailmas aga oli üks keel ja ühesugused sõnad .
01011002	Ja sündis , kui nad hommiku poolt teele läksid , et nad Sinearimaal leidsid oru ja jäid sinna elama .
01011003	Nad ütlesid üksteisele : „ Tehkem nüüd telliskive ja põletagem neid hästi . ” Siis olid telliskivid neile ehituskivideks ja maapigi oli saviks .
01011004	Ja nad ütlesid : „ Tulge , ehitagem enestele linn ja torn , mille tipp oleks taevas , ja tehkem enestele nimi , et me ei hajuks üle kogu maailma ! ”
01011005	Aga Issand tuli alla vaatama linna ja torni , mida inimlapsed ehitasid .
01011006	Ja Issand ütles : „ Vaata , rahvas on üks ja neil kõigil on üks keel , ja see on alles nende tegude algus . Nüüd ei ole neil võimatu ükski asi , mida nad kavatsevad teha !
01011007	Mingem nüüd alla ja segagem seal nende keel , et nad üksteise keelt ei mõistaks ! ”
01011008	Ja Issand pillutas nad sealt üle kogu maailma ja nad jätsid linna ehitamata .
01011009	Seepärast pandi sellele nimeks Paabel , sest seal Issand segas ära kogu maailma keele ja sealt pillutas Issand nad üle kogu maailma .
01011010	Need olid Seemi järeltulijad : kui Seem oli sada aastat vana , siis sündis temale Arpaksad kaks aastat pärast veeuputust .
01011011	Ja Seem elas pärast Arpaksadi sündimist viissada aastat , ja temale sündis poegi ja tütreid .
01011012	Kui Arpaksad oli elanud kolmkümmend viis aastat , siis sündis temale Selah .
01011013	Ja Arpaksad elas pärast Selahi sündimist nelisada kolm aastat , ja temale sündis poegi ja tütreid .
01011014	Kui Selah oli elanud kolmkümmend aastat , siis sündis temale Eeber .
01011015	Ja Selah elas pärast Eeberi sündimist nelisada kolm aastat , ja temale sündis poegi ja tütreid .
01011016	Kui Eeber oli elanud kolmkümmend neli aastat , siis sündis temale Peleg .
01011017	Ja Eeber elas pärast Pelegi sündimist nelisada kolmkümmend aastat , ja temale sündis poegi ja tütreid .
01011018	Kui Peleg oli elanud kolmkümmend aastat , siis sündis temale Reu .
01011019	Ja Peleg elas pärast Reu sündimist kakssada üheksa aastat , ja temale sündis poegi ja tütreid .
01011020	Kui Reu oli elanud kolmkümmend kaks aastat , siis sündis temale Serug .
01011021	Ja Reu elas pärast Serugi sündimist kakssada seitse aastat , ja temale sündis poegi ja tütreid .
01011022	Kui Serug oli elanud kolmkümmend aastat , siis sündis temale Naahor .
01011023	Ja Serug elas pärast Naahori sündimist kakssada aastat , ja temale sündis poegi ja tütreid .
01011024	Kui Naahor oli elanud kakskümmend üheksa aastat , siis sündis temale Terah .
01011025	Ja Naahor elas pärast Terahi sündimist sada üheksateist aastat , ja temale sündis poegi ja tütreid .
01011026	Kui Terah oli elanud seitsekümmend aastat , siis sündisid temale Aabram , Naahor ja Haaran .
01011027	Ja need olid Terahi järeltulijad : Terahile sündisid Aabram , Naahor ja Haaran ; ja Haaranile sündis Lott .
01011028	Aga Haaran suri enne kui ta isa Terah , oma sünnimaal Kaldea Uuris .
01011029	Ja Aabram ja Naahor võtsid enestele naised ; Aabrami naise nimi oli Saarai ja Naahori naise nimi oli Milka , Haarani tütar , kes oli Milka ja Jiska isa .
01011030	Aga Saarai oli viljatu , temal ei olnud last .
01011031	Ja Terah võttis oma poja Aabrami ja Haarani poja Loti , oma pojapoja , ja Saarai , oma minia , oma poja Aabrami naise , ja lahkus ühes nendega Kaldea Uurist , et minna Kaananimaale ; ja nad jõudsid Haaranini ning jäid sinna elama .
01011032	Ja Terahi elupäevi oli kakssada viis aastat , ja Terah suri Haaranis .
01012001	Ja Issand ütles Aabramile : „ Mine omalt maalt , omast sugukonnast ja isakojast maale , mille Ma sulle näitan !
01012002	Ma teen sind suureks rahvaks ja õnnistan sind , Ma teen su nime suureks , et sa oleksid õnnistuseks !
01012003	Siis Ma õnnistan neid , kes sind õnnistavad , panen vande alla need , kes sind neavad , ja sinu nimel õnnistavad endid kõik suguvõsad maa peal ! ”
01012004	Ja Aabram läks , nagu Issand teda käskis , ja Lott läks ühes temaga ; Aabram oli seitsekümmend viis aastat vana , kui ta Haaranist väljus .
01012005	Ja Aabram võttis oma naise Saarai ja oma vennapoja Loti ja kogu nende varanduse , mis nad olid soetanud , ja Haaranis hangitud hingelised , ja nad läksid teele Kaananimaa poole . Ja nad jõudsid Kaananimaale .
01012006	Ja Aabram käis maa läbi Sekemi püha paigani , Moore tammeni ; kaananlased olid siis veel sellel maal .
01012007	Ja Issand ilmutas Ennast Aabramile ning ütles : „ Sinu soole Ma annan selle maa ! ” Siis ta ehitas sinna altari Issandale , kes oli Ennast temale ilmutanud .
01012008	Sealt ta liikus edasi mäestikku Peetelist hommiku poole ja lõi oma telgi üles , nõnda et Peetel jäi õhtu ja Ai hommiku poole ; ja ta ehitas sinna altari Issandale ning hüüdis appi Issanda nime .
01012009	Ja Aabram läks teele , rändas üha ja siirdus Lõunamaale .
01012010	Aga maal oli nälg . Siis Aabram läks alla Egiptusesse , et seal võõrana elada , sest maal oli suur nälg .
01012011	Ja kui ta minnes Egiptusele ligines , ütles ta oma naisele Saaraile : „ Vaata , ma tean , et sa oled ilusa välimusega naine .
01012012	Aga kui egiptlased sind näevad , ütlevad nad : „ See on tema naine ! ” Siis nad tapavad mind , aga jätavad sind elama .
01012013	Ütle siis , et oled minu õde , et mu käsi sinu tõttu võiks hästi käia ja mu hing sinu pärast ellu jääks ! ”
01012014	Kui Aabram jõudis Egiptusesse , siis nägid egiptlased , et naine oli väga ilus .
01012015	Ja kui vaarao vürstid teda nägid , siis nad ülistasid teda vaaraole ja naine võeti vaarao kotta ,
01012016	kes tegi Aabramile tema pärast head : ta sai pudulojuseid , veiseid ja eesleid , sulaseid ja ümmardajaid , emaeesleid ja kaameleid .
01012017	Aga Issand nuhtles vaaraot ja tema koda suurte nuhtlustega Saarai , Aabrami naise pärast .
01012018	Siis vaarao kutsus Aabrami ning ütles : „ Miks sa mulle seda tegid ? Miks sa ei teatanud mulle , et ta on sinu naine ?
01012019	Miks sa ütlesid : ta on mu õde , nõnda et ma tema enesele naiseks võtsin ? Aga nüüd , vaata , seal on su naine , võta tema ja mine ! ”
01012020	Ja vaarao andis tema pärast meestele käsu , et nad saadaksid minema tema ja ta naise ja kõik , mis tal oli .
01013001	Ja Aabram läks Egiptusest üles Lõunamaale , tema ja ta naine ja kõik , mis tal oli ; ja Lott oli ühes temaga .
01013002	Ja Aabram oli väga rikas karja , hõbeda ja kulla poolest .
01013003	Ja ta rändas peatuspaigast teise , Lõunamaalt Peeteli poole , sinna paika , kus ta telk enne oli olnud Peeteli ja Ai vahel ,
01013004	altari paika , mille ta varem sinna oli teinud ; ja Aabram hüüdis seal appi Issanda nime .
01013005	Aga ka Lotil , kes rändas ühes Aabramiga , oli pudulojuseid , veiseid ja telke .
01013006	Kuid maa ei suutnud neid toita , et üheskoos elada , sest nende varandus oli nii suur , et neil oli võimatu üheskoos elada .
01013007	Ja Aabrami lojuste karjaste ja Loti lojuste karjaste vahel tekkis riid ; kaananlased ja perislased elasid siis veel sellel maal .
01013008	Siis Aabram ütles Lotile : „ Ärgu olgu riidu minu ja sinu vahel , minu karjaste ja sinu karjaste vahel . Meie , mehed , oleme ju vennad !
01013009	Eks ole kogu maa su ees lahti ? Mine nüüd minu juurest ära , lähed sina vasakut kätt , lähen mina paremat kätt ; lähed sina paremat kätt , lähen mina vasakut kätt . ”
01013010	Siis Lott tõstis oma silmad üles ja nägi , et kogu Jordani piirkond oli kõikjal veerikas ; enne kui Issand Soodoma ja Gomorra hävitas , oli see kuni Soarini otsekui Issand rohuaed , samasugune nagu Egiptusemaa .
01013011	Ja Lott valis enesele kogu Jordani piirkonna ; Lott läks teele hommiku poole ja nad lahkusid teineteisest .
01013012	Aabram jäi Kaananimaale ja Lott asus piirkonna linnadesse ning lõi oma telgid üles Soodomast saadik .
01013013	Aga Soodoma mehed olid väga pahad ja patused Issanda ees .
01013014	Ja Issand ütles Aabramile , pärast seda kui Lott tema juurest oli lahkunud : „ Tõsta nüüd oma silmad üles ja vaata paigast , kus sa oled , põhja ja lõuna ja hommiku ja õhtu poole ,
01013015	sest kogu maa , mida sa näed , Ma annan sinule ja su soole igaveseks ajaks !
01013016	Ja Ma teen su soo maapõrmu sarnaseks : kui keegi suudab maapõrmu ära lugeda , siis on sinugi sugu äraloetav !
01013017	Võta kätte , käi maa läbi pikuti ja põiki , sest Ma annan selle sinule ! ”
01013018	Ja Aabram võttis telgid ja tuli ning elas Mamre tammikus , mis on Hebroni juures ; ja ta ehitas sinna altari Issandale .
01014001	Ja Sineari kuninga Amrafeli , Ellasari kuninga Arjoki , Eelami kuninga Kedorlaomeri ja Goojimi kuninga Tideali päevil sündis ,
01014002	et nad alustasid sõda Soodoma kuninga Bera , Gomorra kuninga Birsa , Adma kuninga Sineabi , Seboimi kuninga Semeeberi ja Bela , see on Soari kuninga vastu .
01014003	Need kõik kogunesid Siddimi orgu , kus nüüd on Soolameri .
01014004	Kaksteist aastat olid nad Kedorlaomerit orjanud , aga kolmeteistkümnendal aastal nad tõstsid mässu .
01014005	Ja neljateistkümnendal aastal tulid Kedorlaomer ja need kuningad , kes olid ühes temaga , ja lõid refalasi Astarot-Karnaimis , susiite Haamis , emiite Kirjataimi tasandikul
01014006	ja horiite Seiri mäestikus kuni Eel-Paaranini , mis on kõrbe ääres .
01014007	Siis nad pöördusid tagasi ja tulid Een-Mispatti , see on Kaadesisse , ja vallutasid kogu amalekkide väljade ala , samuti võitsid nad emorlasi , kes elasid Haseson-Taamaris .
01014008	Aga Soodoma kuningas , Gomorra kuningas , Adma kuningas , Seboimi kuningas ja Bela , see on Soari kuningas , läksid välja ja valmistusid tapluseks nende vastu Siddimi orus :
01014009	Eelami kuninga Kedorlaomeri , Goojimi kuninga Tideali , Sineari kuninga Amrafeli ja Ellasari kuninga Arjoki vastu — neli kuningat viie vastu !
01014010	Aga Siddimi org oli täis maapigi auke . Kui Soodoma ja Gomorra kuningad põgenesid , siis nad langesid neisse , kuna ülejäänud põgenesid mäestikku .
01014011	Ja nad võtsid kogu Soodoma ja Gomorra varanduse ja kogu nende toiduse ning läksid ära .
01014012	Ja ära minnes nad võtsid ühes ka Loti , Aabrami vennapoja , ja tema varanduse ; ta elas ju Soodomas .
01014013	Aga üks põgenik tuli ja teatas Aabramile , heebrealasele , kes elas emorlase Mamre , Eskoli ja Aaneri venna tammikus ; ja need olid Aabrami liitlased .
01014014	Kui Aabram kuulis , et ta vennapoeg oli vangi viidud , siis ta vaatas üle oma kodakondsed , kes tema peres olid sündinud , arvult kolmsada kaheksateist , ja ajas vaenlasi taga kuni Daanini .
01014015	Ta jaotas öösel oma sulased nende vastu , lõi neid ja jälitas neid kuni Hoobani , mis on Damaskusest vasakut kätt .
01014016	Ja ta tõi tagasi kogu varanduse ; ka Loti , oma vennapoja , ja tema varanduse ta tõi tagasi , samuti naised ja rahva .
01014017	Ja kui ta Kedorlaomerit ja ühes temaga olevaid kuningaid löömast tagasi tuli , läks Soodoma kuningas temale vastu Saave orgu , see on Kuningaorgu .
01014018	Ja Melkisedek , Saalemi kuningas , tõi leiba ja viina , sest tema oli kõige kõrgema Jumala preester ,
01014019	ja õnnistas teda ning ütles : „ Olgu õnnistatud Aabram , kõige kõrgema Jumala , taeva ja maa looja poolt !
01014020	Olgu kiidetud kõige kõrgem Jumal , kes sinu vaenlased su kätte andis ! ” Ja Aabram andis temale kümnist kõigest .
01014021	Ja Soodoma kuningas ütles Aabramile : „ Anna hingelised mulle , aga varandus võta enesele . ”
01014022	Kuid Aabram ütles Soodoma kuningale : „ Ma tõstan oma käe üles Issanda , kõige kõrgema Jumala poole , Kes on taeva ja maa Looja ,
01014023	et ma ei võta lõngaotsa ega kingapaelagi kõigest sellest , mis sinu oma on , et sa ei saaks öelda : mina olen Aabrami rikkaks teinud !
01014024	Mul pole midagi vaja — ainult , mis poisid sõid , ja mehed , kes ühes minuga käisid — Aaner , Eskol ja Mamre — need võtku oma osa ! ”
01015001	Pärast neid lugusid tuli Aabramile nägemuses Issanda sõna , Kes ütles : „ Ära karda , Aabram ! Mina olen sulle kilbiks . Sinu tasu on väga suur ! ”
01015002	Aga Aabram ütles : „ Issand Issand ! Mida Sa mulle saad anda ? Mina ju lähen ära lastetuna ja mu koja valitsejaks on Elieser Damaskusest ! ”
01015003	Ja Aabram ütles : „ Vaata , mulle sa ei ole ihuvilja andnud , aga näe , minu kojas sündinu saab mu pärijaks ! ”
01015004	Ja vaata , temale tuli Issanda sõna , Kes ütles : „ Tema ei ole sinu pärija , vaid see , kes väljub su oma ihust , on su pärija . ”
01015005	Ja Ta viis teda õue ning ütles : „ Vaata nüüd taeva poole ja loe tähti , kui sa suudad neid lugeda ! ” Ja Ta ütles temale : „ Nõnda saab olema sinu sugu ! ”
01015006	Ja ta uskus Issandat ning see arvati temale õiguseks .
01015007	Ja Ta ütles temale : „ Mina olen Issand , Kes sind tõi Kaldea Uurist , et anda sulle päranduseks see maa ! ”
01015008	Aga ta küsis : „ Issand Issand , millest ma ära tunnen , et ma selle pärin ? ”
01015009	Siis Ta vastas temale : „ Too mulle kolmeaastane õhvake , kolmeaastane kits , kolmeaastane jäär ja turteltuvi ühes lennuvõimelise pojaga . ”
01015010	Ja ta tõi Temale kõik need , lõikas need keskelt lõhki ja pani vastavad pooled vastakuti ; aga lindusid ta ei lõiganud lõhki .
01015011	Kui röövlinnud laskusid korjuste peale , siis peletas Aabram need minema .
01015012	Aga kui päike loojus , vajus Aabram sügavasse unne , ja vaata , hirm ning suur pimedus haarasid teda !
01015013	Ja Issand ütles Aabramile : „ Sa pead teadma , et su järglased on võõrastena maal , mis ei ole nende oma ; nad tehakse orjadeks ja neid vaevatakse nelisada aastat .
01015014	Aga ka rahvast , keda nad orjavad , Ma karistan , ja selle järel nad tulevad ära suure varandusega .
01015015	Sina ise aga lähed rahuga oma vanemate juurde , sind maetakse heas vanuses .
01015016	Alles neljas põlv tuleb siia tagasi , sest emorlaste süü ei ole tänini veel küllaldane ! ”
01015017	Ja kui päike oli loojunud ja kui oli pime , siis nähti suitsevat küpsetusahju ja tuleleeki , mis nende lõigatud tükkide vahelt läbi käis !
01015018	Selsamal päeval Issand tegi Aabramiga lepingu ja ütles : „ Sinu soole Ma annan selle maa Egiptuseojast suure jõeni , Frati jõeni ,
01015019	keenlased , kenislased , kadmonlased ,
01015020	hetiidid , perislased , refalased ,
01015021	emorlased , kaananlased , girgaaslased ja jebuuslased ! ”
01016001	Ja Saarai , Aabrami naine , ei toonud temale last ilmale ; aga tal oli ümmardajaks egiptlanna , nimega Haagar .
01016002	Ja Saarai ütles Aabramile : „ Vaata , Issand on mind keelanud last saamast . Heida nüüd mu ümmardaja juurde , vahest saan järeltulija temalt ! ” Ja Aabram kuulis Saarai sõna .
01016003	Ja Saarai , Aabrami naine , võttis egiptlanna Haagari , oma ümmardaja , pärast seda kui Aabram oli kümme aastat elanud Kaananimaal , ja andis ta oma mehele Aabramile naiseks .
01016004	Ja tema heitis Haagari juurde ja see sai käima peale ; aga kui see nägi , et ta oli käima peal , siis oli ta emand tema silmis nagu alam .
01016005	Ja Saarai ütles Aabramile : „ Mulle sündinud ülekohus tulgu sinu peale ! Mina andsin oma ümmardaja sinu sülle , aga kui ta nüüd näeb , et ta on käima peal , siis olen mina tema silmis nagu alam . Issand mõistku õigust minu ja sinu vahel ! ”
01016006	Aga Aabram ütles Saaraile : „ Vaata , su ümmardaja on sinu käes ! Talita temaga , nagu sa heaks arvad . ” Siis Saarai alandas teda , aga seejärel ta põgenes tema juurest .
01016007	Ja Issanda Ingel leidis tema veeallika juurest kõrbes , Suuri tee ääres oleva allika juurest .
01016008	Ja Ta ütles : „ Haagar , Saarai ümmardaja ! Kust sa tuled ja kuhu sa lähed ? ” Ja tema vastas : „ Ma põgenen oma emanda Saarai eest ! ”
01016009	Siis ütles Issanda Ingel temale : „ Mine tagasi oma emanda juurde ja alanda ennast tema käte alla ! ”
01016010	Ja Issanda Ingel ütles temale : „ Ma teen sinu soo nõnda arvurikkaks , et see paljuse pärast pole loetav ! ”
01016011	Ja Issanda Ingel ütles temale : „ Vaata , sa oled käima peal ja tood poja ilmale ! Pane temale nimeks Ismael , sest Issand on kuulnud su alandusest !
01016012	Temast tuleb mees nagu metseesel — tema käsi on igaühe vastu ja igaühe käsi on tema vastu — ta elab vaenus kõigi oma vendadega ! ”
01016013	Siis ta nimetas Issandat , Kes temaga oli rääkinud , nimega „ Sina oled nähtav Jumal ! ” Sest ta ütles : „ Eks ole minagi siin viimaks näinud Teda , Kes mind näeb ? ”
01016014	Seepärast nimetatakse kaevu Lahhai-Roi kaevuks ; vaata , see on Kaadesi ja Baaradi vahel .
01016015	Ja Haagar tõi Aabramile poja ilmale ; ja Aabram pani oma pojale , kelle Haagar oli sünnitanud , Ismael nimeks .
01016016	Ja Aabram oli kaheksakümmend kuus aastat vana , kui Haagar Aabramile Ismaeli ilmale tõi .
01017001	Kui Aabram oli üheksakümmend üheksa aastat vana , siis Issand ilmutas Ennast Aabramile ja ütles temale : „ Mina olen kõigeväeline Jumal , käi Minu palge ees ja ole vaga !
01017002	Ma teen lepingu Enese ja sinu vahel ja sind üpris väga paljuks ! ”
01017003	Siis Aabram heitis silmili maha ja Jumal rääkis temaga , öeldes :
01017004	„ See olen Mina ! Vaata , Mu leping sinuga on , et sina saad paljude rahvaste isaks !
01017005	Sinu nime ei hüüta siis enam Aabramiks , vaid su nimi olgu Aabraham , sest Ma teen sind paljude rahvaste isaks !
01017006	Ma teen sind üpris väga viljakaks ja lasen sind rahvaiks saada , kuningadki põlvnevad sinust !
01017007	Ma teen lepingu Enese ja sinu vahel , ja sinu soo vahel pärast sind , igaveseks lepinguks sugupõlvedele , et Ma olen Jumalaks sinule ja su soole pärast sind .
01017008	Ja Ma annan sinule ja su soole pärast sind selle maa , kus sa võõrana elad , kogu Kaananimaa , igaveseks omandiks . Ja Mina olen neile Jumalaks ! ”
01017009	Ja Jumal ütles Aabrahamile : „ Ja sina pead Mu lepingut pidama , sina ja su sugu pärast sind põlvest põlve .
01017010	See on Minu leping Minu ja teie ning sinu soo vahel pärast sind , mida te peate pidama : kõik meesterahvad tuleb teil ümber lõigata !
01017011	Te peate oma eesnaha liha ümber lõikama ja see olgu Minu ja teie vahelise lepingu märgiks .
01017012	Kaheksapäevastena tuleb teil ümber lõigata kõik teie meesterahvad põlvkondade viisi , olgu peres sündinud , olgu raha eest ostetud ükskõik missuguselt võõralt , kes sinu soost ei ole ,
01017013	kindlasti tuleb ümber lõigata niihästi su peres sündinu kui su raha eest ostetu . Minu leping peab teie ihu küljes olema igavese lepinguna !
01017014	Aga eesnahaga meesterahvas , kelle eesnaha liha ei ole ümber lõigatud , tuleb hävitada oma rahva seast : ta on tühistanud Minu lepingu ! ”
01017015	Ja Jumal ütles Aabrahamile : „ Saaraid , oma naist , ära hüüa enam Saaraiks , vaid tema nimi olgu Saara !
01017016	Ma õnnistan teda ja annan ka temalt sulle poja ! Ma õnnistan teda nõnda , et ta saab rahvaiks , rahvaste kuningadki põlvnevad temast ! ”
01017017	Siis Aabraham heitis silmili maha , naeris ja ütles oma südames : „ Kas peaks saja-aastasele poeg sündima ? Või peaks üheksakümneaastane Saara sünnitama ? ”
01017018	Ja Aabraham ütles Jumalale : „ Kui ainult Ismaelgi sinu ees jääks elama ! ”
01017019	Siis ütles Jumal : „ Siiski , su naine Saara sünnitab sulle poja ja sa pead panema temale nimeks Iisak . Ja Ma teen temaga lepingu , igaveseks lepinguks tema soole pärast teda !
01017020	Aga ka Ismaeli pärast Ma olen sind kuulnud . Vaata , Ma õnnistan teda ja teen ta viljakaks ning üpris väga arvurikkaks . Temast sünnib kaksteist vürsti ja Ma teen ta suureks rahvaks .
01017021	Kuid Oma lepingu Ma teen Iisakiga , kelle Saara sulle sünnitab tuleval aastal selsamal ajal ! ”
01017022	Kui Jumal oli lõpetanud kõneluse Aabrahamiga , siis Ta läks tema juurest üles .
01017023	Ja Aabraham võttis oma poja Ismaeli ja kõik oma peres sündinud , ja kõik raha eest ostetud , kõik meesterahvad Aabrahami pere inimeste hulgast , ja lõikas ümber nende eesnaha liha , otse selsamal päeval , nõnda nagu Jumal teda oli käskinud .
01017024	Aabraham oli üheksakümmend üheksa aastat vana , kui ta eesnaha liha ümber lõigati .
01017025	Ja Ismael , tema poeg , oli kolmteist aastat vana , kui ta eesnaha liha ümber lõigati .
01017026	Otse selsamal päeval lõigati ümber Aabraham ja tema poeg Ismael ;
01017027	ja kõik ta pere mehed , peres sündinud ja võõrastelt raha eest ostetud , lõigati ümber koos temaga .
01018001	Ja Issand ilmutas Ennast temale Mamre tammikus , kui ta istus telgi ukse ees kõige palavamal päevaajal .
01018002	Ta tõstis oma silmad üles ja vaatas , ja ennäe , kolm meest seisid ta ees ! Ja nähes neid , tõttas ta telgi ukse juurest neile vastu ja kummardas maani
01018003	ning ütles : „ Issand , kui ma Sinu silmis armu leian , siis ära mine Oma sulasest mööda !
01018004	Toodagu nüüd pisut vett , peske jalgu ja nõjatuge puu alla .
01018005	Ma toon palukese leiba , kinnitage südant enne kui edasi lähete , kui juba kord olete Oma sulase kaudu käimas ! ” Ja nad vastasid : „ Tee nõnda , nagu sa oled rääkinud ! ”
01018006	Ja Aabraham tõttas telki Saara juurde ning ütles : „ Võta ruttu kolm mõõtu nisujahu , sõtku ja tee kooke ! ”
01018007	Ja Aabraham jooksis karja juurde , võttis ühe noore ja ilusa vasika , andis poisi kätte ja see tõttas seda valmistama .
01018008	Ja ta tõi võid , piima ja vasika , mis oli valmistatud , ja pani nende ette ; ta ise seisis nende juures puu all , kui nad sõid .
01018009	Siis nad küsisid temalt : „ Kus su naine Saara on ? ” Ja ta vastas : „ Seal telgis ! ”
01018010	Siis ta ütles : „ Ma tulen sinu juurde kindlasti tagasi aasta pärast samal ajal , ja vaata , su naisel Saaral saab olema poeg ! ” Ja Saara kuulis seda tema selja taga oleva telgi ukse juures .
01018011	Aga Aabraham ja Saara olid vanad ja elatanud ; Saaral oli lakanud olemast ka see , mis muidu naistele on omane .
01018012	Ja Saara naeris iseeneses ja mõtles : „ Nüüd , kui ma olen vanaks jäänud , peaks mul veel himu olema ! Ja ka mu isand on vana . ”
01018013	Aga Issand ütles Aabrahamile : „ Miks Saara naerab ja ütleb : kas ma tõesti peaksin sünnitama , kuna ma ju olen vana ?
01018014	Kas peaks Issandal midagi olema võimatu ? Ma tulen su juurde tagasi aasta pärast samal ajal , ja Saaral saab olema poeg ! ”
01018015	Kuid Saara salgas , öeldes : „ Mina ei naernud ! ” Sest ta kartis . Tema aga ütles : „ Sa naersid küll ! ”
01018016	Siis mehed tõusid sealt üles ja vaatasid alla Soodoma poole ; ja Aabraham läks ühes nendega , neid saatma .
01018017	Ja Issand ütles : „ Kas peaksin varjama Aabrahami eest , mida tahan teha ?
01018018	Aabraham saab ometi suureks ja vägevaks rahvaks ja tema nimel õnnistavad endid kõik maailma rahvad !
01018019	Sest Ma tean temast , et ta käsib oma poegi ja järeltulevat sugu hoida Issand teed ning teha , mis õige ja kohus , et Issand võiks anda Aabrahamile , mis Ta temale on tõotanud . ”
01018020	Siis ütles Issand : „ Hädakisa Soodoma ja Gomorra pärast on suur ja nende patud on väga rasked !
01018021	Seepärast Ma lähen alla ja vaatan , kas nad Minuni jõudnud hädakisa kohaselt on teinud kõike seda või mitte . Ma tahan seda teada ! ”
01018022	Ja mehed pöördusid sealt ära ja läksid Soodomasse , aga Aabraham jäi veel seisma Issanda ette .
01018023	Ja Aabraham astus ligi ning ütles : „ Kas tahad tõesti hävitada õige ühes õelaga ?
01018024	Vahest on linnas viiskümmend õiget ? Kas tahad siis need hävitada ega taha paigale andeks anda nende viiekümne õige pärast , kes seal on ?
01018025	Jäägu Sinust kaugele see tegu , et tapad õige ühes õelaga , et õigel käib käsi nagu õelalgi ! Jäägu see Sinu poolt tegemata ! Kas kõige maailma kohtumõistja ei peaks tegema õigust ? ”
01018026	Ja Issand ütles : „ Kui Ma Soodoma linnast leian viiskümmend õiget , siis annan nende pärast andeks kogu paigale . ”
01018027	Aga Aabraham kostis ning ütles : „ Vaata , ma olen nõuks võtnud siiski Issandaga rääkida , kuigi olen põrm ja tuhk !
01018028	Vahest puudub viiekümnest õigest viis ? Kas tahad siis nende viie pärast hävitada kogu linna ? ” Ja Tema vastas : „ Ma ei hävita , kui sealt leian nelikümmend viis ! ”
01018029	Ja ta jätkas veelgi kõnelust Temaga ning ütles : „ Vahest leidub seal nelikümmend ? ” Ja Tema vastas : „ Ma ei tee seda neljakümne pärast ! ”
01018030	Aga ta ütles : „ Ärgu süttigu põlema Issanda viha , et ma veel räägin ! Vahest leidub seal kolmkümmend ? ” Ja Tema vastas : „ Ma ei tee seda , kui sealt leian kolmkümmend ! ”
01018031	Siis ta ütles : „ Vaata , ma olen nõuks võtnud siiski Issandaga rääkida . Vahest leidub seal kakskümmend ? ” Ja Tema vastas : „ Ma ei hävita kahekümne pärast ! ”
01018032	Aga ta ütles : „ Ärgu süttigu põlema Issanda viha , et ma veel üksainus kord räägin ! Vahest leidub seal kümme ? ” Ja Tema vastas : „ Ma ei hävita kümne pärast ! ”
01018033	Ja Issand läks ära , kui oli lõpetanud kõneluse Aabrahamiga ; ja Aabraham läks koju .
01019001	Ja need kaks Inglit jõudsid õhtul Soodomasse . Lott istus parajasti Soodoma väravas . Kui Lott neid nägi , siis ta tõusis neile vastu , kummardas silmili maha
01019002	ja ütles : „ Ennäe mu isandaid ! Astuge ometi oma sulase kotta , jääge öömajale ja peske oma jalad . Hommikul võite vara üles tõusta ja oma teekonda jätkata ! ” Kuid nad vastasid : „ Ei , me jääme ööseks välja ! ”
01019003	Aga ta käis neile väga peale . Siis nad põikasid tema juurde ning tulid ta kotta . Ja ta valmistas neile söömaaja , küpsetas hapnemata leibu ja nad sõid .
01019004	Nad ei olnud veel magama heitnud , kui linna mehed , Soodoma mehed , piirasid koda , niihästi noored kui vanad , kogu rahvas viimseni ,
01019005	ja hüüdsid Lotti ning ütlesid temale : „ Kus on mehed , kes öösel tulid sinu juurde ? Too nad välja meie kätte , et saaksime neid katsuda ! ”
01019006	Siis Lott läks välja nende juurde ukse ette , sulges ukse enese järel
01019007	ja ütles : „ Mu vennad , ärge ometi tehke kurja !
01019008	Vaadake , mul on kaks tütart , kes mehest veel midagi ei tea . Ma toon need välja teie kätte ja talitage nendega , nagu teie silmis hea on . Neile meestele ainult ärge tehke midagi , sest nad on tulnud varjule minu katuse alla ! ”
01019009	Kuid nad vastasid : „ Käi minema ! ” Ja nad ütlesid : „ Ise on tulnud võõrana elama , aga tahab olla kohtumõistjaks ! Nüüd me kohtleme sind kurjemini kui neid ! ” Ja nad kippusid väga mehe , Loti , kallale ning asusid ust maha murdma .
01019010	Siis mehed sirutasid käed välja , tõmbasid Loti eneste juurde kotta ja sulgesid ukse .
01019011	Aga mehi , kes koja ukse taga olid , lõid nad pimestusega , niihästi väikesi kui suuri , nõnda et need väsisid ust otsimast .
01019012	Ja mehed ütlesid Lotile : „ Kas sul veel keegi siin on ? Oma väimehed , pojad ja tütred ja kõik , kes sul linnas on , vii siit paigast ära ,
01019013	sest me hävitame selle paiga , kuna hädakisa nende pärast on Issanda ees suur ; ja Issand on meid läkitanud seda hävitama ! ”
01019014	Siis Lott läks välja ja kõneles oma väimeestega , kes pidid võtma ta tütred , ning ütles : „ Tõuske , minge siit paigast ära , sest Issand hävitab selle linna ! ” Aga oma väimeeste silmis ta heitis nalja .
01019015	Ja kui hakkas koitma , kiirustasid Inglid Lotti , öeldes : „ Tõuse , võta oma naine ja kaks tütart , kes siin on , et sa ei hukkuks linna süü pärast ! ”
01019016	Ja kui ta veel kõhkles , siis haarasid mehed kinni ta käest , ja ta naise käest ja ta mõlemate tütarde käest , sest Issand tahtis teda säästa ; ja nad viisid ta ära ning jätsid väljapoole linna .
01019017	Ja neid välja viies nad ütlesid : „ Päästa oma hing ! Ära vaata selja taha ja ära peatu mitte kuskil ümbruskonnas ! Põgene mäestikku , et sa ei hukkuks ! ”
01019018	Ja Lott vastas neile : „ Muidugi mitte , mu Issand !
01019019	Vaata , Su sulane on küll Sinu silmis armu leidnud ja suur on Su heldus , mida mulle oled osutanud , jättes mu hinge elama ! Aga ma ei suuda põgeneda mäestikku , et õnnetus mind ei tabaks ja ma ei sureks !
01019020	Vaata , see linn taamal on nii ligidal , et sinna võiks põgeneda ja on pisitilluke ! Kui ma ometi sinna pääseksin — eks ole , see on ju pisitilluke ? — siis võiks mu hing jääda elama ! ”
01019021	Ja Ta vastas temale : „ Vaata , Ma võtan sind kuulda ka selles asjas ega paiska segi linna , millest sa räägid !
01019022	Tõtta , põgene sinna , sest Ma ei või midagi teha enne , kui sa sinna oled jõudnud ! ” Seepärast pandi sellele linnale nimeks Soar .
01019023	Päike oli just tõusnud maa kohale , kui Lott jõudis Soari .
01019024	Ja Issand laskis sadada Soodoma ja Gomorra peale väävlit ja tuld Issanda juurest taevast
01019025	ning hävitas need linnad ja kogu ümbruskonna , kõik linnade elanikud ja maa taimestiku .
01019026	Aga Loti naine , kes ta järel käis , vaatas tagasi ja muutus soolasambaks !
01019027	Ja Aabraham läks hommikul vara paika , kus ta Issanda ees oli seisnud ,
01019028	heitis pilgu alla Soodoma ja Gomorra poole ja kogu ümbruskonna maapinnale , vaatas , ja ennäe , maast tõusis suits otsekui sulatusahju suits !
01019029	Kui Jumal oli segi paisanud ümbruskonna linnad , mõtles Jumal Aabrahamile ja saatis Loti ära selle hävituse keskelt , millega ta segi paiskas need linnad , kus Lott oli elanud .
01019030	Ja Lott läks Soarist üles ning elas mäestikus ühes oma kahe tütrega , sest ta kartis elada Soaris ; ta elas ühes koopas , tema ise ja ta mõlemad tütred .
01019031	Kord ütles vanem nooremale : „ Meie isa on vana ja pole ühtki meest maal , kes tuleks meie juurde kogu maailma kombe järgi .
01019032	Tule , joodame oma isa viinaga ja magame temaga , et saaksime oma isalt järeltulija ! ”
01019033	Ja nad jootsid oma isa sel ööl viinaga ja vanem läks ning magas oma isaga ; see ei märganudki , millal ta magama heitis või üles tõusis .
01019034	Ja järgmisel päeval ütles vanem nooremale : „ Vaata , ma magasin eile oma isaga . Joodame ka sel ööl teda viinaga , siis mine maga sina temaga , et saaksime oma isalt järeltulija ! ”
01019035	Ja nad jootsid ka sel ööl oma isa viinaga ja noorem läks ning magas temaga ; see ei märganudki , millal ta magama heitis või üles tõusis .
01019036	Ja Loti mõlemad tütred said oma isast käima peale .
01019037	Ja vanem sünnitas poja ning pani temale nimeks Moab ; see on moabiitide isa tänapäevani .
01019038	Ja noorem sünnitas ka poja ning pani temale nimeks Ben-Ammi ; see on ammonlaste isa tänapäevani .
01020001	Ja Aabraham siirdus sealt Lõunamaale ning asus elama Kaadesi ja Suuri vahele ; ta elas Geraris võõrana .
01020002	Ja Aabraham ütles oma naise Saara kohta : „ Ta on minu õde . ” Siis Gerari kuningas Abimelek läkitas järele ja võttis Saara .
01020003	Aga Jumal tuli Abimeleki juurde öösel unes ja ütles temale : „ Vaata , sa pead surema naise pärast , kelle sa enesele võtsid , sest ta on abielunaine ! ”
01020004	Abimelek aga ei olnud temasse puutunud ja vastas : „ Issand , kas tahad surmata ka õiget rahvast ?
01020005	Eks ta öelnud mulle : ta on minu õde ? Ja tema ütles ka ise : ta on mu vend ! Ma tegin seda vaga südame ja süütute kätega ! ”
01020006	Siis ütles Jumal temale unes : „ Minagi tean , et sa tegid seda vaga südamega ja ma hoidsin sind ka Minu vastu pattu tegemast : sellepärast Ma ei lasknud sind temasse puutuda .
01020007	Ja nüüd anna mehele naine tagasi , sest ta on prohvet ja ta palub sinu pärast , et sa jääksid elama . Aga kui sa tagasi ei anna , siis tea , et peate surema sina ja kõik , kes sul on ! ”
01020008	Ja Abimelek tõusis hommikul vara , kutsus kõik oma sulased ning rääkis kõik need sõnad nende kuuldes ; ja mehed kartsid väga .
01020009	Siis Abimelek kutsus Aabrahami ja ütles temale : „ Mis sa meile tegid ! Millega ma sinu vastu pattu tegin , et sa tõid suure süü minu ja mu kuningriigi peale ? Sa oled minuga teinud sündmatuid tegusid ! ”
01020010	Ja Abimelek küsis Aabrahamilt : „ Mida sa mõtlesid seda asja tehes ? ”
01020011	Ja Aabraham vastas : „ Mina mõtlesin ainult , et selles paigas ei ole jumalakartust ja mind tapetakse mu naise pärast .
01020012	Ja tema ongi tõepoolest mu õde : mu isa tütar , kuigi mitte mu ema tütar ; seetõttu ta sai mu naiseks .
01020013	Aga kui Jumal saatis mind isamajast rändama , ütlesin ma temale : osuta mulle seda armastust , et sa kõigis paigus , kuhu tuleme , minu kohta ütled : ta on mu vend ! ”
01020014	Siis Abimelek võttis pudulojuseid ja veiseid , sulaseid ja ümmardajaid ja andis Aabrahamile ; ja ta andis temale tagasi Saara , ta naise .
01020015	Ja Abimelek ütles : „ Vaata , mu maa on lahti sinu ees , ela , kus sulle meeldib ! ”
01020016	Ja Saarale ta ütles : „ Näe , ma annan su vennale tuhat hõbetükki . Vaata , see olgu sulle hüvituseks kõigi ees , kes su juures on . Sa oled kõiges õigeks osutunud ! ”
01020017	Ja Aabraham palus Jumalat ja Jumal tegi terveks Abimeleki , ta naise ja ta ümmardajad , nõnda et nad said lapsi ,
01020018	sest Issand oli sulgenud kõvasti kõik emaihud Abimeleki kojas Saara , Aabrahami naise pärast .
01021001	Ja Issand hoolitses Saara eest , nõnda nagu Ta oli lubanud . Issand toimis Saaraga , nõnda nagu Ta oli öelnud :
01021002	Saara sai käima peale ja tõi Aabrahamile poja ilmale ta vanas eas , määratud ajal , millest Jumal temaga oli rääkinud .
01021003	Ja Aabraham pani oma pojale , kes temale sündis , kelle Saara temale ilmale tõi , Iisak nimeks .
01021004	Ja Aabraham lõikas ümber oma poja Iisaki , kui see kaheksapäevane oli , nõnda nagu Jumal teda oli käskinud .
01021005	Ja Aabraham oli sada aastat vana , kui ta poeg Iisak temale sündis .
01021006	Aga Saara ütles : „ Jumal pani mind naerma ! Igaüks , kes sellest kuuleb , naerab mind ! ”
01021007	Ja ta ütles : „ Kes oleks võinud Aabrahamile kuulutada , et Saara imetab veel lapsi ? Ometi tõin ma temale poja ilmale ta vanas eas ! ”
01021008	Laps kasvas ja võõrutati ; ja Aabraham tegi suured joodud Iisaki võõrutamispäeval .
01021009	Kui Saara nägi egiptlanna Haagari poega , kelle see Aabrahamile oli ilmale toonud , naervat ,
01021010	siis ta ütles Aabrahamile : „ Kihuta minema see ümmardaja ja tema poeg , sest selle ümmardaja poeg ei või pärida ühes minu poja Iisakiga ! ”
01021011	See kõne aga oli Aabrahami silmis ta poja kohta väga paha .
01021012	Aga Jumal ütles Aabrahamile : „ Ärgu olgu see su silmis paha ei poisi ega su ümmardaja kohta . Kõiges , mis Saara sulle ütleb , kuule ta sõna , sest Iisakist loetakse sinu sugu !
01021013	Aga ka ümmardaja poja Ma teen rahvaks , sest ta on ju sinu järeltulija ! ”
01021014	Ja Aabraham tõusis hommikul vara , võttis leiva ja veelähkri ning andis Haagarile , pannes need temale selga , samuti lapse ja saatis ta minema . Ja tema läks ning eksles Beer-Seba kõrbes .
01021015	Kui vesi lähkrist lõppes , siis ta heitis lapse ühe põõsa alla
01021016	ja läks ning istus temaga kohastikku , ammulaske kauguses , sest ta ütles : „ Ma ei või näha lapse surma ! ” Nõnda ta istus temaga kohastikku , tõstis häält ja nuttis .
01021017	Aga Jumal kuulis poisi häält ja Jumala Ingel hüüdis taevast Haagarit ning ütles temale : „ Mis sul viga on , Haagar ? Ära karda , sest Jumal on kuulnud poisi häält seal , kus ta on .
01021018	Tõuse , tõsta poiss üles ja võta ta käekõrvale , sest Ma tahan temast teha suure rahva ! ”
01021019	Ja Jumal tegi ta silmad lahti , nõnda et ta nägi üht veekaevu ; ta läks ning täitis lähkri veega ja andis poisile juua .
01021020	Ja Jumal oli poisiga ; ta kasvas ja elas kõrbes , ja temast sai ammukütt .
01021021	Ta elas Paarani kõrbes ; ja ta ema võttis temale Egiptusemaalt naise .
01021022	Sel ajal Abimelek ja tema väepealik Piikol rääkisid Aabrahamiga , öeldes : „ Jumal on sinuga kõiges , mis sa teed .
01021023	Ja nüüd vannu mulle siin Jumala juures , et sa ei peta mind ega mu lapsi ja lapselapsi ! Heateo pärast , mis ma sulle tegin , tee seda mulle ja maale , kus sa võõrana elad ! ”
01021024	Ja Aabraham ütles : „ Ma vannun ! ”
01021025	Aabraham aga noomis Abimelekit veekaevu pärast , mille Abimeleki sulased väevõimuga olid ära võtnud .
01021026	Kuid Abimelek vastas : „ Mina ei tea , kes seda tegi . Sina pole mulle sellest teatanud ja mina ise pole ka midagi kuulnud enne kui täna ! ”
01021027	Siis Aabraham võttis pudulojuseid ja veiseid ja andis Abimelekile ; ja nad mõlemad sõlmisid lepingu .
01021028	Kui Aabraham pani seitse lambatalle eraldi ,
01021029	küsis Abimelek Aabrahamilt : „ Milleks on siin need seitse talle , keda sa oled pannud eraldi ? ”
01021030	Ja tema vastas : „ Sa pead need seitse talle minu käest võtma tõendina minu poolt , et mina olen kaevanud selle kaevu ! ”
01021031	Seepärast hüütakse seda paika Beer-Sebaks , sest nad mõlemad andsid seal vande .
01021032	Nõnda sõlmisid nad Beer-Sebas lepingu . Siis Abimelek ja tema väepealik Piikol tõusid ja läksid tagasi vilistide maale .
01021033	Aabraham aga istutas Beer-Sebasse ühe tamariskipuu ja hüüdis seal appi Issanda , igavese Jumala nime .
01021034	Ja Aabraham elas võõrana vilistide maal kaua aega .
01022001	Ja pärast neid sündmusi kiusas Jumal Aabrahami ning ütles temale : „ Aabraham ! ” Ja ta vastas : „ Siin ma olen ! ”
01022002	Ja Tema ütles : „ Võta nüüd Iisak , oma ainus poeg , keda sa armastad , ja mine Morija maale ning ohverda ta seal põletusohvriks ühel neist mägedest , mis Ma sulle nimetan ! ”
01022003	Ja Aabraham tõusis hommikul vara , saduldas oma eesli , võttis enesega ühes oma kaks noort meest ja oma poja Iisaki , lõhkus põletusohvri puud , seadis minekule ja läks paika , millest Jumal temale oli rääkinud .
01022004	Kolmandal päeval Aabraham tõstis oma silmad üles ja nägi seda paika kaugelt .
01022005	Ja Aabraham ütles oma noortele meestele : „ Jääge teie eesliga siia . Mina ja poiss läheme sinna , kummardame ja tuleme siis tagasi teie juurde . ”
01022006	Ja Aabraham võttis põletusohvri puud , pani need oma pojale Iisakile õlale , võttis oma kätte tule ja noa ning mõlemad läksid üheskoos .
01022007	Ja Iisak rääkis oma isa Aabrahamiga ning ütles : „ Isa ! ” Ja tema vastas : „ Siin ma olen , mu poeg ! ” Siis ta ütles : „ Näe , siin on tuli ja puud , aga kus on ohvritall ? ”
01022008	Ja Aabraham vastas : „ Küllap Jumal vaatab Enesele ohvritalle , mu poeg ! ” Nõnda läksid mõlemad üheskoos .
01022009	Ja kui nad jõudsid paika , millest Jumal temale oli rääkinud , ehitas Aabraham sinna altari , ladus puud , sidus kinni oma poja Iisaki ja pani ta altarile puude peale .
01022010	Ja Aabraham sirutas käe ja võttis noa , et oma poega tappa .
01022011	Aga Issanda Ingel hüüdis teda taevast ja ütles : „ Aabraham , Aabraham ! ” Ja tema vastas : „ Siin ma olen ! ”
01022012	Siis Ta ütles : „ Ära pane kätt poisi külge ja ära tee temale midagi , sest nüüd Ma tean , et sa kardad Jumalat ega keela Mulle oma ainust poega ! ”
01022013	Ja Aabraham tõstis oma silmad üles , vaatas , ja ennäe , üks jäär oli rägastikus sarvipidi kinni ! Ja Aabraham läks ning võttis jäära ja ohverdas selle põletusohvriks oma poja asemel .
01022014	Ja Aabraham pani sellele paigale nimeks : „ Issand näeb ! ” Seepärast öeldakse tänapäevalgi : „ Mäel , kus Issand Ennast ilmutab ! ”
01022015	Ja Issanda Ingel hüüdis Aabrahami teist korda taevast
01022016	ning ütles temale : „ Ma vannun Iseenese juures , ütleb Issand : sellepärast , et sa seda tegid ega keelanud Mulle oma ainust poega ,
01022017	Ma õnnistan sind tõesti ja teen su soo väga paljuks nagu tähti taevas ja nagu liiva mere ääres , ja su sugu vallutab oma vaenlaste väravad !
01022018	Ja sinu soo nimel õnnistavad endid kõik maailma rahvad , sellepärast et sa võtsid kuulda Mu häält ! ”
01022019	Siis Aabraham läks tagasi oma noorte meeste juurde , ja nad tõusid ning läksid üheskoos Beer-Sebasse . Ja Aabraham jäi elama Beer-Sebasse .
01022020	Ja pärast neid sündmusi teatati Aabrahamile ja öeldi : „ Vaata , Milka on ka su vennale Naahorile poegi ilmale toonud :
01022021	Uusi , tema esmasündinu Buusi , selle venna , Kemueli , Arami isa ,
01022022	Kesedi , Haso , Pildase , Jidlafi ja Betueli . ”
01022023	Ja Betuelile sündis Rebeka . Need kaheksa tõi Milka ilmale Naahorile , Aabrahami vennale .
01022024	Ja tema liignaine , Reuma nimi , sünnitas ka — Teba , Gahami , Tahase ja Maaka .
01023001	Ja Saara elas sada kakskümmend seitse aastat ; nii palju oli Saaral eluaastaid .
01023002	Saara suri Kirjat-Arbas , see on Hebronis , Kaananimaal ; ja Aabraham tuli Saarat leinama ja taga nutma .
01023003	Siis Aabraham tõusis üles oma surnu juurest ja rääkis hetiitidega , öeldes :
01023004	„ Mina olen teie juures võõras ja majaline . Andke mulle eneste juurde pärandhaud , et saaksin matta surnu oma silma eest . ”
01023005	Ja hetiidid vastasid Aabrahamile , öeldes temale :
01023006	„ Kuule meid , isand ! Sina oled Jumala vürst meie keskel ! Mata oma surnu meie kõige paremasse hauda . Ükski meist ei keela sulle oma hauda su surnu matmiseks . ”
01023007	Aga Aabraham tõusis ning kummardas maa rahva , hetiitide ees
01023008	ja rääkis nendega , öeldes : „ Kui see on teile meeltmööda , et ma oma surnu oma silma eest ära matan , siis kuulge mind ja mõjustage minu kasuks Efronit , Sohari poega ,
01023009	et ta mulle annaks temale kuuluva Makpela koopa , mis on ta välja servas . Ta andku see mulle täie hinna eest pärandhauaks teie keskel . ”
01023010	Aga Efron istus hetiitide hulgas ; ja hetiit Efron vastas Aabrahamile hetiitide kuuldes , kõigi juuresolekul , kes ta linna väravast läbi käisid , ja ütles :
01023011	„ Ei , mu isand ! Kuule mind ! Ma annan sulle välja , samuti koopa , mis selles on , ma annan sulle : ma annan selle sulle oma rahvuskaaslaste silma all . Mata oma surnu ! ”
01023012	Kuid Aabraham kummardas maa rahva ees ,
01023013	rääkis Efroniga maa rahva kuuldes ja ütles : „ Kui sa ometi ise mind kuulda võtaksid ! Mina maksan välja eest raha , võta see minult , et saaksin oma surnu sinna matta ! ”
01023014	Siis Efron vastas Aabrahamile , öeldes temale :
01023015	„ Mu isand , kuule mind ! Maa väärtus on nelisada hõbeseeklit , — mis tähtsus sellel ongi minu ja sinu vahekorra juures ! Mata aga oma surnu . ”
01023016	Ja Aabraham kuulas Efronit ; Aabraham vaagis Efronile raha , mida see hetiitide kuuldes oli nimetanud , nelisada hõbeseeklit , kaubanduses käibel olevaid .
01023017	Nõnda said Efroni väli Makpelas Mamre kohal , väli ja selles olev koobas ja kõik väljal olevad puud , mis olid ümber kogu selle maa-ala ,
01023018	Aabrahami omandiks hetiitide nähes , kõigi juuresolekul , kes ta linna väravast läbi käisid .
01023019	Ja seejärel Aabraham mattis oma naise Saara Makpela välja koopasse Mamre kohal , see on Hebronis Kaananimaal .
01023020	Nõnda said väli ja selles olev koobas hetiitidelt Aabrahamile pärandhauaks .
01024001	Kui Aabraham oli vana ja elatanud ning Issand oli Aabrahami kõigiti õnnistanud ,
01024002	siis ütles Aabraham vanimale sulasele oma peres , kes valitses kõige üle , mis tal oli : „ Pane nüüd oma käsi mu puusa alla !
01024003	Mina vannutan sind Issanda , taeva Jumala ja maa Jumala juures , et sa mu pojale ei võta naist kaananlaste tütreist , kelle keskel ma elan ,
01024004	vaid et sa lähed minu maale ja mu sugulaste juurde ning võtad sealt naise mu pojale Iisakile ! ”
01024005	Aga sulane ütles temale : „ Võib-olla naine ei taha mulle järgneda siia maale . Kas ma siis tõesti pean su poja viima tagasi maale , kust sa oled ära tulnud ? ”
01024006	Siis ütles Aabraham temale : „ Hoia , et sa ei vii mu poega sinna tagasi !
01024007	Issand , taeva Jumal , Kes mind võttis mu isakojast ja mu sünnimaalt ja Kes mulle rääkis ning vandus , öeldes : sinu soole ma annan selle maa ! — Tema Ise läkitab Oma Ingli sinu ees , et saaksid sealt mu pojale naise võtta .
01024008	Aga kui naine ei taha sulle järgneda , siis oled sa sellest mu vandest vaba . Ainult ära vii mu poega sinna tagasi ! ”
01024009	Siis sulane pani käe oma isanda Aabrahami puusa alla ja vandus temale selle kõne kohaselt .
01024010	Ja sulane võttis oma isanda kaamelitest kümme kaamelit ning läks , ja tal oli oma isandalt kaasas kõiksugu kalleid asju ; ta võttis kätte ja läks Mesopotaamiasse Naahori linna .
01024011	Seal laskis ta õhtul kaamelid põlvili heita väljaspool linna veekaevu juures sel ajal , kui veeviijad välja tulid ,
01024012	ning ütles : „ Issand , minu isanda Aabrahami Jumal , lase ometi see mul täna korda minna ja tee head mu isandale Aabrahamile !
01024013	Vaata , ma seisan veeallika juures ja linnaelanike tütred tulevad vett viima .
01024014	Sündigu siis , et tütarlaps , kellele ma ütlen : kalluta oma kruusi , et ma saaksin juua ! ja kes vastab : joo , ja ma joodan ka su kaameleid ! — on see , kelle sa oled määranud oma sulasele Iisakile . Sellest ma siis tean , et sa mu isandale oled head teinud . ”
01024015	Ja veel enne kui ta rääkimise oli lõpetanud , vaata , siis tuli välja Rebeka , kes oli sündinud Betuelile , Aabrahami venna Naahori naise Milka pojale ; ja tal oli kruus õlal .
01024016	Ja tütarlaps oli väga ilusa välimusega , alles neitsi ja mehe poolt puutumata . Ta läks alla allika juurde , täitis kruusi ja tuli üles .
01024017	Siis jooksis sulane temale vastu ning ütles : „ Anna mulle oma kruusist pisut vett rüübata ! ”
01024018	Tema vastas : „ Joo , mu isand ! ” Ja ta tõstis kähku kruusi alla oma käele ning andis temale juua .
01024019	Ja olles temale juua andnud , ütles ta : „ Ma ammutan ka su kaamelitele , kuni needki on joonud . ”
01024020	Ja ta tühjendas kähku oma kruusi künasse ning jooksis jälle kaevule vett ammutama ja ammutas kõigile ta kaamelitele .
01024021	Mees aga silmitses teda vaikides , et mõista , kas Issand oli ta teekonna lasknud korda minna või mitte .
01024022	Ja kui kaamelid olid joonud , võttis mees kuldrõnga , pooleseeklilise , ja kaks käevõru ta käte jaoks , kümme kuldseeklit väärt ,
01024023	ning küsis : „ Kelle tütar sa oled ? Ütle ometi mulle ! Ons su isa kojas meile ööbimispaika ? ”
01024024	Ja ta vastas temale : „ Mina olen Betueli , Naahori ja Milka poja tütar . ”
01024025	Ta ütles temale veel : „ Niihästi õlgi kui muud loomasööta on meil küllalt , ööbimispaikki on olemas . ”
01024026	Siis mees kummardas ja heitis Issanda ette
01024027	ning ütles : „ Kiidetud olgu Issand , mu isanda Aabrahami Jumal , Kes mu isandale ei ole keelanud Oma heldust ja tõde ! Issand on mind teekonnal juhtinud mu isanda vendade kotta ! ”
01024028	Aga tütarlaps jooksis ning teatas oma ema perele , mis oli sündinud .
01024029	Ja Rebekal oli vend , Laaban nimi ; ja Laaban jooksis välja , mehe juurde allikale .
01024030	Sest kui ta nägi rõngast ja käevõrusid oma õe kätel , ja kui ta oli kuulnud oma õe Rebeka sõnu , kes ütles : „ Nõnda rääkis mulle see mees ! ” — siis ta läks selle mehe juurde , ja ennäe , see seisis kaamelite juures allikal !
01024031	Ja ta ütles : „ Tule sisse , Issanda õnnistatu ! Miks sa väljas seisad ? Ma olen korda seadnud koja ja kaamelite paiga . ”
01024032	Mees tuli siis kotta ja Laaban päästis kaamelid lahti , andis õlgi ja toitu kaamelitele ning tõi vett tema ja ühes temaga olevate meeste jalgade pesemiseks .
01024033	Siis pandi temale rooga ette . Aga ta ütles : „ Ma ei söö enne kui ma oma asja olen rääkinud ! ” Ja talle vastati : „ Räägi ! ”
01024034	Siis ta ütles : „ Mina olen Aabrahami sulane .
01024035	Issand on mu isandat väga õnnistanud , nõnda et ta on jõukaks saanud : Ta on temale andnud pudulojuseid ja veiseid , hõbedat ja kulda , sulaseid ja ümmardajaid , kaameleid ja eesleid .
01024036	Ja Saara , mu isanda naine , on vanas eas mu isandale poja ilmale toonud , ja sellele on ta andnud kõik , mis tal on .
01024037	Ja mu isand vannutas mind , öeldes : sa ei tohi võtta mu pojale naist kaananlaste tütarde seast , kelle maal ma elan ,
01024038	vaid sa pead minema mu isakotta ja mu suguvõsa juurde ning sealt võtma naise mu pojale !
01024039	Aga mina ütlesin oma isandale : võib-olla naine ei tule minuga ?
01024040	Siis ta vastas mulle : Issand , Kelle palge ees ma olen käinud , läkitab Oma Ingli sinuga ja laseb su teekonna korda minna , et saad mu pojale naise võtta minu suguvõsast ja minu isakojast .
01024041	Mu vandest sa vabaned sel juhul , kui sa tuled mu suguvõsa juurde , aga nemad ei anna sulle , siis oled mu vandest vaba .
01024042	Ma jõudsin täna allika juurde ja ütlesin : Issand , mu isanda Aabrahami Jumal , kui Sa nüüd tahad korda saata mu teekonna , mida ma käin ,
01024043	siis vaata , ma seisan veeallika juures . Kui üks neitsi tuleb vett viima ja ma temale ütlen : anna mulle oma kruusist pisut vett juua !
01024044	ja kui tema mulle vastab : joo ise , ja ma ammutan ka su kaamelitele ! siis on tema see naine , kelle Issand on määranud mu isanda pojale .
01024045	Veel enne kui olin kõneluse iseenesega lõpetanud , vaata , siis tuli Rebeka , kruus õlal , ja läks alla allika juurde ning ammutas vett . Ja ma ütlesin temale : anna mulle juua !
01024046	Siis ta tõstis kähku kruusi õlalt alla ning ütles : joo , ja ma joodan ka su kaameleid . Ja mina jõin ning tema jootis mu kaameleid .
01024047	Ja ma küsisin temalt ning ütlesin : kelle tütar sa oled ? Ja tema vastas : Betueli , Naahori ja Milka poja tütar . Siis ma panin temale rõnga ninasse ja käevõrud kätele ,
01024048	kummardasin ning heitsin Issanda ette ja kiitsin Issandat , oma isanda Aabrahami Jumalat , Kes mind oli juhatanud õigele teele , et saaksin võtta oma isanda vennatütre ta pojale .
01024049	Ja kui te nüüd tahate osutada heldust ja truudust mu isandale , siis öelge mulle . Aga kui mitte , öelge sedagi mulle , ja ma pöördun siis kas paremat või vasakut kätt ! ”
01024050	Seepeale vastasid Laaban ja Betuel ning ütlesid : „ Issandalt on see asi alguse saanud ! Me ei või sulle sõnagi lausuda , ei halba ega head .
01024051	Vaata , Rebeka on su ees , võta tema ja mine ! Saagu ta naiseks su isanda pojale , nõnda nagu Issand on öelnud ! ”
01024052	Kui Aabrahami sulane kuulis nende sõnu , siis ta kummardas maani Issanda ees .
01024053	Ja sulane võttis välja hõbe - ja kuldriistad ja riided ning andis Rebekale ; ka tema vennale ja emale andis ta kalleid asju .
01024054	Siis nad sõid ja jõid , tema ja mehed , kes ühes temaga olid , ja nad ööbisid seal . Aga hommikul , kui nad olid tõusnud , ütles ta : „ Saatke mind nüüd mu isanda juurde ! ”
01024055	Aga tütarlapse vend ja ema vastasid : „ Jäägu tütarlaps veel mõneks ajaks , kas või kümneks päevakski meie juurde . Siis sa võid minna . ”
01024056	Kuid tema ütles neile : „ Ärge mind viivitage , sest Issand on lasknud mu teekonna korda minna . Saatke mind teele , et saaksin minna oma isanda juurde ! ”
01024057	Siis nad ütlesid : „ Me kutsume tütarlapse ja küsime tema suust ! ”
01024058	Ja nad kutsusid Rebeka ning küsisid temalt : „ Kas tahad minna ühes selle mehega ? ” Ja ta vastas : „ Ma lähen ! ”
01024059	Siis nad saatsid ära oma õe Rebeka ja tema imetaja , ja Aabrahami sulase ja tema mehed .
01024060	Ja nad õnnistasid Rebekat ning ütlesid temale : „ Õeke , sinust tulgu tuhat korda kümme tuhat , ja sinu sugu vallutagu oma vihameeste väravad ! ”
01024061	Siis Rebeka ja tema tüdrukud tõusid , istusid kaamelite selga ning järgnesid mehele . Nõnda võttis sulane Rebeka ja läks .
01024062	Iisak aga oli tulemas Lahhai-Roi kaevu poolt , sest ta elas Lõunamaal .
01024063	Ja Iisak oli vastu õhtut läinud väljale mõtisklema ; ja kui ta oma silmad üles tõstis ja vaatas , ennäe , siis tulid kaamelid !
01024064	Kui Rebeka oma silmad üles tõstis ja nägi Iisakit , siis ta laskus kaameli seljast
01024065	ning küsis sulaselt : „ Kes on see mees , kes meile väljal vastu tuleb ? ” Ja sulane vastas : „ See on mu isand ! ” Siis Rebeka võttis loori ja kattis ennast .
01024066	Ja sulane jutustas Iisakile kõigest , mis ta oli teinud .
01024067	Ja Iisak viis Rebeka oma ema Saara telki ; ja ta võttis Rebeka , see sai tema naiseks ja ta armastas teda . Nõnda leidis Iisak troosti pärast oma ema surma .
01025001	Ja Aabraham võttis taas naise , nimega Ketuura .
01025002	Ja see tõi temale ilmale Simrani , Joksani , Medani , Midjani , Jisbaki ja Suua .
01025003	Ja Joksanile sündisid Seeba ja Dedan ; ja Dedani järeltulijad olid assüürlased , letuuslased ja leumlased .
01025004	Ja Midjani pojad olid Eefa , Eefer , Hanok , Abiida ja Eldaa . Need kõik olid Ketuura järeltulijad .
01025005	Ja Aabraham andis kõik , mis tal oli , Iisakile .
01025006	Aga liignaiste poegadele , kes Aabrahamil olid , Aabraham andis ande ja saatis nad veel oma eluajal oma poja Iisaki juurest ära hommiku poole , Hommikumaale .
01025007	Ja Aabrahami eluea aastaid , mis ta elas , oli sada seitsekümmend viis aastat .
01025008	Ja Aabraham heitis hinge ning suri heas vanuses , vana ning elatanud , ja ta koristati oma rahva juurde .
01025009	Ja ta pojad Iisak ja Ismael matsid tema Makpela koopasse , hetiit Sohari poja Efroni väljal , mis on Mamre kohal ,
01025010	väljale , mille Aabraham hetiitidelt oli ostnud , maeti Aabraham ja tema naine Saara .
01025011	Ja pärast Aabrahami surma Jumal õnnistas ta poega Iisakit . Ja Iisak elas Lahhai-Roi kaevu juures .
01025012	Ja need olid Ismaeli , Aabrahami poja järeltulijad , kelle egiptlanna Haagar , Saara ümmardaja , Aabrahamile ilmale tõi .
01025013	Ismaeli poegade nimed , nimetatud nende sündimise järjekorras , olid need : Nebajot , Ismaeli esmasündinu , siis Keedar , Adbeel , Mibsam ,
01025014	Misma , Duuma , Massa ,
01025015	Hadad , Teema , Jetuur , Naafis ja Keedma .
01025016	Need olid Ismaeli pojad ja need olid nende nimed vastavalt nende asulatele ja leeridele : nende suguharude kaksteist vürsti .
01025017	Ja need olid Ismaeli eluaastad : sada kolmkümmend seitse aastat ; siis ta heitis hinge ja suri , ja ta koristati oma rahva juurde .
01025018	Ja nad asusid Havilast kuni vastu Egiptust oleva Suurini Assuri suunas , tungides kallale kõigile oma vendadele .
01025019	Ja need olid Iisaki , Aabrahami poja järeltulijad : Aabrahamile sündis Iisak .
01025020	Ja Iisak oli neljakümneaastane , kui ta võttis enesele naiseks Rebeka , süürlase Betueli tütre Mesopotaamiast , süürlase Laabani õe .
01025021	Ja Iisak palus Issandat oma naise pärast , sest see oli viljatu ; ja Issand kuulis ta palvet ja ta naine Rebeka sai käima peale .
01025022	Aga kui lapsed ta ihus tõuklesid , siis ta ütles : „ Kui nõnda , mispärast siis just mina pean see olema ? ” Ja ta läks Issandalt küsima .
01025023	Ja Issand vastas temale : „ Su ihus on kaks rahvast , kaks erinevat hõimu su üsast alates : üks rahvas on vägevam teisest — vanem orjab nooremat ! ”
01025024	Ja kui tema sünnitamise aeg saabus , vaata , siis olid ta ihus kaksikud !
01025025	See , kes väljus esimesena , oli punakas , täiesti nagu karune kuub ; ja temale pandi nimeks Eesav .
01025026	Seejärele väljus ta vend , kelle käsi hoidis kinni Eesavi kannast ; ja temale pandi nimeks Jaakob . Iisak oli kuuskümmend aastat vana , kui nad sündisid .
01025027	Ja poisid kasvasid suureks . Eesavist sai osav kütt , väljal uitaja , kuna Jaakobist vagane mees , kes elas telkides .
01025028	Ja Iisak armastas Eesavit , sest jahisaak oli temale suurepärane ; aga Rebeka armastas Jaakobit .
01025029	Kord Jaakob keetis leent , Eesav aga tuli väljalt ning oli väsinud .
01025030	Ja Eesav ütles Jaakobile : „ Anna mulle ometi süüa seda punast , seda punast leent , sest ma olen väsinud ! ” Sellepärast hakati teda kutsuma Edomiks .
01025031	Aga Jaakob ütles : „ Enne müü mulle oma esmasünniõigus ! ”
01025032	Ja Eesav vastas : „ Vaata , mina ju suren niikuinii , milleks mulle siis veel esmasünniõigus ! ”
01025033	Siis ütles Jaakob : „ Vannu mulle enne ! ” Ja ta vandus temale ning müüs oma esmasünniõiguse Jaakobile .
01025034	Ja Jaakob andis Eesavile leiba ja läätseleent ; ja tema sõi ja jõi , tõusis üles ja läks ära . Nii vähe hoolis Eesav esmasünniõigusest !
01026001	Aga maal oli nälg , pärast seda eelmist nälga , mis Aabrahami päevil oli olnud . Ja Iisak läks vilistide kuninga Abimeleki juurde Gerarisse .
01026002	Ja Issand ilmutas Ennast temale ning ütles : „ Ära mine alla Egiptusesse ! Jää maale , kuhu Ma sind käsin !
01026003	Ela võõrana siin maal , ja Ma olen sinuga ning õnnistan sind , sest sinule ja sinu soole Ma annan kõik need maad ning pean vannet , mille Ma olen vandunud su isale Aabrahamile .
01026004	Ja Ma teen su soo paljuks nagu taevatähed ja annan su soole kõik need maad , ja sinu soo nimel õnnistavad endid kõik maailma rahvad ,
01026005	sellepärast et Aabraham kuulis Mu sõna ja pidas , mis Ma käskisin pidada — Mu käske , seadlusi ja õpetusi ! ”
01026006	Ja Iisak jäi elama Gerarisse .
01026007	Kui kohalikud mehed küsisid tema naise kohta , siis ta ütles : „ See on mu õde ! ” Sest ta kartis öelda : „ See on mu naine ! ” , mõeldes ise : „ Muidu kohalikud mehed tapavad mind Rebeka pärast , kuna ta on ilusa välimusega ! ”
01026008	Aga kui ta seal pikemat aega oli viibinud , vaatas Abimelek , vilistide kuningas , kord aknast välja ja nägi , et vaata , Iisak kallistas oma naist Rebekat !
01026009	Siis Abimelek kutsus Iisaki ja ütles : „ Vaata , ta on tõepoolest su naine ! Kuidas sa siis võisid öelda : ta on mu õde ? ” Ja Iisak vastas temale : „ Ma mõtlesin , et muidu ma ehk pean tema pärast surema . ”
01026010	Aga Abimelek ütles : „ Miks sa meile seda tegid ? Kui kergesti oleks võinud keegi rahva hulgast magada su naisega ja sa oleksid meie peale toonud süü ! ”
01026011	Ja Abimelek andis käsu kogu rahvale , öeldes : „ Kes puudutab seda meest ja tema naist , peab surema ! ”
01026012	Ja Iisak külvas seal maal ja sai sel aastal sajakordselt , sest Issand õnnistas teda .
01026013	Ja mees läks rikkaks , läks üha rikkamaks , kuni ta oli läinud väga rikkaks .
01026014	Ja temal oli pudulojuste karju ja veiste karju ja palju peret , nõnda et vilistid teda kadestasid .
01026015	Ja vilistid matsid kinni ja täitsid mullaga kõik kaevud , mis tema isa sulased olid kaevanud tema isa Aabrahami päevil .
01026016	Ja Abimelek ütles Iisakile : „ Mine ära meie juurest , sest sa oled saanud meist palju vägevamaks ! ”
01026017	Siis Iisak läks sealt ära ja lõi oma telgid üles Gerari orgu ning elas seal .
01026018	Ja Iisak kaevas uuesti need veekaevud , mis tema isa Aabrahami päevil olid kaevatud ja mis vilistid pärast Aabrahami surma olid kinni matnud ; ja ta pani neile needsamad nimed , mis tema isa neile oli pannud .
01026019	Aga kui Iisaki sulased kaevasid orus ja leidsid seal voolava veega kaevu ,
01026020	siis Gerari karjased riidlesid Iisaki karjastega , öeldes : „ Vesi on meie oma ! ” Ta pani siis kaevule nimeks Eesek , sellepärast et nad temaga olid tülitsenud .
01026021	Siis nad kaevasid teise kaevu , ja selle pärast riidlesid nad ka ; ja sellele ta pani nimeks Sitna .
01026022	Sealt ta siirdus edasi ja kaevas veel ühe kaevu , aga selle pärast nad ei riielnud ; ja sellele ta pani nimeks Rehobot ning ütles : „ Nüüd on Issand andnud meile avarust , et võiksime siin maal olla viljakad ! ”
01026023	Ja sealt ta läks üles Beer-Sebasse .
01026024	Ja Issand ilmutas Ennast temale selsamal ööl ning ütles : „ Mina olen su isa Aabrahami Jumal ! Ära karda , sest Ma olen sinuga ja õnnistan sind ! Ma teen su soo paljuks Oma sulase Aabrahami pärast ! ”
01026025	Siis ta ehitas sinna altari , hüüdis appi Issanda nime ja lõi sinna oma telgi üles ; ja Iisaki sulased kaevasid sinna kaevu .
01026026	Ja Abimelek tuli Gerarist tema juurde ühes oma sõbra Ahusati ja väepealiku Piikoliga .
01026027	Aga Iisak ütles neile : „ Miks tulete minu juurde ? Te ju vihkate mind ja olete mind eneste juurest ära saatnud ! ”
01026028	Ja nemad vastasid : „ Me näeme selgesti , et Issand on sinuga ! Seepärast me ütleme : olgu meie vahel vanne , meie ja sinu vahel , ja me teeme sinuga lepingu ,
01026029	et sa meile kurja ei tee , nõnda nagu me sinusse ei ole puutunud , vaid oleme sulle ainult head teinud ja sind rahuga ära saatnud . Sina oled ju nüüd Issanda õnnistatu ! ”
01026030	Siis ta tegi neile võõruspeo ning nad sõid ja jõid .
01026031	Ja nad tõusid hommikul vara ning andsid üksteisele vande . Siis Iisak saatis nad ära ja nad läksid ta juurest rahuga .
01026032	Ja selsamal päeval tulid Iisaki sulased ning teatasid temale kaevust , mille nad olid kaevanud , ja ütlesid temale : „ Me leidsime vett ! ”
01026033	Siis ta nimetas selle Sibaks ; seepärast on linna nimeks tänapäevani Beer-Seba .
01026034	Kui Eesav oli nelikümmend aastat vana , siis ta võttis naiseks Juuditi , hetiit Beeri tütre , ja Baasmati , hetiit Eeloni tütre .
01026035	Aga need olid meelehärmiks Iisakile ja Rebekale .
01027001	Kui Iisak oli vanaks jäänud ja ta silmanägemine oli tuhmunud , siis ta kutsus Eesavi , oma vanema poja , ja ütles temale : „ Mu poeg ! ” Ja see vastas temale : „ Siin ma olen ! ”
01027002	Ja ta ütles : „ Vaata , ma olen vanaks jäänud ega tea oma surmapäeva .
01027003	Võta nüüd oma jahiriistad , nooletupp ja amb , mine väljale ja küti mulle mõni jahiloom .
01027004	Valmista siis mulle maitsvat rooga , mida ma armastan , ja too mulle süüa , et mu hing sind õnnistaks enne kui ma suren . ”
01027005	Aga Rebeka kuulis , kui Iisak rääkis oma poja Eesaviga . Ja kui Eesav oli läinud väljale küttima ja jahisaaki tooma ,
01027006	siis rääkis Rebeka oma poja Jaakobiga , öeldes : „ Vaata , ma kuulsin su isa rääkivat su venna Eesaviga ja ütlevat :
01027007	too mulle jahisaaki ja valmista mulle maitsvat rooga , et ma söön ja sind Issand ees õnnistan enne kui ma suren .
01027008	Ja nüüd , mu poeg , kuule mu sõna ja tee , mida ma sind käsin :
01027009	mine pudulojuste juurde ja võta mulle sealt kaks head sikutalle ja ma valmistan need su isale maitsvaks roaks , mida ta armastab .
01027010	Sina vii need siis oma isale , et ta sööks ja sind õnnistaks enne kui ta sureb ! ”
01027011	Aga Jaakob ütles oma emale Rebekale : „ Vaata , mu vend Eesav on karune , aga mina olen sile !
01027012	Võib-olla katsub isa mind käega , siis oleksin tema silmis nagu petis ja tooksin enesele needuse , mitte õnnistuse ! ”
01027013	Aga ta ema ütles talle : „ Sinu needmine tulgu minu peale , mu poeg ! Kuule ainult mu sõna ja mine too mulle ! ”
01027014	Siis ta läks ja võttis need ning tõi oma emale ; ja ta ema valmistas maitsva roa , mida ta isa armastas .
01027015	Ja Rebeka võttis oma vanema poja Eesavi parimad riided , mis ta juures kodus olid , ja pani need selga oma nooremale pojale Jaakobile .
01027016	Tema käte ja sileda kaela ümber aga pani ta sikutallede nahad .
01027017	Siis ta andis maitsva roa ja leiva , mille ta oli valmistanud , oma poja Jaakobi kätte ,
01027018	ja see läks oma isa juurde ning ütles : „ Mu isa ! ” Ja tema vastas : „ Siin ma olen ! Kumb sa oled , mu poeg ? ”
01027019	Ja Jaakob ütles oma isale : „ Mina olen Eesav , sinu esmasündinu ! Ma tegin , nagu sa mind käskisid . Tõuse , istu ja söö mu jahisaaki , et su hing mind õnnistaks ! ”
01027020	Aga Iisak küsis oma pojalt : „ Kuidas sa nii kähku leidsid , mu poeg ? ” Ja tema vastas : „ Issand , sinu Jumal , saatis mulle ette ! ”
01027021	Siis Iisak ütles Jaakobile : „ Tule ometi ligemale , et ma sind käega katsun , mu poeg , kas sa oled mu poeg Eesav või mitte ? ”
01027022	Ja Jaakob astus oma isa Iisaki juurde , ja tema katsus teda käega ning ütles : „ Hääl on Jaakobi hääl , aga käed on Eesavi käed ! ”
01027023	Ja ta ei tundnud teda ära , sest tema käed olid karused nagu ta venna Eesavi käed ; ja ta õnnistas teda .
01027024	Ta küsis veel kord : „ Kas sa oled tõesti mu poeg Eesav ? ” Ja ta vastas : „ Olen ! ”
01027025	Siis ta ütles : „ Ulata mulle ja ma söön oma poja jahisaaki , et mu hing sind õnnistaks ! ” Ja ta ulatas temale selle , ja ta sõi ; ja ta tõi temale viina , ja ta jõi .
01027026	Seejärel ütles ta isa Iisak temale : „ Tule nüüd ligemale ja anna mulle suud , mu poeg ! ”
01027027	Ja ta astus ligi ning andis temale suud ; siis ta tundis tema riiete lõhna ja ta õnnistas teda ning ütles : „ Näe , mu poja lõhn — otsekui välja lõhn , mida Issand on õnnistanud !
01027028	Jumal andku sulle taeva kastet ja maa rammu , ning külluses vilja ja viina !
01027029	Rahvad orjaku sind , rahvahõimud kummardagu sind ! Ole oma vendade isand , su ema pojad kummardagu sind ! Neetud olgu , kes sind neab , õnnistatud , kes sind õnnistab ! ”
01027030	Ja kui Iisak oli Jaakobit õnnistanud ja kui Jaakob just oli väljunud oma isa Iisaki juurest , siis tuli tema vend Eesav küttimast .
01027031	Ja temagi valmistas maitsva roa ja viis oma isa juurde ning ütles isale : „ Tõuse , mu isa , ja söö oma poja jahisaaki , et su hing mind õnnistaks ! ”
01027032	Aga tema isa Iisak küsis temalt : „ Kes sa oled ? ” Ja ta vastas : „ Mina olen su poeg Eesav , su esmasündinu ! ”
01027033	Siis Iisak värises üpris väga suurest ärritusest ja ütles : „ Kes oli siis see , kes jahilooma küttis ja mulle tõi ? Ja mina sõin kõike , enne kui sa tulid , ning õnnistasin teda ! Õnnistatuks ta jääbki ! ”
01027034	Kui Eesav kuulis oma isa sõnu , siis ta kisendas üpris väga valjusti ja kibedasti ning ütles oma isale : „ Õnnista ka mind , mu isa ! ”
01027035	Aga ta vastas : „ Su vend tuli kavalusega ja võttis su õnnistuse ! ”
01027036	Siis ta ütles : „ Eks ole temale nimeks pandud Jaakob ? Juba teist korda on ta mind petnud : ta võttis mu esmasünniõiguse , ja vaata , nüüd ta võttis ka mu õnnistuse ! ” Ja ta küsis : „ Kas sul pole hoitud õnnistust eraldi minu jaoks ? ”
01027037	Aga Iisak vastas ning ütles Eesavile : „ Vaata , ma olen pannud ta sinu isandaks ja olen andnud kõik ta vennad temale sulaseiks , ja ma olen teda varustanud vilja ja viinaga . Mida võiksin siis nüüd teha sinu heaks , mu poeg ? ”
01027038	Ja Eesav ütles oma isale : „ Ons see sul ainus õnnistus , mu isa ? Õnnista ka mind , mu isa ! ” Ja Eesav tõstis häält ning nuttis .
01027039	Siis vastas tema isa Iisak ning ütles temale : „ Vaata , su eluase on eemal rammusast maast ja ilma taeva kasteta ülalt !
01027040	Sa elad oma mõõga varal ja pead oma venda orjama ! Ometi sünnib , kui end raputad , et rebid tema ikke oma kaelast ! ”
01027041	Ja Eesav hakkas Jaakobit vihkama õnnistuse pärast , millega ta isa teda oli õnnistanud ; ja Eesav mõtles iseeneses : „ Küllap tulevad mu isa leinamise päevad , siis ma tapan oma venna Jaakobi ! ”
01027042	Kui Rebekale tehti teatavaks ta vanema poja Eesavi mõtted , siis ta laskis kutsuda oma noorema poja Jaakobi ja ütles temale : „ Vaata , sinu vend Eesav trööstib ennast sellega , et ta su tapab !
01027043	Aga nüüd , mu poeg , kuule mu sõna ! Võta kätte ja põgene mu venna Laabani juurde Haaranisse
01027044	ja jää tema juurde mõneks ajaks , kuni su venna raev on raugenud ,
01027045	kuni su venna viha sinu pärast on möödunud ja ta unustab , mis sa temale oled teinud . Siis ma läkitan sulle järele ja lasen sind sealt ära tuua . Miks peaksin teid mõlemaid kaotama ühel ja samal päeval ? ”
01027046	Ja Rebeka ütles Iisakile : „ Ma olen elust tüdinud hetiiditaride pärast . Kui Jaakob võtab naise hetiiditaride hulgast , selle maa tütreist , niisuguse nagu need , mis elu mul siis on ? ”
01028001	Siis Iisak kutsus Jaakobi ja õnnistas teda ; ja ta keelas teda ning ütles temale : „ Ära võta naist kaananlaste tütreist !
01028002	Võta kätte , mine Mesopotaamiasse oma emaisa Betueli kotta ja võta sealt enesele naine oma ema venna Laabani tütreist .
01028003	Kõigeväeline Jumal õnnistagu sind , tehku sind viljakaks ja paljuks , et sinust tuleks hulk rahvaid !
01028004	Ta andku sulle Aabrahami õnnistust , sinule ja su soole ühes sinuga , et sa päriksid maa , kus sa võõrana elad , mille Jumal on andnud Aabrahamile ! ”
01028005	Ja Iisak saatis Jaakobi teele ning see läks Mesopotaamiasse süürlase Betueli poja Laabani juurde , kes oli Jaakobi ja Eesavi ema Rebeka vend .
01028006	Kui Eesav nägi , et Iisak oli õnnistanud Jaakobit ja oli saatnud ta Mesopotaamiasse sealt enesele naist võtma , olles teda õnnistanud ja keelanud , öeldes : „ Ära võta naist kaananlaste tütreist ! ”
01028007	ja et Jaakob oli kuulanud oma isa ja ema ja oli läinud Mesopotaamiasse ,
01028008	siis Eesav mõistis , et kaananlaste tütred olid pahad ta isa Iisaki silmis ,
01028009	ja Eesav läks Ismaeli juurde ning võttis oma naiste kõrvale enesele naiseks Mahalati , Aabrahami poja Ismaeli tütre , Nebajoti õe .
01028010	Jaakob aga väljus Beer-Sebast ja läks Haarani poole .
01028011	Ta sattus ühte paika ja ööbis seal , sest päike oli loojunud ; ta võttis selle paiga kividest ühe , pani enesele peaaluseks ja heitis sinna paika magama .
01028012	Ja ta nägi und , ja vaata , maa peal seisis redel , mille ots ulatus taevasse , ja ennäe , Jumala Inglid astusid seda mööda üles ja alla !
01028013	Ja vaata , Issand seisis tema ees ning ütles : „ Mina olen Issand , su isa Aabrahami Jumal ja Iisaki Jumal . Maa , mille peal sa magad , Ma annan sinule ja su soole !
01028014	Ja sinu sugu saab maapõrmu sarnaseks ja sa levid õhtu ja hommiku , põhja ja lõuna poole , ja sinu ja su soo nimel õnnistavad endid kõik maailma suguvõsad !
01028015	Ja vaata , Mina olen sinuga ja hoian sind kõikjal , kuhu sa lähed ning toon sind taas sellele pinnale , sest Ma ei jäta sind maha , kuni olen teinud , mis Ma sulle olen öelnud ! ”
01028016	Siis Jaakob ärkas unest ja ütles : „ Issand on tõesti selles paigas , mina aga ei teadnud seda ! ”
01028017	Ja ta kartis ning ütles : „ Küll on see paik kardetav ! See pole muud midagi kui Jumala koda ja taeva värav ! ”
01028018	Ja Jaakob tõusis hommikul vara ning võttis kivi , mille ta oli pannud enesele peaaluseks , ja pani selle sambaks püsti ning valas selle otsa peale õli .
01028019	Ja ta pani sellele paigale nimeks Peetel ; enne aga oli selle linna nimi Luus .
01028020	Ja Jaakob andis tõotuse , öeldes : „ Kui Jumal on minuga ja hoiab mind teel , mida käin , ja annab mulle leiba süüa ja riided selga ,
01028021	ja mina võin rahuga pöörduda oma isakotta , siis on Issand mulle Jumalaks ,
01028022	ja see kivi , mille ma panin sambaks , saab Jumala kojaks ! Ja kõigest , mis Sa mulle annad , ma annan Sulle täpselt kümnist ! ”
01029001	Ja Jaakob läks teele ning jõudis hommikumaa poegade maale .
01029002	Ta vaatas , ja ennäe , väljal oli kaev ! Ja vaata , sealsamas , selle kõrval , lebas kolm pudulojuste karja , sest sellest kaevust joodeti karju ; kaevu suul aga oli suur kivi .
01029003	Kui kõik karjad olid kogunenud sinna , siis veeretati kivi kaevu suult , joodeti pudulojuseid ja seati kivi tagasi paika kaevu suule .
01029004	Ja Jaakob küsis neilt : „ Vennad , kust te olete ? ” Ja nad vastasid : „ Me oleme Haaranist . ”
01029005	Siis ta küsis neilt : „ Kas tunnete Laabanit , Naahori poega ? ” Ja nad vastasid : „ Tunneme küll ! ”
01029006	Ta küsis neilt : „ Kuidas ta käsi käib ? ” Ja nad vastasid : „ Hästi ! Ja näe , sealt tuleb tema tütar Raahel pudulojustega ! ”
01029007	Ta ütles : „ Vaata , päike on alles kõrgel , pole veel aeg karja kokku ajada . Jootke pudulojuseid ja minge söötke neid ! ”
01029008	Aga nad vastasid : „ Me ei saa enne kui kõik karjad on koos . Siis veeretatakse kivi kaevu suult ja me saame joota pudulojuseid . ”
01029009	Kui ta alles nendega rääkis , tuli Raahel oma isa pudulojustega , sest ta oli neid hoidmas .
01029010	Ja kui Jaakob nägi Raahelit , oma ema venna Laabani tütart ja oma ema venna Laabani pudulojuseid , siis Jaakob astus ligi ja veeretas kivi kaevu suult ning jootis oma ema venna Laabani pudulojuseid .
01029011	Siis Jaakob suudles Raahelit , tõstis häält ja nuttis .
01029012	Ja Jaakob andis Raahelile teada , et ta on tema isa sugulane ja Rebeka poeg ; ja Raahel jooksis ning teatas oma isale .
01029013	Ja kui Laaban kuulis sõnumit oma õepojast Jaakobist , siis ta jooksis temale vastu , kaelustas ja suudles teda ning viis ta oma kotta ; ja ta jutustas Laabanile kõik , mis oli sündinud .
01029014	Siis ütles Laaban temale : „ Sa oled tõesti minu luu ja liha ! ” Ja ta jäi tema juurde kuuks ajaks .
01029015	Ja Laaban ütles Jaakobile : „ Kas sa sellepärast , et oled mu sugulane , peaksid mind teenima ilma palgata ? Nimeta mulle oma palk ! ”
01029016	Laabanil aga oli kaks tütart ; vanema nimi oli Lea ja noorema nimi oli Raahel .
01029017	Leal olid läiketa silmad , aga Raahel oli jumekas ja ilusa välimusega .
01029018	Jaakob armastas Raahelit , seepärast ta ütles : „ Ma teenin sind seitse aastat su noorema tütre Raaheli pärast ! ”
01029019	Laaban vastas : „ Ma annan ta parem sinule kui mõnele teisele mehele . Jää minu juurde . ”
01029020	Ja Jaakob teenis Raaheli pärast seitse aastat , ja need olid tema silmis nagu üksikud päevad , sellepärast et ta teda armastas .
01029021	Siis Jaakob ütles Laabanile : „ Anna mu naine mulle kätte , sest aeg on täis , et ma võin minna tema juurde ! ”
01029022	Laaban koguski kokku kõik selle paiga mehed ja tegi peo .
01029023	Aga õhtul ta võttis oma tütre Lea ja viis selle tema juurde ; ja Jaakob heitis ta juurde .
01029024	Ja Laaban andis oma ümmardaja Silpa oma tütrele Leale ümmardajaks .
01029025	Jõudis hommik , ja vaata , see oli Lea ! Siis ütles Jaakob Laabanile : „ Mis sa mulle oled teinud ! Eks ma ole Raaheli pärast sind teeninud ? Mispärast sa mind petsid ? ”
01029026	Aga Laaban vastas : „ Ei ole meie pool kombeks anda noorem enne vanemat !
01029027	Pea sellega pulmanädal ära , siis me anname ka teise sulle teenistuse eest , kui sa mind veel teist seitse aastat teenid ! ”
01029028	Ja Jaakob tegi nõnda ning pidas sellega pulmanädala ära , siis ta andis oma tütre Raaheli temale naiseks .
01029029	Ja Laaban andis oma ümmardaja Billa oma tütrele Raahelile ümmardajaks .
01029030	Siis Jaakob heitis ka Raaheli juurde , ta armastas ju Raahelit ikkagi rohkem kui Leat ; ja ta teenis Laabanit veel teist seitse aastat .
01029031	Ent kui Issand nägi , et Lea hüljati , siis ta avas tema üsa ; Raahel aga oli viljatu .
01029032	Ja Lea sai käima peale ja tõi poja ilmale ning pani temale nimeks Ruuben , sest ta ütles : „ Issand on mu alandust näinud ! Küllap mu mees hakkab nüüd mind armastama ! ”
01029033	Ja ta sai taas käima peale ja tõi poja ilmale ning ütles : „ Issand on kuulnud , et mind hüljati ! Seepärast on ta mulle ka selle andnud ! ” Ja ta pani temale nimeks Siimeon .
01029034	Ja tema sai taas käima peale ja tõi poja ilmale ning ütles : „ Nüüd viimaks mu mees kiindub minusse , sest ma olen temale kolm poega ilmale toonud ! ” Seepärast pandi sellele nimeks Leevi .
01029035	Ja tema sai taas käima peale ja tõi poja ilmale ning ütles : „ Nüüd ma kiidan Issandat ! ” Seepärast ta pani temale nimeks Juuda . Siis ta lakkas sünnitamast .
01030001	Kui Raahel nägi , et ta ei toonud Jaakobile lapsi ilmale , siis Raahel kadestas oma õde ja ütles Jaakobile : „ Muretse mulle lapsi , muidu ma suren ! ”
01030002	Aga Jaakobi viha süttis põlema Raaheli vastu ja ta küsis : „ Kas mina olen Jumala asemik , kes sulle ihuvilja keelab ? ”
01030003	Ja Raahel vastas : „ Vaata , seal on mu orjatar Billa . Heida tema juurde , et ta sünnitaks lapsi mu põlvede peale ja minagi saaksin nõnda temalt järglasi ! ”
01030004	Ja ta andis temale naiseks oma ümmardaja Billa ning Jaakob heitis selle juurde .
01030005	Ja Billa sai käima peale ning tõi Jaakobile poja ilmale .
01030006	Siis ütles Raahel : „ Jumal tegi mulle õigust ! Ta kuulis ka mu häält ja andis mulle poja ! ” Seepärast ta pani temale nimeks Daan .
01030007	Ja Billa , Raaheli ümmardaja , sai taas käima peale ning tõi Jaakobile teise poja ilmale .
01030008	Siis ütles Raahel : „ Ma olen oma õega võidelnud Jumala võitlust ja olen võitnud ! ” Ja ta pani temale nimeks Naftali .
01030009	Kui Lea nägi , et ta oli lakanud sünnitamast , siis ta võttis oma ümmardaja Silpa ja andis selle Jaakobile naiseks .
01030010	Ja Silpa , Lea ümmardaja , tõi Jaakobile poja ilmale
01030011	ning Lea ütles : „ Õnneks ! ” Ja ta pani temale nimeks Gaad .
01030012	Ja Silpa , Lea ümmardaja , tõi Jaakobile teise poja ilmale
01030013	ning Lea ütles : „ Ma olen õnnelik ! Tõesti , naised kiidavad mind õnnelikuks ! ” Ja ta pani temale nimeks Aaser .
01030014	Kord läks Ruuben nisulõikuse ajal ja leidis väljalt lemmemarju ja tõi neid oma emale Leale . Ja Raahel ütles Leale : „ Anna ka minule oma poja lemmemarju ! ”
01030015	Aga ta vastas temale : „ Kas on veel vähe , et sa võtsid mu mehe ? Nüüd tahad sa ka mu poja lemmemarjad ära võtta ! ” Siis ütles Raahel : „ Vastutasuks magagu ta täna öösel sinu juures su poja lemmemarjade eest ! ”
01030016	Kui Jaakob tuli õhtul väljalt , siis läks Lea temale vastu ja ütles : „ Sa pead minu juurde heitma , sest ma olen sind tinginud tasu eest , oma poja lemmemarjade eest ! ” Ja tema magas sel ööl ta juures .
01030017	Ja Jumal kuulis Lead , ja Lea sai käima peale ja tõi Jaakobile viienda poja ilmale .
01030018	Ja Lea ütles : „ Jumal tasus mulle , et ma andsin oma ümmardaja oma mehele ! ” Ja ta pani temale nimeks Issaskar .
01030019	Ja Lea sai taas käima peale ja tõi Jaakobile kuuenda poja ilmale .
01030020	Ja Lea ütles : „ Jumal valmistas mulle ilusa kingituse ! Nüüd mu mees hakkab mind sallima , sest ma olen temale kuus poega ilmale toonud ! ” Ja ta pani temale nimeks Sebulon .
01030021	Ja pärastpoole ta tõi tütre ilmale ning pani temale nimeks Diina .
01030022	Aga Jumal mõtles Raahelile , ja Jumal kuulis teda ning avas tema üsa .
01030023	Ja ta sai käima peale ja tõi poja ilmale ning ütles : „ Jumal võttis ära mu teotuse ! ”
01030024	Ja ta pani temale nimeks Joosep , öeldes : „ Annaks Issand mulle lisaks veel teisegi poja ! ”
01030025	Ja kui Raahel oli Joosepi ilmale toonud , siis Jaakob ütles Laabanile : „ Lase mind , et saaksin minna koju ja oma kodumaale !
01030026	Anna mu naised ja lapsed , kelle pärast ma sind olen teeninud , ja ma lähen , sest sa tead ju ise , kuidas ma sind olen teeninud ! ”
01030027	Ja Laaban vastas temale : „ Kui ma nüüd sinu silmis armu leiaksin ! Märgid näitavad mulle , et Issand on mind sinu pärast õnnistanud ! ”
01030028	Ja ta ütles : „ Nimeta mulle oma palk ja ma annan selle ! ”
01030029	Siis ta vastas temale : „ Sina tead ise , kuidas ma sind olen teeninud ja mis on saanud su karjast minu juures .
01030030	Sest pisut oli seda , mis sul oli enne mind . See on aga ohtrasti kasvanud ja Issand on sind õnnistanud minu sammude läbi . Millal ma siis nüüd saan hoolitseda ka oma pere eest ! ”
01030031	Siis ta küsis : „ Mis ma sulle pean andma ? ” Ja Jaakob vastas : „ Ära anna mulle midagi . Kui sa lubad mulle seda , siis ma karjatan ja hoian veelgi su pudulojuseid :
01030032	ma käin täna läbi kõik su pudulojused , lahutades neist kõik tähnilised ja kirjud uted ja kõik indlevad noored jäärad , samuti kirjud ja tähnilised kitsede hulgast . Need olgu siis mulle palgaks
01030033	ja mu õigus kostku minu eest tulevikus , kui sa tuled mu palka vaatama : kõik , kes ei ole tähnilised ja kirjud kitsede hulgas ja indlevad noorte jäärade hulgas , loetagu minu poolt varastatuiks ! ”
01030034	Ja Laaban vastas : „ Hästi , sündigu tõesti su sõna järgi ! ”
01030035	Ja ta lahutas selsamal päeval keerdsabalised ja kirjud sikud ja kõik tähnilised ja kirjud kitsed , kõik , kellel oli valget küljes , ja kõik indlevad noored jäärad , andis need oma poegade hooleks
01030036	ning jättis kolme päeva tee enese ja Jaakobi vahele ; Jaakob aga jäi karjatama Laabani ülejäänud pudulojuseid .
01030037	Ja Jaakob võttis enesele papli - , mandli - ja plataanipuu tooreid keppe ja kooris neile valged vöödid , paljastades keppide valge värvi .
01030038	Siis ta pani kooritud kepid pudulojuste ette rennidesse ja veekünadesse , kuhu pudulojused tulid jooma ; ja joomas olles nad paaritusid .
01030039	Ja kui pudulojused keppide juures paaritusid , siis pudulojused sünnitasid tallesid : keerdsabalisi , tähnilisi ja kirjusid !
01030040	Ja Jaakob eraldas noored jäärad : ta pööras isaloomade pead keerdsabaliste poole ja kõigi indlevate poole Laabani pudulojuste hulgas . Nõnda tegi ta enesele eraldi karjad ega pannud neid Laabani pudulojuste sekka .
01030041	Ja iga kord , kui tugevamad pudulojused paaritusid , pani Jaakob kepid künadesse pudulojuste silme ette , et nad paarituksid keppide juures .
01030042	Aga kui pudulojused olid väetimad , siis ta ei pannud . Nõnda said väetid Laabanile ja tugevamad Jaakobile .
01030043	Ja mees kosus üpris väga ja tal oli palju pudulojuseid , ümmardajaid ja sulaseid , kaameleid ja eesleid .
01031001	Aga ta kuulis Laabani poegade kõnelusi , kes ütlesid : „ Jaakob on ära võtnud kõik , mis oli meie isa päralt . Sellest , mis oli meie isa päralt , on ta enesele soetanud kõik selle rikkuse ! ”
01031002	Ja Jaakob nägi Laabani palet , ja vaata , see ei olnud enam ta vastu nagu enne !
01031003	Siis Issand ütles Jaakobile : „ Mine tagasi oma isade maale ja oma sugulaste seltsi . Mina olen sinuga ! ”
01031004	Ja Jaakob läkitas sõna ning käskis kutsuda oma pudulojuste juurde väljale Raaheli ja Lea
01031005	ning ütles neile : „ Ma näen teie isa palgest , et ta ei ole enam mu vastu nagu enne . Aga mu isa Jumal oli mu juures !
01031006	Te ju teate , et ma olen teeninud teie isa kõigest väest .
01031007	Kuid teie isa narritas mind ja muutis mu palka kümme korda . Jumal aga ei ole lubanud teda mulle kurja teha .
01031008	Kui ta ütles nõnda : tähnilised saagu sinule palgaks , siis kõik pudulojused poegisid tähnilisi . Ja kui ta ütles nõnda : keerdsabalised saagu sinule palgaks , siis kõik pudulojused poegisid keerdsabalisi .
01031009	Nõnda võttis Jumal teie isa karja ja andis mulle .
01031010	Pudulojuste innaajal ma tõstsin oma silmad üles ja nägin unes , vaata , et jäärad , kes kargasid pudulojuseid , olid keerdsabalised , tähnilised ja nastlikud .
01031011	Ja Jumala Ingel ütles mulle unes : Jaakob ! Ja ma vastasin : siin ma olen !
01031012	Siis Ta ütles : tõsta ometi oma silmad üles ja vaata : kõik jäärad , kes kargavad pudulojuseid , on keerdsabalised , tähnilised ja nastlikud , sest Ma olen näinud kõike , mis Laaban sulle teeb !
01031013	Mina olen Peeteli Jumal , kus sa võidsid samba , kus sa andsid Mulle tõotuse . Võta nüüd kätte , lahku siit maalt ja mine tagasi oma sünnimaale ! ”
01031014	Siis Raahel ja Lea vastasid ning ütlesid temale : „ Kas meil ongi enam osa või omandit meie isakojas ?
01031015	Eks ta ole pidanud meid võõraks , kuna ta meid müüs ja ise muidugi ka meie hinna ära sõi ?
01031016	Jah , kõik see rikkus , mille Jumal meie isalt ära võttis , on meie ja meie laste oma . Ja nüüd tee kõik , mis Jumal sulle on öelnud ! ”
01031017	Ja Jaakob võttis kätte , tõstis oma lapsed ja naised kaamelite selga
01031018	ja saatis teele kogu oma karja ja kõik oma varanduse , mis ta oli kogunud , oma karjavaranduse , mis ta Mesopotaamias oli soetanud , et minna oma isa Iisaki juurde Kaananimaale .
01031019	Aga Laaban oli läinud pudulojuseid niitma . Ja Raahel varastas oma isa teeravikujud .
01031020	Jaakob kasutas süürlase Laabani teadmatust ega andnud temale märku , et ta põgeneb .
01031021	Nõnda ta siis põgenes ühes kõigega , mis tal oli , võttis kätte ja läks üle jõe ning siirdus Gileadi mäestiku poole .
01031022	Aga kolmandal päeval anti Laabanile teada , et Jaakob oli põgenenud .
01031023	Tema võttis siis enesega ühes oma suguvennad ja ajas teda taga seitse päevateekonda ning jõudis Gileadi mäestikus temale järele .
01031024	Kuid Jumal tuli süürlase Laabani juurde öösel unes ja ütles temale : „ Hoia , et sa Jaakobile ei ütle head ega halba ! ”
01031025	Kui Laaban Jaakobile järele jõudis , oli Jaakob mäestikus telgi üles löönud , ja Laabangi suguvendadega lõi telgi üles Gileadi mäestikku .
01031026	Ja Laaban ütles Jaakobile : „ Mis sa oled teinud ? Sa kasutasid mu teadmatust ja viisid ära mu tütred , nagu oleksid nad olnud mõõga abil vangistatud !
01031027	Miks sa põgenesid salaja ja vargsil viisil ega teatanud mulle , et oleksin saanud sind rõõmsasti ära saata laulude , trummi ja kandlega ?
01031028	Sa ei lasknud mind suudelda oma poegi ja tütreid ! Sa oled nüüd talitanud mõistmatult .
01031029	Mul oleks meelevald teha teile kurja ! Aga teie isa Jumal rääkis minuga eile öösel , öeldes : hoia , et sa Jaakobile ei ütle head ega halba !
01031030	Nüüd oled sa küll läinud oma teed , sellepärast et sa igatsesid nii väga oma isakoja järele . Aga mispärast sa varastasid mu jumalad ? ”
01031031	Ja Jaakob vastas ning ütles Laabanile : „ Sellepärast et ma kartsin ! Sest ma mõtlesin , et sa röövid minult oma tütred .
01031032	See , kelle juurest sa leiad oma jumalad , ärgu jäägu elama ! Meie suguvendade ees otsi läbi , mis mul kaasas on , ja võta ära , mis on sinu ! ” Aga Jaakob ei teadnud , et Raahel oli need varastanud .
01031033	Ja Laaban läks Jaakobi telki ja Lea telki ja mõlemate ümmardajate telki , aga ei leidnud midagi ; ja Lea telgist väljudes ta läks Raaheli telki .
01031034	Kuid Raahel oli võtnud teeravid ja oli pannud need kaameli sadula tasku ning istus ise nende peal . Ja Laaban kompas läbi kogu telgi , aga ei leidnud midagi .
01031035	Ja Raahel ütles oma isale : „ Ärgu süttigu viha mu isanda silmis , et ma ei saa su ees üles tõusta , sest mul on naiste asjad ! ” Nõnda ta otsis läbi , aga teeraveid ta ei leidnud .
01031036	Siis Jaakob vihastus ja riidles Laabaniga . Ja Jaakob kostis ning ütles Laabanile : „ Milles seisneb mu üleastumine ? Mis on mu patt , et oled mind nii tulisi jalu taga ajanud ?
01031037	Kuna sa oled läbi otsinud kogu mu kraami , siis missuguse oma koja riista sa oled leidnud ? Pane siia minu suguvendade ja oma suguvendade ette , et nad võiksid õigust mõista meie mõlemate vahel !
01031038	Ma olin sinu juures kakskümmend aastat ! Su emalambad ja kitsed ei heitnud loodet ja jääri su karjast ma ei söönud .
01031039	Murtut ma sulle ei toonud , ma pidin selle hüvitama . Sa nõudsid minult niihästi päeval kui öösel varastatut !
01031040	Päeval piinas mind palavus ja öösel külm , ja uni põgenes mu silmist !
01031041	Nüüd ma olen olnud su kojas kakskümmend aastat . Neliteist aastat ma teenisin sind su kahe tütre pärast ja kuus aastat pudulojuste pärast , ja sa muutsid mu palka kümme korda !
01031042	Kui minuga ei oleks olnud mu isa Jumal , Aabrahami Jumal , Iisaki Kartus , siis oleksid sa mind nüüd tühje käsi ära saatnud . Jumal on näinud mu häda ja mu kätevaeva ja on eile öösel teinud otsuse ! ”
01031043	Siis Laaban kostis ja ütles Jaakobile : „ Tütred on minu tütred ja pojad on minu pojad ja pudulojused on minu pudulojused , ja kõik , mis sa näed , on minu ! Aga mida ma saaksin praegu teha oma tütarde heaks või nende poegade heaks , keda nad on ilmale toonud ?
01031044	Aga tule nüüd , tehkem leping , mina ja sina , ja see olgu tunnistajaks minu ja sinu vahel ! ”
01031045	Siis Jaakob võttis ühe kivi ja pani sambaks püsti .
01031046	Ja Jaakob ütles oma suguvendadele : „ Korjake kive ! ” Ja need võtsid kive ning kuhjasid kivikangru ; ja nad sõid seal kivikangru peal .
01031047	Ja Laaban pani sellele nimeks Jegar-Sahaduuta ; Jaakob aga nimetas selle Galeediks .
01031048	Ja Laaban ütles : „ See kivikangur olgu täna tunnistajaks minu ja sinu vahel ! ” Seepärast ta pani sellele nimeks Galeed
01031049	ja Mispa , sest ta ütles : „ Issand valvab minu ja sinu vahel , kui me üksteist enam ei näe !
01031050	Kui sa kohtled mu tütreid halvasti või võtad mu tütarde kõrvale teisi naisi , ilma et ükski inimene oleks meie juures , vaata , siis on Jumal ometi tunnistajaks minu ja sinu vahel ! ”
01031051	Siis ütles Laaban Jaakobile : „ Vaata , see kivikangur , ja vaata , see sammas , mille ma püstitasin enese ja sinu vahele , —
01031052	see kivikangur olgu tunnistajaks , samuti olgu see sammas tunnistajaks , et mina ei tohi tulla sellest kivikangrust mööda sinu juurde ja et sina ei tohi tulla sellest kivikangrust ja sambast mööda minu juurde kurja tegema !
01031053	Aabrahami Jumal ja Naahori Jumal , nende vanemate Jumal , mõistku kohut meie vahel ! ” Ja Jaakob vandus oma isa Iisaki Kartuse juures .
01031054	Ja Jaakob ohverdas mäe peal tapaohvri ning kutsus oma suguvennad leiba võtma . Ja nad võtsid leiba ning jäid ööseks mäele .
01031055	Aga Laaban tõusis hommikul vara , suudles oma poegi ja tütreid ning õnnistas neid ; siis Laaban läks teele ja pöördus tagasi koju .
01032001	Ka Jaakob läks oma teed . Aga temale tulid vastu Jumala Inglid .
01032002	Ja Jaakob ütles , kui ta neid nägi : „ See on Jumala leer ! ” Ja ta pani sellele paigale nimeks Mahanaim .
01032003	Siis Jaakob läkitas käskjalad enese eel oma venna Eesavi juurde Seirimaale Edomi
01032004	ja andis neile käsu , öeldes nõnda : „ Öelge mu isandale Eesavile : nõnda ütleb su sulane Jaakob : ma olen tänini Laabani juures võõrana elanud ja viibinud .
01032005	Mul on härgi , eesleid , pudulojuseid , sulaseid ja ümmardajaid , ja ma läkitan seda teatama oma isandale , et su silmis armu leida ! ”
01032006	Käskjalad tulid tagasi Jaakobi juurde ja ütlesid : „ Me jõudsime su venna Eesavi juurde . Ta juba tulebki sulle vastu ühes neljasaja mehega ! ”
01032007	Siis Jaakob kartis väga ja tal oli kitsas käes ; ja ta jaotas rahva , kes ühes temaga oli , samuti pudulojused , veised ja kaamelid , kahte leeri ,
01032008	sest ta mõtles : kui Eesav tuleb ühe leeri kallale ja lööb selle maha , siis teine leer pääseb !
01032009	Ja Jaakob ütles : „ Mu isa Aabrahami Jumal ja mu isa Iisaki Jumal , Issand , Kes mulle ütlesid : mine tagasi oma maale ja oma sugulaste seltsi , siis Ma teen sulle head !
01032010	Mina pole väärt kõiki neid heategusid ja kõike seda truudust , mida sa oma sulasele oled osutanud ! Sest kepp käes ma läksin üle selle Jordani , aga nüüd on mul kaks leeri !
01032011	Päästa mind ometi mu venna Eesavi käest , sest ma kardan , et ta tuleb ja lööb mind maha ühes emade ja lastega !
01032012	Sina Ise aga oled öelnud : Ma teen sulle tõesti head ja lasen su soo saada mereliiva sarnaseks , mida ei saa ära lugeda selle rohkuse pärast ! ”
01032013	Ja ta jäi selleks ööks sinna ning võttis sellest , mis oli saanud tema omaks , oma vennale Eesavile kingituseks
01032014	kakssada kitse ja kakskümmend sikku , kakssada emalammast ja kakskümmend jäära ,
01032015	kolmkümmend imetajat kaamelit ja nende varssa , nelikümmend lehma ja kümme härjavärssi , kakskümmend emaeeslit ja kümme eeslitäkku .
01032016	Ja ta andis need oma sulaste kätte , iga karja eraldi , ja ütles oma sulastele : „ Minge minu eel ja jätke vahemaa iga karja vahele ! ”
01032017	Ja ta käskis esimest , öeldes : „ Kui mu vend Eesav tuleb sulle vastu , küsib sinult ja ütleb : kelle oma sa oled ja kuhu sa lähed , ja kelle omad on need , kes su ees on ?
01032018	Siis vasta : need on su sulase Jaakobi omad , kingitus , mis läkitatakse mu isandale Eesavile , ja vaata , ka tema ise tuleb meie taga ! ”
01032019	Ja ta käskis ka teist ja kolmandat ja kõiki muid , kes karjade järel käisid , öeldes : „ Te peate Eesavile ütlema sedasama , kui te teda kohtate !
01032020	Ja öelge ka : vaata , su sulane Jaakob tuleb meie taga ! ” Sest ta mõtles : ma lepitan teda kingitusega , mis mu eel läheb . Alles pärast seda ilmun ma ise tema ette , vahest võtab ta mind siis armulikult vastu .
01032021	Nõnda läks kingitus tema eel , aga ta ise jäi selleks ööks leeri .
01032022	Kuid veel selsamal ööl ta tõusis üles ja võttis oma mõlemad naised ja mõlemad ümmardajad ja oma üksteist poega ja läks läbi Jabboki koolme .
01032023	Ta võttis nad ja viis üle jõe , samuti viis ta üle kõik , mis tal oli .
01032024	Aga Jaakob ise jäi üksinda maha . Siis heitles üks Mees temaga , kuni hakkas koitma !
01032025	Aga kui See nägi , et Ta ei saanud võimust tema üle , siis Ta lõi tema puusaliigest ; ja Jaakobi puusaliiges nihkus paigast , kui ta heitles Temaga .
01032026	Ja Mees ütles : „ Lase mind lahti , sest juba koidab ! ” Aga tema vastas : „ Ei ma lase sind mitte , kui Sa mind ei õnnista ! ”
01032027	Siis Ta küsis temalt : „ Mis su nimi on ? ” Ja ta vastas : „ Jaakob ! ”
01032028	Seepeale ütles Tema : „ Su nimi ärgu olgu enam Jaakob , vaid olgu Iisrael , sest sa oled võidelnud Jumala ja inimestega ja oled võitnud ! ”
01032029	Siis küsis Jaakob ja ütles : „ Ütle nüüd mulle Oma nimi ! ” Aga Ta vastas : „ Miks sa Mu nime küsid ? ” Ja Ta õnnistas teda seal .
01032030	Ja Jaakob pani sellele paigale nimeks Penuel , sest ta ütles : „ Kuigi ma nägin Jumalat palgest palgesse , pääses siiski mu hing ! ”
01032031	Päike tõusis , kui ta puusast longates Penuelist edasi läks . Seepärast Iisraeli lapsed ei söö tänapäevani puusanärvi , mis on puusaliigese küljes , sest ta oli löönud Jaakobi puusaliigest puusanärvi kohal .
01032032	
01033001	Kui Jaakob oma silmad üles tõstis ja vaatas , ennäe , siis tuli Eesav ja ühes temaga nelisada meest ! Ta jaotas nüüd lapsed Lea ja Raaheli ja mõlemate ümmardajate vahel ,
01033002	seadis ümmardajad ja nende lapsed ette , Lea ja tema lapsed nende järele , Raaheli ja Joosepi viimseiks .
01033003	Ta ise aga läks nende eel ja kummardas seitse korda maani , kuni ta jõudis oma venna juurde .
01033004	Aga Eesav jooksis temale vastu ja süleles teda , langes temale kaela ja suudles teda ; ja nad nutsid .
01033005	Siis ta tõstis oma silmad üles ja nägi naisi ja lapsi , ja ta küsis : „ Kes need sul on ? ” Ja tema vastas : „ Need on lapsed , keda Jumal su sulasele armulikult on andnud ! ”
01033006	Ka ümmardajad astusid ligi , nemad ise ja nende lapsed , ja nad kummardasid .
01033007	Siis astus ligi ka Lea ühes oma lastega ja nad kummardasid ; lõppeks astusid ligi Joosep ja Raahel ja kummardasid .
01033008	Siis ta küsis : „ Mida sa kavatsed kogu selle leeriga , keda ma kohtasin ? ” Ja tema vastas : „ Oma isanda silmis armu leida ! ”
01033009	Aga Eesav ütles : „ Mul eneselgi on küllalt , mu vend ! Jäägu sulle , mis sul on ! ”
01033010	Kuid Jaakob vastas : „ Sugugi mitte ! Kui ma nüüd su silmis olen armu leidnud , siis võta mu kingitus minult vastu ! Sest ma olen ju tohtinud näha su palet , otsekui näeks Jumala palet , ja sa oled olnud mu vastu lahke !
01033011	Võta nüüd minu tervituskink , mis sulle toodi , sest Jumal on olnud mu vastu armuline ja mul on kõike küllalt ! ” Ja ta käis temale peale , kuni ta võttis .
01033012	Siis ütles Eesav : „ Hakkame liikuma ja lähme , ja mina käin sinuga rinnu ! ”
01033013	Aga Jaakob vastas temale : „ Mu isand näeb ju , et lapsed on väetid ja minu hooleks on imetajad pudulojused ja lehmad ; kui neid liiga kiiresti aetakse ühegi päeva , siis sureb kogu kari .
01033014	Mingu aga mu isand oma sulase eel ja mina liigun pikkamisi oma ees käiva karja kannul ja laste kannul , kuni ma jõuan oma isanda juurde Seiri . ”
01033015	Eesav ütles : „ Ma jätan siis sinu juurde osa rahvast , kes ühes minuga on ! ” Aga tema vastas : „ Mispärast nõnda ? Kui ma ainult oma isanda silmis armu leiaksin ! ”
01033016	Ja Eesav läks selsamal päeval oma teed tagasi Seiri .
01033017	Aga Jaakob liikus Sukkotti , ehitas enesele koja ja tegi oma karjadele lehtkatused ; seepärast pandi sellele paigale nimeks Sukkot .
01033018	Ja Jaakob jõudis Mesopotaamiast tulles õnnelikult Sekemi linna , mis on Kaananimaal , ja lõi linna ees leeri üles .
01033019	Ta ostis selle väljaosa , kuhu ta oma telgi oli üles löönud , Sekemi isa Hamori lastelt saja rahatüki eest .
01033020	Ja ta püstitas sinna altari ning pani sellele nimeks : „ Jumal , Iisraeli Jumal ! ”
01034001	Kord läks Diina , Lea tütar , kelle Lea oli Jaakobile ilmale toonud , maa tütreid vaatama .
01034002	Aga maa vürsti hiivlase Hamori poeg Sekem nägi teda , võttis tema , magas ta juures ja naeris ta ära .
01034003	Kuid ta hing kiindus Diinasse , Jaakobi tütresse , ja ta armastas tütarlast ning rääkis tütarlapsele meelitusi .
01034004	Ja Sekem rääkis oma isa Hamoriga , öeldes : „ Võta see tüdruk mulle naiseks ! ”
01034005	Jaakob aga sai kuulda , et ta tütar Diina oli ära teotatud . Aga et ta pojad olid tema karjaga väljal , siis Jaakob vaikis , kuni nad koju tulid .
01034006	Ja Hamor , Sekemi isa , läks Jaakobi juurde , et temaga rääkida .
01034007	Jaakobi pojad tulid väljalt , kui nad sellest olid kuulda saanud ; mehed olid nördinud ja nende viha süttis väga põlema , et ta Jaakobi tütre juures magades oli Iisraelis teinud häbiteo ; sest nõnda ei tohtinud teha .
01034008	Ja Hamor rääkis nendega , öeldes : „ Mu poja Sekemi hing on kiindunud teie tütresse . Andke ta ometi temale naiseks !
01034009	Saage meiega langudeks , andke meile oma tütreid ja võtke enestele meie tütreid ,
01034010	ja jääge meie juurde elama . Maa on lahti teie ees , elage , rännake ja kodunege siin ! ”
01034011	Ja Sekem ütles tema isale ja vendadele : „ Kui ma teie silmis armu leian , siis annan teile , mida te minult nõuate .
01034012	Pange mulle peale ükskõik kui palju mõrsjahinda ja kingitusi : ma annan , mida te minult nõuate . Andke ainult tütarlaps mulle naiseks ! ”
01034013	Siis kostsid Jaakobi pojad Sekemile ja tema isale Hamorile , rääkides aga kavalasti , sellepärast et ta nende õe Diina oli ära teotanud ,
01034014	ja ütlesid neile : „ Me ei või teha niisugust asja , et anname oma õe mehele , kellel on eesnahk , sest see oleks meile häbiks .
01034015	Ainult sel tingimusel oleme teiega nõus , kui saate meie sarnaseiks , lastes kõik oma meesterahvad ümber lõigata .
01034016	Siis me anname oma tütreid teile ja võtame teie tütreid enestele , elame üheskoos teiega ja saame üheks rahvaks .
01034017	Aga kui te ei võta meid kuulda ega lase endid ümber lõigata , siis võtame oma tütre ja läheme ära ! ”
01034018	Ja nende sõnad olid head Hamori ja Hamori poja Sekemi silmis .
01034019	Ja noor mees ei kõhelnud nõnda tegemast , sest ta ihaldas Jaakobi tütart ; ja tema oli lugupeetum kui kõik teised ta isakojas .
01034020	Siis Hamor ja ta poeg Sekem läksid oma linna väravasse ja rääkisid oma linna meestega , öeldes :
01034021	„ Need mehed on rahuarmastajad . Jäägu nad meie juurde , elagu ja rännaku nad siin maal . Sest maa , vaata , laiub ju nendegi ees igat kätt . Siis võtame enestele naisteks nende tütreid ja anname oma tütreid neile .
01034022	Aga ainult sel tingimusel on mehed meiega nõus meie juures elama ja saama meiega üheks rahvaks , kui meil kõik meesterahvad ümber lõigatakse , nõnda nagu nemad ise on ümber lõigatud .
01034023	Nende karjad ja varandus ja kõik nende lojused , eks need saa siis meile ! Olgem ainult nendega nõus , siis nad asuvad meie juurde elama . ”
01034024	Ja nad võtsid kuulda Hamorit ja tema poega Sekemit , kõik , kes ta linna väravast läbi käisid ; ja kõik meesterahvad lõigati ümber , kõik , kes ta linna väravast läbi käisid .
01034025	Aga kolmandal päeval , kui nad olid valudes , võtsid kaks Jaakobi poega , Siimeon ja Leevi , Diina vennad , kumbki oma mõõga ja läksid takistamatult linna ja tapsid ära kõik meesterahvad .
01034026	Nad tapsid mõõgateraga ka Hamori ja tema poja Sekemi , võtsid Sekemi kojast Diina ja läksid ära .
01034027	Jaakobi pojad tulid haigetele kallale ja riisusid linna , sellepärast et nad nende õe olid ära teotanud .
01034028	Nad võtsid ära nende pudulojused , veised ja eeslid ja mis iganes oli linnas või väljal .
01034029	Nad viisid ära kõik nende varanduse ja kõik nende lapsed ja naised , ja riisusid kõik , mis kodades oli .
01034030	Aga Jaakob ütles Siimeonile ja Leevile : „ Te saadate mind õnnetusse , sellepärast et te mind olete teinud vihatavaks maa elanike , kaananlaste ja perislaste hulgas ! Mul on vähe mehi : kui nad kogunevad mu vastu , siis nad löövad mind ja me hukkume , niihästi mina kui mu pere ! ”
01034031	Kuid nemad vastasid : „ Kas ta siis tohtis talitada meie õega nagu hooraga ? ”
01035001	Ja Jumal ütles Jaakobile : „ Võta kätte , mine üles Peetelisse , ela seal ja tee sinna altar Jumalale , Kes sulle ennast ilmutas , kui sa põgenesid oma venna Eesavi eest ! ”
01035002	Ja Jaakob ütles oma perele ja kõigile , kes olid ühes temaga : „ Kõrvaldage võõrad jumalad , kes teie keskel on , ja puhastage endid ning vahetage riided !
01035003	Ja me võtame kätte ning läheme üles Peetelisse ja teeme sinna altari Jumalale , Kes mind kuulis mu ahastuse ajal ja oli minuga teel , mida käisin ! ”
01035004	Siis nad andsid Jaakobile kõik nende käes olevad võõrad jumalad ja kõrvarõngad , mis neil kõrvus olid , ja Jaakob mattis need maha ühe Sekemi ligidal oleva tamme alla .
01035005	Ja nad läksid teele ; aga hirm Jumala ees lasus ümberkaudseil linnadel ja need ei ajanud taga Jaakobi poegi .
01035006	Ja Jaakob jõudis Luusi , see on Peetelisse Kaananimaal , tema ja kogu rahvas , kes oli ühes temaga .
01035007	Ja ta ehitas sinna altari ning pani sellele paigale nimeks Eel-Peetel , sest seal oli Jumal ennast temale ilmutanud , kui ta põgenes oma venna eest .
01035008	Aga Deboora , Rebeka imetaja , suri , ja ta maeti ühe tamme alla allpool Peetelit , ja sellele pandi nimeks Nututamm .
01035009	Ja Jumal ilmutas Ennast taas Jaakobile , kui see Mesopotaamiast tuli , ja õnnistas teda .
01035010	Ja Jumal ütles temale : „ Jaakob on su nimi ! Ärgu hüütagu su nime enam Jaakobiks , vaid su nimi olgu Iisrael ! ” Ja Ta pani temale nimeks Iisrael .
01035011	Ja Jumal ütles temale : „ Mina olen kõigeväeline Jumal ! Ole viljakas ja paljune ! Sinust saab rahvas , jah , rahvaste hulk , ja sinu niudeist väljuvad kuningad !
01035012	Ja maa , mille Ma andsin Aabrahamile ja Iisakile , Ma annan sinule ; ka sinu soole pärast sind Ma annan selle maa ! ”
01035013	Ja Jumal läks tema juurest üles paigast , kus Ta temaga oli rääkinud .
01035014	Ja Jaakob püstitas samba sinna paika , kus Ta temaga oli rääkinud , kivisamba , ja kallas selle peale joomaohvri ning valas õli .
01035015	Ja Jaakob nimetas paiga , kus Jumal temaga oli rääkinud , Peeteliks .
01035016	Siis nad läksid Peetelist teele . Aga kui veel tükk maad oli minna Efratani , pidi Raahel sünnitama , ja tal oli raske sünnitus .
01035017	Tema raske sünnituse ajal ütles aitajanaine temale : „ Ära karda , sest ka seekord on sul poeg ! ”
01035018	Ja kui ta hing oli välja minemas , sest varsti ta surigi , pani ta temale nimeks Ben-Ooni ; aga selle isa kutsus teda Benjaminiks .
01035019	Ja Raahel suri ning ta maeti Efrata tee äärde , see on Petlemma .
01035020	Ja Jaakob püstitas tema hauale samba ; see Raaheli hauasammas on alles tänapäevani .
01035021	Ja Iisrael läks teele ning lõi oma telgi üles teispoole Karjatorni .
01035022	Ja kui Iisrael elas seal maal , juhtus , et Ruuben läks ja magas oma isa liignaise Billa juures . Ja Iisrael sai sellest kuulda .
01035023	Jaakobil oli kaksteist poega ; Lea pojad : Ruuben , Jaakobi esmasündinu , Siimeon , Leevi , Juuda , Issaskar ja Sebulon ;
01035024	Raaheli pojad : Joosep ja Benjamin ;
01035025	Billa , Raaheli ümmardaja pojad : Daan ja Naftali ;
01035026	Silpa , Lea ümmardaja pojad : Gaad ja Aaser . Need olid Jaakobi pojad , kes sündisid temale Mesopotaamias .
01035027	Ja Jaakob jõudis oma isa Iisaki juurde Mamresse , Kirjat-Arbasse , see on Hebronisse , kus Aabraham ja Iisak olid võõrastena elanud .
01035028	Ja Iisaki elupäevi oli sada kaheksakümmend aastat .
01035029	Siis Iisak heitis hinge ja suri ; ta koristati oma rahva juurde , vana ja elatanud ; ta pojad Eesav ja Jaakob matsid tema .
01036001	Ja need olid Eesavi , see on Edomi järeltulijad :
01036002	Eesav võttis oma naised Kaanani tütreist : Aada , hetiit Eeloni tütre , ja Oholibama , hiivlase Sibeoni poja Ana tütre ,
01036003	ja Baasmati , Ismaeli tütre , Nebajoti õe .
01036004	Aada tõi Eesavile ilmale Eliifase , ja Baasmat tõi ilmale Reueli .
01036005	Ja Oholibama tõi ilmale Jeusi , Jalami ja Korahi ; need olid Eesavi pojad , kes temale sündisid Kaananimaal .
01036006	Ja Eesav võttis oma naised , pojad ja tütred ja kõik oma pere hingelised , karja , kõik lojused ja kogu varanduse , mis ta Kaananimaal oli soetanud , ja läks teisele maale , ära oma venna Jaakobi juurest .
01036007	Sest nende varandus oli liiga suur üheskoos elamiseks , ja maa , kus nad võõrastena elasid , ei suutnud neid toita nende karjade pärast .
01036008	Ja Eesav asus elama Seiri mäestikku ; Eesav on Edom .
01036009	Ja need olid Eesavi , edomlaste isa järeltulijad Seiri mäestikus :
01036010	need olid Eesavi poegade nimed : Eliifas , Eesavi naise Aada poeg , Reuel , Eesavi naise Baasmati poeg .
01036011	Ja Eliifase pojad olid : Teeman , Oomar , Sefo , Gatam ja Kenas .
01036012	Ja Timna oli Eesavi poja Eliifase liignaine ja tema tõi Eliifasele ilmale Amaleki ; need olid Eesavi naise Aada järeltulijad .
01036013	Ja need olid Reueli pojad : Nahat , Serah , Samma ja Missa ; need olid Eesavi naise Baasmati järeltulijad .
01036014	Ja need olid Eesavi naise Oholibama , Sibeoni poja Ana tütre pojad , kes tõi Eesavile ilmale Jeusi , Jalami ja Korahi .
01036015	Need olid Eesavi poegade vürstid : Eliifase , Eesavi esmasündinu pojad — vürst Teeman , vürst Oomar , vürst Sefo , vürst Kenas ,
01036016	vürst Korah , vürst Gatam , vürst Amalek . Need olid Eliifasest põlvnevad vürstid Edomimaal , need olid Aada järeltulijad .
01036017	Ja need olid Eesavi poja Reueli pojad : vürst Nahat , vürst Serah , vürst Samma , vürst Missa . Need olid Reuelist põlvnevad vürstid Edomimaal , need olid Eesavi naise Baasmati järeltulijad .
01036018	Ja need olid Eesavi naise Oholibama pojad : vürst Jeus , vürst Jalam , vürst Korah . Need olid Eesavi naisest , Ana tütrest Oholibamast põlvnevad vürstid .
01036019	Need olid Eesavi , see on Edomi järeltulijad , ja need olid nende vürstid .
01036020	Need olid horiit Seiri pojad , selle maa elanikud : Lootan , Soobal , Sibeon , Ana ,
01036021	Diison , Eeser ja Diisan ; need olid horiitide vürstid , Seiri pojad Edomimaal .
01036022	Ja Lootani pojad olid Hori ja Heemam ; ja Lootani õde oli Timna .
01036023	Ja need olid Soobali pojad : Alvan , Maanahat , Eebal , Sefo ja Oonam .
01036024	Ja need olid Sibeoni pojad : Ajja ja Ana ; Ana oli see , kes kõrbes kohtas mürkmadusid , kui ta karjatas oma isa Sibeoni eesleid .
01036025	Ja need olid Ana lapsed : Diison ja Oholibama , Ana tütar .
01036026	Ja need olid Diisoni pojad : Hemdan , Esban , Jitran ja Keran .
01036027	Need olid Eeseri pojad : Bilhan , Saavan ja Akan .
01036028	Need olid Diisani pojad : Uuts ja Aran .
01036029	Need olid horiitide vürstid : vürst Lootan , vürst Soobal , vürst Sibeon , vürst Ana ,
01036030	vürst Diison , vürst Eeser , vürst Diisan . Need olid horiitide vürstid nende vürstkondade kaupa Seirimaal .
01036031	Ja need olid kuningad , kes valitsesid Edomimaal , enne kui ükski kuningas valitses Iisraeli laste üle :
01036032	Bela , Beori poeg , oli kuningaks Edomis , ja tema linna nimi oli Dinhaba .
01036033	Kui Bela suri , sai tema asemel kuningaks Joobab , Serahi poeg Bosrast .
01036034	Kui Joobab suri , sai tema asemel kuningaks Huusam teemanlaste maalt .
01036035	Kui Huusam suri , sai tema asemel kuningaks Hadad , Bedadi poeg , kes lõi midjanlasi Moabi väljadel ; ja tema linna nimi oli Aviit .
01036036	Kui Hadad suri , sai tema asemel kuningaks Samla Masreekast .
01036037	Kui Samla suri , sai tema asemel kuningaks Saul jõeäärsest Rehobotist .
01036038	Kui Saul suri , sai tema asemel kuningaks Baal-Haanan , Akbori poeg .
01036039	Kui Baal-Haanan , Akbori poeg , suri , sai tema asemel kuningaks Hadar ; tema linna nimi oli Pau ; ja tema naise nimi oli Mehetabel , Mee-Sahabi tütre Matredi tütar .
01036040	Ja need olid Eesavi vürstide nimed nende suguvõsade kaupa , nimeliselt nende asupaikade järgi : vürst Timna , vürst Alva , vürst Jetet ,
01036041	vürst Oholibama , vürst Eela , vürst Piinon ,
01036042	vürst Kenas , vürst Teeman , vürst Mibsar ,
01036043	vürst Magdiel , vürst Iiram . Need olid Edomi , see on Eesavi , edomlaste isa vürstid nende elukohtade järgi nende pärismaal .
01037001	Aga Jaakob elas maal , kus ta isa oli võõrana elanud , Kaananimaal .
01037002	Need on Jaakobi suguvõsa lood : Kui Joosep oli seitsmeteistkümneaastane , siis oli ta ühes oma vendadega pudulojuste karjane ; tema oli abilisena oma isa naiste Billa ja Silpa poegade juures . Ja Joosep kandis nende isale ette nende halva kuulsuse .
01037003	Iisrael armastas Joosepit enam kui kõiki oma poegi , sest ta oli tema vana ea poeg , ja ta tegi temale kirju kuue .
01037004	Kui ta vennad nägid , et nende isa armastas teda enam kui kõiki tema vendi , siis nad vihkasid teda ega rääkinud temaga avameelselt .
01037005	Kord nägi Joosep unenäo ja jutustas selle oma vendadele ; seejärel hakkasid need teda veel enam vihkama .
01037006	Ta nimelt ütles neile : „ Kuulge ometi seda unenägu , mis ma unes nägin !
01037007	Jah , vaadake , me olime väljal vihke sidumas , ja ennäe , minu vihk tõusis üles ning jäigi püsti seisma ! Aga vaata , teie vihud ümbritsesid seda ja kummardasid minu vihu ees ! ”
01037008	Siis ta vennad ütlesid temale : „ Kas sina tahad saada meile kuningaks ja hakata meie üle valitsema ? ” Ja nad vihkasid teda veelgi enam tema unenägude ja kõnede pärast .
01037009	Ja ta nägi veel teise unenäo , jutustas selle oma vendadele ja ütles : „ Vaata , ma nägin veel ühe unenäo , ja ennäe , päike , kuu ja üksteist tähte kummardasid minu ees ! ”
01037010	Aga kui ta seda jutustas oma isale ja vendadele , siis ta isa sõitles teda ning ütles temale : „ Mis unenägu see küll on , mis sa nägid ! Kas mina ja su ema ja vennad tõesti peame tulema ja sinu ees maani kummardama ? ”
01037011	Ta vennad said temale kadedaks , aga ta isa pidas meeles selle loo .
01037012	Kord olid ta vennad läinud Sekemisse oma isa karja hoidma .
01037013	Ja Iisrael ütles Joosepile : „ Eks ole su vennad Sekemis karja hoidmas ? Tule , ma läkitan sind nende juurde ! ” Ja tema vastas : „ Siin ma olen ! ”
01037014	Siis ta ütles temale : „ Mine ometi vaatama , kas su vendade käsi hästi käib ja kas kari on korras , ja too mulle sõna ! ” Ta läkitas teda Hebroni orust ja ta tuli Sekemisse .
01037015	Ja üks mees kohtas teda , sest vaata , ta oli väljal eksinud ! Ja mees küsis temalt , öeldes : „ Mida sa otsid ? ”
01037016	Ja tema vastas : „ Ma otsin oma vendi . Ütle mulle ometi , kus nad karja hoiavad ? ”
01037017	Ja mees ütles : „ Nad on siit edasi läinud , sest ma kuulsin neid ütlevat : läki Dotanisse ! ” Ja Joosep läks järele oma vendadele ning leidis nad Dotanis .
01037018	Aga nad nägid teda kaugelt ja enne kui ta jõudis nende juurde , võtsid nad õelalt nõuks teda tappa .
01037019	Nad ütlesid üksteisele : „ Näe , sealt tuleb see unenägude sepitseja !
01037020	Tulgem nüüd , tapkem tema , visakem ta mõnesse kaevu ja öelgem , et kuri elajas sõi tema ära ! Siis saame näha , mis ta unenäod tähendavad ! ”
01037021	Kui Ruuben seda kuulis , siis ta tahtis teda nende käest päästa ja ütles : „ Ärgem võtkem temalt hinge ! ”
01037022	Ja Ruuben ütles neile : „ Ärge valage verd , visake ta siia kõrbes olevasse kaevu , aga ärge pange oma kätt tema külge ! ” Sest ta tahtis teda päästa nende käest ja saata tagasi isa juurde .
01037023	Ja kui Joosep tuli oma vendade juurde , siis kiskusid need Joosepil kuue seljast , kirju kuue , mis tal seljas oli ,
01037024	ja võtsid tema ning viskasid kaevu ; aga kaev oli tühi , selles ei olnud vett .
01037025	Seejärel nad istusid leiba võtma . Ja kui nad oma silmad üles tõstsid ja vaatasid , ennäe , siis tuli ismaeliitide killavoor Gileadist ! Nende kaamelid kandsid mitmesugust vaiku , palsamit ja lõhnaainest , ja nad olid sellega teel alla Egiptusesse .
01037026	Ja Juuda ütles oma vendadele : „ Mis kasu sellest on , kui me tapame oma venna ja katame kinni tema vere ?
01037027	Tulge , müüme tema ismaeliitidele , aga meie käed ärgu puudutagu teda , sest ta on meie lihane vend ! ” Ja ta vennad kuulasid teda .
01037028	Kui siis Midjani mehed , kaupmehed , mööda läksid , tõmbasid ja võtsid nad Joosepi kaevust välja ja müüsid Joosepi kahekümne hõbetüki eest ismaeliitidele ; ja need viisid Joosepi Egiptusesse .
01037029	Kui Ruuben tuli tagasi kaevu juurde , vaata , siis ei olnud Joosepit enam kaevus ! Siis ta käristas oma riided lõhki
01037030	ja läks tagasi oma vendade juurde ning ütles : „ Poissi ei ole enam ! Ja mina , kuhu ma nüüd lähen ? ”
01037031	Siis nad võtsid Joosepi kuue ja tapsid ühe siku ning kastsid kuue verre .
01037032	Ja nad saatsid kirju kuue , tulid oma isa juurde ning ütlesid : „ Selle me leidsime ! Tunnista nüüd , kas see on su poja kuub või mitte ? ”
01037033	Ja ta tundis selle ära ning ütles : „ See on mu poja kuub ! Kuri elajas on ta ära söönud , Joosep on tõesti maha murtud ! ”
01037034	Ja Jaakob käristas oma riided lõhki , kinnitas kotiriide niuete ümber ja leinas oma poega kaua aega .
01037035	Kõik ta pojad ja tütred püüdsid teda trööstida , kuid ta ei lasknud ennast trööstida , vaid ütles : „ Ma lähen tõesti leinates oma poja juurde hauda ! ” Ja tema isa nuttis teda taga .
01037036	Aga midjanlased müüsid tema Egiptuses Pootifarile , vaarao hoovkondlasele , ta ihukaitse pealikule .
01038001	Sel ajal Juuda läks ära oma vendade juurest ja siirdus ühe Adullami mehe juurde , kelle nimi oli Hiira .
01038002	Ja Juuda nägi seal kaananlase , Suua nimelise mehe tütart , võttis selle ning heitis ta juurde .
01038003	Ja see sai käima peale ning tõi poja ilmale ; ja ta pani sellele nimeks Eer .
01038004	Ja tema sai taas käima peale ning tõi poja ilmale ; ja ta pani sellele nimeks Oonan .
01038005	Ja tema tõi veelgi ühe poja ilmale ja pani sellele nimeks Seela ; ta oli Kesibis , kui ta selle ilmale tõi .
01038006	Ja Juuda võttis Eerile , oma esmasündinule , naise nimega Taamar .
01038007	Aga Eer , Juuda esmasündinu , oli Issand silmis paha ja Issand laskis tema surra .
01038008	Siis Juuda ütles Oonanile : „ Heida oma venna naise juurde , ole temale mehe eest ja soeta oma vennale sugu ! ”
01038009	Kuna aga Oonan teadis , et sugu ei pidanud saama temale , siis heites oma venna naise juurde ta hävitas oma seemne maha pillates , et mitte anda sugu oma vennale .
01038010	Aga see , mis ta tegi , oli Issand silmis paha ja Ta laskis surra ka tema .
01038011	Siis Juuda ütles oma miniale Taamarile : „ Jää lesena oma isakotta elama , kuni mu poeg Seela on kasvanud suuremaks ! ” Sest ta mõtles : „ Muidu sureb seegi nagu ta vennad ! ” Ja Taamar läks ning elas oma isakojas .
01038012	Mõne aja pärast suri Suua tütar , Juuda naine . Kui Juuda leinaaeg oli möödunud , siis ta läks üles Timnasse oma pudulojuste niitjate juurde , tema ja ta sõber Hiira , Adullami mees .
01038013	Ja Taamarile anti teada ning öeldi : „ Vaata , su äi läheb üles Timnasse pudulojuseid niitma ! ”
01038014	Siis ta võttis lesepõlve riided seljast ära , varjas ennast looriga ja kattis enese kinni ning istus Eenaimi väravasse , kust tee viib Timnasse , sest ta oli näinud , et Seela oli kasvanud suureks , teda aga ei olnud antud temale naiseks .
01038015	Kui Juuda teda nägi , siis ta pidas teda hooraks , sest ta oli oma näo kinni katnud .
01038016	Ja ta pöördus teelt tema poole ning ütles : „ Lase ma heidan su juurde ! ” Sest ta ei teadnud , et see oli tema minia . Aga too vastas : „ Mis sa mulle annad , kui sa heidad mu juurde ? ”
01038017	Ta ütles : „ Ma läkitan sulle karjast ühe sikutalle ! ” Ja naine vastas : „ Jah , kui sa annad mulle pandi , seniks kui sa läkitad ! ”
01038018	Siis ta küsis : „ Mis võiks olla pandiks , mille ma pean sulle andma ? ” Ja tema vastas : „ Su pitsat ja vöö ja kepp , mis sul käes on ! ” Ja ta andis need temale ning heitis ta juurde ; ja naine sai temast käima peale .
01038019	Siis ta tõusis ja läks ära ning võttis eneselt loori ja pani lesepõlve riided selga .
01038020	Ja Juuda läkitas oma sõbra Adullami mehega sikutalle , et võtta pant naise käest ; aga see ei leidnud teda .
01038021	Siis ta küsis meestelt seal paigas , öeldes : „ Kus on see pordunaine , kes oli Eenaimi tee ääres ? ” Aga need vastasid : „ Siin pole pordunaist olnud ! ”
01038022	Ja ta tuli tagasi Juuda juurde ning ütles : „ Ma ei leidnud teda . Ja mehedki seal paigas ütlesid : siin pole pordunaist olnud ! ”
01038023	Siis ütles Juuda : „ Pidagu siis enesele , et me ei satuks pilke alla ! Vaata , ma läkitasin selle siku , aga sina ei leidnud teda ! ”
01038024	Aga kolme kuu pärast teatati Juudale ja öeldi : „ Su minia Taamar on hooranud , ja vaata , ta on hooratööst saanud ka käima peale ! ” Siis ütles Juuda : „ Tooge ta välja , et ta põletataks ! ”
01038025	Kui ta välja toodi , siis ta läkitas sõna oma äiale : „ Sellest mehest , kelle omad need on , olen ma käima peal ! ” Ja ta ütles : „ Tunnista nüüd , kelle see pitsat ja vöö ja kepp on ! ”
01038026	Ja Juuda tundis need ära ning ütles : „ Tema on õigem minust ! Sest ma ei ole teda andnud oma pojale Seelale ! ” Ja ta ei ühtinud enam temaga .
01038027	Aga sünnitamise ajal , vaata , olid ta ihus kaksikud !
01038028	Ja kui ta sünnitas , sirutus üks käsi välja ; ja aitajanaine võttis ning sidus käe ümber helepunase lõnga , öeldes : „ See tuleb esmalt välja ! ”
01038029	Aga kui ta oma käe tagasi tõmbas , vaata , siis tuli välja ta vend ! Ja aitajanaine ütles : „ Missuguse lõhe sa küll enesele oled rebestanud ! ” Ja temale pandi nimeks Perets .
01038030	Ja pärast tuli välja tema vend , kelle käe ümber oli helepunane lõng ; ja temale pandi nimeks Serah .
01039001	Ja Joosep viidi alla Egiptusesse ; ja egiptlane Pootifar , vaarao hoovkondlane , ihukaitsepealik , ostis tema ismaeliitidelt , kes olid ta sinna toonud .
01039002	Aga Issand oli Joosepiga ja tema oli mees , kellel kõik asjad korda läksid ; ja ta elas oma isanda , egiptlase kojas .
01039003	Ka tema isand nägi , et Issand oli temaga ja et kõik , mis ta tegi , Issand laskis tema käes korda minna .
01039004	Ja Joosep leidis armu tema silmis ning teenis teda ; ja ta pani tema oma koja üle , ja kõik , mis tal oli , ta andis tema kätte .
01039005	Ja sellest ajast peale , kui ta oli pannud tema oma koja üle , ja kõige üle , mis tal oli , Issand õnnistas egiptlase koda Joosepi pärast , ja Issand õnnistus oli kõigega , mis tal oli kojas ja väljal .
01039006	Ja ta jättis kõik , mis tal oli , Joosepi kätte ega teadnud millestki , kui ainult leivast , mida ta sõi ; Joosep oli jumekas ja ilusa välimusega .
01039007	Nende asjaolude tõttu sündis , et ta isanda naine Joosepile silma heitis ja ütles : „ Maga mu juures ! ”
01039008	Aga ta keeldus ja ütles oma isanda naisele : „ Vaata , mu isand ise ei tea , mis kojas on , ja kõik , mis tal on , ta on andnud minu kätte .
01039009	Ei ole ükski selles kojas suurem minust ja tema ei ole mulle keelanud midagi muud kui sind , sest sa oled tema naine . Kuidas tohiksin siis teha seda suurt kurja ja pattu oma Jumala vastu ? ”
01039010	Ja kuigi naine rääkis Joosepile iga päev , ei kuulanud see teda , et ta magaks ta kõrval ja oleks ta juures .
01039011	Aga ühel päeval , kui Joosep tuli koju oma toimetusi tegema ja ühtki inimest pererahvast ei olnud kodus ,
01039012	ta haaras kinni tema kuuest , öeldes : „ Maga mu juures ! ” Aga Joosep jättis oma kuue tema kätte , põgenes ja läks õue .
01039013	Ja kui naine nägi , et ta oma kuue oli jätnud tema kätte ja oli põgenenud õue ,
01039014	siis ta hüüdis pererahvast ja rääkis neile , öeldes : „ Näete , ta on toonud meie juurde heebrea mehe meid ära naerma ! Ta tuli mu juurde , et minuga magada , aga ma hüüdsin suure häälega ,
01039015	ja kui ta kuulis , et ma häält tõstsin ja hüüdsin , siis ta jättis oma kuue mu juurde , põgenes ja läks õue ! ”
01039016	Ja ta pani tema kuue enese kõrvale seniks , kui ta isand koju tuli .
01039017	Ja ta rääkis temale needsamad sõnad , öeldes : „ Heebrea sulane , kelle sa oled meie juurde toonud , tuli mu juurde mind ära naerma .
01039018	Aga kui ma häält tõstsin ja hüüdsin , siis ta jättis oma kuue mu juurde ja põgenes õue ! ”
01039019	Ja kui ta isand kuulis oma naise jutustust , mida see temale rääkis , öeldes : „ Nõndaviisi on su sulane minuga teinud ! ” siis ta viha süttis põlema .
01039020	Ja Joosepi isand võttis tema ja pani vangihoonesse , sinna paika , kus kuninga vange kinni peeti . Siis oli ta seal vangihoones .
01039021	Aga Issand oli Joosepiga ja pööras tema poole Oma helduse ning tegi , et ta sai vangihoone ülema soosikuks .
01039022	Ja vangihoone ülem andis Joosepi kätte kõik vangid , kes olid vangihoones , ja kõik , mis seal pidi tehtama , seadis tema .
01039023	Vangihoone ülem ei vaadanud millegi järele , mis oli tema käes , sest Issand oli temaga ja mis ta tegi , Issand laskis korda minna .
01040001	Ja pärast seda lugu sündis , et Egiptuse kuninga joogikallaja ja pagar eksisid oma isanda Egiptuse kuninga vastu .
01040002	Ja vaarao sai väga kurjaks oma kahe hoovkondlase peale , joogikallajate ülema ja pagarite ülema peale .
01040003	Ja ta andis nad vahi alla ihukaitsepealiku kotta , vangihoonesse , samasse paika , kus Joosep kinni oli .
01040004	Ja ihukaitsepealik pani Joosepi nende juurde , et ta neid teeniks ; ja nad olid vahi all kaua aega .
01040005	Ja need mõlemad nägid ühel ööl unenäo , kumbki oma unenäo , kumbki oma tähendusega unenäo , Egiptuse kuninga joogikallaja ja pagar , kes vangihoones kinni olid .
01040006	Kui Joosep tuli hommikul nende juurde ja nägi neid , vaata , siis olid nad nukra näoga !
01040007	Ja ta küsis vaarao hoovkondlastelt , kes olid ühes temaga vahi all ta isanda kojas , öeldes : „ Mispärast on teil täna nii pahurad näod ? ”
01040008	Ja nad vastasid temale : „ Me nägime unenägusid , aga ei ole kedagi , kes need seletaks ! ” Ja Joosep ütles neile : „ Eks seletused ole Jumala käes ? Siiski jutustage mulle ! ”
01040009	Ja joogikallajate ülem jutustas oma unenäo Joosepile ning ütles temale : „ Mu unenäos oli nõnda : vaata , mu ees oli viinapuu
01040010	ja viinapuul oli kolm oksa ; see lehistus , õitses ja marjakobarad valmisid ;
01040011	mul oli käes vaarao karikas ja ma võtsin viinamarju ja pigistasin neid vaarao karikasse ja andsin karika vaarao kätte . ”
01040012	Ja Joosep ütles temale : „ Selle seletus on niisugune : kolm oksa on kolm päeva .
01040013	Enne kui kolm päeva on möödunud , vaarao tõstab su pea üles ja paneb sind tagasi su ametisse ja sa annad vaaraole karikat kätte endist viisi , nagu siis , kui olid ta joogikallaja .
01040014	Aga pea mind meeles , kui su käsi hästi käib ja tee mulle siis head ning tuleta mind vaaraole meelde ja vii mind siit hoonest välja ,
01040015	sest mind on vargsil viisil varastatud heebrealaste maalt ja ma pole siingi teinud midagi , et mind vangiurkasse pandaks ! ”
01040016	Kui pagarite ülem nägi , et ta oli hästi seletanud , siis ta ütles Joosepile : „ Ka mina nägin und , ja vaata , mu pea kohal oli kolm punutud korvi .
01040017	Kõige ülemises korvis oli kõiksugust vaaraole valmistatud pagarirooga , aga linnud sõid selle mu peapealsest korvist . ”
01040018	Ja Joosep vastas ning ütles : „ Selle seletus on niisugune : kolm korvi on kolm päeva .
01040019	Enne kui kolm päeva on möödunud , vaarao võtab sul pea otsast ja poob sind puusse ning linnud söövad liha su pealt . ”
01040020	Ja kolmandal päeval , vaarao sünnipäeval , kui ta tegi kõigile oma sulastele joomapeo , sündiski , et ta tõstis üles joogikallajate ülema pea , samuti pagarite ülema pea oma sulaste seast ,
01040021	ja pani joogikallajate ülema tema joogikallajaametisse vaaraole karikat kätte ulatama ,
01040022	aga pagarite ülema ta laskis puua , nõnda nagu Joosep neile oli seletanud .
01040023	Ent joogikallajate ülem ei pidanud Joosepit meeles , vaid unustas tema ära .
01041001	Ja kahe aasta pärast sündis , et vaarao nägi und , ja vaata , ta seisis Niiluse jõe ääres !
01041002	Ja näe , jõest tõusis seitse lehma , ilusad näha ja lihavad liha poolest , ja sõid roostikus .
01041003	Ja vaata , teist seitse lehma tõusis nende järel jõest , pahad näha ja lahjad liha poolest , ja need seisid teiste lehmade kõrval jõe kaldal .
01041004	Ja lehmad , kes olid pahad näha ja lahjad liha poolest , sõid ära need seitse lehma , kes olid ilusad näha ja lihavad . Siis vaarao ärkas üles .
01041005	Aga ta uinus magama ja nägi teist puhku und , ja vaata , seitse viljapead tõusis ühest kõrrest , jämedad ja head .
01041006	Ja vaata , seitse peenikest ja hommikutuulest kõrvetatud viljapead võrsus nende järel .
01041007	Ja peenikesed viljapead neelasid ära need seitse jämedat ja täit viljapead . Ja vaarao ärkas üles , ja vaata , see oli olnud unenägu !
01041008	Aga hommikul oli ta vaim rahutu ja ta läkitas järele ning kutsus kõik Egiptuse ennustajad ja targad , ja vaarao jutustas neile oma unenäo , aga ükski ei suutnud seda vaaraole seletada .
01041009	Siis rääkis joogikallajate ülem vaaraoga , öeldes : „ Täna meenub mulle mu patt !
01041010	Vaarao sai väga kurjaks oma sulaste peale ja pani mind vahi alla ihukaitsepealiku kotta , minu ja pagarite ülema .
01041011	Ja me nägime ühel ööl unenägusid , mina ja tema , kumbki nägime unenäo , millel oli oma tähendus .
01041012	Ja sealsamas oli meiega heebrea noormees , ihukaitsepealiku sulane , ja me jutustasime temale ja tema seletas meile meie unenäod , kummalegi ta unenäo tähenduse .
01041013	Ja nõnda nagu ta meile seletas , nõnda sündis : mina sain tagasi oma ametisse ja teine poodi ! ”
01041014	Siis vaarao läkitas järele ja laskis kutsuda Joosepi ; ja Joosep toodi kiiresti vangiurkast välja ; ta ajas habeme , vahetas riided ja tuli vaarao juurde .
01041015	Ja vaarao ütles Joosepile : „ Ma nägin unenäo , aga keegi ei seleta seda . Aga ma olen kuulnud sinust räägitavat , et kui sina unenägu kuuled , siis sa seletad selle . ”
01041016	Ja Joosep vastas vaaraole , öeldes : „ Mina mitte ! Küllap Jumal annab vaaraole õige vastuse ! ”
01041017	Ja vaarao jutustas Joosepile : „ Mu unenäos oli nõnda : vaata , ma seisin Niiluse jõe kaldal .
01041018	Ja näe , jõest tõusis seitse lehma , lihavad liha poolest ja ilusad näha , ja sõid roostikus .
01041019	Ja vaata , teist seitse lehma tõusis nende järel , väetid ja väga pahad näha ning lahjad liha poolest . Ei ole ma kogu Egiptusemaal näinud selliseid pahu !
01041020	Ja lahjad ning pahad lehmad sõid ära need seitse esimest lihavat lehma .
01041021	Ja need läksid nende kõhtu , aga ei olnud tundagi , et nad olid läinud nende kõhtu ja nende välimus oli paha nagu ennegi . Ja ma ärkasin üles .
01041022	Siis ma nägin und , ja vaata , seitse viljapead tõusis ühest kõrrest , täis ja head .
01041023	Ja vaata , seitse kuiva , peenikest , hommikutuulest kõrvetatud viljapead võrsus nende järel .
01041024	Ja peenikesed viljapead neelasid ära need seitse head viljapead . Ma olen seda rääkinud oma ennustajaile , aga ükski ei oska mulle seletada . ”
01041025	Ja Joosep ütles vaaraole : „ Vaarao unenäod tähendavad mõlemad üht ja sedasama . Jumal on vaaraole teada andnud , mida Ta kavatseb teha .
01041026	Seitse head lehma on seitse aastat ja seitse head viljapead on seitse aastat ; unenägudel on sama tähendus .
01041027	Ja seitse lahjat ja paha lehma , kes tõusid nende järel , on seitse aastat , ja seitse tühja , hommikutuulest kõrvetatud viljapead on seitse nälja-aastat .
01041028	See ongi see asi , mis ma vaaraole rääkisin : mida Jumal kavatseb teha , seda on Ta vaaraole näidanud .
01041029	Vaata , tuleb seitse aastat , millal on suur küllus kogu Egiptusemaal .
01041030	Aga neile järgneb seitse nälja-aastat , siis ununeb Egiptusemaal kõik küllus ja nälg toob maale hävituse .
01041031	Ei ole enam küllust tundagi siin maal nälja tõttu , mis tuleb selle järel , sest see on väga kange .
01041032	Ja kuna vaaraol on unenägu kaks korda kordunud , siis on see asi Jumala poolt kindel ja Jumal laseb selle varsti sündida .
01041033	Ja nüüd vaarao vaadaku välja üks mõistlik ja tark mees ja seadku Egiptusemaa üle .
01041034	Vaarao tehku nõnda : pangu ülevaatajad maale ja lasku Egiptusemaad maksta viiendikku neil seitsmel külluseaastal .
01041035	Ja kogutagu kõik nende tulevaste heade aastate toidus ja varutagu vilja linnadesse vaarao käe alla toiduseks ning säilitatagu seda .
01041036	See vili olgu maale tagavaraks seitsmeks nälja-aastaks , mis tulevad Egiptusemaale , et nälg ei laastaks maad . ”
01041037	See kõne oli hea vaarao silmis ja kõigi ta sulaste silmis .
01041038	Ja vaarao ütles oma sulastele : „ Kas leiame niisuguse mehe , kelles on Jumala Vaim ? ”
01041039	Ja vaarao ütles Joosepile : „ Et Jumal on sulle kõike seda teada andnud , siis ei ole keegi nii mõistlik ja tark kui sina !
01041040	Sina pead olema mu koja üle ja kogu mu rahvas kuulaku sinu sõna . Ainult aujärje poolest ma tahan olla suurem sinust ! ”
01041041	Ja vaarao ütles Joosepile : „ Vaata , ma olen pannud su kogu Egiptusemaa üle ! ”
01041042	Ja vaarao võttis sõrmest pitserisõrmuse ning pani Joosepi sõrme ; ja ta pani temale kallid linased riided selga ja riputas kuldkee kaela .
01041043	Ja ta laskis teda sõita oma teises tõllas , mis tal oli , ja hüüda tema ees : „ Põlvili ! ” Ja ta pani tema kogu Egiptusemaa üle .
01041044	Ja vaarao ütles Joosepile : „ Mina olen vaarao , aga ilma sinu tahtmata ei tohi keegi tõsta kätt ega jalga kogu Egiptusemaal ! ”
01041045	Ja vaarao pani Joosepile nimeks Sofnat Paneah ja andis temale naiseks Asnati , Ooni preestri Pooti-Fera tütre ; ja Joosep läks välja Egiptusemaale .
01041046	Joosep oli kolmekümneaastane , kui ta astus vaarao , Egiptuse kuninga ette ; ja Joosep läks ära vaarao juurest ning käis läbi kogu Egiptusemaa .
01041047	Ja maa kandis seitsmel külluseaastal ühest ivast peotäie .
01041048	Ja ta kogus kõik põllusaagi seitsmel külluseaastal , mis Egiptusemaal olid , ja talletas selle linnadesse ; igasse linna ta andis ümbruskonna põldude saagi .
01041049	Ja Joosep kuhjas väga palju vilja , nagu liiva mere ääres , kuni lakati seda mõõtmast , sest see ei olnud enam mõõdetav !
01041050	Ja Joosepile sündis enne nälja-aasta tulekut kaks poega , keda temale tõi ilmale Asnat , Ooni preestri Pooti-Fera tütar .
01041051	Ja Joosep pani esmasündinule nimeks Manasse , sest ta ütles : „ Jumal on mind lasknud unustada kõik mu vaeva ja kogu mu isakoja ! ”
01041052	Ja teisele ta pani nimeks Efraim , sest ta ütles : „ Jumal on mind teinud viljakaks mu viletsuse maal ! ”
01041053	Kui seitse külluseaastat , mis Egiptusemaale tulid , lõppesid ,
01041054	siis hakkasid tulema seitse nälja-aastat , nõnda nagu Joosep oli öelnud ; ja nälg oli kõigis maades , aga kogu Egiptusemaal oli leiba .
01041055	Ja kui kogu Egiptusemaa tundis nälga , siis rahvas kisendas vaarao poole leiva pärast ; ja vaarao ütles kõigile egiptlasile : „ Minge Joosepi juurde . Mis tema teile ütleb , seda tehke ! ”
01041056	Ja nälg oli üle kogu maa ja Joosep avas kõik aidad ning müüs egiptlasile vilja ; ja nälg võttis Egiptusemaal võimust .
01041057	Ja kõigist maadest tuldi Egiptusesse Joosepilt vilja ostma , sest nälg oli võtnud võimust kõigis maades .
01042001	Kui Jaakob nägi , et Egiptuses oli vilja , siis Jaakob ütles oma poegadele : „ Miks te üksteisele otsa vaatate ? ”
01042002	Ja ta ütles : „ Vaata , ma olen kuulnud , et Egiptuses on vilja . Minge sinna ja ostke meile sealt , et jääksime elama ega sureks ! ”
01042003	Siis läks kümme Joosepi venda Egiptusest vilja ostma .
01042004	Aga Benjamini , Joosepi venda , Jaakob ei läkitanud ühes vendadega , sest ta ütles : „ Et temale õnnetust ei juhtuks ! ”
01042005	Ja Iisraeli pojad tulid vilja ostma teiste tulijate seltsis , sest Kaananimaal oli nälg .
01042006	Joosep oli maal valitsejaks ; tema müüs vilja kogu maa rahvale . Ja Joosepi vennad tulid ning kummardasid tema ette silmili maha .
01042007	Kui Joosep nägi oma vendi , siis ta tundis nad ära , aga tegi ennast neile võõraks ja rääkis nendega karmilt ning küsis neilt : „ Kust te tulete ? ” Ja nad vastasid : „ Kaananimaalt , et leiba osta ! ”
01042008	Joosep tundis oma vendi , aga nemad ei tundnud teda .
01042009	Siis meenusid Joosepile unenäod , mis ta neist unes oli näinud , ja ta ütles neile : „ Te olete maakuulajad . Olete tulnud vaatama , kust maa lahti on ! ”
01042010	Aga nemad ütlesid : „ Ei , mu isand , su sulased on tulnud leiba ostma !
01042011	Me kõik oleme ühe mehe pojad , oleme ausad mehed , su sulased ei ole maakuulajad ! ”
01042012	Tema aga ütles neile : „ Ei , küllap olete tulnud vaatama , kust maa lahti on ! ”
01042013	Siis nad vastasid : „ Meie , su sulased , olime kaksteist venda , ühe mehe pojad Kaananimaalt . Ja vaata , noorim on praegu meie isa juures , aga üht ei ole enam olemas . ”
01042014	Aga Joosep ütles neile : „ See on nõnda , nagu ma teile olen rääkinud ja öelnud : te olete maakuulajad !
01042015	Selles asjas ma katsun teid läbi : nii tõesti kui vaarao elab , ei pääse te siit minema enne kui teie noorim vend on siia tulnud !
01042016	Läkitage eneste hulgast üks , et ta tooks teie venna . Teid aga jäetakse vangi ja teie kõnesid uuritakse , kas neis on tõtt . Muidu olete , nii tõesti kui vaarao elab , maakuulajad ! ”
01042017	Ja ta pani nad üheskoos kolmeks päevaks vahi alla .
01042018	Ja kolmandal päeval ütles Joosep neile : „ Tehke seda , siis jääte elama ! Mina olen jumalakartlik :
01042019	kui olete ausad mehed , jäägu üks teie vendadest aheldatuna hoonesse , kus te olite vahi all , aga teised minge viige vilja näljahäda pärast teie kodudes
01042020	ja tooge mu juurde oma noorim vend , siis saavad teie kõned tõeks ja te ei pea surema ! ” Ja nad tegid nõnda .
01042021	Ja nad ütlesid üksteisele : „ Me oleme tõesti süüdi oma venna pärast , kelle hinge kitsikust me nägime , kui ta palus meilt armu ja meie ei võtnud teda kuulda . Sellepärast on see kitsikus meile tulnud ! ”
01042022	Ja Ruuben vastas neile , öeldes : „ Eks ma rääkinud teile ja öelnud : ärge tehke pattu poisi vastu ! Aga teie ei kuulanud . Vaata , nüüd nõutaksegi tema verd ! ”
01042023	Aga nad ei teadnud , et Joosep seda mõistis , sest ta rääkis nendega tõlgi kaudu .
01042024	Ja ta pöördus ära nende juurest ning nuttis ; siis ta tuli tagasi nende juurde ja rääkis nendega ning võttis nende hulgast Siimeoni ja laskis tema nende silme ees vangistada .
01042025	Ja Joosep käskis täita nende kotid viljaga , panna igaühe raha tagasi ta kotti ja anda neile teemoona ; ja neile tehti nõnda .
01042026	Siis nad tõstsid vilja eeslite selga ja läksid sealt ära .
01042027	Kui üks oma koti avas , et öömajal eeslile toitu anda , siis ta nägi oma raha , ja vaata , see oli koti suus !
01042028	Ja ta ütles oma vendadele : „ Mu raha on tagasi antud , ja vaata , see on mu kotis ! ” Siis kadus nende julgus ja nad värisesid , öeldes isekeskis : „ Miks on Jumal meile seda teinud ? ”
01042029	Ja nad tulid oma isa Jaakobi juurde Kaananimaale ning andsid temale teada kõik , mis neile oli juhtunud , öeldes :
01042030	„ See mees , maa isand , rääkis meiega karmilt ja pidas meid salajasiks maakuulajaiks .
01042031	Aga me ütlesime temale : me oleme ausad mehed , me ei ole maakuulajad .
01042032	Meid oli kaksteist venda , oma isa pojad . Üht ei ole enam ja noorim on praegu meie isa juures Kaananimaal .
01042033	Ja see mees , maa isand , ütles meile : sellest ma saan teada , kas te olete ausad : jätke üks oma vendadest minu juurde ja võtke vilja näljahäda pärast teie kodudes ja minge
01042034	ning tooge oma noorim vend minu juurde , et saaksin teada , et te ei ole maakuulajad , vaid olete ausad mehed . Siis ma annan teile venna tagasi ja te võite maal liikuda vabalt . ”
01042035	Ja kui nad oma kotte tühjendasid , vaata , siis oli igaühe rahakukkur ta kotis ! Ja nähes oma rahakukruid , nemad ja nende isa hakkasid kartma .
01042036	Ja nende isa Jaakob ütles neile : „ Te teete mind lapsetuks ! Joosepit ei ole enam ja Siimeoni ei ole enam ja Benjamini tahate ka võtta . See kõik on tulnud minu peale ! ”
01042037	Aga Ruuben rääkis oma isale , öeldes : „ Võid surmata mu mõlemad pojad , kui ma ei too teda sinu juurde ! Anna ta minu hooleks ja ma toon ta tagasi sinu juurde ! ”
01042038	Kuid tema ütles : „ Minu poeg ei lähe ühes teiega alla , sest ta vend on surnud ja tema üksi on üle jäänud . Kui temaga teel , mida te käite , õnnetus juhtub , siis saadate mu hallid juuksed murega hauda ! ”
01043001	Aga maal oli kange nälg .
01043002	Ja kui nad olid ära söönud vilja , mis nad Egiptusest olid toonud , siis nende isa ütles neile : „ Minge ostke meile pisut leiba ! ”
01043003	Ja Juuda vastas temale , öeldes : „ See mees kinnitas meile väga ja ütles : te ei saa näha mu nägu , kui teie vend ei ole ühes teiega .
01043004	Kui sa nüüd läkitad meie venna ühes meiega , siis läheme ja ostame sulle leiba .
01043005	Aga kui sa teda ei läkita , siis me ei lähe , sest see mees ütles meile : te ei saa näha mu nägu , kui teie vend ei ole ühes teiega ! ”
01043006	Ja Iisrael ütles : „ Miks tegite mulle seda kurja ja andsite mehele teada , et teil on veel üks vend ? ”
01043007	Ja nad vastasid : „ See mees päris väga meie ja meie suguseltsi järele , küsides : kas teie isa alles elab ? Ons teil veel mõni vend ? Ja me andsime temale teada , nagu asi on . Kas võisime teada , et ta ütleb : tooge oma vend siia ? ”
01043008	Ja Juuda ütles oma isale Iisraelile : „ Saada poiss minuga ja me võtame kätte ning läheme , et jääksime elama ega sureks , ei meie ega sina ega meie väetid lapsed .
01043009	Mina olen temale käemeheks , nõua teda minult . Kui ma ei too teda tagasi sinu juurde ja ei sea sinu palge ette , siis jään su ees alatiseks süüdlaseks !
01043010	Tõesti , kui me ei oleks viivitanud , oleksime nüüd juba teist korda tagasi tulnud ! ”
01043011	Siis ütles neile Iisrael , nende isa : „ Kui see nõnda on , siis tehke seda . Võtke maa parimast oma kottidesse ja viige sellele mehele meeleheaks pisut palsamit ja pisut mett , kalleid rohte ja mürri , pähkleid ja mandleid .
01043012	Ja võtke ühes kahekordne raha ; ka see raha , mis teie kottide suus tagasi tuli , võtke jälle ühes — vahest oli see eksitus .
01043013	Võtke ka oma vend , asuge teele ja minge tagasi selle mehe juurde .
01043014	Kõigeväeline Jumal lasku teid leida halastust selle mehe ees , et ta teiega ära saadaks teie teise venna ja Benjamini . Aga kui jään lasteta , siis jään lasteta ! ”
01043015	Ja mehed võtsid selle kingituse , võtsid ühes kahekordse raha ja Benjamini , asusid teele ja läksid alla Egiptusesse ning astusid Joosepi ette .
01043016	Kui Joosep nägi , et Benjamin oli nendega kaasas , siis ta ütles oma kojaülemale : „ Vii need mehed mu kotta ja tapa tapaveis ning valmista see , sest need mehed söövad minuga lõunat ! ”
01043017	Ja mees tegi , nagu Joosep oli öelnud ; ja mees viis mehed Joosepi kotta .
01043018	Aga mehed kartsid , kui neid Joosepi kotta viidi , ja ütlesid : „ Meid viiakse raha pärast , mis eelmisel korral meie kottides tagasi tuli , et veeretada meie peale süüd ja kippuda meile kallale ning võtta orjadeks meid ja meie eeslid ! ”
01043019	Ja nad astusid mehe juurde , kes oli Joosepi kojaülem , ja rääkisid temaga koja ukse ees
01043020	ning ütlesid : „ Oh mu isand , me kord juba käisime siin leiba ostmas !
01043021	Aga kui me seejärel jõudsime öömajale ja tegime oma kotid lahti , vaata , siis oli igamehe raha ta koti suus , meie raha selle täiskaalus ! Me tõime selle nüüd tagasi .
01043022	Ja me tõime ka teise raha leiva ostmiseks enestega kaasa . Me ei tea , kes oli pannud meie raha meie kottidesse . ”
01043023	Aga tema ütles : „ Rahustuge , ärge kartke ! Teie Jumal ja teie isa Jumal on pannud teile varanduse kottidesse ! Teie raha ma olen saanud . ” Ja ta tõi Siimeoni välja nende juurde .
01043024	Siis mees viis mehed Joosepi kotta ja andis neile vett ning nad pesid oma jalgu ; ja ta andis toitu nende eeslitele .
01043025	Ja nad seadsid kingitused valmis , kuni Joosep tuli lõunale , sest nad olid kuulnud , et nad seal pidid leiba võtma .
01043026	Kui Joosep koju tuli , siis nad viisid temale kotta kingituse , mis neil kaasas oli , ja kummardasid maha tema ette .
01043027	Ja tema küsis neilt , kuidas nende käsi käib , ja ütles : „ Kas teie vana isa , kellest te rääkisite , käsi hästi käib ? Ons ta alles elus ? ”
01043028	Ja nad vastasid : „ Su sulase , meie isa käsi käib hästi , ta elab alles . ” Ja nad kummardasid ning heitsid maha .
01043029	Kui ta oma silmad üles tõstis ja nägi oma venda Benjamini , oma ema poega , siis ta küsis : „ Ons see teie noorim vend , kellest te mulle rääkisite ? ” Ja ta ütles : „ Jumal olgu sulle armuline , mu poeg ! ”
01043030	Aga Joosep vaikis äkki , sest ta oli südamest liigutatud oma venna pärast ja otsis võimalust nutmiseks . Ta läks ühte siseruumi ja nuttis seal .
01043031	Ja kui ta oma silmi oli pesnud , siis ta tuli välja , valitses enese üle ja ütles : „ Pange toit lauale ! ”
01043032	Ja temale pandi eraldi ja neile eraldi , ja egiptlastele , kes tema juures sõid , eraldi , sest egiptlased ei söö leiba üheskoos heebrealastega — see on egiptlastele jäledus !
01043033	Ja nad pandi istuma temaga vastamisi , esmasündinu esimesena ja noorim viimsena , ja mehed panid seda isekeskis imeks .
01043034	Ja ta laskis tõsta rooga enda eest nende ette , aga Benjamini osa oli viis korda suurem kui kõigi teiste osad . Ja nad jõid ühes temaga ning jäid joobnuks .
01044001	Siis ta käskis oma kojaülemat , öeldes : „ Täida meeste kotid viljaga , nii palju kui nad jaksavad kanda , ja pane igamehe raha ta koti suhu .
01044002	Ja minu karikas , see hõbekarikas , pane noorima koti suhu ühes ta viljarahaga ! ” Ja ta tegi , nagu Joosep käskis .
01044003	Hommikul , kui läks valgeks , lasti minema mehed ja nende eeslid .
01044004	Kui nad olid linnast väljunud ega olnud veel kaugele jõudnud , ütles Joosep oma kojaülemale : „ Võta kätte , aja mehi taga , ja kui oled nad tabanud , siis ütle neile : miks tasute head kurjaga ?
01044005	Eks see ole see , millest mu isand joob ja millest ta endeid otsib ? Olete käitunud halvasti , et tegite nõnda ! ”
01044006	Ja kui ta nad tabas , siis ta rääkis neile needsamad sõnad .
01044007	Aga nad vastasid temale : „ Miks räägib mu isand nõndaviisi ? Su sulasele oleks teotuseks nõnda teha .
01044008	Vaata , raha , mis me leidsime oma kottide suust , tõime sulle tagasi Kaananimaalt . Kuidas võiksime siis varastada su isanda kojast hõbedat või kulda ?
01044009	Kelle juurest su sulaste hulgast see leitakse , surgu , ja me teised jääme su isandale orjadeks ! ”
01044010	Siis ta ütles : „ Olgu see nüüd ka nõnda teie sõnade järgi . Kelle juurest see leitakse , jäägu mulle sulaseks , ja te teised olete süüta ! ”
01044011	Ja nad tõttasid ning tõstsid igaüks oma koti maha ja iga mees tegi oma koti lahti .
01044012	Ja ta otsis nad läbi , alates vanemast ja lõpetades nooremaga — ja karikas leiti Benjamini kotist !
01044013	Siis nad käristasid oma riided lõhki , iga mees pani oma eeslile koorma selga ja nad läksid tagasi linna .
01044014	Ja Juuda läks ühes oma vendadega Joosepi kotta , kes oli alles seal , ja nad heitsid maha tema ette .
01044015	Ja Joosep ütles neile : „ Mis tegu see on , mis te olete teinud ? Eks te tea , et niisugune mees nagu mina , oskab endeid seletada ? ”
01044016	Siis vastas Juuda : „ Mida me oma isandale ütleme ? Kuidas peame rääkima ja kuidas endid õigustama ? Jumal on avastanud su sulaste süü ! Vaata , me jääme oma isandale sulaseiks , niihästi meie kui see , kelle käest karikas leiti ! ”
01044017	Aga ta ütles : „ Ei tule mulle mõttessegi seda teha ! Mees , kelle käest karikas leiti , peab jääma mulle sulaseks , te teised aga minge rahuga oma isa juurde ! ”
01044018	Siis astus Juuda tema juurde ja ütles : „ Mu isand , luba ometi oma sulast rääkida üks sõna mu isanda kõrva ees ja su viha ärgu süttigu põlema oma sulase vastu , sest sina oled nagu vaarao ise !
01044019	Mu isand küsis oma sulaseilt , öeldes : ons teil isa või mõni vend ?
01044020	Ja meie vastasime oma isandale : meil on vana isa ja üks nooruk , ta vanas eas sündinud , alles noor ; aga selle vend on surnud ja ta on üksi oma emast järele jäänud , ja ta isa armastab teda .
01044021	Ja sa ütlesid oma sulaseile : tooge ta minu juurde , et ma näeksin teda oma silmaga .
01044022	Ja me vastasime oma isandale : nooruk ei või isast lahkuda . Kui ta lahkuks oma isast , siis see sureks .
01044023	Ja sa ütlesid oma sulaseile : kui teie noorim vend ei tule ühes teiega , siis te ei saa enam näha mu nägu .
01044024	Ja kui me läksime su sulase , meie isa juurde ja andsime temale teada oma isanda sõnad ,
01044025	siis ütles meie isa : minge jälle tagasi , ostke meile pisut leiba .
01044026	Aga me vastasime : me ei või minna . Kui meie noorim vend on ühes meiega , siis me läheme , sest me ei saa näha selle mehe nägu , kui meie noorim vend ei ole ühes meiega .
01044027	Ja su sulane , minu isa , ütles meile : te teate , et mu naine on mulle kaks poega ilmale toonud .
01044028	Aga üks läks mu juurest ära ja ma ütlesin : ta on tõesti maha murtud ! Ja ma pole teda tänini enam näinud .
01044029	Kui te nüüd võtate ka selle mu silma alt ja temaga juhtub õnnetus , siis saadate mu hallid juuksed kurvastusega hauda .
01044030	Ja kui ma nüüd tuleksin su sulase , oma isa juurde ja ühes meiega ei oleks poiss , kelle hingesse tema hing on kiindunud ,
01044031	ja kui ta siis näeb , et poissi ei ole , ta sureb ja su sulased on sinu sulase , meie isa hallid juuksed saatnud murega hauda ,
01044032	sest su sulane on poisile käemeheks mu isa juures , kuna ma olen öelnud : kui ma ei too teda sinu juurde , siis ma jään oma isa ees alatiseks süüdlaseks .
01044033	Ja nüüd siis jäägu su sulane poisi asemel sulaseks mu isandale ja poiss mingu ühes oma vendadega .
01044034	Sest kuidas võiksin minna oma isa juurde , kui poiss ei oleks ühes minuga ? Et ma ei näeks seda õnnetust , mis juhtub mu isaga ! ”
01045001	Siis Joosep ei suutnud enam enese üle valitseda kõigi nende ees , kes ta juures seisid , ja ta hüüdis : „ Minge kõik mu juurest ära ! ” Ja ükski ei seisnud tema juures , kui Joosep ennast vendadele tunda andis .
01045002	Ja ta puhkes valjusti nutma , nõnda et egiptlased seda kuulsid ja vaarao kojas saadi sellest teada .
01045003	Ja Joosep ütles oma vendadele : „ Mina olen Joosep ! Kas mu isa alles elab ? ” Aga vennad ei suutnud temale vastata , nõnda hirmunud olid nad tema palge ees !
01045004	Siis ütles Joosep , oma vendadele : „ Astuge ligemale ! ” Ja nad astusid ligemale ning ta ütles : „ Mina olen Joosep teie vend , kelle te müüsite Egiptusesse .
01045005	Aga nüüd ärge kurvastage ja ärgu süttigu teil isekeskis viha , et müüsite mind siia , sest elu säilitamiseks läkitas Jumal mind teie eele .
01045006	Sest kaks aastat on olnud nüüd nälg maal ja on veel viis aastat , mil ei ole kündi ega lõikust .
01045007	Seepärast Jumal läkitas mind teie eele kindlustama teile järeltulijaid maa peal ja hoidma teid elus , pääsemiseks paljudele .
01045008	Nüüd aga ei ole teie mind läkitanud siia , vaid Jumal , ja tema on mind pannud vaaraole isaks ja kogu ta kojale isandaks ning valitsejaks kogu Egiptusemaale .
01045009	Tõtake ja minge mu isa juurde ning öelge temale : nõnda ütleb su poeg Joosep : Jumal on mind pannud isandaks kogu Egiptusele . Tule minu juurde , ära viivita !
01045010	Sa võid elada Gooseni maakonnas ja olla mu läheduses , sina ja pojad ja su poegade pojad , ja su pudulojused ja su veised ja kõik , mis sul on .
01045011	Ma tahan seal hoolitseda sinu eest , sest veel viis aastat on näljahäda , et ei jääks vaeseks sina ega su pere ega kõik , kes sul on .
01045012	Ja vaata , te näete oma silmaga , samuti näeb mu vend Benjamin oma silmaga , et ma tõepoolest ise teiega räägin !
01045013	Jutustage mu isale kõigest minu aust Egiptuses ja kõigest , mida olete näinud , ja tõtake ning tooge mu isa siia ! ”
01045014	Siis ta langes oma vennale Benjaminile ümber kaela ja nuttis , ja Benjamin nuttis tema kaela ümber .
01045015	Ja ta andis suud kõigile oma vendadele ning nuttis üheskoos nendega ; ja seejärel ta vennad rääkisid temaga .
01045016	Kuuldus kostis ka vaarao kotta , et Joosepi vennad olid tulnud , ja see oli hea vaarao silmis ja tema sulaste silmis .
01045017	Ja vaarao ütles Joosepile : „ Ütle oma vendadele : tehke nõnda : koormake oma veoloomad ja minge Kaananimaale ,
01045018	võtke oma isa ja oma pered ning tulge minu juure , siis ma annan teile Egiptusemaa parimat ja te saate süüa maa rasva !
01045019	Ja sul tuleb anda käsk : tehke nõnda : võtke endile Egiptusemaalt vankrid väetite laste ja naiste jaoks ja tooge oma isa ning tulge .
01045020	Teie silm ärgu kurvastagu teie asjade pärast , sest parim kogu Egiptusemaal peab olema teie päralt ! ”
01045021	Ja Iisraeli pojad tegid nõnda ja Joosep andis neile vaarao käsu peale vankrid , samuti andis ta neile teemoona .
01045022	Ta andis neile kõigile peoriided , aga Benjaminile andis ta kolmsada hõbeseeklit ja viied peoriided .
01045023	Samuti läkitas ta oma isale kümme eeslit , kes olid koormatud Egiptuse parimate kaupadega , ja kümme emaeeslit , kes kandsid vilja , leiba ja moona ta isale teekonna tarvis .
01045024	Siis ta saatis oma vennad minema ja nad läksid . Ja ta ütles neile : „ Teel ärge riielge ! ”
01045025	Ja nad läksid ära Egiptusest ning tulid Kaananimaale oma isa Jaakobi juurde .
01045026	Ja nad jutustasid temale ning ütlesid : „ Joosep elab alles , ta on nimelt kogu Egiptusemaa valitseja ! ” Aga ta süda jäi külmaks , sest ta ei uskunud neid .
01045027	Siis nad jutustasid temale kõigest , mis Joosep nendega oli rääkinud . Ja kui ta nägi vankreid , mis Joosep oli läkitanud teda ära tooma , siis nende isa Jaakobi vaim elustus taas .
01045028	Ja Iisrael ütles : „ Küllalt ! Mu poeg Joosep elab alles ! Ma tahan minna ja teda näha , enne kui suren ! ”
01046001	Nõnda Iisrael läks teele ühes kõigega , mis tal oli , ja tuli Beer-Sebasse ning ohverdas tapaohvreid oma isa Iisaki Jumalale .
01046002	Ja Jumal rääkis Iisraeliga öösel nägemuses ; ta ütles : „ Jaakob , Jaakob ! ” Ja see vastas : „ Siin ma olen ! ”
01046003	Siis ta ütles : „ Mina olen Jumal , sinu isa Jumal , ära karda minna Egiptusesse , sest ma teen sind seal suureks rahvaks !
01046004	Mina lähen ühes sinuga Egiptusesse ja ma toon sind sealt tagasi , ja Joosep suleb oma käega su silmad ! ”
01046005	Ja Jaakob asus Beer-Sebast minekule ; Iisraeli pojad panid oma isa Jaakobi ja oma väetid lapsed ja naised vankritesse , mis vaarao oli läkitanud teda tooma .
01046006	Ja nad võtsid oma karjad ja varanduse , mis nad Kaananimaal olid soetanud , ja tulid Egiptusesse , Jaakob ja kõik ta sugu ühes temaga .
01046007	Oma pojad ja poegade pojad , tütred ja poegade tütred ja kogu oma soo viis ta ühes enesega Egiptusesse .
01046008	Ja need on Iisraeli laste nimed , kes Egiptusesse tulid : Jaakob ja tema pojad . Jaakobi esmasündinu oli Ruuben .
01046009	Ruubeni pojad olid Hanok , Pallu , Hesron ja Karmi .
01046010	Siimeoni pojad olid Jemuel , Jaamin , Ohad , Jaakin , Sohar ja Saul , kaananlanna poeg .
01046011	Leevi pojad olid Geerson , Kehat ja Merari .
01046012	Juuda pojad olid Eer , Oonan , Seela , Perets ja Serah ; aga Eer ja Oonan surid Kaananimaal . Peretsi pojad olid Hesron ja Haamul .
01046013	Issaskari pojad olid Toola , Puuva , Joob ja Simron .
01046014	Sebuloni pojad olid Sered , Eelon ja Jahleel .
01046015	Need olid Lea pojad , keda ta Jaakobile ilmale tõi Mesopotaamias ; peale nende oli tal tütar Diina . Kõiki ta poegi ja tütreid oli ühtekokku kolmkümmend kolm hinge .
01046016	Gaadi pojad olid Sifjon , Haggi , Suuni , Esbon , Eeri , Arodi ja Areli .
01046017	Aaseri pojad olid Jimna , Jisva , Jisvi ja Beria ; nende õde oli Serah . Beria pojad olid Heber ja Malkiel .
01046018	Need olid Silpa pojad , kelle Laaban andis oma tütrele Leale ja kes tõi need Jaakobile ilmale , kuusteist hinge .
01046019	Jaakobi naise Raaheli pojad olid Joosep ja Benjamin .
01046020	Joosepile sündisid Egiptusemaal pojad , keda temale ilmale tõi Asnat , Ooni preestri Pooti-Fera tütar : Manasse ja Efraim .
01046021	Benjamini pojad olid Bela , Beker , Asbel , Geera , Naaman , Eehi , Roos , Muppim , Huppim ja Aard .
01046022	Need olid Raaheli pojad , kes Jaakobile sündisid , ühtekokku neliteist hinge .
01046023	Daani poeg oli Husim .
01046024	Naftali pojad olid Jahsel , Guuni , Jeeser ja Sillem .
01046025	Need olid Billa pojad , kelle Laaban andis oma tütrele Raahelile ja kes tõi need Jaakobile ilmale , ühtekokku seitse hinge .
01046026	Kõiki hingi , kes Jaakobiga Egiptusesse tulid , kes tema niudeist olid väljunud , peale Jaakobi poegade naiste , oli ühtekokku kuuskümmend kuus hinge .
01046027	Ja Joosepi poegi , kes temale Egiptuses olid sündinud , oli kaks hinge ; kõiki Jaakobi soo hingi , kes Egiptusesse tulid , oli seitsekümmend .
01046028	Ja ta läkitas Juuda enese eel Joosepi juurde , et see teda juhataks Goosenisse ; nõnda nad tulid Gooseni maakonda .
01046029	Ja Joosep laskis hobused oma vankri ette rakendada ning läks Goosenisse vastu oma isale Iisraelile ; kui ta teda nägi , siis ta langes temale kaela ja nuttis kaua tema kaelas .
01046030	Ja Iisrael ütles Joosepile : „ Nüüd ma võin surra , sest olen näinud su nägu ja tean , et oled alles elus ! ”
01046031	Ja Joosep ütles oma vendadele ja oma isa perele : „ Ma lähen ja teatan vaaraole ning ütlen temale : mu vennad ja mu isa pere , kes olid Kaananimaal , on minu juurde tulnud .
01046032	Ja need mehed on pudulojuste karjased , sest nad olidki karjakasvatajad , ja nad on oma pudulojused ja veised ja kõik , mis neil oli , kaasa toonud .
01046033	Kui juhtub , et vaarao teid kutsub ja küsib : mis teie amet on ?
01046034	siis vastake : su sulased on olnud karjakasvatajad noorest põlvest kuni tänini , niihästi meie kui meie isad — et saaksite elada Gooseni maakonnas , sest egiptlased põlgavad kõiki pudulojuste karjaseid ! ”
01047001	Ja Joosep läks ja teatas vaaraole ning ütles : „ Mu isa ja vennad ja nende pudulojused ja veised ja kõik , mis neil oli , on tulnud Kaananimaalt , ja vaata , nad on Gooseni maakonnas ! ”
01047002	Ja ta võttis oma vendade hulgast viis meest ja tõi need vaarao ette .
01047003	Ja vaarao küsis tema vendadelt : „ Mis teie amet on ? ” Ja nad vastasid vaaraole : „ Su sulased on pudulojuste karjased , niihästi meie ise kui meie isad . ”
01047004	Ja nad ütlesid vaaraole : „ Me oleme maale tulnud võõrastena elama , sest su sulaste karjale ei olnud sööta , kuna Kaananimaal on kange nälg . Luba siis nüüd oma sulaseid elada Gooseni maakonnas ! ”
01047005	Ja vaarao rääkis Joosepiga , öeldes : „ Sinu isa ja vennad on su juurde tulnud .
01047006	Egiptusemaa on su ees lahti , pane oma isa ja vennad elama parimasse maakonda . Elagu nad Gooseni maakonnas , ja kui sa tunned nende hulgast tublisid mehi , siis pane need mu karja ülevaatajaiks . ”
01047007	Siis Joosep tõi sisse oma isa Jaakobi ja pani seisma vaarao ette ; ja Jaakob õnnistas vaaraot .
01047008	Ja vaarao küsis Jaakobilt : „ Kui palju sul eluaastaid on ? ”
01047009	Ja Jaakob vastas vaaraole : „ Aastaid , mis ma võõrana olen elanud , on sada kolmkümmend aastat . Piskud ja kurjad on olnud mu eluaastad ja need ei ulatu mu isade eluaastateni nende võõrsiloleku ajal ! ”
01047010	Siis Jaakob õnnistas vaaraot ja läks ära vaarao juurest .
01047011	Ja Joosep paigutas oma isa ja vennad elama ja andis neile maaomandi Egiptusemaal kõige paremas maakonnas , Raamsese maakonnas , nagu vaarao oli käskinud .
01047012	Ja Joosep hoolitses leivaga oma isa ja vendade ja kogu isa pere eest , vastavalt nende väetite laste suudele .
01047013	Aga kogu maal ei olnud leiba , sest näljahäda oli väga kange , ja Egiptusemaa ja Kaananimaa olid näljast nõrkemas .
01047014	Ja Joosep kogus kokku kõik Egiptusemaal ja Kaananimaal leiduva raha vilja eest , mida osteti ; ja Joosep viis raha vaarao kotta .
01047015	Kui raha oli lõppenud Egiptusemaalt ja Kaananimaalt , siis tulid kõik egiptlased Joosepi juurde , öeldes : „ Anna meile leiba ! Kas peame su silma ees surema , sellepärast et raha on otsas ? ”
01047016	Ja Joosep vastas : „ Andke oma lojused ja mina annan teile lojuste eest , kui raha on otsas ! ”
01047017	Ja nad tõid oma lojused Joosepile ja Joosep andis neile leiba hobuste , pudulojuste karjade , veiste karjade ja eeslite eest ; nõnda muretses ta neile sel aastal leiba kõigi nende lojuste eest .
01047018	Kui see aasta lõppes , siis järgmisel aastal nad tulid tema juurde ja ütlesid temale : „ Me ei saa oma isandale salata , et raha on otsas ja lojuste karjad on meie isanda käes . Meil ei ole isanda ees muud üle jäänud kui ainult meie ihud ja põllumaa .
01047019	Kas peame su silma ees surema , niihästi me ise kui meie põllud ? Osta meid ja meie põllud leiva eest , et me oma põldudega saaksime vaaraole orjadeks . Anna meile seemet , et jääksime elama ega sureks ja et põllud ei jääks tühjaks ! ”
01047020	Siis Joosep ostis vaaraole kogu Egiptuse põllumaa , sest egiptlased müüsid igaüks oma põllu , sellepärast , et nälg ahistas neid . Nõnda sai maa vaarao omaks .
01047021	Ja ta tegi rahva temale orjaks , ühest Egiptuse raja äärest teise ääreni .
01047022	Ainult preestrite põldusid ta ei ostnud , sest preestritel oli sissetulek vaaraolt ja nemad elatusid sissetulekust , mida vaarao neile andis ; seepärast nemad ei müünud oma põldusid .
01047023	Ja Joosep ütles rahvale : „ Vaata , ma olen nüüd ostnud teid ja teie põllud vaaraole . Näe , siin on teile seemet , külvake see põldudele !
01047024	Aga saagist peate andma viiendiku vaaraole , kuna neli osa jäägu teie kätte teile põlluseemneks , samuti toiduseks teile ja neile , kes teie peredes on , ja toiduseks teie väeteile lastele . ”
01047025	Ja nad vastasid : „ Sina oled meid elus hoidnud ! Kui leiame armu oma isanda silmis , siis jääme vaaraole orjadeks ! ”
01047026	Ja Joosep tegi selle seaduseks Egiptuse põllumaa kohta tänapäevani , et vaaraole saab viiendik ; ainult preestrite põllud ei saanud vaarao omaks .
01047027	Ja Iisrael jäi elama Egiptusemaale Gooseni maakonda ; nad jäid sinna paigale , olid viljakad ja neid sai väga palju .
01047028	Ja Jaakob elas Egiptusemaal seitseteist aastat , ja Jaakobi päevi , tema eluaastaid , oli sada nelikümmend seitse aastat .
01047029	Kui Iisraeli surma päev ligines , siis ta kutsus oma poja Joosepi ning ütles temale : „ Kui ma nüüd olen su silmis armu leidnud , siis pane oma käsi mu puusa alla ja osuta mulle heldust ja truudust : ära mata mind Egiptusesse ,
01047030	sest ma tahan magada oma vanemate juures . Vii mind Egiptusest ära ja mata nende hauda ! ” Ja ta vastas : „ Ma teen su sõna järgi ! ”
01047031	Ja tema ütles : „ Vannu mulle ! ” Ja ta vandus temale . Siis Iisrael kummardas voodi peatsi poole .
01048001	Pärast seda sündmust öeldi Joosepile : „ Vaata , su isa on haige ! ” Siis ta võttis oma kaks poega enesega , Manasse ja Efraimi .
01048002	Ja Jaakobile anti teada ning öeldi : „ Näe , su poeg Joosep tuleb sinu juurde ! ” Iisrael võttis siis jõu kokku ning tõusis voodis istukile .
01048003	Ja Jaakob ütles Joosepile : „ Kõigeväeline Jumal ilmutas ennast mulle Luusis Kaananimaal , ja õnnistas mind
01048004	ning ütles mulle : vaata , ma teen sind viljakaks ja paljuks ja teen sinust rahvaste hulga ja annan selle maa sinu soole pärast sind igaveseks omandiks !
01048005	Ja nüüd olgu su kaks poega , kes sulle Egiptusemaal on sündinud , enne kui ma tulin sinu juurde Egiptusesse , minu omad : Efraim ja Manasse olgu minu omad nagu Ruuben ja Siimeongi !
01048006	Aga su järeltulijad , kes sulle pärast neid sünnivad , olgu sinu päralt ja neid nimetatagu nende vendade nimede järgi nende pärisosades .
01048007	Kui ma Mesopotaamiast tulin , suri mul Raahel Kaananimaal , tee peal , kui veel tükk maad oli minna Efratasse . Ja ma matsin tema Efrata tee äärde , see on Petlemma . ”
01048008	Kui Iisrael nägi Joosepi poegi , siis ta küsis : „ Kes need on ? ”
01048009	Ja Joosep vastas oma isale : „ Need on mu pojad , keda Jumal mulle siin on andnud ! ” Siis ta ütles : „ Too nad minu juurde , et ma neid õnnistaksin ! ”
01048010	Aga Iisraeli silmad olid vanadusest tuhmid ja ta ei näinud enam . Siis Joosep viis nad tema juurde ja tema andis neile suud ning süleles neid .
01048011	Ja Iisrael ütles Joosepile : „ Ei oleks uskunud , et saan näha su nägu , aga vaata , Jumal on mind lasknud näha ka su järglasi ! ”
01048012	Siis Joosep võttis nad ära tema põlvilt ja kummardas silmili maha .
01048013	Ja Joosep võttis nad mõlemad , Efraimi oma paremale käele , Iisraelist vasakule poole , ja Manasse oma vasakule käele , Iisraelist paremale poole , ja viis nad tema juurde .
01048014	Aga Iisrael sirutas oma parema käe ja pani Efraimi pea peale , kes oli noorem , ja oma vasaku käe Manasse pea peale ; ta pani oma käed ristamisi , sest Manasse oli esmasündinu .
01048015	Ja ta õnnistas Joosepit ning ütles : „ Jumal , Kelle palge ees mu isad Aabraham ja Iisak on rännanud , Jumal , Kes on olnud mu karjane kogu mu elu kuni tänapäevani ,
01048016	Ingel , Kes mind on päästnud kõigest kurjast , õnnistagu neid poisse ; neid nimetades nimetatagu minu nime ja mu isade Aabrahami ja Iisaki nime ! Ja nad siginegu rohkesti keset maad ! ”
01048017	Aga kui Joosep nägi , et ta isa oma parema käe asetas Efraimi pea peale , siis ta pani seda pahaks ja haaras kinni oma isa käest , et seda Efraimi pea pealt tõsta Manasse pea peale .
01048018	Ja Joosep ütles oma isale : „ Mitte nõnda , mu isa , sest see on mu esmasündinu ! Pane oma parem käsi tema pea peale ! ”
01048019	Aga ta isa keeldus ja ütles : „ Ma tean , mu poeg , ma tean , ka tema peab saama rahvaks ja temagi peab olema suur ! Ometi peab ta noorem vend saama temast suuremaks ja selle sugu olema rahvarohke ! ”
01048020	Ja ta õnnistas neid sel päeval , öeldes : „ Sinu nimel õnnistatagu Iisraelis , öeldagu : Jumal tehku sind Efraimi ja Manasse sarnaseks ! ” Nõnda seadis ta Efraimi Manassest ettepoole .
01048021	Ja Iisrael ütles Joosepile : „ Vaata , ma suren , aga Jumal on teiega ja viib teid tagasi teie isade maale .
01048022	Ja ma annan sulle ühe mäeseljandiku rohkem kui su vendadele , mille olen mõõga ja ammuga võtnud emorlastelt ! ”
01049001	Ja Jaakob kutsus oma pojad enese juurde ning ütles : „ Tulge kokku , siis ma kuulutan teile , mis teiega sünnib tulevasil päevil !
01049002	Kogunege ja kuulge , Jaakobi pojad , võtke kuulda Iisraeli , oma isa !
01049003	Ruuben , sina oled mu esmasündinu , mu rammu ja sigitusjõu esikpoeg , väljapaistev väärikuselt ja väljapaistev võimult !
01049004	Veena oled vooganud — esikohale sa ei jää , sest sa tõusid oma isa sängi ! Sel korral sa rüvetasid mu voodi , kuhu sa olid tõusnud !
01049005	Siimeon ja Leevi , vennaksed , nende ümberlõikamisnoad on vägivalla riistad !
01049006	Nende nõusse ei astu mu hing , nende seltsiga ei liitu mu süda ! Sest oma vihas nad tapsid mehi ja meelevallatuses halvasid härgi !
01049007	Olgu neetud nende kange viha ja nende range raev ! Ma jaotan nad Jaakobis ja hajutan Iisraelis !
01049008	Juuda , sind ülistavad su vennad ! Sinu käsi on su vaenlaste turjal , sind kummardavad su isa pojad !
01049009	Juuda on lõukoera kutsikas — saagi kallalt , mu poeg , oled tõusnud ! Ta on heitnud maha , ta lebab nagu kunagi lõukoer või lõvi — kes julgeks teda äratada ?
01049010	Ei lahku valitsuskepp Juudast ega korraldamissau tema jalgade vahelt , kuni tuleb tema valitseja , keda rahvad võtavad kuulda !
01049011	Ta seob oma eesli viinapuu külge , hea viinapuu külge oma eeslivarsa ; ta peseb oma kuube viinaga ja oma vammust viinamarjade verega !
01049012	Ta silmad on viinast hämused ja hambad piimast valged !
01049013	Sebulon elab mererannas , laevade rannikul , ja tema selg on pööratud Siidoni poole !
01049014	Issaskar on kondine eesel , kes lebab sadulakorvide vahel !
01049015	Kui ta nägi head hingamispaika ja meeldivat maad , ta langetas oma turja koormat kandma ja sai tööorjaks !
01049016	Daan mõistab kohut oma rahvale , üks Iisraeli suguharu on temagi !
01049017	Daan on madu teel , rästik raja peal , kes salvab hobuse kandu , nõnda et ratsanik kukub selili !
01049018	Ma ootan päästet sinult , Issand !
01049019	Gaad — röövjõugud ründavad teda , aga ta ise ründab neid , olles neil kannul !
01049020	Aaserilt tuleb rammus roog ja temal on anda kuninglikke maiuspalu !
01049021	Naftali on nobe emahirv , kes kannab haralisi sarvi !
01049022	Joosep on noor viljapuu , noor viljapuu allika ääres , mille oksad ulatuvad üle müüri !
01049023	Ammukütid vaenavad teda , peavad ta peale ajujahti ,
01049024	aga tema amb jääb painduvaks ja ta käsivarred on nõtked Jaakobi Vägeva abiga , Karjase , Iisraeli Kalju nime abiga ,
01049025	su isa Jumala abiga , kes sind aidaku , Kõigeväelise abiga , Kes sind õnnistagu õnnistustega ülalt taevast , õnnistustega all asuvast põhjaveest , õnnistustega emarindadest ja üskadest !
01049026	Su isa õnnistused ületavad igaveste mägede õnnistused , ürgsete küngaste ihaldusväärsed annid ! Need tulgu Joosepi pea peale , oma vendade vürsti pealaele !
01049027	Benjamin on kiskjalik hunt ! Hommikul ta sööb saaki ja õhtul jaotab röövitut ! ”
01049028	Need kõik olid Iisraeli suguharud , neid oli kaksteist , ja see oli , mis nende isa neile rääkis , kui ta neid õnnistas : ta õnnistas igaüht temale kohase õnnistusega .
01049029	Ja ta käskis neid ning ütles neile : „ Mind koristatakse mu rahva juurde . Matke mind mu isade juurde koopasse , mis on hetiit Efroni väljal ,
01049030	sellesse koopasse , mis on Makpela väljal Mamre kohal Kaananimaal , mille Aabraham ostis koos väljaga hetiit Efronilt pärandhauaks .
01049031	Sinna on maetud Aabraham ja tema naine Saara , sinna on maetud Iisak ja tema naine Rebeka , ja sinna ma olen matnud Lea .
01049032	Väli ja seal olev koobas on hetiitidelt ostetud ! ”
01049033	Kui Jaakob oli oma poegadele käsu andnud , siis ta sirutas voodis oma jalad välja ja heitis hinge ; ja ta koristati oma rahva juurde .
01050001	Siis Joosep langes oma isa palge vastu , nuttis tema kohal ja suudles teda .
01050002	Ja Joosep käskis oma teenistuses olevaid arste tema isa palsameerida ; ja arstid palsameerisid Iisraeli .
01050003	Selleks kulus nelikümmend päeva , sest nii palju päevi kulub palsameerimiseks ; ja egiptlased nutsid teda seitsekümmend päeva .
01050004	Kui tema nutupäevad olid möödunud , siis Joosep rääkis vaarao hoovkonnaga , öeldes : „ Kui ma nüüd teie silmis olen armu leidnud , siis rääkige vaarao kõrva ees ja öelge :
01050005	Minu isa laskis mind vanduda , öeldes : vaata , ma suren . Mata mind mu hauda , mille ma enesele olen kaevanud Kaananimaal . Ma tahaksin nüüd minna , oma isa matta ja siis tagasi tulla ! ”
01050006	Ja vaarao ütles : „ Mine ja mata oma isa , nõnda nagu ta sind on lasknud vanduda ! ”
01050007	Ja Joosep läks oma isa matma ; ja temaga ühes läksid kõik vaarao sulased , tema hoovkonna vanemad ja kõik Egiptusemaa vanemad ,
01050008	ja kogu Joosepi pere ja tema vennad ja ta isa pere ; ainult oma väetid lapsed ja pudulojused ja veised jätsid nad Gooseni maakonda .
01050009	Ja temaga ühes läksid niihästi vankrid kui ratsanikud , ja see oli väga suur killavoor .
01050010	Kui nad jõudsid Atadi rehealuse juurde , mis on teispool Jordanit , siis nad panid seal toime väga suure ja mõjuva leinakaebuse , ja ta pidas oma isa peiesid seitse päeva .
01050011	Kui maa elanikud , kaananlased , nägid neid peiesid Atadi rehealuse juures , siis nad ütlesid : „ Need on egiptlastel suured peied ! ” Seepärast pandi sellele paigale nimeks Aabel-Mitsraim ; see on teispool Jordanit .
01050012	Ja ta pojad tegid temaga nõnda , nagu ta neid oli käskinud :
01050013	ta pojad viisid tema Kaananimaale ja matsid ta Makpela välja koopasse Mamre kohal , mille Aabraham ühes väljaga oli ostnud pärandhauaks hetiit Efronilt .
01050014	Ja Joosep läks tagasi Egiptusesse , tema ja ta vennad ja kõik , kes ühes temaga olid läinud ta isa matma , pärast seda kui ta oma isa oli matnud .
01050015	Kui Joosepi vennad nägid , et nende isa oli surnud , siis nad ütlesid : „ Kui Joosep meid nüüd vihkab ja tõesti tasub meile kätte kõige kurja eest , mis me temale oleme teinud ? ”
01050016	Ja nad käskisid Joosepile öelda : „ Su isa andis käsu , enne kui ta suri , ja ütles :
01050017	öelge Joosepile nõnda : anna ometi andeks oma vendade üleastumine ja patt , et nad sulle on kurja teinud ! Seepärast anna siis nüüd andeks oma isa Jumala sulaste üleastumine ! ” Ja Joosep nuttis , kui temale seda räägiti .
01050018	Siis tulid ka Joosepi vennad ise , heitsid maha ta ette ja ütlesid : „ Vaata , me jääme sulle orjadeks ! ”
01050019	Aga Joosep vastas neile : „ Ärge kartke ! Kas mina olen Jumala asemik ?
01050020	Te mõtlesite küll mu vastu kurja , aga Jumal pööras selle heaks , et teha , mis tänapäeval ongi tehtud : hoida palju rahvast elus !
01050021	Ja nüüd ärge kartke , mina toidan teid ja teie väeteid lapsi ! ” Ja ta trööstis ning rahustas neid .
01050022	Ja Joosep jäi Egiptusesse , tema ja ta isa pere . Ja Joosep elas saja kümne aastaseks .
01050023	Ja Joosep nägi Efraimi lapsi kolm põlve ; ka Manasse pojast Maakirist sündis lapsi Joosepi põlvede peale .
01050024	Ja Joosep ütles oma vendadele : „ Mina suren , aga Jumal hoolitseb kindlasti teie eest ja viib teid siit maalt sellele maale , mille Ta vandega on tõotanud anda Aabrahamile , Iisakile ja Jaakobile ! ”
01050025	Ja Joosep vannutas Iisraeli poegi , öeldes : „ Kui Jumal tõesti hoolitseb teie eest , siis viige ka minu luud siit ära ! ”
01050026	Ja Joosep suri , sada kümme aastat vana , ja ta palsameeriti ja pandi kirstu Egiptuses .
40001001	Jeesuse Kristuse , Taaveti poja , Aabrahami poja , sünniraamat .
40001002	Aabrahamile sündis Iisak , Iisakile sündis Jaakob , Jaakobile sündisid Juuda ja tema vennad ;
40001003	Juudale sündisid Taamarist Perets ja Serah , Peretsile sündis Hesrom , Hesromile sündis Aram ;
40001004	Aramile sündis Amminaadab , Amminaadabile sündis Nahson , Nahsonile sündis Salmon ;
40001005	Salmonile sündis Raahabist Boas , Boasele sündis Rutist Oobed , Oobedile sündis Jesse ;
40001006	Jessele sündis kuningas Taavet ; Taavetile sündis Uurija naisest Saalomon ;
40001007	Saalomonile sündis Rehabeam , Rehabeamile sündis Abija , Abijale sündis Aasa ;
40001008	Aasale sündis Joosafat , Joosafatile sündis Jooram , Jooramile sündis Ussija ;
40001009	Ussijale sündis Jootam , Jootamile sündis Ahas , Ahasele sündis Hiskija ;
40001010	Hiskijale sündis Manasse , Manassele sündis Aamos , Aamosele sündis Joosija ;
40001011	Joosijale sündisid Jekonja ja tema vennad Baabüloni vangipõlve ajal .
40001012	Pärast Baabüloni vangipõlve sündis Jekonjale Sealtiel , Sealtielile sündis Serubbaabel ;
40001013	Serubbaabelile sündis Abihuud , Abihuudile sündis Eljakim , Eljakimile sündis Asur ;
40001014	Asurile sündis Saadok , Saadokile sündis Aahim , Aahimile sündis Elihuud ;
40001015	Elihuudile sündis Eleasar , Eleasarile sündis Mattan , Mattanile sündis Jaakob ;
40001016	Jaakobile sündis Joosep , Maarja mees ; ja Maarjast sündis Jeesus , keda nimetatakse Kristuseks .
40001017	Kõiki põlvi Aabrahamist Taavetini on siis neliteist põlve ; ja Taavetist Baabüloni vangipõlve ajani on neliteist põlve ; ja Baabüloni vangipõlvest Kristuseni on neliteist põlve .
40001018	Aga Jeesuse Kristuse sündimine oli nõnda : kui ta ema Maarja oli kihlatud Joosepiga , siis ta leiti enne nende kokkusaamist käima peal olevat Pühast Vaimust .
40001019	Aga et tema mees Joosep oli õiglane ega tahtnud teda saata häbisse , siis ta võttis nõuks salaja tema hüljata .
40001020	Ent kui temal see mõte oli , vaata , siis ilmus talle Issanda ingel unes ja ütles : " Joosep , Taaveti poeg , ära karda Maarjat , oma naist , enese juurde võtta , sest mis temas on sündinud , on Pühast Vaimust .
40001021	Ta toob ilmale poja ja sa pead temale nimeks panema Jeesus , sest tema päästab oma rahva nende pattudest ! "
40001022	Aga see kõik on sündinud , et läheks täide , mis Issand on rääkinud prohveti kaudu , kes ütleb :
40001023	" Ennäe , neitsi saab käima peale ning toob poja ilmale , ja temale peab pandama nimeks Immaanuel " , see on meie keeli : Jumal meiega .
40001024	Kui Joosep unest ärkas , siis ta tegi nõnda , kuidas Issanda ingel teda oli käskinud ning võttis oma naise enese juurde
40001025	ega puutunud temasse , enne kui ta oli ilmale toonud poja . Ja ta pani temale nimeks Jeesus .
40002001	Kui Jeesus oli sündinud Petlemmas Juudamaal kuningas Heroodese ajal , vaata , siis tulid targad hommikumaalt Jeruusalemma
40002002	ja ütlesid : " Kus on see sündinud juutide kuningas ? Sest me oleme näinud tema tähte hommikumaal ning oleme tulnud teda kummardama . "
40002003	Kui kuningas Heroodes seda kuulis , ehmus ta väga ja kogu Jeruusalemm ühes temaga .
40002004	Ja ta kogus kokku kõik rahva ülempreestrid ja kirjatundjad ning kuulas neilt , kus Kristus pidi sündima .
40002005	Nemad ütlesid temale : " Petlemmas Juudamaal ; sest nõnda on kirjutatud prohveti kaudu :
40002006	Ja sina , Petlemm Juudamaal , ei ole mingil kombel kõige vähem Juuda vürstide seast , sest sinust lähtub valitseja , kes mu rahvast Iisraeli hoiab kui karjane ! "
40002007	Siis Heroodes kutsus targad salaja ja uuris neilt hoolega aja , mil täht oli ilmunud .
40002008	Ja ta läkitas nad Petlemma ning ütles : " Minge kuulake hoolega lapsukese järele , ja kui te tema leiate , siis andke minule teada , et minagi läheksin teda kummardama ! "
40002009	Kui nemad olid kuningat kuulnud , siis nad läksid teele . Ja vaata , täht , mida nad olid näinud hommikumaal , käis nende eel , kuni ta tuli ja seisatas ülal seal kohal , kus lapsuke oli .
40002010	Aga tähte nähes nad said üliväga rõõmsaks .
40002011	Ja nad läksid sinna kotta ning nägid lapsukest ühes Maarjaga , tema emaga , ja heitsid maha ning kummardasid teda ja avasid oma varandused ning tõid temale ande , kulda ja viirukit ja mürri .
40002012	Ja kui nad unes olid Jumalalt saanud käsu mitte minna tagasi Heroodese juurde , läksid nad teist teed tagasi omale maale .
40002013	Aga kui nad olid ära läinud , vaata , siis ilmus Issanda ingel unes Joosepile ja ütles : " Tõuse ning võta lapsuke ja tema ema enesega ning põgene Egiptusesse ja ole seal , kuni ma sinule ütlen ; sest Heroodes hakkab otsima last , et teda hukata . "
40002014	Siis ta tõusis ning võttis enesega lapsukese ja tema ema öösel ja läks ära Egiptusesse
40002015	ja oli seal kuni Heroodese surmani , et läheks täide , mis Issand on rääkinud prohveti kaudu , kes ütleb : " Egiptusest ma kutsusin oma poja ! "
40002016	Kui nüüd Heroodes nägi , et targad olid teda petnud , siis ta vihastus väga ja läkitas ning laskis tappa kõik poeglapsed Petlemmas ja kogu selle ümbruskonnas , kaheaastased ja nooremad , vastavalt ajale , mida ta tarkadelt oli hoolega uurinud .
40002017	Siis läks täide , mis on öeldud prohvet Jeremija kaudu :
40002018	" Raamast on kuuldud häält , palju nuttu ja kaebust , Raahel nutab oma lapsi ega taha lasta ennast trööstida , sest neid ei ole enam ! "
40002019	Aga kui Heroodes oli surnud , vaata , siis ilmus Issanda ingel Joosepile unes Egiptuses
40002020	ning ütles : " Tõuse ning võta lapsuke ja tema ema enesega ja mine Iisraelimaale ; sest need on surnud , kes püüdsid lapsukese hinge ! "
40002021	Siis ta tõusis ning võttis lapsukese ja ta ema enesega ja tuli Iisraelimaale .
40002022	Aga kui ta kuulis , et Arhelaos valitseb Judead oma isa Heroodese asemel , siis ta kartis sinna minna . Kuid ta sai unes Jumalalt käsu ja siirdus Galilea aladele
40002023	ja tuli ning asus elama linna , mida kutsutakse Naatsaretiks , et läheks täide , mis on öeldud prohvetite kaudu : " Teda peab hüütama Naatsaretlaseks ! "
40003001	Neil päevil tuli Ristija Johannes ja kuulutas Judea kõrbes
40003002	ning ütles : " Parandage meelt , sest taevariik on lähedal ! "
40003003	Tema on nimelt see , kellest prohvet Jesaja on rääkinud , öeldes : " Hüüdja hääl on kõrbes : valmistage Issanda teed , õgvendage tema teerajad ! "
40003004	Aga Johannesel oli riie kaameli karvust ja nahkvöö vööl ; ja tema toit oli rohutirtsud ja metsmesi .
40003005	Siis läks välja tema juurde Jeruusalemm ja kogu Judea ja kõik Jordani ümberkaudne maa ;
40003006	ja ta ristis nad Jordani jões ning nad tunnistasid oma patud .
40003007	Aga nähes palju varisere ja sadusere tulevat ristimisele , ütles ta neile : " Te rästikute sigitis , kes on teile märku andnud põgeneda tulevase viha eest ?
40003008	Seepärast kandke õiget meeleparanduse vilja
40003009	ja ärge arvake võivat öelda iseenestes : meil on Aabraham isaks ; sest ma ütlen teile , et Jumal võib neist kividest äratada Aabrahamile lapsi .
40003010	Ent kirves on juba puude juure küljes ; iga puu nüüd , mis ei kanna head vilja , raiutakse maha ja visatakse tulle .
40003011	Mina ristin teid küll veega meeleparanduseks , aga kes tuleb pärast mind , on vägevam minust ja mina ei ole kõlvuline temale jalatseidki kandma , tema ristib teid Püha Vaimu ja tulega .
40003012	Ta visklabidas on tema käes ja ta puhastab oma rehealuse ja kogub oma nisud aita , kuid aganad ta põletab ära kustutamatu tulega . "
40003013	Siis tuli Jeesus Galileast Jordani äärde Johannese juurde , et see teda ristiks .
40003014	Kuid Johannes peatas teda öeldes : " Minule on vaja , et sina mind ristiksid , ja sina tuled minu juurde ! "
40003015	Jeesus vastas ning ütles temale : " Olgu nüüd nii ; sest nõnda on meie kohus täita kõike õigust . " Siis Johannes andis temale järele .
40003016	Kui nüüd Jeesus oli ristitud , tuli ta sedamaid veest välja . Ja ennäe , taevad avanesid ja ta nägi Jumala Vaimu laskuvat alla kui tuvi ja tulevat tema peale .
40003017	Ja vaata , taevast kostis hääl , mis ütles : " See on minu armas Poeg , kellest mul on hea meel ! "
40004001	Siis Vaim viis Jeesuse kõrbe kuradi kiusata .
40004002	Ja kui ta oli paastunud nelikümmend päeva ja nelikümmend ööd , tuli temale viimaks nälg kätte .
40004003	Ja kiusaja tuli ta juurde ning ütles temale : " Kui sa oled Jumala Poeg , siis ütle , et need kivid leibadeks saaksid ! "
40004004	Aga tema vastas ning ütles : " Kirjutatud on : inimene ei ela ükspäinis leivast , vaid igaühest sõnast , mis lähtub Jumala suust ! "
40004005	Siis kurat võttis tema enesega pühasse linna ja asetas ta pühakoja harjale
40004006	ja ütles temale : " Oled sa Jumala Poeg , siis kukuta ennast alla , sest kirjutatud on : tema annab oma inglitele käsu sinu pärast , ja nemad kannavad sind kätel , et sa oma jalga vastu kivi ei tõukaks ! "
40004007	Jeesus ütles temale : " Taas on kirjutatud : ära kiusa Issandat , oma Jumalat ! "
40004008	Jällegi võttis kurat ta enesega väga kõrgele mäele ja näitas talle kõik maailma kuningriigid ja nende hiilguse
40004009	ning ütles temale : " Selle kõik ma annan sinule , kui sa maha langed ja mind kummardad ! "
40004010	Siis Jeesus ütles temale : " Tagane minust , saatan ! Sest on kirjutatud : sina pead Issandat , oma Jumalat kummardama ja ükspäinis teda teenima ! "
40004011	Siis kurat jättis ta rahule . Ja vaata , ingleid tuli tema juurde , ja need teenisid teda .
40004012	Aga kui Jeesus kuulis , et Johannes oli pandud vangi , siis ta läks ära Galileasse .
40004013	Ja jättes maha Naatsareti tuli ta ja asus Kapernauma , mis on mererannas Sebuloni ja Naftali aladel ,
40004014	et läheks täide , mis on öeldud prohvet Jesaja kaudu :
40004015	" Sebulonimaa ja Naftalimaa ; mereäärne tee , maa sealpool Jordanit , paganate Galilea -
40004016	rahvas , kes istub pimeduses , näeb suurt valgust , ja surma maal ja varjus istujaile , neile tõuseb valgus ! "
40004017	Sellest ajast alates Jeesus hakkas kuulutama ning ütlema : " Parandage meelt , sest taevariik on lähedal ! "
40004018	Aga Galilea mere rannal kõndides ta nägi kaht venda , Siimonat , keda nimetatakse Peetruseks , ja Andreast , tema venda , võrku merre heitvat . Sest nad olid kalamehed .
40004019	Ja ta ütles neile : " Tulge minu järele ja ma teen teid inimeste püüdjaiks ! "
40004020	Nemad jätsid kohe võrgud maha ning järgisid teda .
40004021	Ja kui ta läks sealt eemale , nägi ta teist kaht venda , Jakoobust , Sebedeuse poega , ja Johannest , ta venda paadis ühes nende isa Sebedeusega parandamas oma võrke . Ja ta kutsus neid .
40004022	Ja nad jätsid kohe maha paadi ja oma isa ning järgisid teda .
40004023	Ja Jeesus käis läbi kogu Galilea , õpetades nende kogudusekodades ja kuulutades kuningriigi evangeeliumi ja parandades igasugust tõbe ja vigadust rahva seas .
40004024	Ja jutt temast levis üle kogu Süüria . Ja tema juurde toodi kõik vaevalised , mõnesuguse haiguse ja tõve põdejad , seestunud , kuutõbised ja halvatud . Ja ta tegi nad terveks .
40004025	Ja palju rahvast järgis teda Galileast ja Dekapolist ja Jeruusalemmast ja Judeast ja sealtpoolt Jordanit .
40005001	Nähes rahvahulki , läks ta üles mäele . Ja kui ta oli maha istunud , tulid ta jüngrid tema juurde .
40005002	Ja ta avas oma suu , õpetas neid ning ütles :
40005003	" Õndsad on vaimust vaesed , sest nende päralt on taevariik .
40005004	Õndsad on kurvad , sest nemad trööstitakse .
40005005	Õndsad on tasased , sest nemad pärivad maa .
40005006	Õndsad on need , kellel nälg ja janu on õiguse järele , sest nemad rahuldatakse .
40005007	Õndsad on armulised , sest nemad saavad armu .
40005008	Õndsad on puhtad südamelt , sest nemad saavad näha Jumalat .
40005009	Õndsad on rahunõudjad , sest neid hüütakse Jumala lasteks .
40005010	Õndsad on need , keda taga kiusatakse õiguse pärast , sest nende päralt on taevariik .
40005011	Õndsad olete teie , kui inimesed teid minu pärast laimavad ja taga kiusavad ja valetades räägivad teist kõiksugust kurja .
40005012	Olge rõõmsad ja ilutsege , sest teie palk on suur taevas ; samuti on nad taga kiusanud prohveteid enne teid .
40005013	Teie olete maa sool . Aga kui sool tuimub , millega saab teda teha soolaseks ? Ta ei kõlba enam millekski kui välja visata ja inimeste tallata .
40005014	Teie olete maailma valgus . Ei saa jääda varjule linn , mis asetseb mäe otsas .
40005015	Ei süüdata ka küünalt ega panda seda vaka alla , vaid küünlajalale ja see paistab kõikidele , kes majas on .
40005016	Nõnda paistku teie valgus inimeste ees , et nad näeksid teie häid tegusid ja annaksid au teie Isale , kes on taevas .
40005017	Ärge arvake , et ma olen tulnud tühistama käsuõpetust või prohveteid ; ma ei ole tulnud neid tühistama , vaid täitma .
40005018	Sest tõesti ma ütlen teile , kuni kaob taevas ja maa , ei kao käsuõpetusest mitte ühtki tähekest või ühtki märgikest , enne kui kõik on sündinud .
40005019	Kes nüüd iganes tühistab ühe neist vähimaist käskudest ja nõnda õpetab inimesi , teda hüütakse vähimaks taevariigis ; aga kes seda mööda teeb ja nõnda õpetab , teda hüütakse suureks taevariigis .
40005020	Sest ma ütlen teile , kui teie õigus pole palju parem kirjatundjate ja variseride omast , siis te ei saa taevariiki .
40005021	Te olete kuulnud , et muistsele põlvele on öeldud : sa ei tohi tappa ! ja kes iganes tapab , kuulub kohtu alla .
40005022	Kuid mina ütlen teile , et igaüks , kes on oma vennale vihane , kuulub kohtu alla ; aga kes iganes oma vennale ütleb " raka ! " kuulub Suurkohtu alla ; aga kes ütleb " Sa jõle ! " kuulub põrgutulle .
40005023	Sellepärast kui sa oma andi tood altarile ja seal meenub sulle , et su vennal on midagi sinu vastu ,
40005024	siis jäta oma and sinna altari ette ja mine lepi enne oma vennaga ja siis tule ja too oma and .
40005025	Ole varsti järeleandlik oma vastasele , niikaua kui sa temaga teel oled , et vastane sind ei annaks kohtuniku kätte ja kohtunik sind ei annaks sulase kätte ja sind ei pandaks vangi .
40005026	Tõesti ma ütlen sulle , sa ei pääse sealt , enne kui oled maksnud ära viimse veeringu !
40005027	Te olete kuulnud , et on öeldud : sa ei tohi abielu rikkuda !
40005028	Aga mina ütlen teile , et igaüks , kes naise peale vaatab teda himustades , on juba abielu rikkunud temaga oma südames .
40005029	Ent kui su parem silm sind pahandab , siis kisu ta välja ja heida enesest ära , sest sulle on parem , et üks sinu liikmeist hukkub kui et kogu su ihu heidetakse põrgusse .
40005030	Ja kui sinu parem käsi sind pahandab , siis raiu ta maha ja heida enesest ära , sest sulle on parem , et üks sinu liikmeist hukkub kui et kogu su ihu läheb põrgusse .
40005031	Ka on öeldud , et kes iganes oma naise enesest lahutab , see andku temale lahutuskiri .
40005032	Aga mina ütlen teile , et igaüks , kes oma naise enesest lahutab muidu kui hooruse pärast , see teeb , et naisega abielu rikutakse , ja kes iganes lahutatud naisega abiellub , rikub abielu .
40005033	Taas te olete kuulnud , et muistsele põlvele on öeldud : sa ei tohi valet vanduda ! ja : pea Issandale oma vanded !
40005034	Aga mina ütlen teile : ärge üldse vanduge , ei taeva juures , sest see on Jumala aujärg ;
40005035	ega maa juures , sest see on tema jalgealune järg ; ega Jeruusalemma juures , sest see on suure Kuninga linn .
40005036	Ära vannu ka oma pea juures , sest sina ei või ühtki juuksekarva teha valgeks ega mustaks ;
40005037	vaid teie kõne olgu : jah , jah , või : ei , ei ; aga mis üle selle on , see on kurjast .
40005038	Te olete kuulnud , et on öeldud : silm silma vastu ja hammas hamba vastu .
40005039	Aga mina ütlen teile : ärge pange vastu kurjale , vaid kui keegi sind lööb vastu su paremat kõrva , siis kääna temale ka teine ;
40005040	ja sellele , kes tahab sinuga kohut käia ja võtta su vammuse , jäta ka kuub ;
40005041	ja kes sind sunnib kaasas käima ühe penikoorma , sellega mine kaks .
40005042	Anna sellele , kes sult palub ja ära käändu kõrvale sellest , kes sult tahab laenata .
40005043	Te olete kuulnud , et on öeldud : armasta oma ligimest ja vihka oma vaenlast .
40005044	Aga mina ütlen teile : armastage oma vaenlasi ja palvetage nende eest , kes teid taga kiusavad ,
40005045	et te saaksite oma Isa lasteks , kes on taevas , sest tema laseb oma päikest tõusta kurjade ja heade üle ja laseb vihma sadada õigete ja ülekohtuste peale .
40005046	Sest kui te armastate neid , kes teid armastavad , mis palka te saate ? Eks tölneridki tee sedasama ?
40005047	Ja kui te lahkesti tervitate ainult oma vendi , mida iseäralikku te siis teete ? Eks paganadki tee sedasama ?
40005048	Teie olge siis täiuslikud , nõnda nagu teie taevane Isa on täiuslik .
40006001	Hoidke , et te armastuseande ei jaga inimeste nähes selleks , et nemad teid vaatleksid ; muidu ei ole teil palka oma Isalt , kes on taevas .
40006002	Seepärast , kui sa armastuseande annad , siis ära lase enese ees sarve puhuda , nagu silmakirjatsejad teevad kogudusekodades ja tänavail , et inimesed neid ülistaksid . Tõesti ma ütlen teile , et neil on oma palk käes !
40006003	Vaid kui sina armastuseande annad , siis ärgu su vasak käsi teadku , mida su parem käsi teeb ,
40006004	et su armastuseannid oleksid salajas ; ja su Isa , kes näeb salajasse , tasub sinule .
40006005	Ja kui te palvetate , siis ärge olge nagu silmakirjatsejad ; sest need armastavad palvetada kogudusekodades ja tänavate nurkadel , et nad paistaksid inimestele silma . Tõesti ma ütlen teile , et neil on oma palk käes !
40006006	Ent sina , kui sa palvetad , siis mine oma kambrisse ja sule uks , ja palu oma Isa , kes on salajas , ja su Isa , kes näeb salajasse , tasub sinule .
40006007	Aga kui te palvetate , siis ärge palju lobisege , nõnda nagu paganad , sest nad arvavad , et neid kuuldakse nende paljude sõnade tõttu .
40006008	Ärge siis saage nende sarnaseks , sest Jumal , teie Isa , teab , mida te vajate , enne kui te teda palute .
40006009	Teie palvetage siis nõnda : meie Isa , kes oled taevas ! Pühitsetud olgu sinu nimi ;
40006010	sinu riik tulgu ; sinu tahtmine sündigu nagu taevas , nõnda ka maa peal ;
40006011	meie igapäevane leib anna meile tänapäev ;
40006012	ja anna meile andeks meie võlad , nagu meiegi andeks anname oma võlglastele ;
40006013	ja ära saada meid kiusatusse , vaid päästa meid kurjast ; [ sest sinu on riik ja vägi ja au igavesti ! Aamen . ]
40006014	Sest kui te annate andeks inimestele nende eksimused , siis annab teie taevane Isa ka teile andeks .
40006015	Aga kui te inimestele nende eksimusi andeks ei anna , siis ei anna ka teie Isa teie eksimusi andeks .
40006016	Aga kui te paastute , siis ärge jääge kurvanäoliseks , nõnda nagu silmakirjatsejad ; sest nad teevad oma palge näotuks , et rahvas näeks neid paastuvat . Tõesti , ma ütlen teile , neil on oma palk käes !
40006017	Vaid kui sina paastud , siis võia oma pea ja pese oma pale ,
40006018	et su paastumine ei oleks nähtav inimestele , vaid su Isale , kes on salajas . Ja su Isa , kes näeb salajasse , tasub sinule .
40006019	Ärge koguge endile varandusi maa peale , kus koi ja rooste rikuvad ja kus vargad sisse murravad ning varastavad .
40006020	Vaid koguge endile varandusi taevasse , kus koi ega rooste ei riku ja kus vargad sisse ei murra ega varasta .
40006021	Sest kus su varandus on , seal on ka su süda !
40006022	Ihu küünal on silm ; kui su silm on terve , siis on kõik su ihu valguses .
40006023	Aga kui su silm on rikkis , siis on kogu su ihu pimeduses . Kui nüüd su valgus , mis on sinus , on pimedus , kui suur on siis pimedus ?
40006024	Ükski ei või teenida kaht isandat , sest tema kas vihkab üht ja armastab teist või hoiab ühe poole ega hooli teisest . Te ei või teenida Jumalat ja mammonat !
40006025	Sellepärast ma ütlen teile : ärge olge mures oma elu pärast , mida süüa ja mida juua , ega oma ihu pärast , millega riietuda . Eks elu ole enam kui toidus ja ihu enam kui riided ?
40006026	Pange tähele taeva linde , nad ei külva ega lõika ega pane kokku aitadesse ja teie taevane Isa toidab neid . Eks teie ole palju enam kui nemad ?
40006027	Aga kes teie seast võib muretsemisega oma pikkusele ühegi küünra jätkata ?
40006028	Ja miks te muretsete riietuse pärast ? Pange tähele lilli väljal , kuidas nad kasvavad ; nad ei tee tööd ega ketra .
40006029	Ometi ma ütlen teile , et Saalomongi kõiges oma hiilguses pole olnud nõnda ehitud kui üks nendest !
40006030	Kui nüüd Jumal rohtu väljal , mis täna on ja homme ahju visatakse , nõnda ehib , kas siis mitte palju enam teid , teie nõdrausulised ?
40006031	Ärge siis olge mures , küsides , mida me sööme ? või mida me joome ? või millega me riietume ?
40006032	Sest kõike seda taotlevad paganad . Teie taevane Isa teab ju , et te seda kõike vajate .
40006033	Ent otsige esiti Jumala riiki ja tema õigust , siis seda kõike antakse teile pealegi ! " Ärge siis olge mures homse pärast , sest küll homne päev muretseb enese eest . Igale päevale saab küllalt omast vaevast !
40006034	
40007001	Ärge mõistke kohut , et teie üle ei mõistetaks kohut .
40007002	Sest missuguse kohtuga te kohut mõistate , niisugusega mõistetakse teile kohut ; ja missuguse mõõduga te mõõdate , niisugusega mõõdetakse ka teile .
40007003	Aga miks sa näed pindu oma venna silmas , kuid palki omas silmas sa ei pane tähele ?
40007004	Või kuidas sa ütled oma vennale : lase ma tõmban pinnu sinu silmast ! ? Ja vaata , palk on su omas silmas !
40007005	Sa silmakirjatseja ! Tõmba esiti palk omast silmast ja siis sa seletad tõmmata pindu oma venna silmast .
40007006	Ärge andke seda , mis on püha , koertele , ja ärge heitke oma pärleid sigade ette , et nad neid ei sõtkuks oma jalgadega ega käänduks ja teid ei kisuks .
40007007	Paluge , siis antakse teile ; otsige , siis te leiate ; koputage , siis avatakse teile .
40007008	Sest igaüks , kes palub , see saab ja kes otsib , see leiab , ja kes koputab , sellele avatakse .
40007009	Või missugune inimene on teie seast , kellelt tema poeg palub leiba ja ta annaks temale kivi ?
40007010	Või kui ta palub kala ja ta annaks temale mao ?
40007011	Kui nüüd teie , kes olete kurjad , mõistate anda häid ande oma lastele , eks palju enam teie Isa taevas anna häid ande neile , kes teda paluvad .
40007012	Sellepärast kõik , mida te tahate , et inimesed teile teevad , tehke ka neile ; sest see on käsuõpetus ja prohvetid .
40007013	Minge sisse kitsast väravast ; sest avar on värav ja lai on tee , mis viib hukatusse , ja palju on neid , kes sealt sisse lähevad .
40007014	Ja kitsas on värav ja ahtake on tee , mis viib ellu , ja pisut on neid , kes selle leiavad .
40007015	Hoiduge valeprohveteist , kes tulevad teie juurde lammaste riideis , aga seestpidi on nad kiskjad hundid .
40007016	Nende viljast te tunnete nad . Ega viinamarju nopita kibuvitstest või viigimarju ohakatest ?
40007017	Nõnda iga hea puu kannab head vilja , aga halb puu kannab halba vilja .
40007018	Hea puu ei või kanda halba vilja ega halb puu kanda head vilja .
40007019	Iga puu , mis ei kanna head vilja , raiutakse maha ja visatakse tulle .
40007020	Nõnda siis nende viljast te tunnete nad ära .
40007021	Mitte igaüks , kes minule ütleb : Issand , Issand , ei saa taevariiki , vaid kes teeb mu Isa tahtmist , kes on taevas .
40007022	Mitmed ütlevad minule tol päeval : Issand , Issand , kas me ei ole sinu nimel ennustanud ja sinu nimel ajanud välja kurje vaime ja sinu nimel teinud palju vägevaid tegusid ?
40007023	Ja siis ma tunnistan neile : ma ei ole elades teid tundnud , taganege minust , te ülekohtutegijad !
40007024	Igaüks nüüd , kes neid mu sõnu kuuleb ja teeb nende järgi , on võrreldav mõistliku mehega , kes ehitas oma koja kaljule .
40007025	Ja ränk sadu tuli ja tulid vetevoolud ja tuuled puhusid ja sööstsid vastu seda koda ; aga ta ei langenud , sest tema alus oli rajatud kaljule .
40007026	Ja igaüks , kes neid minu sõnu kuuleb , aga ei tee nende järgi , on võrreldav jõleda mehega , kes oma koja ehitas liivale .
40007027	Ja ränk sadu tuli ja tulid vetevoolud ja tuuled puhusid ja sööstsid vastu seda koda , ja ta langes ja tema langemine oli suur . "
40007028	Ja sündis , kui Jeesus oli lõpetanud need kõned , et rahvahulgad hämmastusid tema õpetusest ;
40007029	sest ta õpetas neid nõnda nagu see , kellel on meelevald , ja mitte nõnda nagu nende kirjatundjad .
40008001	Aga kui tema astus mäelt alla , järgis teda palju rahvast .
40008002	Ja vaata , pidalitõbine tuli ja heitis maha tema ette ning ütles : " Issand , kui sa tahad , võid sa mind puhtaks teha ! "
40008003	Siis Jeesus sirutas oma käe ja puudutas teda ning ütles : " Ma tahan , saa puhtaks ! " Ja sedamaid sai ta oma pidalitõvest puhtaks .
40008004	Ja Jeesus ütles temale : " Katsu , et sa seda ühelegi ei ütle , vaid mine näita ennast preestritele ja vii ohvriand , mille Mooses on seadnud , neile tunnistuseks ! "
40008005	Aga kui Jeesus saabus Kapernauma , tuli tema juurde sõjapealik , palus teda
40008006	ning ütles : " Issand , minu poiss on kodus halvatuna maas suures valus ! "
40008007	Jeesus ütles temale : " Ma tulen ja teen ta terveks . "
40008008	Aga sõjapealik kostis ja ütles : " Issand , mina pole väärt , et sa mu katuse alla tuled , vaid ütle ainult sõna , siis mu poiss paraneb .
40008009	Sest ma isegi olen inimene valitsuse all , ja minu käsu all on sõjamehi . Ja kui ma ütlen ühele : mine ! siis ta läheb ja teisele : tule ! siis ta tuleb ja oma orjale : tee seda ! siis ta teeb . "
40008010	Kui Jeesus seda kuulis , imestas ta ja ütles neile , kes teda järgisid : " Tõesti ma ütlen teile , mitte üheltki Iisraelis ma ei ole leidnud nii suurt usku !
40008011	Ent ma ütlen teile , et paljud tulevad idast ja läänest ja istuvad lauas Aabrahami , Iisaki ja Jaakobiga taevariigis ,
40008012	aga kuningriigi lapsed heidetakse välja kõige äärmisemasse pimedusse ; seal on ulumine ja hammaste kiristamine ! "
40008013	Ja Jeesus ütles sõjapealikule : " Mine ! Nagu sa oled uskunud , nõnda sündigu sulle ! " Ja tema poiss sai terveks selsamal tunnil .
40008014	Ja Jeesus tuli Peetruse kotta ja nägi tema ämma olevat maas palavikus .
40008015	Siis Jeesus võttis ta käest kinni ja palavik lahkus temast . Ja ämm tõusis üles ja ümmardas teda .
40008016	Aga õhtu tulles toodi tema juurde palju seestunuid ; ja ta ajas vaimud välja sõnaga ja tegi haiged terveks ,
40008017	et läheks täide , mis on öeldud prohvet Jesaja kaudu : " Tema võttis enese peale meie haigused ja kandis meie tõved ! "
40008018	Aga kui Jeesus nägi rahvahulka enese ümber olevat , käskis ta minna teisele poole järve .
40008019	Ja tema juurde tuli üks kirjatundja ja ütles temale : " Õpetaja , ma tahan sind järgida , kuhu sa iganes lähed ! "
40008020	Siis Jeesus ütles temale : " Rebastel on augud ja taeva lindudel on pesad , kuid Inimese Pojal ei ole , kuhu ta oma pea võiks panna ! "
40008021	Ka keegi teine jüngritest ütles temale : " Issand , luba mind enne minna ja matta oma isa . "
40008022	Aga Jeesus ütles temale : " Järgi mind ja lase surnuid oma surnud matta ! "
40008023	Ja kui tema astus paati , läksid ta jüngrid tema järel .
40008024	Ja vaata , suur maru tõusis merel , nõnda et paat lainetega kaeti . Aga tema magas .
40008025	Siis jüngrid tulid tema juurde , äratasid ta üles ja ütlesid : " Issand aita ! Me hukkume ! "
40008026	Tema ütles neile : " Miks te olete arad , te nõdrausulised ? " Siis ta tõusis üles ja sõitles tuult ja merd . Ja meri jäi täiesti vaikseks .
40008027	Aga inimesed imestasid ja ütlesid : " Mis mees see küll on , et isegi tuuled ja meri kuulevad tema sõna ! "
40008028	Ja kui ta jõudis teisele poole järve gadaralaste maale , kohtasid teda kaks haudadest tulnud seestunut , kes olid väga hirmsad , nii et ükski ei saanud käia seda teed .
40008029	Ja vaata , nemad kisendasid ning ütlesid : " Mis on sul meiega tegemist , sa Jumala Poeg ? Oled sa siia tulnud meid enneaegu vaevama ? "
40008030	Aga kaugel neist oli suur seakari söömas .
40008031	Ja kurjad vaimud palusid teda ning ütlesid : " Kui sa meid välja ajad , siis läheta meid seakarja sisse ! "
40008032	Ja ta ütles neile : " Minge ! " Siis nad läksid sigade sisse . Ja vaata , kogu kari kukutas enese ülepeakaela kaldalt merre ja suri vette .
40008033	Aga karjased põgenesid ja läksid linna ning andsid teada kõik ja mis oli sündinud seestunutega .
40008034	Ja vaata , kogu linn läks välja Jeesusele vastu . Ja kui nad teda nägid , palusid nad teda , et ta nende rajadest ära läheks .
40009001	Ja ta astus paati ja tuli teisele poole järve ning saabus oma linna .
40009002	Ja vaata , nad kandsid tema juurde halvatu , kes oli voodis maas . Kui Jeesus nende usku nägi , ütles ta halvatule : " Ole julge , mu poeg , sinu patud antakse sulle andeks ! "
40009003	Ja vaata , mõned kirjatundjaist ütlesid isekeskis : " See pilkab Jumalat . "
40009004	Aga kui Jeesus nende mõtteid nägi , ütles ta : " Mispärast te mõtlete kurja oma südames ?
40009005	Sest mis on kergem öelda : su patud antakse sulle andeks , või öelda : tõuse üles ja kõnni ?
40009006	Aga et te teaksite , et Inimese Pojal on meelevald maa peal anda patud andeks , siis ta ütleb halvatule : tõuse üles , võta oma voodi ja mine koju ! "
40009007	Ja see tõusis üles ja läks koju .
40009008	Aga kui rahvahulgad seda nägid , panid nad seda imeks ja andsid Jumalale au , kes annab inimestele niisuguse meelevalla .
40009009	Ja sealt mööda minnes nägi Jeesus meest , Matteus nimi , tolli juures istuvat ja ütles temale : " Järgi mind ! " Ja see tõusis ja järgis teda .
40009010	Ja kui ta lauas istus tema kojas , vaata , siis tuli palju tölnereid ja patuseid ning istusid lauas ühes Jeesuse ja ta jüngritega .
40009011	Seda nähes ütlesid variserid ta jüngritele : " Mispärast teie õpetaja sööb ühes tölnerite ja patustega ! "
40009012	Aga kui tema seda kuulis , ütles ta : " Arsti ei vaja terved , vaid haiged .
40009013	Ent minge ja õppige , mis see on : ma tahan halastust ja mitte ohvrit . Sest ma pole tulnud kutsuma õigeid , vaid patuseid ! "
40009014	Siis tulid Johannese jüngrid tema juurde ja küsisid : " Mispärast meie ja variserid paastume , aga sinu jüngrid ei paastu ? "
40009015	Jeesus ütles neile : " Ega peiupoisid või olla kurvad , niikaua kui peig on nende juures ? Ent päevad tulevad , mil peig neilt võetakse ja siis nad paastuvad .
40009016	Ükski ei pane vanutamata riidetükki paigaks vanale kuuele ; sest niisugune augutäidis rebeneb küljest lahti ja lõhe läheb pahemaks .
40009017	Ei valata ka mitte värsket viina vanadesse nahklähkritesse ; muidu lähkrid lõhkevad ja viin voolab maha ning lähkrid saavad hukka ; vaid värske viin valatakse uutesse lähkritesse , siis säilivad mõlemad . "
40009018	Kui tema seda neile rääkis , vaata , siis tuli üks ülem ja langes maha tema ette ning ütles : " Minu tütar suri praegu , aga tule ja pane oma käsi tema peale , siis ta saab elavaks ! "
40009019	Ja Jeesus tõusis ja läks ta järel , samuti ta jüngrid .
40009020	Ja vaata , naine , kes oli kaksteist aastat veritõbe põdenud , tuli tema selja taha ja puudutas tema kuue palistust .
40009021	Sest ta ütles iseeneses : " Saaksin ma vaid puudutada tema kuube , siis ma pääseksin ! "
40009022	Aga Jeesus pöördus , nägi teda ja ütles : " Ole julge , tütar , sinu usk on sind päästnud ! " Ja naine sai terveks selsamal tunnil .
40009023	Ja kui Jeesus ülema kotta jõudis ja nägi vilepuhujaid ja käratsevat rahvast ,
40009024	ütles ta : " Minge ära , sest tütarlaps pole surnud , vaid magab ! " Ja nad naersid teda .
40009025	Aga kui rahvahulk oli välja aetud , läks ta sisse ja võttis tema käest kinni , ja tütarlaps tõusis üles .
40009026	Ja sõnum sellest levis üle kogu selle maa .
40009027	Kui Jeesus sealt edasi läks , järgis teda kaks pimedat , karjudes ning öeldes : " Taaveti Poeg , halasta meie peale ! "
40009028	Kui ta tuppa astus , tulid need pimedad tema juurde , ja Jeesus ütles neile : " Kas te usute , et ma võin seda teha ? " Nemad ütlesid temale : " Jah , Issand ! "
40009029	Siis ta puudutas nende silmi ning ütles : " Teile sündigu teie usku mööda ! "
40009030	Ja nende silmad avanesid . Ja Jeesus hoiatas neid kõvasti ning ütles : " Katsuge , et seda keegi ei saa teada ! "
40009031	Aga nemad läksid välja ja tegid tema kuulsaks kogu sellel maal .
40009032	Kui need olid välja läinud , vaata , siis toodi ta juurde keeletu mees , kes oli seestunud .
40009033	Ja kui kuri vaim oli välja aetud , rääkis keeletu . Ja rahvas imestas ja ütles : " Seda pole veel iialgi nähtud Iisraelis ! "
40009034	Kuid variserid ütlesid : " Kurjade vaimude ülema abil ajab ta kurje vaime välja . "
40009035	Ja Jeesus käis läbi kõik linnad ja külad , õpetas nende kogudusekodades ja kuulutas Jumala riigi evangeeliumi , parandas kõike tõbe ja kõike viga .
40009036	Aga kui ta rahvahulki nägi , oli tal hale meel nende pärast , sest nad olid piinatud ja vintsutatud otsekui lambad , kellel ei ole karjast .
40009037	Siis ta ütles oma jüngritele : " Lõikust on palju , aga vähe töötegijaid .
40009038	Paluge siis lõikuse Issandat , et ta läkitaks töötegijaid välja oma lõikusele . "
40010001	Ja ta kutsus oma kaksteist jüngrit enese juurde ja andis neile meelevalla rüvedate vaimude üle , neid välja ajada ja parandada kõike tõbe ja kõike viga .
40010002	Nende kaheteistkümne apostli nimed on need : esimene Siimon , nimetatud Peetruseks ja Andreas , tema vend ; Jakoobus , Sebedeuse poeg ja Johannes , tema vend ;
40010003	Filippus ja Bartolomeus , Toomas ja Matteus , tölner ; Jakoobus , Alfeuse poeg , ja Taddeus ;
40010004	Siimon Kaanast ja Juudas Iskariot , kes tema ka ära andis .
40010005	Need kaksteist läkitas Jeesus , käskis neid ning ütles : " Ärge minge paganate teele ja ärge astuge samaarlaste linna ,
40010006	vaid minge ennemini Iisraeli koja kadunud lammaste juurde .
40010007	Ja minnes kuulutage ning öelge : taevariik on lähedal !
40010008	Tehke haigeid terveks , äratage surnuid üles , puhastage pidalitõbiseid , ajage välja kurje vaime . Muidu olete saanud , muidu andke !
40010009	Ärge varuge kulda ega hõbedat ega vaskraha oma vöö vahele ,
40010010	ei pauna teekonnale ega kaht kuube ega jalatseid ega saua ; sest töötegija on oma toiduse väärt .
40010011	Aga kui te kuhugi linna või külasse astute , siis kuulake , kes seal on vääriline ja sinna jääge , seni kui sealt ära lähete .
40010012	Aga sisse astudes majasse teretage seda .
40010013	Ja kui see maja on selle vääriline , siis tulgu teie rahu ta peale ; aga kui see ei ole vääriline , pöördugu teie rahu tagasi teie juurde .
40010014	Ja kes iganes teid vastu ei võta ega kuule teie sõnu , sellest kojast või sellest linnast minge välja ja puistake tolm oma jalgadelt .
40010015	Tõesti mina ütlen teile , Soodoma-ja Gomorramaal on kohtupäeval hõlpsam põli kui niisugusel linnal !
40010016	Vaata , mina läkitan teid nagu lambaid huntide keskele ! Olge siis arukad nagu maod ja vagurad nagu tuvid !
40010017	Aga hoiduge inimestest ; sest nad annavad teid ära kohtute kätte ja piitsutavad teid kogudusekodades .
40010018	Ja teid viiakse minu pärast ka maavalitsejate ja kuningate ette , neile ja paganaile tunnistuseks .
40010019	Ja kui nad teid annavad kohtu kätte , siis ärge muretsege , kuidas või mida rääkida , sest teile antakse sel tunnil see , mida teil tuleb rääkida .
40010020	Sest teie ei ole need , kes kõnelevad , vaid see on teie Isa Vaim , kes kõneleb teie sees .
40010021	Siis vend annab venna surma ja isa oma lapse ja lapsed hakkavad vastu vanemaile ja tapavad nad .
40010022	Ja te saate kõikide vihaalusteks minu nime pärast ; aga kes jääb püsima otsani , see päästetakse .
40010023	Aga kui nad teid taga kiusavad ühes linnas , siis põgenege teise . Sest tõesti ma ütlen teile , te ei jõua Iisraeli linnu õpetades läbi käia , enne kui Inimese Poeg tuleb !
40010024	Jünger ei ole ülem oma õpetajast ega ori ülem oma isandast .
40010025	Jünger olgu rahul sellega , et tema käsi käib nagu ta õpetajal ja orjal nagu ta isandal . Kui nad pereisandat on hüüdnud Peeltsebuliks , kui palju enam tema peret !
40010026	Ärge siis neid kartke ! Sest midagi ei ole peidetud , mis ei tuleks ilmsiks , ja midagi pole salajas , mida ei saada teada .
40010027	Mis ma teile ütlen pimedas , seda rääkige valges ; ja mida te kuulete kõrva sisse räägitavat , seda kuulutage katustelt .
40010028	Ja ärge kartke neid , kes ihu tapavad , aga hinge ei või tappa , vaid kartke ennemini teda , kes hinge ja ihu võib hukutada põrgus .
40010029	Eks kaks varblast müüda veeringu eest ? Ent ükski neist ei lange maha ilma teie Isata .
40010030	Aga teie juuksekarvadki on kõik ära loetud .
40010031	Ärge siis kartke ; teie olete kallihinnalisemad kui palju varblasi !
40010032	Igaüks nüüd , kes mind tunnistab inimeste ees , teda tunnistan minagi oma Isa ees , kes on taevas .
40010033	Aga kes iganes mind ära salgab inimeste ees , teda salgan minagi oma Isa ees , kes on taevas !
40010034	Ärge arvake , et ma olen tulnud tooma rahu maa peale ; ma ei ole tulnud tooma rahu , vaid mõõka !
40010035	Sest ma olen tulnud ajama inimest riidu tema isaga ja tütart tema emaga ja miniat tema ämmaga ;
40010036	ja inimese vaenlasiks saavad ta omad kodakondsed .
40010037	Kes isa või ema enam armastab kui mind , see ei ole mind väärt ; ja kes poega või tütart enam armastab kui mind , see ei ole mind väärt ,
40010038	ja kes ei võta oma risti enese peale ega järgi mind , ei ole mind väärt .
40010039	Kes oma elu leiab , kaotab selle , ja kes oma elu kaotab minu pärast , leiab selle .
40010040	Kes teid vastu võtab , võtab mind vastu ; ja kes mind vastu võtab , võtab vastu selle , kes mind on läkitanud .
40010041	Kes prohveti vastu võtab ta prohvetinime tõttu , saab prohveti palga ; ja kes õige vastu võtab õige inimese nime tõttu , see saab õige inimese palga .
40010042	Ja kes iganes üht neist vähemaist joodab karikatäie külma veega ta jüngri nime tõttu , tõesti ma ütlen teile , see ei jää ilma oma palgast ! "
40011001	Ja sündis , kui Jeesus oli lõpetanud käskude andmise oma kaheteistkümnele jüngrile , et ta läks sealt eemale õpetama ja jutlustama nende linnades .
40011002	Aga kui Johannes vangihoones olles kuulis Kristuse tegudest , läkitas ta oma jüngrite kaudu
40011003	temale ütlema : " Kas oled sina see , kes tuleb , või peame teist ootama ? "
40011004	Ja Jeesus vastas ning ütles neile : " Minge ja teatage Johannesele , mida te kuulete ja näete :
40011005	pimedad saavad nägijaiks ja jalutud käivad , pidalitõbised tehakse puhtaks ja kurdid kuulevad , ja surnud äratatakse üles ja vaestele kuulutatakse evangeeliumi ,
40011006	ja õnnis on , kes iganes minust ei pahandu ! "
40011007	Aga kui need ära läksid , hakkas Jeesus rahvale rääkima Johannesest : " Mida te olete läinud välja kõrbe vaatama ? Kas pilliroogu , mida tuul kõigutab ?
40011008	Või mida te olete välja läinud vaatama ? Kas inimest , kes on riietatud peente riietega ? Vaata , kes kannavad peeni riideid , need on kuningate kodades .
40011009	Või mida te olete välja läinud vaatama ? Kas prohvetit ? Tõesti , ma ütlen teile , et ta on enamgi kui prohvet .
40011010	Tema on see , kellest on kirjutatud : vaata , mina läkitan sinu palge eele oma ingli , kes sulle tee valmistab sinu ees !
40011011	Tõesti , ma ütlen teile , ei ole naistest sündinute seast tõusnud suuremat kui Ristija Johannes , aga väiksem taevariigis on suurem temast !
40011012	Ent Ristija Johannese päevist siiamaani rünnatakse taevariiki ja kes seda ründavad , kisuvad ta endile .
40011013	Ja kõik prohvetid ja käsuõpetus on ennustanud Johanneseni ,
40011014	ja kui te tahate seda tõeks võtta : tema on Eelija , kes pidi tulema .
40011015	Kellel kõrvad on , see kuulgu !
40011016	Aga kellega ma võrdleksin seda sugupõlve ? See on laste sarnane , kes turgudel istuvad ja hüüavad teistele
40011017	ning ütlevad : me oleme teile vilet ajanud ja te pole tantsinud ; me oleme teile nutulugu laulnud ja te pole nutnud .
40011018	Sest Johannes tuli , ei söönud ega joonud ; ja nad ütlevad : temas on kuri vaim !
40011019	Inimese Poeg tuli , sööb ja joob ; ja nad ütlevad : vaata , see inimene on söödik ja viinajoodik , tölnerite ja patuste sõber ! Ometi mõistetakse tarkus õigeks ta tegudest . "
40011020	Siis ta hakkas sõitlema neid linnu , kus kõige rohkem oli sündinud tema vägevaid tegusid , sellepärast et nad ei olnud meelt parandanud :
40011021	" Häda sulle , Korasin ! Häda sulle , Betsaida ! Sest kui Tüüroses ja Siidonis oleksid sündinud need vägevad teod , mis on sündinud teie juures , küll nemad ammugi oleksid kotis ja tuhas parandanud meelt .
40011022	Aga ma ütlen teile : Tüürosel ja Siidonil on hõlpsam põli kohtupäeval kui teil !
40011023	Ja sina , Kapernaum , kas sa ei olnud ülendatud taevani ? Kuni põrguni sa langed alla ! Sest kui Soodomas oleksid sündinud need vägevad teod , mis on sündinud sinus , seisaks see veel tänapäeval !
40011024	Aga ma ütlen teile : Soodomamaal on hõlpsam põli kohtupäeval kui sinul ! "
40011025	Sel ajal Jeesus hakkas rääkima ja ütles : " Ma ülistan sind , Isa , taeva ja maa Issand , et sa selle oled peitnud tarkade ja mõistlike eest ja oled selle ilmutanud väetitele !
40011026	Tõesti , Isa , see on nõnda olnud su meele järgi !
40011027	Kõik on mu Isa andnud minu kätte ja ükski muu ei tunne Poega kui ainult Isa ega ükski tunne Isa kui ainult Poeg ja see , kellele iganes Poeg tahab seda ilmutada .
40011028	Tulge minu juurde kõik , kes olete vaevatud ja koormatud ja mina annan teile hingamise !
40011029	Võtke endi peale minu ike ja õppige minust , et mina olen tasane ja südamelt alandlik ; ja te leiate hingamise oma hingedele .
40011030	Sest minu ike on hea ja minu koorem on kerge ! "
40012001	Sel ajal läks Jeesus viljast läbi hingamispäeval . Aga tema jüngritel oli nälg ja nad hakkasid päid katkuma ja sööma .
40012002	Kui variserid seda nägid , ütlesid nad temale : , , Vaata , sinu jüngrid teevad , mida ei sünni teha hingamispäeval ! "
40012003	Aga tema ütles neile : " Eks te ole lugenud , mis Taavet tegi , kui temal ja ta kaaslastel nälg oli ,
40012004	kuidas ta läks Jumala kotta ja nad sõid ära vaateleivad , mida süüa ei olnud luba temal ega ta kaaslastel , vaid ainult preestritel ?
40012005	Või eks te ole käsuõpetusest lugenud , et preestrid rikuvad hingamispäeval pühakojas hingamispäeva ja on ometigi süüta ?
40012006	Kuid ma ütlen teile , et siin on see , kes on suurem kui pühakoda !
40012007	Aga kui te teaksite , mis see on : ma tahan halastust , aga mitte ohvrit ! siis te ei oleks hukka mõistnud süütuid .
40012008	Sest Inimese Poeg on hingamispäeva isand ! "
40012009	Ja kui ta läks sealt eemale , tuli ta nende kogudusekotta .
40012010	Ja vaata , seal oli inimene kuivanud käega . Ja nad küsisid temalt ning ütlesid : " Kas sünnib terveks teha hingamispäeval ? " Nad mõtlesid ta peale kaevata .
40012011	Aga tema ütles neile : " Kes on teie seast inimene , kellel on üksainus lammas ja kui see kukub auku hingamispäeval , et ta temast ei haara kinni ega tõmba teda välja ?
40012012	Kui suur vahe on nüüd inimese ja lamba vahel ! Sellepärast sünnib küll teha head hingamispäeval ! "
40012013	Siis ta ütles sellele inimesele : " Siruta oma käsi ! " Ja ta sirutas . Ja see sai jälle terveks otsekui teine .
40012014	Siis variserid läksid välja ja pidasid nõu tema vastu , kuidas teda hukka saata .
40012015	Aga kui Jeesus seda sai teada , läks ta sealt ära . Ja paljud järgisid teda , ja ta tegi nad kõik terveks ;
40012016	ja ta hoiatas neid kõvasti , et nad temast avalikult ei räägiks ,
40012017	et läheks täide , mis on öeldud prohvet Jesaja kaudu :
40012018	" Vaata , see on mu sulane , kelle ma olen valinud , mu armas , kellest mu hingel on hea meel ! Ma panen oma Vaimu tema peale ja ta kuulutab paganaile kohut .
40012019	Ta ei riidle ega kisenda ja ta häält ei kuulda tänavail .
40012020	Rudjutud pilliroogu ta ei murra katki ja suitsevat tahti ta ei kustuta ära , kuni ta on õigluse jalule seadnud ;
40012021	ja paganad panevad oma lootuse tema nime peale ! "
40012022	Siis toodi tema juurde seestunu , kes oli pime ja keeletu . Ja ta tegi tema terveks , nõnda et keeletu rääkis ja nägi .
40012023	Ja kõik rahvas hämmastus ning ütles : " Kas see vahest ei ole Taaveti poeg ? "
40012024	Aga kui variserid seda kuulsid , ütlesid nad : " See ei aja kurje vaime välja muidu kui Peeltsebuli , kurjade vaimude peamehe abil ! "
40012025	Et aga Jeesus nende mõtteid mõistis , ütles ta neile : " Iga kuningriik , mis on isekeskis riius , hävib ; ja ükski linn või koda , mis on isekeskis riius , ei jää püsima .
40012026	Kui nüüd saatan välja ajab saatana , siis on ta riius iseenesega ; kuidas siis võib tema riik püsida ?
40012027	Ja kui mina Peeltsebuli abil kurje vaime välja ajan , kelle abil ajavad teie pojad need välja ? Sellepärast peavad nemad olema teile kohtumõistjaiks .
40012028	Aga kui mina Jumala Vaimuga kurjad vaimud välja ajan , siis on juba Jumala riik teie juurde tulnud .
40012029	Või kuidas võib keegi minna vägeva kotta ja riisuda tema riistu , kui ta enne ei seo seda vägevat ? Alles siis ta saab riisuda tema maja .
40012030	Kes ei ole minuga , see on minu vastu ; ja kes minuga ei kogu , see pillab laiali .
40012031	Seepärast ma ütlen teile : iga patt ja jumalapilge antakse inimestele andeks ; aga Püha Vaimu pilget ei anta inimestele andeks .
40012032	Ja kes iganes räägib sõna Inimese Poja vastu , sellele antakse see andeks , aga kes iganes midagi räägib Püha Vaimu vastu , sellele ei anta seda andeks ei selles maailmas ega tulevases .
40012033	Kas tunnistage puu heaks ja ta vili heaks või tunnistage puu halvaks ja ta vili halvaks . Sest puud tuntakse tema viljast .
40012034	Te rästikute sigitis , kuidas te võite rääkida head , kui te olete kurjad ? Sellest , mida süda on täis , sellest räägib suu .
40012035	Hea inimene toob südame heast tagavarast esile head , ja halb inimene toob halvast tagavarast esile halba .
40012036	Ent ma ütlen teile , et inimesed peavad kohtupäeval aru andma igaühest tühjast sõnast , mis nad on rääkinud .
40012037	Sest su sõnadest arvatakse sind õigeks ja su sõnadest mõistetakse sind hukka . "
40012038	Siis vastasid temale mõningad kirjatundjad ja variserid ning ütlesid : " Õpetaja , me tahame sinult näha tunnustähte . "
40012039	Aga tema kostis ja ütles neile : " See kuri ja abielurikkuja tõug otsib tunnustähte , aga talle ei anta muud tunnustähte kui prohvet Joona tunnustäht .
40012040	Sest otsekui Joona oli valaskala kõhus kolm päeva ja kolm ööd , nõnda peab Inimese Poeg olema maapõues kolm päeva ja kolm ööd .
40012041	Niinive mehed astuvad kohtus esile ühes selle sugupõlvega ja süüdistavad teda , sest nad parandasid meelt Joona jutluse tõttu . Ja vaata , siin on enam kui Joona !
40012042	Lõunamaa kuninganna tõuseb üles kohtus ühes selle sugupõlvega ja süüdistab teda , sest ta tuli ilmamaa otsast kuulama Saalomoni tarkust . Ja vaata , siin on enam kui Saalomon !
40012043	Kui rüve vaim on inimesest väljunud , käib ta kuivi paiku mööda ja otsib hingamist , aga ei leia .
40012044	Siis ta ütleb : ma lähen tagasi oma kotta , kust ma väljusin ! Ja kui ta tuleb , leiab ta selle tühja olevat , pühitud ja ehitud .
40012045	Siis ta läheb ja võtab enesega kaasa teist seitse vaimu , kes on temast kurjemad ; ja kui nad sisse tulevad , elavad nad seal . Ja selle inimese viimne lugu läheb pahemaks kui esimene . Nõnda käib ka selle kurja sugupõlve käsi . "
40012046	Kui ta rahvale veel rääkis , vaata , siis seisid ta ema ja ta vennad õues ja tahtsid temaga rääkida .
40012047	Siis ütles keegi temale : " Vaata , su ema ja su vennad seisavad õues ja tahavad sinuga rääkida ! "
40012048	Tema aga vastas ja ütles sellele , kes seda temale teatas : " Kes on mu ema ja kes on mu vennad ? "
40012049	Ja ta sirutas oma käe jüngrite poole ning ütles : " Vaata , siin on mu ema ja mu vennad !
40012050	Sest kes iganes teeb mu Isa tahtmist , kes on taevas , see on mu vend ja õde ja ema ! "
40013001	Sel päeval väljus Jeesus sealt kojast ja istus maha mere äärde .
40013002	Ja palju rahvast kogunes tema juurde , nii et ta pidi astuma paati ja maha istuma . Ja kõik rahvas seisis rannal .
40013003	Ja ta rääkis neile palju tähendamissõnadega ning ütles : " Vaata , külvaja läks välja külvama .
40013004	Ja kui ta külvas , kukkus muist tee äärde , ja linnud tulid ja sõid selle ära .
40013005	Muist kukkus kaljuse maa peale , kus tal ei olnud palju mulda . Ja see tärkas ruttu , sest tal ei olnud sügavat maad .
40013006	Aga kui päike tõusis , kõrbes ta , ja et tal ei olnud juurt , kuivas ta ära .
40013007	Muist kukkus ohakate sekka ja ohakad tõusid ja lämmatasid selle .
40013008	Aga muist kukkus hea maa peale ja kandis vilja , mõni iva sada seemet , mõni kuuskümmend ja mõni kolmkümmend .
40013009	Kellel kõrvad on , see kuulgu ! "
40013010	Siis jüngrid astusid ta juurde ja ütlesid temale : " Mispärast sa räägid neile tähendamissõnadega ? "
40013011	Tema kostis ning ütles : " Teile on antud mõista taevariigi saladusi , neile aga ei ole antud .
40013012	Sest kellel on , sellele antakse , ja tal on küllalt ; aga kellel ei ole , sellelt võetakse ka see , mis tal on !
40013013	Sellepärast ma räägin neile tähendamissõnadega , et nad nähes ei näeks ja kuuldes ei kuuleks ega mõistaks !
40013014	Ja nende kohta läheb täide prohvet Jesaja ennustus , mis ütleb : kuuldes te kuulete ega mõista , ja nähes te näete ega taipa !
40013015	Sest selle rahva süda on tuimaks läinud ja nad kuulevad raskesti oma kõrvadega ja sulevad oma silmad , et nad silmadega ei näeks ja kõrvadega ei kuuleks ja südamega ei mõistaks ega pöörduks , et mina neid parandaksin !
40013016	Aga õndsad on teie silmad , et nad näevad ja teie kõrvad , et nad kuulevad !
40013017	Sest tõesti , ma ütlen teile , paljud prohvetid ja õiged on igatsenud näha , mida teie näete ega ole näinud , ja kuulda , mida teie kuulete ega ole kuulnud !
40013018	Kuulge siis teie nüüd tähendamissõna külvajast :
40013019	kui keegi kuningriigi sõna kuuleb ega saa aru , siis tuleb tige ja kisub ära selle , mis oli külvatud ta südamesse . Seda tähendab see , mis külvati tee äärde .
40013020	Mis kaljuse maa peale külvati tähendab seda , kes sõna kuuleb ja võtab selle kohe rõõmuga vastu ;
40013021	temal aga ei ole juurt eneses , vaid ta on ainult üürikeseks : kui viletsus ning kiusatus tuleb sõna pärast , taganeb ta varsti .
40013022	Aga mis ohakate sekka külvati , tähendab seda , kes küll sõna kuuleb , maailma mure ja rikkuse pettus aga lämmatab sõna ära ja see jääb viljatuks .
40013023	Ent mis külvati hea maa peale , tähendab seda , kes sõna kuuleb ning saab sellest aru ja kannab ka vilja ; ja mõni annab sada seemet , mõni kuuskümmend , mõni kolmkümmend ! "
40013024	Teise tähendamissõna esitas ta neile ning ütles : " Taevariik on mehe sarnane , kes oma põllule külvas hea seemne .
40013025	Aga inimeste magades tuli ta vaenlane ja külvas lustet nisu sekka ja läks ära .
40013026	Kui nüüd oras kasvas ja vili hakkas looma , siis tuli ka luste nähtavale .
40013027	Aga majaisanda orjad tulid tema juurde ning ütlesid temale : isand , eks sa külvanud head seemet oma põllule , kust tuleb sellele nüüd lustet ?
40013028	Tema ütles neile : seda on teinud vaenulik inimene . Siis ütlesid orjad temale : kas sa nüüd tahad , et me läheme ja selle kokku kogume ?
40013029	Aga tema ütles : ei , et te lustet katkudes ühes sellega ei kisuks välja ka nisu .
40013030	Laske mõlemad ühtlasi kasvada lõikuseks ja lõikuseajal ma ütlen lõikajaile : koguge enne lusted ja siduge vihku ärapõletamiseks , nisu aga koguge kokku mu aita ! "
40013031	Teise tähendamissõna ta esitas neile ning ütles : " Taevariik on sinepiivakese samane , mille mees võttis ning külvas oma põllule .
40013032	See on küll kõige väiksem kõigist seemneist , aga kui see on kasvanud , on see suurim aiataimedest ja saab puuks , nii et taeva linnud tulevad ja teevad pesad ta okstele ! "
40013033	Teise tähendamissõna ta rääkis neile : " Taevariik on haputaigna sarnane , mille naine võttis ja segas kolme vaka jahu sekka , kuni kõik läks hapnema ! "
40013034	Seda kõike rääkis Jeesus rahvale tähendamissõnadega ja ilma tähendamissõnata ei rääkinud ta neile midagi ,
40013035	et läheks täide , mis on öeldud prohveti kaudu : " Ma avan oma suu tähendamissõnades ja kuulutan , mis on olnud salajas maailma algusest ! "
40013036	Siis Jeesus laskis rahvahulgad ära minna ja tuli koju . Ja ta jüngrid astusid tema juurde ning ütlesid : " Seleta meile tähendamissõna põllulustest . "
40013037	Tema kostis ja ütles : " Kes head seemet külvab , on Inimese Poeg .
40013038	Põld on maailm ; hea seeme on kuningriigi lapsed , lusted aga on tigeda lapsed .
40013039	Vaenlane , kes neid külvab , on kurat . Aga lõikus on maailma-ajastu lõpp ; lõikajad on inglid .
40013040	Otsekui nüüd umbrohi kogutakse ja tulega ära põletatakse , nõnda peab ka sündima selle maailma-ajastu lõpul .
40013041	Inimese Poeg läkitab oma inglid ja nemad koguvad tema kuningriigist kõik pahandused ja kõik need , kes teevad , mis on käsu vastu ,
40013042	ja heidavad nad tuleahju ; seal on ulumine ja hammaste kiristamine .
40013043	Siis paistavad õiged nagu päike oma Isa kuningriigis . Kel kõrvad on , see kuulgu !
40013044	Taevariik on põllusse peidetud varanduse sarnane , mille mees leidis ning kinni kattis ja läks sealt ära rõõmsana selle üle ja müüs ära kõik , mis tal oli ja ostis selle põllu .
40013045	Taas on taevariik kaupmehe sarnane , kes otsis ilusaid pärleid ,
40013046	ja kui ta oli leidnud ühe kalli pärli , läks ta ja müüs kõik , mis tal oli , ning ostis selle .
40013047	Taas on taevariik nooda sarnane , mis merre heideti ja kokku vedas kõiksugu kalu .
40013048	Ja kui see täis sai , veeti ta randa , ja istuti maha ning koguti head astjatesse , aga halvad visati ära .
40013049	Nõnda sünnib maailma-ajastu lõpul : inglid väljuvad ja eraldavad kurjad õigete hulgast
40013050	ja heidavad nad tuleahju ; seal on ulumine ja hammaste kiristamine .
40013051	Kas te olete aru saanud kõigest sellest ? " Nad ütlesid temale : " Jah ! "
40013052	Siis ta ütles neile : " Seepärast on iga kirjatundja , kes on õpetatud taevariigi jaoks , majaisanda sarnane , kes toob esile oma tagavarast uut ja vana ! "
40013053	Ja sündis , kui Jeesus oli lõpetanud need tähendamissõnad , et ta läks sealt ära .
40013054	Ja ta tuli oma kodukohta ja õpetas neid nende kogudusekojas , nii et nad hämmastusid ning ütlesid : " Kust on sellel see tarkus ja need vägevad teod ?
40013055	Eks tema ole see puusepa poeg ? Eks ta ema nimetata Maarjaks ja ta vendi Jakoobuseks ja Jooseseks ja Siimonaks ja Juudaks ?
40013056	Ja eks ta õed kõik ole meie juures ? Kust siis temale see kõik on tulnud ? "
40013057	Ja nad pahandusid temast . Aga Jeesus ütles neile : " Ei peeta prohvetist kuskil nii vähe lugu kui kodukohas ja ta omas majas ! "
40013058	Ja ta ei teinud seal mitte palju vägevaid tegusid nende uskmatuse pärast .
40014001	Sel ajal kuulis nelivürst Heroodes Jeesusest räägitavat .
40014002	Ja ta ütles oma teenijaile : " See on Ristija Johannes ; tema on surnuist üles tõusnud ja sellepärast on imelised väed tegevad tema sees . "
40014003	Oli ju Heroodes Johannese kinni võtnud , sidunud ja pannud ta vangi Heroodiase , oma venna Filippuse naise pärast .
40014004	Sest Johannes oli temale öelnud : " Sul ei ole luba teda pidada . "
40014005	Ja Heroodes oleks tahtnud Johannese tappa , aga kartis rahvast , sest nad pidasid teda prohvetiks .
40014006	Aga kui Heroodese sünnipäev tuli , tantsis Heroodiase tütar nende keskel ja meeldis Heroodesele .
40014007	Sellepärast tõotas ta vandega temale anda , mida ta iganes peaks paluma .
40014008	Siis ütles tütar oma ema õhutusel : " Anna mulle siia vaagnal Ristija Johannese pea ! "
40014009	Ja kuningas sai kurvaks , kuid vande ja lauasistujate pärast ta käskis temale selle anda .
40014010	Ta läkitas siis ja laskis vangihoones Johannese pea otsast raiuda .
40014011	Ja tema pea toodi vaagnal ning anti neitsile ; ja neitsi viis selle oma emale .
40014012	Ja tema jüngrid tulid ning võtsid tema keha ja matsid ta maha ja tulid ning teatasid sellest Jeesusele .
40014013	Kui Jeesus seda kuulis , läks ta sealt paadiga ära tühja paika üksipäini . Ja kui rahvahulgad seda kuulsid , käisid nad linnadest jala tema järel .
40014014	Ja maale astudes ta nägi palju rahvast . Ja tal hakkas nendest hale meel ja ta tegi terveks nende põdejad .
40014015	Ent õhtu tulles astusid jüngrid tema juurde ning ütlesid : " See on tühi paik ja aeg on juba möödas ; lase rahvas minna , et nad läheksid küladesse ja ostaksid enestele toidupoolist . "
40014016	Aga Jeesus ütles neile : " Nendel pole tarvis ära minna ; andke teie neile süüa . "
40014017	Nemad ütlesid temale : " Meil ei ole siin rohkem kui viis leiba ja kaks kala ! "
40014018	Kuid tema ütles : " Tooge mulle need siia ! "
40014019	Ja ta käskis rahvahulgad istuda murule , võttis need viis leiba ja kaks kala , vaatas üles taeva poole ja õnnistas ning murdis ja andis leivad jüngrite kätte , aga jüngrid andsid rahvale .
40014020	Ja nad kõik sõid ja nende kõhud said täis . Ja nad korjasid kokku ülejäänud palukesi kaksteist korvitäit .
40014021	Ent neid , kes olid söönud , oli ligi viis tuhat meest peale naiste ja laste .
40014022	Ja sedamaid sundis Jeesus oma jüngreid astuma paati ja sõitma tema eele teisele poole , kuni ta laseb rahva minema .
40014023	Kui ta siis rahva oli lasknud minema , läks ta ise üles mäele üksipäini palvetama . Ja õhtu tulles oli ta üksinda sealsamas .
40014024	Aga paat oli juba palju vagusid maad kaldast eemal ja oli hädas lainetega , sest tuul oli vastu .
40014025	Aga neljandal öövahikorral tuli Jeesus nende juurde , kõndides merel .
40014026	Ja kui jüngrid teda nägid merel kõndivat , kohkusid nad ja ütlesid : " See on tont ! " Ja nad kisendasid hirmu pärast .
40014027	Aga sedamaid rääkis Jeesus nendega ning ütles : " Olge julged , mina olen see , ärge kartke ! "
40014028	Peetrus kostis temale ning ütles : " Issand , kui sina oled , siis käsi mind tulla enese juurde vee peale ! "
40014029	Tema ütles : " Tule ! " Ja Peetrus astus paadist välja ning kõndis vee peal ja tuli Jeesuse juurde .
40014030	Aga nähes tuult lõi ta kartma ja hakkas vajuma , kisendas ning ütles : " Issand , päästa mind ! "
40014031	Ja Jeesus sirutas sedamaid oma käe , haaras temast kinni ja ütles talle : " Sa nõdrausuline , miks sa kahtlesid ? "
40014032	Ja nad astusid paati , ja tuul rauges .
40014033	Siis paadis olijad tulid ja kummardasid teda ning ütlesid : " Tõesti , sa oled Jumala Poeg ! "
40014034	Ja kui nad olid jõudnud teisele kaldale , tulid nad Gennesareti maile .
40014035	Ja kui selle koha mehed ta ära tundsid , läkitasid nad sõna kogu ümberkaudsele maale . Ja tema juurde toodi kõik haiged ;
40014036	ja need palusid teda , et nad saaksid vaid puudutada tema kuue palistust . Ja nii paljud , kui puudutasid , said terveks .
40015001	Siis tuli varisere ja kirjatundjaid Jeruusalemmast Jeesuse juurde ja need ütlesid :
40015002	" Miks sinu jüngrid rikuvad vanemate pärimust ? Sest nad ei pese käsi , kui nad hakkavad leiba võtma . "
40015003	Aga tema kostis ja ütles neile : " Miks te ise rikute Jumala käsku oma pärimuse pärast ?
40015004	Sest Jumal on öelnud : sa pead oma isa ja ema austama , ja kes isa või ema neab , peab surma surema !
40015005	Kuid teie ütlete , kes iganes isale või emale ütleb : ohvrianniks läheb see , mis sul iganes on õigus minult saada ! see ei tarvitse oma isa või ema austada .
40015006	Sellega te olete Jumala sõna tühjaks teinud oma pärimuse pärast .
40015007	Te silmakirjatsejad , Jesaja on teist õigesti ennustanud , öeldes :
40015008	see rahvas austab mind oma huultega , aga nende süda on minust kaugel ;
40015009	ilmaaegu teenivad nad mind , õpetades õpetusi , mis on inimeste käskimised ! "
40015010	Ja ta kutsus rahva enese juurde ning ütles neile : " Kuulge ja mõistke !
40015011	Mitte see , mis suust sisse läheb , ei rüveta inimest , vaid see , mis suust väljub , rüvetab inimest . "
40015012	Siis astusid tema jüngrid ta juurde ja ütlesid temale : " Kas sa tead , et variserid pahandusid kuuldes seda sõna ? "
40015013	Aga tema kostis ning ütles : " Iga taim , mida mu taevane Isa pole istutanud , kistakse välja .
40015014	Jätke nad ! Nad on pimedate pimedad teejuhid . Aga kui pime pimedat juhib , langevad mõlemad auku ! "
40015015	Siis kostis Peetrus ja ütles temale : " Seleta meile see võrdum ! "
40015016	Jeesus ütles : " Kas teiegi veel ei saa aru ?
40015017	Eks te mõista , et kõik , mis suust sisse läheb , läheb kõhtu ja väljub eri paika .
40015018	Aga mis suust väljub , see lähtub südamest ja see rüvetab inimese .
40015019	Sest südamest lähtub kurje mõtteid , mõrvu , abielurikkumisi , hoorust , vargusi , valetunnistusi , jumalapilget .
40015020	Need on , mis rüvetavad inimese ; kuid pesemata kätega söömine ei rüveta inimest . "
40015021	Ja Jeesus tuli sealt ära ning läks Tüürose ja Siidoni rajadesse .
40015022	Ja vaata , neist paigust väljus Kaananea naine ; see kisendas ning ütles talle : " Issand , Taaveti poeg , halasta mu peale ! Mu tütart vaevab kuri vaim hirmsasti . "
40015023	Aga ta ei vastanud temale sõnagi . Siis tema jüngrid astusid ta juurde , palusid teda ning ütlesid : " Saada ta ära , sest ta kisendab meie taga ! "
40015024	Ent tema kostis ning ütles : " Mind ei ole läkitatud muude kui Iisraeli soo kadunud lammaste juurde ! "
40015025	Kuid naine tuli , kummardas teda ning ütles : " Issand , aita mind ! "
40015026	Aga tema kostis ning ütles : " Ei ole ilus võtta laste leib ja heita koerakeste ette ! "
40015027	Siis ütles naine : " Jah , Issand , ometigi söövad koerakesed raasukesi , mis nende isandate laualt langevad ! "
40015028	Siis kostis Jeesus ning ütles temale : " Oh naine , su usk on suur ! Sulle sündigu nõnda , kuidas sa tahad ! " Ja tema tütar sai terveks sestsamast tunnist .
40015029	Ja Jeesus läks sealt ära ja tuli Galilea mere äärde ; ja ta läks mäele ja istus sinna .
40015030	Ja tema juurde tuli palju rahvast , tuues enesega ühes jalutuid , vigaseid , pimedaid , keeletuid ja palju teisi ; ja nad heitsid need tema jalge ette . Ja ta tegi nad terveks ,
40015031	nii et rahvas pani imeks , nähes keeletuid rääkivat , vigaseid olevat terved , jalutuid käivat ja pimedaid nägevat . Ja nad andsid au Iisraeli Jumalale .
40015032	Ja Jeesus kutsus oma jüngrid enese juurde ja ütles : " Mul on meel hale rahvast , sest nad on juba kolm päeva olnud minu juures ja neil ei ole midagi süüa ; ma ei taha lasta neid ära minna ilma söömata , et nad teel ei nõrkeks . "
40015033	Siis ütlesid ta jüngrid temale : " Kust me võtame kõrbes nii palju leibu , et nii hulga rahva kõhud täita ? "
40015034	Ja Jeesus ütles neile : " Mitu leiba teil on ? " Nad vastasid : " Seitse , ja pisut kalu . "
40015035	Siis ta käskis rahva maha istuda .
40015036	Ja ta võttis need seitse leiba ja kalad , tänas , murdis ning andis jüngrite kätte ja jüngrid andsid rahvale .
40015037	Ja kõik sõid ja nende kõhud said täis ; ja nad korjasid kokku ülejäänud palukesi seitse korvitäit .
40015038	Ent neid , kes olid söönud , oli neli tuhat meest peale naiste ja laste .
40015039	Ja kui ta oli lasknud rahva ära minna , läks ta paati ja tuli Magdala maa-alale .
40016001	Siis tulid variserid ja saduserid ta juurde teda kiusama ja nõudsid , et ta neile näitaks mõne tunnustähe taevast .
40016002	Aga ta kostis ning ütles neile : " Õhtu tulles te ütlete : head ilma tuleb , sest taevas punab .
40016003	Ja hommikul te ütlete : täna tuleb rajuilm , sest taevas punab ja on pilves . Taeva nägu te oskate küll mõista , kuid aegade tunnustähti te ei suuda mõista .
40016004	See kuri ja abielurikkuja tõug otsib tunnustähte , ja temale ei anta muud tähte kui prohvet Joona täht ! " Ja ta jättis nad maha ning läks ära .
40016005	Ja kui tema jüngrid olid jõudnud teisepoolsele kaldale , olid nad unustanud leiba kaasa võtta .
40016006	Aga Jeesus ütles neile : " Olge ettevaatlikud ja hoiduge variseride ja saduseride haputaignast ! "
40016007	Siis nad arutasid isekeskis ja ütlesid : " See käib selle kohta , et me ei võtnud leiba kaasa . "
40016008	Jeesus märkas seda ja ütles : " Te nõdrausulised , miks te arutate isekeskis , et te ei ole leiba kaasa võtnud ?
40016009	Kas te veel ei saa aru ? Eks te mäleta neid viit leiba viiele tuhandele ja mitu korvitäit te saite ,
40016010	ja neid seitset leiba neljale tuhandele ja mitu korvitäit te saite ?
40016011	Kuidas te siis ei mõista , et ma teile ei rääkinud leivast , kui ma käskisin teid hoiduda variseride ja saduseride haputaignast ? "
40016012	Siis nad mõistsid , et ta neid ei käskinud hoiduda leiva haputaignast , vaid variseride ja saduseride õpetusest .
40016013	Aga kui Jeesus tuli Filippuse Kaisarea rajale , küsis ta oma jüngritelt ning ütles : " Keda ütlevad inimesed mind , Inimese Poja olevat ? "
40016014	Nemad ütlesid : " Mõned ütlevad sind olevat Ristija Johannese , teised Eelija , aga teised Jeremija või ühe prohveteist . "
40016015	Tema ütles neile : " Aga teie , keda teie mind ütlete olevat ? "
40016016	Siimon Peetrus vastas ning ütles : " Sina oled Kristus , elava Jumala Poeg ! "
40016017	Jeesus vastas ning ütles temale : " Õnnis oled sa , Siimon , Joona poeg , sest liha ja veri ei ole sulle seda ilmutanud , vaid mu Isa , kes on taevas .
40016018	Ja mina ütlen sulle ka : sina oled Peetrus ja sellele kaljule ma ehitan oma koguduse ja surmavalla väravad ei võida seda !
40016019	Ma annan sinule taevariigi võtmed ja mis sa maa seod , see on taevas seotud ja mis sa maa peal lahti päästad , on ka taevas lahti päästetud ! "
40016020	Siis ta keelas oma jüngreid , et nad kellelegi ei ütleks , et tema on Kristus .
40016021	Sellest ajast hakkas Jeesus Kristus teatama oma jüngritele , et ta peab minema Jeruusalemma ja palju kannatama vanemate ja ülempreestrite ja kirjatundjate poolt ja et ta tapetakse ja kolmandal päeval äratatakse üles .
40016022	Siis Peetrus võttis tema isepäinis , hakkas teda noomima ja ütles : " Jumal hoidku , Issand ! Ärgu seda sulle sündigu ! "
40016023	Aga ta pöördus ja ütles Peetrusele : " Tagane minust , saatan ! Sa oled mulle pahanduseks ; sest sa ei mõtle sellele , mis on Jumala , vaid mis on inimeste meelt mööda ! "
40016024	Siis Jeesus ütles oma jüngritele : " Kui keegi tahab minu järele tulla , siis ta salaku end ning võtku oma rist enese peale ja järgigu mind .
40016025	Sest kes iganes oma hinge tahab päästa , see kaotab selle ; aga kes oma hinge kaotab minu pärast , see leiab selle .
40016026	Sest mis kasu on inimesel sellest , kui ta kogu maailma kasuks saaks , kuid oma hingele kahju teeks ? Või mis lunastushinda võib inimene anda oma hinge eest ?
40016027	Sest Inimese Poeg tuleb oma Isa auhiilguses oma inglitega ja siis ta tasub igaühele tema tööd mööda .
40016028	Tõesti , mina ütlen teile , neist , kes siin seisavad , on mõned , kes ei maitse surma , enne kui nad näevad Inimese Poja tulevat tema kuningriigis ! "
40017001	Ja kuue päeva pärast Jeesus võttis enesega Peetruse , Jakoobuse ja Johannese , tema venna , ja viis nad üles kõrgele mäele isepäinis .
40017002	Ja ta muudeti nende ees ; ja ta pale paistis otsekui päike ja ta riided läksid valgeks otsekui valgus .
40017003	Ja vaata , Mooses ja Eelija näitasid endid neile ja kõnelesid temaga .
40017004	Aga Peetrus hakkas rääkima ja ütles Jeesusele : " Issand , siin on hea olla ; kui sa tahad , siis ma teen siia kolm telki , ühe sinule , ühe Moosesele ja ühe Eelijale ? "
40017005	Kui ta alles rääkis , vaata , siis varjas neid hele pilv . Ja vaata , hääl pilvest ütles : " See on mu armas Poeg , kellest mul on hea meel ; teda kuulake ! "
40017006	Ja kui jüngrid seda kuulsid , langesid nad silmili maha ning kartsid väga .
40017007	Ja Jeesus tuli nende juurde , puudutas neid ja ütles : " Tõuske üles ja ärge kartke ! "
40017008	Aga kui nad oma silmad üles tõstsid , ei näinud nad kedagi kui Jeesust üksi .
40017009	Ja mäelt alla tulles keelas Jeesus neid ning ütles : " Ärge rääkige kellelegi sellest nägemusest , kuni Inimese Poeg surnuist üles tõuseb ! "
40017010	Ja jüngrid küsisid temalt ning ütlesid : " Miks siis kirjatundjad ütlevad , et Eelija peab tulema enne ? "
40017011	Tema kostis ja ütles : " Eelija tuleb küll enne ja seab kõik korda .
40017012	Aga ma ütlen teile , et Eelija on juba tulnud ja nad ei ole teda ära tundnud , vaid on temale teinud , mida nad tahtsid . Nõnda peab ka Inimese Poeg kannatama nende poolt ! "
40017013	Siis jüngrid said aru , et ta neile rääkis Ristijast Johannesest .
40017014	Ja kui nad tulid rahva juurde , astus tema ette inimene ja heitis põlvili ta ette
40017015	ning ütles : " Issand , halasta mu poja peale , sest ta on kuutõbine ja suures vaevas ; sagedasti langeb ta tulle ja sagedasti vette .
40017016	Ja ma tõin ta sinu jüngrite juurde , kuid nad ei suutnud teda terveks teha ! "
40017017	Aga Jeesus kostis ning ütles : " Oh sina uskmatu ja pöörane tõug ! Kui kaua pean ma olema teie juures ? Kui kaua pean ma teiega kannatama ? Tooge ta siia mu juurde ! "
40017018	Ja Jeesus sõitles teda , ja kuri vaim väljus temast , ja poiss sai terveks samast tunnist .
40017019	Siis tulid jüngrid Jeesuse juurde isepäinis ja küsisid : " Miks meie ei võinud teda välja ajada ? "
40017020	Aga tema ütles neile : " Teie nõdra usu pärast . Sest tõesti ma ütlen teile , kui teil oleks usk nagu sinepiivake , siis te võiksite öelda sellele mäele : siirdu siit sinna ! Ja ta siirduks sinna , ja miski ei oleks teile võimatu .
40017021	[ See sugu ei lähe muidu välja kui aga palve ja paastumisega ! " ]
40017022	Aga kui nad üheskoos viibisid Galileas , ütles Jeesus neile : " Inimese Poeg antakse ära inimeste kätte ;
40017023	ja nad tapavad tema ja kolmandal päeval ta äratatakse üles ! " Ja nad said väga kurvaks .
40017024	Aga kui nad Kapernauma jõudsid , tulid Peetruse juurde maksuraha korjajad ja ütlesid : " Kas teie õpetaja maksuraha ei maksa ? "
40017025	Tema ütles : " Jah maksab ! " Ja kui ta koju tuli , jõudis Jeesus talle küsimusega ette ning ütles : " Mis sa arvad , Siimon ? Kellelt võtavad kuningad maa peal tolli või maksu , kas oma lastelt või võõrastelt ? "
40017026	Peetrus vastas temale : " Võõrastelt . " Jeesus ütles temale : " Siis on lapsed sellest vabad .
40017027	Kuid et neid mitte pahandada , mine merele , heida õng sisse ja võta esimene kala , mis üles tuleb ; ja kui sa tema suu avad , sa leiad hõberaha . Võta see ja anna neile minu ja enese eest ! "
40018001	Sel ajal tulid jüngrid Jeesuse juurde ja ütlesid : " Kes on küll suurim taevariigis ? "
40018002	Ja Jeesus kutsus lapsukese enese juurde , asetas tema nende keskele
40018003	ja ütles : " Tõesti ma ütlen teile , kui te ei pöördu ega saa kui lapsukesed , ei saa te mitte taevariiki !
40018004	Kes nüüd iseennast alandab nagu see lapsuke , on suurem taevariigis .
40018005	Ja kes iganes ühe niisuguse lapsukese vastu võtab minu nimel , see võtab mind vastu .
40018006	Aga kes pahandab ühe neist pisukesist , kes minusse usuvad , sellele oleks parem , et veskikivi tema kaela poodaks ja ta uputataks mere sügavusse .
40018007	Häda maailmale pahanduste pärast ! Sest pahandused peavad tulema , kuid häda sellele inimesele , kelle läbi pahandus tuleb !
40018008	Aga kui su käsi või su jalg sind pahandab , siis raiu ta maha ja heida enesest ära . Parem on sulle , et sa vigasena või jalutuna lähed elusse , kui et sul on kaks kätt ja kaks jalga ja sind heidetakse igavesse tulle .
40018009	Ja kui su silm sind pahandab , kisu ta välja ja viska enesest ära . Parem on sulle , et sa ühe silmaga lähed elusse kui et sul on kaks silma ja sind heidetakse põrgutulle .
40018010	Vaadake ette , et te ühtki neist pisukesist ei põlga ; sest ma ütlen teile , et nende inglid taevas alati näevad mu Isa palet , kes on taevas .
40018011	[ Sest Inimese Poeg on tulnud päästma seda , mis on kadunud . ]
40018012	Mis te arvate ? Kui kellelgi inimesel juhtub olema sada lammast ja üks neist eksib ära , eks ta jäta need üheksakümmend üheksa mägedele ja lähe otsima seda , kes on ära eksinud ?
40018013	Ja kui juhtub , et ta selle leiab , tõesti ma ütlen teile , et ta sellest tunneb rohkem rõõmu kui üheksakümne üheksast , kes ei olnud ära eksinud .
40018014	Nõnda ei ole ka teie Isa tahtmine , kes on taevas , et üks neist pisukesist hukka läheks .
40018015	Aga kui su vend eksib sinu vastu , siis mine ja noomi teda nelja silma all . Kui ta sind kuulab , siis sa oled oma venna võitnud .
40018016	Aga kui ta sind ei kuula , siis võta enesega veel üks või kaks , et iga asi kinnitataks kahe või kolme tunnistaja sõnaga .
40018017	Aga kui ta neid ei kuula , siis ütle kogudusele ; aga kui ta kogudustki ei kuula , siis ta olgu sinu meelest nagu pagan ja tölner .
40018018	Tõesti ma ütlen teile , et mis te iganes maa peal seote , on ka taevas seotud , ja mis te iganes maa peal lahti päästate , on ka taevas lahti päästetud .
40018019	Taas ütlen ma tõesti teile , et kui kaks teie seast ühel nõul on maa peal mingi asja pärast , mida nad iganes paluvad , siis see saab neile minu Isalt , kes on taevas .
40018020	Sest kus kaks või kolm koos on minu nimel , seal olen mina nende keskel . "
40018021	Siis astus Peetrus tema juurde ja ütles : " Issand , mitu korda ma pean , kui mu vend mu vastu eksib , temale andeks andma ? Ons küllalt seitsmest korrast ? "
40018022	Jeesus ütles temale : " Ma ei ütle sulle mitte seitse korda , vaid seitsekümmend korda seitse korda !
40018023	Sellepärast on taevariik kuninga sarnane , kes oma sulastega tahtis aru teha .
40018024	Aga kui ta hakkas aru tegema , toodi üks ta ette , kes oli talle kümme tuhat talenti võlgu .
40018025	Aga kui tal ei olnud maksta , käskis isand müüa tema ja ta naise ja ta lapsed ja kõik , mis tal oli ja maksta .
40018026	Siis sulane heitis maha , kummardas teda ja ütles : kannata minuga , ja ma maksan sulle kõik !
40018027	Siis oli isandal hale meel sellest sulasest , ta laskis tema lahti ja kinkis talle võla .
40018028	Aga seesama sulane läks välja ja leidis ühe oma kaassulase , kes temale oli võlgu sada teenarit . Ja ta võttis tema kinni , kägistas teda ja ütles : maksa , mis sa oled võlgu !
40018029	Siis tema kaassulane heitis maha tema jalge ette , palus teda ning ütles : kannata minuga , ja ma maksan sulle kõik !
40018030	Aga tema ei tahtnud , vaid läks ära ja heitis ta vangi kuni ta maksab oma võla .
40018031	Aga kui tema kaassulased nägid , mis sündis , said nad väga kurvaks ja tulid ning kaebasid oma isandale kõik , mis oli sündinud .
40018032	Siis kutsus ta isand tema enese ette ja ütles temale : sa tige sulane ! Kõik selle võla ma kinkisin sulle , sellepärast et sa mind palusid ,
40018033	eks siis sinagi pidanud halastama oma kaassulase peale , nõnda nagu mina sinu peale halastasin ?
40018034	Ja ta isand sai vihaseks ja andis tema piinajate kätte , kuni ta maksab kõik , mis tal temaga oli võlgu .
40018035	Nõnda teeb ka minu taevane Isa teile , kui te igaüks omast südamest andeks ei anna oma vennale ! "
40019001	Ja sündis , kui Jeesus need kõned oli lõpetanud , et ta läks ära Galileamaalt ja tuli Juudamaa alale teisele poole Jordanit .
40019002	Ja palju rahvast järgis teda , ja ta tegi neid seal terveks .
40019003	Siis tuli tema juurde varisere teda kiusama , ja need ütlesid : " Kas on luba oma naist enesest lahutada igasugusel põhjusel ? "
40019004	Tema kostis ja ütles : " Kas te ei ole lugenud , et Looja nad algusest lõi meheks ja naiseks ,
40019005	ja ütles : seepärast inimene jätab maha oma isa ja ema ning hoiab oma naise poole , ja need kaks on üks liha ! ?
40019006	Nõnda ei ole nad siis enam kaks , vaid on üks liha . Mis nüüd Jumal on ühte pannud , seda inimene ärgu lahutagu ! "
40019007	Nad ütlesid temale : " Mispärast siis Mooses käskis anda lahutuskirja ja lahutada ? "
40019008	Ta ütles neile : " Mooses on teile teie südame kanguse pärast andnud loa oma naisi enestest lahutada ; algusest ei ole see mitte nõnda olnud .
40019009	Aga ma ütlen teile : kes oma naise enesest lahutab muidu kui hooruse pärast ja võtab teise , see rikub abielu , [ ja kes võtab lahutatud naise , see rikub abielu . " ]
40019010	Siis ütlesid jüngrid temale : " Kui inimese lugu naisega on nõnda , siis ei ole hea abielluda . "
40019011	Aga tema ütles neile : " Kõik ei saa aru sellest sõnast , vaid ainult need , kellele see on antud .
40019012	Sest on kohitsetuid , kes emaihust nõnda on sündinud , ja on kohitsetuid , kes inimeste poolt on kohitsetud ja on kohitsetuid , kes ise on ennast kohitsenud taevariigi pärast . Kes suudab aru saada , saagu aru ! "
40019013	Siis toodi tema juurde lapsukesi , et ta oma käed nende peale paneks ja palvetaks . Aga jüngrid sõitlesid toojaid .
40019014	Ent Jeesus ütles : " Jätke lapsukesed rahule ja ärge keelake neid minu juurde tulemast , sest niisuguste päralt on taevariik ! "
40019015	Ja ta pani oma käed nende peale ja läks sealt ära .
40019016	Ja vaata , üks mees astus tema juurde ja ütles temale : " Õpetaja , mis head ma pean tegema , et saaksin igavese elu ? "
40019017	Aga ta ütles talle : " Miks sa mult küsid , mis on hea ? Üksainus on , kes on hea . Ent kui sa tahad minna elu sisse , siis pea käsud ! "
40019018	Tema küsis temalt : " Missugused ? " Jeesus ütles : " Sa ei tohi tappa ; sa ei tohi abielu rikkuda ; sa ei tohi varastada ; sa ei tohi valet tunnistada ;
40019019	sa pead oma isa ja ema austama ; ja armasta oma ligimest nagu iseennast ! "
40019020	Noor mees ütles temale : " Seda kõike ma olen pidanud . Mis puudub mul veel ? "
40019021	Jeesus ütles talle : " Kui tahad olla täiuslik , siis mine müü oma varandus ja anna vaestele , siis on sul varandus taevas , ja tule ning järgi mind ! "
40019022	Kui noor mees seda sõna kuulis , läks ta ära kurva meelega , sest tal oli palju vara .
40019023	Siis Jeesus ütles oma jüngritele : " Tõesti , ma ütlen teile , rikkal on raske pääseda taevariiki .
40019024	Ja taas ma ütlen teile : hõlpsam on kaamelil minna läbi nõelasilma kui rikkal pääseda Jumala riiki ! "
40019025	Kui jüngrid seda kuulsid , hämmastusid nad väga ning ütlesid : " Kes siis võib õndsaks saada ? "
40019026	Aga Jeesus vaatas neile otsa ja ütles neile : " Inimestel on see võimatu , kuid Jumalal on kõik võimalik ! "
40019027	Siis kostis Peetrus ning ütles temale : " Vaata , meie oleme jätnud maha kõik ja oleme järginud sind . Mis me sellest nüüd saame ? "
40019028	Aga Jeesus ütles neile : " Tõesti , ma ütlen teile , et teie , kes olete mind järginud , uuestisündimises , kui Inimese Poeg istub oma aujärjele , istute ka ise kaheteistkümnele aujärjele ja mõistate kohut kaheteistkümne Iisraeli suguharu üle !
40019029	Ja igaüks , kes on jätnud maha majad või vennad või õed või isa või ema või lapsed või põllud minu nime pärast , saab mitu korda rohkem ja pärib igavese elu .
40019030	Aga paljud esimesed jäävad viimseiks ja viimsed saavad esimesteks !
40020001	Sest taevariik on majaisanda sarnane , kes vara hommikul välja läks töötegijaid palkama oma viinamäele .
40020002	Kui ta töötegijatega oli kokku leppinud ühe teenari peale päevapalgaks , läkitas ta nad oma viinamäele .
40020003	Ja ta läks välja kolmandal tunnil ja nägi teisi turul tööta seisvat
40020004	ja ütles neile : minge ka teie viinamäele ja mis iganes õige on , annan ma teile !
40020005	Ja nad läksid ära . Taas läks ta välja kuuendal ja üheksandal tunnil ja tegi nõndasamuti .
40020006	Aga üheteistkümnendal tunnil ta läks välja ja leidis teisi seisvat ja ütles neile : mis te siin kogu päeva tööta seisate ?
40020007	Nad ütlesid temale : meid ei ole keegi palganud ! Tema ütles neile : minge teiegi viinamäele !
40020008	Kui siis õhtu tuli , ütles viinamäe isand oma ülevaatajale : kutsu töötegijad ja anna neile palk alates viimastest kuni esimesteni .
40020009	Kui nüüd need tulid , kes üheteistkümnendal tunnil olid palgatud , said nad igaüks ühe teenari .
40020010	Aga kui esimesed tulid , arvasid nemad , et nad saavad rohkem : ja nemadki said igaüks ühe teenari .
40020011	Kui nad olid saanud , nurisesid nad majaisanda vastu
40020012	ning ütlesid : need viimased aga on ühe tunni tööd teinud ja sa oled nad teinud meie väärilisteks , kes me päeva koormat ja palavust oleme kandnud !
40020013	Aga ta kostis ning ütles ühele nende seast : sõber , ma ei tee sulle ülekohut ; eks sa leppinud minuga kokku ühe teenari peale ?
40020014	Võta , mis sinule kuulub , ja mine oma teed ; aga ma tahan sellele viimasele anda nõnda nagu sinulegi .
40020015	Kas ei ole mul luba enese omaga teha , mida ma tahan ? Või on sinu silm kade , et mina hea olen ?
40020016	Nõnda saavad viimased esimesteks ja esimesed viimasteks . [ Sest paljud on kutsutud , kuid vähesed on valitud ! " ]
40020017	Ja tahtes minna üles Jeruusalemma , võttis Jeesus need kaksteist isepäinis ja ütles teel olles neile :
40020018	" Vaata , me läheme üles Jeruusalemma ja Inimese Poeg antakse ülempreestrite ja kirjatundjate kätte ja nad mõistavad tema surma
40020019	ja annavad tema paganate kätte pilgata ja piitsutada ja risti lüüa ; ja kolmandal päeval ta äratatakse üles ! "
40020020	Siis astus Sebedeuse poegade ema tema juurde ühes oma poegadega , kummardas ja palus talt midagi .
40020021	Aga ta ütles naisele : " Mida sa tahad ? " Tema ütles temale : " Ütle , et need mu kaks poega istuksid üks su paremale ja teine su vasakule käele sinu kuningriigis ! "
40020022	Aga Jeesus vastas ning ütles : " Te ei tea , mida te palute ! Kas te võite juua seda karikat , mis minul tuleb juua ? " Nad ütlesid talle : " Jah , võime ! "
40020023	Tema ütles neile : " Minu karika te küll joote , aga mu paremal ja vasakul käel istuda ei ole minu käes teile anda , vaid kellele mu Isa selle on valmistanud . "
40020024	Ja kui need kümme seda kuulsid , sai nende meel pahaseks nende kahe venna peale .
40020025	Aga Jeesus kutsus nad enese juurde ja ütles : " Te teate , et paganate ülemad valitsevad nende üle ja suured isandad tarvitavad vägivalda nende kallal .
40020026	Teie seas aga ei tohi nõnda olla ; vaid kes iganes teie seast tahab suureks saada , see olgu teie teenija ;
40020027	ja kes teie seast tahab olla kõige esimene , see olgu teie ori ;
40020028	otsekui Inimese Poeg ei ole tulnud , et teda teenitaks , vaid teenima ja oma hinge andma lunaks paljude eest ! "
40020029	Ja kui nad Jeerikost välja läksid , järgis teda palju rahvast .
40020030	Ja vaata , kaks pimedat istus tee ääres ja kui nad kuulsid , et Jeesus läheb mööda , kisendasid nad : " Issand , Taaveti Poeg , halasta meie peale ! "
40020031	Aga rahvas sõitles neid , et nad vait jääksid . Kuid nad kisendasid veel enam : " Issand , Taaveti Poeg , halasta meie peale ! "
40020032	Siis Jeesus jäi seisma , hüüdis neid ja ütles : " Mida te tahate , et ma teile teeksin ? "
40020033	Nad ütlesid temale : " Issand , et meie silmad läheksid lahti ! "
40020034	Siis Jeesusel hakkas hale meel ja ta puudutas nende silmi . Ja kohe nad nägid jälle ja järgisid teda .
40021001	Ja kui nad Jeruusalemma ligi said ja Betfage poole Õlimäele tulid , siis läkitas Jeesus kaks jüngrit ning ütles neile :
40021002	" Minge sinna alevisse , mis on teie ees , ja varsti te leiate kinniseotud emaeesli ja sälu ta juures ; päästke need lahti ja tooge mu juurde .
40021003	Ja kui teile keegi midagi ütleb , siis öelge : Issandal on neid tarvis ! Siis ta lähetab nad sedamaid .
40021004	Aga see on kõik sündinud , et läheks täide , mis on öeldud prohveti kaudu :
40021005	Öelge Siioni tütrele : vaata , sinu Kuningas tuleb sulle tasane ja istub emaeesli seljas ja sälu seljas , kes on ikkealuse looma varss ! "
40021006	Siis jüngrid läksid ja tegid nõnda , nagu Jeesus neid oli käskinud ,
40021007	ning tõid emaeesli ja sälu ja panid riided nende peale ja panid ta riiete peale istuma .
40021008	Aga suurem hulk laotas oma riided tee peale , aga teised raiusid oksi puudest ja puistasid tee peale .
40021009	Aga rahvahulgad , kes ees ja taga käisid , hüüdsid : " Hoosianna Taaveti Pojale ! Õnnistatud olgu , kes tuleb Issanda nimel ! Hoosianna kõrges ! "
40021010	Ja kui ta Jeruusalemma sisse läks , tõusis kogu linn liikvele ja ütles : " Kes see on ? "
40021011	Aga rahvas ütles : " Tema on see prohvet Jeesus Galilea Naatsaretist ! "
40021012	Ja Jeesus läks pühakotta ja ajas välja kõik , kes müüsid ja ostsid pühakojas ja viskas kummuli rahavahetajate lauad ja tuvimüüjate istmed ,
40021013	ja ütles neile : " Kirjutatud on : minu koda peab hüütama palvekojaks , aga teie teete ta röövliauguks ! "
40021014	Ja pühakojas tuli tema juurde pimedaid ja jalutuid , ja ta tegi nad terveks .
40021015	Aga kui ülempreestrid ja kirjatundjad nägid neid imesid , mida ta tegi , ja poisse , kes pühakojas hüüdsid : " Hoosianna Taaveti Pojale ! " sai nende meel pahaseks
40021016	ja nad ütlesid temale : " Kas sa kuuled , mida need ütlevad ? " Jeesus ütles neile : " Jah kuulen ! Kas te iganes pole lugenud : laste ja imikute suust oled sa enesele valmistanud kiituse ? "
40021017	Ja ta jättis nad maha ja läks linnast välja Betaaniasse ja jäi sinna ööseks .
40021018	Aga kui ta vara hommikul jälle linna läks , hakkas tal nälg .
40021019	Ja nähes üht viigipuud tee ääres , läks ta selle juurde , aga ei leidnud sealt pealt midagi muud kui ainult lehti . Ja ta ütles puule : " Ärgu iialgi enam kasvagu sinust vilja ! " Ja kohe kuivas viigipuu ära .
40021020	Kui jüngrid seda nägid , panid nad imeks ning ütlesid : " Kuidas see viigipuu nii kohe ära kuivas ? "
40021021	Aga Jeesus kostis ning ütles neile : " Tõesti ma ütlen teile , kui teil oleks usku ja te ei mõtleks kaksipidi , siis te ei teeks mitte ainult seda , mis viigipuule on sündinud , vaid kui te ka ütleksite sellele mäele : tõuse paigast ja lange merre ! siis see sünniks .
40021022	Ja kõik , mida te iganes palves palute uskudes , seda te saate ! "
40021023	Ja kui nad tulid pühakotta , astusid ülempreestrid ja rahva vanemad tema juurde , kui ta õpetas , ja ütlesid : " Missuguse meelevallaga sa teed neid asju ? Ja kes on sulle selle meelevalla andnud ? "
40021024	Aga Jeesus kostis ning ütles neile : " Ma tahan ka teilt küsida ühe asja ; kui te mulle selle ütlete , siis ma ütlen ka teile , missuguse meelevallaga ma neid asju teen .
40021025	Kust oli Johannese ristimine , kas taevast või inimestest ? " Aga nemad arutasid asja isekeskis ja ütlesid : " Kui me ütleme : taevast ! siis ta ütleb meile : mispärast te siis ei uskunud teda ?
40021026	Aga kui me ütleme : inimestest ! siis meil tuleb karta rahvast , sest nad kõik peavad Johannest prohvetiks ! "
40021027	Ja nad kostsid Jeesusele ning ütlesid : " Me ei tea ! " Siis ütles ka tema neile : " Ega minagi teile ütle , missuguse meelevallaga ma neid asju teen .
40021028	Aga mis te arvate ? Ühel inimesel oli kaks poega . Ja ta läks esimese juurde ning ütles : poeg , mine täna tööle mu viinamäele !
40021029	Aga tema kostis ning ütles : küll ma lähen , isand ! Ja ta ei läinud mitte .
40021030	Siis isa läks ka teise juurde ja ütles nõndasamuti . See kostis ning ütles : ei mina taha ! Pärast ta kahetses ja läks .
40021031	Kumb neist tegi isa tahtmist ? " Nad ütlesid : " Viimane . " Jeesus ütles neile : " Tõesti ma ütlen teile , et tölnerid ja hoorad saavad enne teid Jumala riiki .
40021032	Sest Johannes tuli teie juurde õiguse teed ja te ei uskunud teda ; ent tölnerid ja hoorad uskusid teda . Aga teie , ehk te küll seda nägite , ei kahetsenud pärastki , et teda uskuda .
40021033	Kuulge teist tähendamissõna : oli majaisand , kes istutas viinamäe ja tegi selle ümber aia ja kaevas sinna surutõrre ja ehitas torni ja andis selle rendile aednike kätte ja läks võõrale maale .
40021034	Kui siis viinamarja korjamise aeg lähenes , läkitas ta oma sulased aednike juurde oma vilja vastu võtma .
40021035	Aga aednikud võtsid tema sulased kinni ; mõnd nad peksid , mõne nad tapsid , mõne nad viskasid kividega surnuks .
40021036	Taas ta läkitas teised sulased , rohkem kui esimesi ; ja nad tegid neile nõndasamuti .
40021037	Viimaks ta läkitas oma poja nende juurde , mõeldes , küllap nad mu poega häbenevad .
40021038	Aga kui aednikud nägid poega , ütlesid nad isekeskis : see on see pärija , tulge , tapame ta ära , siis saame tema pärandi enestele !
40021039	Ja nad võtsid ja tõukasid ta välja viinamäest ning tapsid ta ära .
40021040	Kui nüüd viinamäe isand tuleb , mis ta teeb nende aednikega ? "
40021041	Nad ütlesid temale : " Need kurjad ta hukkab ära kurjasti ja annab viinamäe teiste aednike kätte , kes annavad temale vilja omal ajal . "
40021042	Jeesus ütles neile : " Kas te pole iialgi Kirjast lugenud : kivi , mille hooneehitajad kõrvale heitsid , on saanud nurgakiviks ; Issandalt on see tulnud ja on imeasi meie silmis .
40021043	Seepärast ma ütlen teile : Jumala riik võetakse teilt ära ja antakse sellele rahvale , kes selle vilja kannab .
40021044	Ja kes selle kivi peale langeb , läheb rusuks ; aga kelle peale iganes see langeb , selle ta teeb pihuks ! "
40021045	Ja kui ülempreestrid ja variserid tema tähendamissõnu kuulsid , mõistsid nad , et ta neist rääkis .
40021046	Ja nad oleksid ta hea meelega kinni võtnud , aga kartsid rahvast , sest see pidas teda prohvetiks .
40022001	Ja Jeesus algas kõnet ja rääkis neile jälle tähendamissõnadega ning ütles :
40022002	" Taevariik on kuninga sarnane , kes oma pojale pulmad tegi .
40022003	Ja ta läkitas oma sulased kutsutuid pulma kutsuma . Ja need ei tahtnud tulla .
40022004	Taas läkitas ta teisi sulaseid ja ütles : öelge kutsutuile : vaata , oma söömaaja ma olen valmistanud , mu härjad ja nuumveised on tapetud ja kõik on valmis , tulge pulma !
40022005	Aga nad ei hoolinud sellest , vaid läksid ära , kes oma põllule , kes oma kaubale ;
40022006	veel teised võtsid tema sulased kinni , kohtlesid neid ülbesti ja tapsid nad ära .
40022007	Aga kuningas vihastus ja läkitas oma sõjaväed välja , hukkas need tapjad ja süütas nende linna põlema .
40022008	Siis ta ütles oma sulastele : pulmad on küll valmis , aga need , kes olid kutsutud , ei olnud seda väärt .
40022009	Minge nüüd teelahkmetele ja kutsuge pulma , keda te iganes leiate !
40022010	Ja need sulased läksid välja teedele ja kogusid kokku kõik , keda nad leidsid , kurjad ja head . Ja pulmakoda sai täis lauasistujaid .
40022011	Siis kuningas läks sisse lauavõõraid vaatama ja nägi seal inimest , kellel ei olnud pulmariiet seljas .
40022012	Ja ta ütles temale : " Sõber , kuidas sa siia oled sisse tulnud , ilma et sul pulmariiet oleks ? " Aga too ei saanud sõnagi suust .
40022013	Siis kuningas ütles teenijaile : siduge tema jalad ja käed ja heitke ta kõige äärmisemasse pimedusse , seal on ulumine ja hammaste kiristamine !
40022014	Sest paljud on kutsutud , kuid vähesed on valitud ! "
40022015	Siis läksid variserid ja pidasid nõu , kuidas nad teda ta kõnest saaksid võrgutada .
40022016	Ja nad läkitavad tema juurde oma jüngrid ühes Heroodese seltsiga ja lasevad öelda : " Õpetaja , me teame , et sa oled tõemeelne ja õpetad Jumala teed tões ega hooli ühestki , sest sa ei vaata inimese isikule .
40022017	Ütle nüüd meile , mida sa arvad , kas on tarvis anda maksu keisrile või mitte ? "
40022018	Aga Jeesus mõistis nende tigedust ja ütles : " Te silmakirjatsejad , miks te mind kiusate ?
40022019	Näidake mulle maksuraha ! " Ja nad tõid tema kätte ühe teenari .
40022020	Tema ütles neile : " Kelle kuju ja pealkiri see on ? "
40022021	Nad vastasid temale : " Keisri . " Siis ta ütles neile : " Andke siis keisrile , mis kuulub keisrile , ja Jumalale , mis kuulub Jumalale ! "
40022022	Kui nad seda kuulsid , imestasid nad ja jätsid tema ning läksid ära .
40022023	Sel päeval tuli tema juurde sadusere , kes ütlevad , et ülestõusmist ei olegi ja küsisid talt :
40022024	" Õpetaja , Mooses on öelnud : kui keegi sureb lasteta , peab ta vend abielluma ta naisega ja soetama oma vennale järglase .
40022025	Meie juures oli seitse venda . Esimene abiellus ja suri , ja et tal ei olnud järglast , jättis ta oma naise oma vennale .
40022026	Nõndasamuti ka teine ja kolmas kuni seitsmendani .
40022027	Kõige viimaks suri ka naine .
40022028	Ent ülestõusmises , kelle naiseks ta jääb nende seitsme seast , sest ta on kõikidel olnud ? "
40022029	Aga Jeesus kostis ning ütles neile : " Eksite , sest te ei mõista Kirja ega Jumala väge !
40022030	Sest ülestõusmises ei võeta naisi ega minda mehele , vaid ollakse kui Jumala inglid taevas .
40022031	Aga kas te ei ole surnute ülestõusmisest lugenud , mis Jumal teile on öelnud :
40022032	mina olen Aabrahami Jumal ja Iisaki Jumal ja Jaakobi Jumal . Jumal ei ole mitte surnute , vaid on elavate Jumal ! "
40022033	Ja kui rahvas seda kuulis , hämmastus ta tema õpetusest .
40022034	Aga kui variserid said kuulda , et ta saduseride suu oli sulgenud , tulid nad ühel meelel kokku ;
40022035	ja üks käsutundja nende seast küsis talt teda kiusates :
40022036	" Õpetaja , missugune käsk on suur käsuõpetuses ? "
40022037	Aga Jeesus ütles temale : " Armasta Issandat , oma Jumalat , kõigest oma südamest ja kõigest oma hingest ja kõigest oma meelest .
40022038	See on suur ja esimene käsk .
40022039	Aga teine on selle sarnane : armasta oma ligimest nagu iseennast .
40022040	Neis kahes käsus on kogu käsuõpetus ja prohvetid koos ! "
40022041	Aga kui variserid üheskoos olid , küsis neilt Jeesus
40022042	ning ütles : " Mis teie arvate Kristusest , kelle poeg ta on ? " Nad ütlesid temale : " Taaveti ! "
40022043	Tema ütles neile : " Kuidas siis Taavet hüüab teda vaimus Issandaks , kui ta ütleb :
40022044	Issand on öelnud minu Issandale : istu mu paremale käele , kuni ma sinu vaenlased panen su jalge alla ?
40022045	Kui nüüd Taavet teda nimetab Issandaks , kuidas ta siis on tema poeg ? "
40022046	Ja ükski ei võinud temale sõnagi vastata ja ükski ei julgenud sellest päevast peale temalt midagi enam küsida .
40023001	Siis rääkis Jeesus rahvale ja oma jüngritele
40023002	ning ütles : " Moosese istmel istuvad kirjatundjad ja variserid .
40023003	Kõike nüüd , mis nad iganes teile ütlevad , seda tehke ja pidage , aga nende tegude järgi ärge tehke , sest nad ütlevad küll , aga ei tee ;
40023004	nad seovad kokku raskeid ja ränki koormaid ja panevad neid inimeste õlgadele , aga ise nad ei taha sõrmegagi neid liigutada .
40023005	Kõik oma teod nad teevad selleks , et inimesed neid näeksid ; sest nad teevad oma palvekaukad laiad ja oma rüüde tupsud suured .
40023006	Nad armastavad ülemat paika lauas võõruspidudel ja esimesi istmeid kogudusekodades ,
40023007	ja teretusi turgudel ja et inimesed neid kutsuksid " Rabi ! "
40023008	Aga teie ärge laske endid hüüda rabiks , sest üks on teie õpetaja ; aga teie kõik olete vennad .
40023009	Ja ärge te kutsuge kedagi maa peal oma isaks , sest üks on teie Isa , kes on taevas .
40023010	Ja ärge te laske ka endid kutsuda juhatajaks , sest üks on teie juhataja - Kristus !
40023011	Aga kes on ülem teie seast , see olgu teie teenija .
40023012	Sest kes ennast ise ülendab , seda alandatakse , ja kes ennast ise alandab , seda ülendatakse .
40023013	Aga häda teile , kirjatundjad ja variserid , te silmakirjatsejad , et te sulete taevariigi inimeste eest ! Ise te ei lähe sisse ega lase sisse minna neid , kes tahavad sisse minna .
40023014	[ Häda teile , kirjatundjad ja variserid , te silmakirjatsejad , et te sööte ära leskede hooned ja loete silmakirjaks pikki palveid ! Sellepärast te langete seda raskema kohtu alla . ]
40023015	Häda teile , kirjatundjad ja variserid , te silmakirjatsejad , et te käite läbi mered ja maad , et saavutada ühegi , kes heidab teie usku ; ja kui ta on heitnud , siis te teete temast põrgulapse , kaks korda hullema kui te ise olete !
40023016	Häda teile , te sõgedad teejuhid , kes ütlete : kes iganes vannub templi juures , sellel ei ole sest midagi , aga kes vannub templi kulla juures , sellel on kohustus !
40023017	Te jõledad ja sõgedad ! Sest kumb on suurem , kuld või tempel , mis kulda pühitseb ?
40023018	Ja : kes iganes vannub altari juures , sellel ei ole sest midagi ; aga kes vannub annetuse juures , mis on seal peal , sellel on kohustus !
40023019	Te jõledad ja sõgedad ! Sest kumb on suurem , ohver või altar , mis ohvrit pühitseb ?
40023020	Seepärast , kes vannub altari juures , vannub tema juures ja kõige selle juures , mis tema peal on .
40023021	Ja kes vannub templi juures , see vannub tema ja selle juures , kes seal elab .
40023022	Ja kes vannub taeva juures , see vannub Jumala aujärje juures ja tema juures , kes sellel istub .
40023023	Häda teile , kirjatundjad ja variserid , te silmakirjatsejad , et te maksate kümnist mündist ja tillist ja köömnest ja jätate kõrvale , mis on tähtsaim käsuõpetuses , õigluse ja halastuse ja ustavuse ! Seda tuleks teha , aga teist mitte jätta tegemata .
40023024	Te sõgedad teejuhid , kes kurnate sääski , aga neelate alla kaameleid !
40023025	Häda teile , kirjatundjad ja variserid , te silmakirjatsejad , et te karika ja vaagna teete puhtaks väljastpoolt , aga seestpoolt on need täis röövi ja aplust !
40023026	Sa sõge variser ! Tee esmalt karikas puhtaks seestpoolt , et see ka väljastpoolt saaks puhtaks !
40023027	Häda teile , kirjatundjad ja variserid , te silmakirjatsejad , et te olete lubjatud haudade sarnased , mis küll väljastpoolt on nägusad , aga seestpoolt on täis surnute luid ja kõike räpasust !
40023028	Nõnda olete ka teie küll väljastpoolt näha õiged inimeste ees , kuid seestpoolt te olete täis salalikku meelt ja ülekohut .
40023029	Häda teile , kirjatundjad ja variserid , te silmakirjatsejad , et te ehitate prohvetite haudu ja kaunistate õigete hauasambaid
40023030	ja ütlete : kui me oleksime elanud oma esiisade ajal , ei meie küll nende osalised oleks olnud prohvetite verd valamas !
40023031	Nõnda te siis tunnistate iseeneste vastu , et te olete nende lapsed , kes tapsid prohveteid !
40023032	Et täitke siis ka oma vanemate mõõt !
40023033	Te maod , te rästikute sigitis , kuidas te põgenete põrgu hukatuse eest ?
40023034	Seepärast , vaata , ma läkitan teie juurde prohveteid ja tarku ja kirjatundjaid ! Ja muist neist te tapate ja lööte risti , ja muist neist te piitsutate oma kogudusekodades ja kiusate neid taga ühest linnast teise ,
40023035	et teie peale tuleks kõik vaga veri , mis on valatud maa peal alates õige Aabeli verest Sakarja , Berekja poja vereni , kelle te tapsite templi ja altari vahel .
40023036	Tõesti ma ütlen teile , see kõik tuleb selle sugupõlve peale !
40023037	Jeruusalemm , Jeruusalemm , kes tapad prohvetid ja viskad kividega surnuks need , kes sinu juurde on läkitatud ! Kui mitu korda ma olen tahtnud su lapsi koguda , otsekui kana kogub oma pojakesi tiibade alla , ja teie ei ole tahtnud !
40023038	Vaata , teie koda jäetakse teil maha !
40023039	Sest mina ütlen teile : nüüdsest peale ei saa te mind näha , seni kui te ütlete : õnnistatud olgu , kes tuleb Issanda nimel ! "
40024001	Ja Jeesus tuli välja pühakojast ja läks edasi . Ja tema jüngrid astusid ta juurde temale näitama pühakoja hooneid .
40024002	Aga Jeesus ütles neile : " Eks te näe seda kõike ? Tõesti ma ütlen teile , siia ei jäeta kivi kivi peale , mida maha ei kistaks ! "
40024003	Ja kui ta Õlimäel istus , astusid jüngrid tema juurde isepäinis ja ütlesid : " Ütle meile , millal see kõik sünnib ja mis on su tulemise ja maailma-ajastu lõpetuse tunnus ? "
40024004	Aga Jeesus kostis ning ütles neile : " Katsuge , et keegi teid ei eksita !
40024005	Sest paljud tulevad minu nime all ja ütlevad : mina olen Kristus ! ja eksitavad paljusid .
40024006	Aga te saate kuulda sõdadest ja sõnumeid sõjast ; katsuge , et te ei ehmuks ! Sest see peab sündima , aga ots ei ole veel käes .
40024007	Sest rahvas tõuseb rahva vastu ja kuningriik kuningriigi vastu , ja nälga ja maavärisemisi on paiguti .
40024008	Aga see kõik on sünnivalude hakatus !
40024009	Siis antakse teid viletsusse ja teid tapetakse ja te olete kõigi rahvaste all minu nime pärast .
40024010	Ja siis taganevad paljud ja annavad üksteist ära ja vihkavad üksteist .
40024011	Ja palju valeprohveteid tõuseb , ja need eksitavad paljusid .
40024012	Ja et ülekohus läheb väga võimsaks , jaheneb paljude armastus .
40024013	Aga kes otsani vastu peab , see pääseb !
40024014	Ja seda kuningriigi evangeeliumi peab kuulutatama kogu maailmas tunnistuseks kõigile rahvaile , ja siis tuleb ots .
40024015	Kui te siis näete pühas paigas seisvat hävituse koletist , millest on rääkinud prohvet Taaniel , - kes seda loeb , see pangu tähele -
40024016	siis põgenegu need , kes on Juudamaal , mägedele ;
40024017	kes on katusel , ärgu tulgu maha midagi oma majast võtma ;
40024018	ja kes on väljal , ärgu mingu tagasi võtma oma kuube !
40024019	Aga häda neile , kes on käima peal , ja neile , kes imetavad neil päevil !
40024020	Ent paluge , et teie põgenemine ei juhtuks talvel ega hingamispäeval .
40024021	Sest siis tuleb suur viletsus , mille sarnast ei ole olnud maailma algusest kuni praeguse ajani ega tulegi .
40024022	Ja kui neid päevi ei lühendataks , ei pääseks mitte ükski liha ; aga äravalitute pärast lühendatakse need päevad .
40024023	Kui siis keegi teile ütleb : vaata , siin on Kristus ! või : vaata seal ! ärge uskuge .
40024024	Sest valekristusi ja valeprohveteid tõuseb ja need teevad suuri tunnustähti ja imesid , et eksitada , kui võimalik , ka äravalituid .
40024025	Vaata , ma olen teile seda ette öelnud !
40024026	Kui teile siis öeldakse : vaata , ta on kõrbes ! ärge minge välja ; vaata , ta on kambrites ! ärge uskuge .
40024027	Sest otsekui välk sähvab ida poolt ja paistab läände , nõnda peab olema Inimese Poja tulemine .
40024028	Sest kus on raibe , sinna kogunevad kotkad .
40024029	Aga varsti pärast nende päevade viletsust läheb päike pimedaks ja kuu ei anna oma valget , ja tähed langevad maha taevast ja taeva vägesid kõigutatakse .
40024030	Ja siis ilmub Inimese Poja tunnustäht taevas , ja siis hakkavad kõik rahva suguvõsad maa peal halisema ja näevad Inimese Poja tulevat taeva pilvede peal suure väe ja auhiilgusega .
40024031	Ja ta läkitab oma inglid suure pasunahäälega , ja nad koguvad kokku ta äravalitud neljast tuulest , ühest taeva otsast teise .
40024032	Ent viigipuust õppige võrdumit : kui ta oksad juba on pungas ja ajavad lehti , siis te tunnete , et suvi on ligi .
40024033	Nõnda ka teie , kui te näete seda kõike , siis teadke , et see on ligi ukse ees .
40024034	Tõesti ma ütlen teile , et selle põlve rahvas ei lõpe ära , enne kui see kõik sünnib !
40024035	Taevas ja maa hävivad , aga minu sõnad ei hävi mitte !
40024036	Aga sellest päevast ja tunnist ei tea ükski , ei inglidki taevas ega ka Poeg , muud kui Isa üksi .
40024037	Sest nõnda nagu Noa päevad olid , nõnda peab olema Inimese Poja tulemine .
40024038	Sest nõnda nagu inimesed olid neil päevil enne veeuputust : sõid ja jõid , võtsid naisi ja läksid mehele selle päevani , mil Noa läks laeva ,
40024039	ega saanud aru , enne kui tuli veeuputus ja võttis nad puha ära ; nõnda on ka Inimese Poja tulemine .
40024040	Siis on kaks põllul : üks võetakse vastu ja teine jäetakse maha .
40024041	Kaks naist on jahvatamas veskil : üks võetakse vastu ja teine jäetakse maha .
40024042	Siis valvake , sest te ei tea , mil päeval teie Issand tuleb !
40024043	Aga seda teadke , et kui peremees teaks , mil öövahi-ajal varas tuleb , küll ta siis valvaks ega laseks oma majasse sisse murda .
40024044	Sellepärast olge teiegi valmis , sest Inimese Poeg tuleb tunnil , mil te ei arva !
40024045	Kes on nüüd ustav ja mõistlik sulane , kelle ta isand on pannud oma pere üle neile rooga andma õigel ajal ?
40024046	Õnnis on see sulane , keda ta isand tulles leiab nõnda tegevat !
40024047	Tõesti ma ütlen teile , et ta paneb tema üle kogu oma vara !
40024048	Aga kui see halb sulane mõtleb oma südames : mu isand viibib tulles !
40024049	ja hakkab lööma oma kaassulaseid , joomaritega sööma ja jooma ,
40024050	siis selle sulase isand tuleb päeval , mil ta teda ei oota , ja tunnil , mil ta ei tea arvata ,
40024051	ja raiub ta pooleks ja annab temale osa silmakirjatsejatega ; seal on ulumine ja hammaste kiristamine .
40025001	Siis on taevariik kümne neitsi sarnane , kes võtsid oma lambid ja läksid välja peigmehele vastu .
40025002	Viis neist olid rumalad ja viis mõistlikud .
40025003	Rumalad võtsid küll lambid , aga ei võtnud õli enesega .
40025004	Aga mõistlikud võtsid õli astjatesse ühes oma lampidega .
40025005	Kui peigmees viibis , jäid nad kõik uniseks ja uinusid magama .
40025006	Aga keskööl kuuldi häält : ennäe , peigmees ! Minge vastu !
40025007	Siis tõusid kõik need neitsid üles ja valmistasid oma lambid .
40025008	Aga rumalad ütlesid mõistlikele : andke meile oma õlist , sest meie lambid kustuvad !
40025009	Kuid mõistlikud kostsid ja ütlesid : Ei ilmaski , sellest ei jätku meile ja teile ; vaid minge pigemini kaupmeeste juurde ja ostke endile !
40025010	Aga kui nad läksid ostma , tuli peigmees , ja kes olid valmis , läksid temaga pulma . Ja uks suleti .
40025011	Pärast tulid ka teised neitsid ja ütlesid : Issand , Issand , ava meile !
40025012	Aga tema vastas ning ütles : " Tõesti ma ütlen teile , ma ei tunne teid ! "
40025013	Seepärast valvake , sest te ei tea päeva ega tundi !
40025014	Sest see on nõnda , nagu üks inimene võõrale maale minnes kutsus oma sulased ja usaldas nende kätte oma vara .
40025015	Ühele ta andis viis talenti , teisele kaks ja kolmandale ühe , igaühele tema jõudu mööda , ja läks võõrale maale .
40025016	Kes viis talenti oli saanud , läks kohe ja kauples nendega ning saavutas teist viis lisaks .
40025017	Nõndasamuti , kes oli saanud kaks , saavutas teist kaks lisaks .
40025018	Aga see , kes oli saanud ühe , läks ja kaevas selle maa sisse ja peitis ära oma isanda raha .
40025019	Pika aja pärast tuli nende sulaste isand tagasi ja hakkas nendega aru pidama .
40025020	Siis astus esile see , kes oli saanud viis talenti , ja lisas teist viis talenti juurde ja ütles : " Isand , viis talenti sa usaldasid mu kätte ; vaata , ma olen nendega saavutanud teist viis ! "
40025021	Tema isand ütles talle : " See on hea , sa hea ja ustav sulane ! Sa oled pisku üle ustav olnud , ma panen sind palju üle ; mine oma Issanda rõõmusse ! "
40025022	Esile astus ka see , kes oli saanud kaks talenti , ja ütles : " Isand , sa usaldasid mu kätte kaks talenti ; vaata , ma olen nendega saavutanud teist kaks talenti ! "
40025023	Tema isand ütles talle : " See on hea , sa hea ja ustav sulane ! Sa oled pisku üle ustav olnud , ma panen sind palju üle ; mine oma Issanda rõõmusse ! "
40025024	Siis astus esile ka see , kes oli saanud ühe talendi , ja ütles : " Isand , ma teadsin , et sa oled kalk inimene . Sa lõikad , kuhu sa ei ole külvanud , ja kogud sealt , kuhu sa ei ole puistanud .
40025025	Ja ma kartsin ning läksin ja matsin su talendi maha . Vaata , siin on su oma ! "
40025026	Aga tema isand kostis ning ütles temale : " Sa paha ja laisk sulane ! Sa teadsid , et ma lõikan , kuhu ma ei ole külvanud , ja kogun sealt , kuhu ma ei ole puistanud .
40025027	Sa oleksid siis pidanud mu raha andma rahavahetajate kätte , ja tulles ma oleksin saanud enese oma kasuga tagasi .
40025028	Sellepärast võtke talent ära tema käest ja andke see sellele , kellel on kümme talenti .
40025029	Sest igaühele , kellel on , antakse , ja temal peab olema küllalt , aga kellel ei ole , selle käest võetakse ära ka see , mis tal on .
40025030	Ja kõlvatu sulane heitke välja kõige äärmisemasse pimedusse ; seal on ulumine ja hammaste kiristamine . "
40025031	Aga kui Inimese Poeg tuleb oma auhiilguses ja kõik inglid temaga , siis ta istub oma aujärjele ;
40025032	ja siis kogutakse tema ette kõik rahvad , ja ta eraldab nad üksteisest , nagu karjane eraldab lambad sikkudest .
40025033	Ja ta asetab lambad oma paremale käele , aga sikud vasakule käele .
40025034	Siis Kuningas ütleb neile , kes on ta paremal käel : tulge siia , minu Isa õnnistatud , pärige kuningriik , mis teile on valmistatud maailma asutamisest !
40025035	Sest mul oli nälg , ja te andsite mulle süüa ; mul oli janu , ja te jootsite mind ; ma olin võõras , ja te võtsite mind vastu ;
40025036	ma olin alasti , ja te riietasite mind ; ma olin haige , ja te tulite mind vaatama ; ma olin vangis , ja te tulite mu juurde .
40025037	Siis vastavad õiged temale : Issand , millal me nägime sind näljasena ja söötsime sind , või millal janusena ja jootsime sind ?
40025038	Millal me nägime sind võõrana ja võtsime sind vastu , või alasti ja riietasime sind ?
40025039	Millal me nägime sind haigena või vangis ja tulime su juurde ?
40025040	Siis vastab Kuningas ja ütleb neile : " Tõesti ma ütlen teile , et mida te iganes olete teinud ühele nende mu vähemate vendade seast , seda te olete minule teinud ! "
40025041	Siis ta ütleb ka neile , kes on vasakul käel : " Minge ära minu juurest , te neetud , igavesse tulle , mis on valmistatud kuradile ja tema inglitele !
40025042	Sest mul oli nälg , ja te ei andnud mulle süüa ; mul oli janu , ja te ei jootnud mind ;
40025043	ma olin võõras , ja te ei võtnud mind vastu ; ma olin alasti , ja te ei riietanud mind ; ma olin haige ja vang , ja te ei tulnud mind vaatama . "
40025044	Siis vastavad ka need temale : " Issand , millal me nägime sind näljas või janus või võõrana või alasti või haigena või vangis , ja ei ole sind teeninud ? "
40025045	Siis ta vastab neile nõnda : " Tõesti ma ütlen teile , et mida te iganes ei ole teinud ühele nende vähemate seast , seda te ei ole minulegi teinud . "
40025046	Ja need lähevad igavesse karistusse , aga õiged igavesse elusse ! "
40026001	Kui Jeesus kõik need kõned oli lõpetanud , ütles ta oma jüngritele :
40026002	" Te teate , et kahe päeva pärast on paasapüha ; siis antakse Inimese Poeg risti lüüa ! "
40026003	Siis tulid kokku ülempreestrid ja rahva vanemad ülempreestri kotta , kelle nimi oli Kaifas ,
40026004	ja pidasid isekeskis nõu Jeesus kavalusega kinni võtta ja ära tappa .
40026005	Aga nad ütlesid : " Mitte pühade ajal , et mässu ei tõuseks rahva seas ! "
40026006	Aga kui Jeesus oli Betaanias pidalitõbise Siimona kojas ,
40026007	tuli ta juurde naine , kel oli ühes alabasterriist väga kalli salviga , ja valas selle tema pea peale , kui ta lauas istus .
40026008	Aga kui jüngrid seda nägid , sai nende meel pahaseks ja nad ütlesid : " Mistarvis on see raiskamine ?
40026009	Sest selle oleks võinud ära müüa hulga raha eest ja anda vaestele . "
40026010	Aga kui Jeesus seda märkas , ütles ta neile : " Miks teete vaeva sellele naisele ? Ta on ju mulle heateo teinud !
40026011	Sest vaeseid on alati teie juures , mind aga ei ole teil mitte alati .
40026012	Sest salvi minu ihu peale valades tegi ta seda minu matmiseks .
40026013	Tõesti ma ütlen teile , et kus iganes seda evangeeliumi kuulutatakse kogu maailmas , seal räägitakse tema mälestuseks ka sellest , mis ta on teinud . "
40026014	Siis läks üks neist kaheteistkümnest , nimega Juudas Iskariot , ülempreestrite juurde
40026015	ning ütles : " Mis te mulle tahate anda , kui ma ta annan teie kätte ? " Nad pakkusid temale kolmkümmend hõbetükki .
40026016	Ja sellest ajast ta otsis parajat aega teda ära anda .
40026017	Aga esimesel hapnemata leibade päeval tulid jüngrid Jeesuse juurde ja ütlesid temale : " Kus sa tahad , et me sulle valmistame paasasöömaaja ? "
40026018	Tema ütles : " Minge linna ühe mehe juurde ja öelge talle : Õpetaja ütleb : mu aeg on ligi , sinu juures ma pean paasasöömaaja oma jüngritega . "
40026019	Ja jüngrid tegid nõnda , kuidas Jeesus neid oli käskinud , ja valmistasid paasatalle .
40026020	Aga kui õhtu tuli , istus ta lauda oma kaheteistkümne jüngriga .
40026021	Ja kui nemad sõid , ütles ta : " Tõesti ma ütlen teile , üks teie seast annab mind ära ! "
40026022	Ja nad said väga kurvaks ning hakkasid üksteise järel temale ütlema : " Ega ometi mina see ole , Issand ? "
40026023	Tema vastas ning ütles : " Kes minuga oma käe vaagnasse pistab , see annab mind ära .
40026024	Inimese Poeg läheb küll ära , nõnda nagu temast on kirjutatud ; aga häda sellele inimesele , kelle läbi Inimese Poeg ära antakse ! Hea oleks sellele inimesele , kui ta ei oleks sündinud ! "
40026025	Siis kostis Juudas , ta äraandja , ning ütles : " Ega ometi mina see ole , rabi ? " Tema ütles talle : " Sina jah ! "
40026026	Ja kui nad sõid , võttis Jeesus leiva , õnnistas ja murdis ja andis oma jüngritele ning ütles : " Võtke , sööge , see on minu ihu ! "
40026027	Ja ta võttis karika , tänas ja andis neile ning ütles : " Jooge kõik selle seest !
40026028	Sest see on minu veri , uue lepingu veri , mis paljude eest valatakse pattude andeksandmiseks .
40026029	Aga ma ütlen teile : nüüdsest peale ma ei joo enam viinapuu viljast kuni selle päevani , mil ma ühes teiega joon uut oma Isa riigis ! "
40026030	Ja kui nad kiituslaulu olid laulnud , läksid nad välja Õlimäele .
40026031	Siis ütleb Jeesus neile : " Sel ööl te kõik taganete minust ; sest kirjutatud on : ma löön karjast ja karja lambad pillutatakse !
40026032	Aga pärast oma ülestõusmist ma lähen teie eele Galileasse . "
40026033	Siis Peetrus kostis ning ütles temale : " Kui ka kõik sinust taganevad , ei tagane mina mitte ilmaski ! "
40026034	Jeesus ütles talle : " Tõesti ma ütlen sulle , täna öösel , enne kui kukk on laulnud , salgad sa mind kolm korda ! "
40026035	Peetrus ütleb temale : " Kui ma sinuga peaksin ka surema , ei salga ma sind mitte ! " Samuti ütlesid ka kõik jüngrid .
40026036	Siis tuli Jeesus nendega paika , mida nimetatakse Ketsemaniks , ja ütles oma jüngritele : " Istuge siin niikaua , kui ma lähen sinna ja palvetan ! "
40026037	Ja ta võttis enese juurde Peetruse ja kaks Sebedeuse poega , ja hakkas kurvaks minema ning ahastust tundma .
40026038	Siis ta ütles neile : " Minu hing on väga kurb surmani ; jääge siia ja valvake minuga ! "
40026039	Ja ta läks pisut eemale , heitis silmili maha , palvetas ning ütles : " Minu Isa , kui on võimalik , siis mingu see karikas minust mööda ! Ometi mitte nõnda , kuidas mina tahan , vaid kuidas sina tahad ! "
40026040	Ja ta tuli oma jüngrite juurde ja leidis nad magamast ja ütles Peetrusele : " Nii te siis ei suutnud ühtki tundi minuga valvata ?
40026041	Valvake ja paluge , et te kiusatusse ei satuks ! Vaim on küll valmis , aga liha on nõder ! "
40026042	Taas läks ta teist korda ära , palvetas ning ütles : " Minu Isa , kui see ei või muidu mööda minna kui et ma selle joon , siis sündigu sinu tahtmine ! "
40026043	Ja ta tuli jälle ja leidis nad magamast , sest nende silmad olid rasked unest .
40026044	Ja ta jättis nad ja läks ära ja palvetas kolmandat korda ja ütles jälle needsamad sõnad .
40026045	Siis tuleb ta oma jüngrite juurde ja ütleb neile : " Te ikka veel magate ja puhkate ! Vaata , tund on ligi ja Inimese Poeg antakse patuste kätte !
40026046	Tõuske üles , lähme ! Vaata , see on ligidal , kes mind ära annab ! "
40026047	Ja kui ta alles rääkis , vaata , siis tuli Juudas , üks neist kaheteistkümnest , ja temaga ühes suur jõuk mõõkade ja nuiadega ülempreestrite ja rahva vanemate poolt .
40026048	Aga ta äraandja oli neile andnud märgu ja öelnud : " Keda ma suudlen , see ta on , tema võtke kinni ! "
40026049	Ja kohe ta astus Jeesuse juurde ja ütles : " Tere , rabi ! " ja andis temale suud .
40026050	Aga Jeesus ütles talle : " Sõber , mispärast oled sa siin ? " Siis nad tulid tema juurde , pistsid oma käed tema külge ja võtsid ta kinni .
40026051	Ja vaata , üks neist , kes olid Jeesusega , sirutas oma käe ja tõmbas oma mõõga välja ja lõi ülempreestri sulast ning raius ta kõrva ära .
40026052	Siis ütles Jeesus temale : " Pista oma mõõk tuppe tagasi , sest kõik , kes mõõga tõmbavad , saavad mõõga läbi hukka !
40026053	Või arvad sa , et ma ei või oma Isa paluda , ja ta läkitab mulle kohe enam kui kaksteist leegioni ingleid ?
40026054	Kuidas siis läheksid kirjad täide , et see nõnda peab sündima ? "
40026055	Sel tunnil ütles Jeesus hulgale : " Otsekui röövli peale olete te välja tulnud mõõkade ja nuiadega mind kinni võtma ! Ma olen iga päev istunud teie juures pühakojas ja õpetanud , ja te ei ole mind kinni võtnud . "
40026056	Aga see kõik on sündinud , et läheksid täide prohvetite kirjad . Siis jätsid kõik jüngrid tema maha ja põgenesid ära .
40026057	Aga need , kes Jeesuse olid kinni võtnud , viisid ta ülempreester Kaifase juurde , kuhu kirjatundjad ja vanemad olid kokku tulnud .
40026058	Aga Peetrus järgis teda eemalt ülempreestri kojani , ja ta läks sisse ja istus maha ühes sulastega , et näha , kuidas asi lõpeb .
40026059	Aga ülempreestrid ja kõik Suurkohus otsisid valetunnistust Jeesuse vastu , et teda surmata ,
40026060	ega leidnud ühtki , ehk küll palju valetunnistajaid esile tuli . Viimaks ometi astus esile kaks
40026061	ning need ütlesid : " Tema on öelnud : ma võin Jumala templi lammutada ja kolme päevaga üles ehitada ! "
40026062	Siis tõusis ülempreester üles ja ütles temale : " Kas sa midagi ei vasta selle peale , mida need tunnistavad sinu kohta ? "
40026063	Aga Jeesus jäi vait . Ja ülempreester ütles temale : " Ma vannutan sind elava Jumala juures , et sa meile ütled , kas sina oled Kristus , Jumala Poeg ? "
40026064	Jeesus ütleb temale : " Jah , olen ! Ometi ma ütlen teile : sellest ajast te näete Inimese Poega istuvat Jumala väe paremal pool ja tulevat taeva pilvede peal ! "
40026065	Siis ülempreester käristas oma riided lõhki ja ütles : " Tema on Jumalat pilganud ! Milleks meile veel on tunnistajaid vaja ? Vaata , nüüd te olete tema jumalapilget kuulnud !
40026066	Mis te arvate ? " Ent nemad vastasid ning ütlesid : " Tema on surma väärt ! "
40026067	Siis nad sülitasid temale silmi ja lõid teda rusikatega , aga mõningad peksid teda kepiga
40026068	ja ütlesid : " Ütle , Kristus , meile kui prohvet , kes see on , kes sind lõi ! "
40026069	Aga Peetrus istus väljas sisemises õues . Ja tema juurde tuli üks tüdruk ja ütles : " Ka sina olid ühes selle galilealase Jeesusega ! "
40026070	Kuid tema salgas kõikide ees ning ütles : " Ei mina saa aru , mida sa räägid ! "
40026071	Ja kui ta läks värava poole , nägi teda teine tüdruk ja ütles neile , kes seal olid : " Ka see oli naatsaretlase Jeesusega ! "
40026072	Tema salgas jälle vandega : " Mina ei tunne seda inimest ! "
40026073	Aga natukese aja pärast lähenesid need , kes seal seisid , ja ütlesid Peetrusele : " Tõesti , sinagi oled üks nende seast , sest su keelemurregi näitab , kust sa oled ! "
40026074	Siis ta hakkas väga needma ja vanduma : " Ei mina tunne seda inimest ! " Ja sedamaid laulis kukk .
40026075	Siis tuli Peetrusele meelde Jeesuse sõna , kes talle oli öelnud : " Enne kui kukk laulab , salgad sa mind kolm korda ! " Ja ta läks välja ja nuttis kibedasti .
40027001	Aga kui valgeks läks , tegid kõik ülempreestrid ja rahvavanemad Jeesuse kohta otsuseks tema ära tappa .
40027002	Nad sidusid ta kinni , viisid ta ära ja andsid ta maavalitseja Pilaatuse kätte .
40027003	Siis Juudas , kes oli ta ära andnud , nähes , et ta oli hukka mõistetud , kahetses ning tõi need kolmkümmend hõbetükki tagasi ülempreestrite ja vanemate kätte
40027004	ning ütles : " Ma olen pattu teinud , et ma ära andsin süütu vere ! " Aga nemad ütlesid : " Mis see meisse puutub ? Vaata ise ! "
40027005	Ja ta viskas hõbetükid maha templisse ja läks kõrvale ja poos enese .
40027006	Aga ülempreestrid võtsid hõbetükid ja ütlesid : " Neid ei sünni panna ohvrikirstu , sest see on vere hind ! "
40027007	Kuid nad pidasid nõu ning ostsid nende eest potissepa põllu matmispaigaks muulastele .
40027008	Selle tõttu hüütakse seda põldu verepõlluks tänapäevani .
40027009	Siis läks täide , mis on öeldud prohvet Jeremija kaudu : " Ja ma võtsin need kolmkümmend hõbetükki Iisraeli lastelt , selle hinnatud mehe hinna , kelle nad olid hinnanud ,
40027010	ja andsin need potissepa põllu eest , nõnda nagu Issand mind oli käskinud ! "
40027011	Aga Jeesus seati maavalitseja ette . Ja maavalitseja küsis temalt ning ütles : " Oled sa juutide kuningas ? " Aga Jeesus ütles : " Jah , olen ! "
40027012	Kui siis ülempreestrid ja vanemad tema peale kaebasid , ei vastanud ta midagi .
40027013	Siis ütles Pilaatus temale : " Eks sa kuule , mida kõike nad tunnistavad sinu vastu ? "
40027014	Ent tema ei vastanud talle ühtainustki sõna , nõnda et maavalitseja pani seda väga imeks .
40027015	Aga tavaliselt laskis maavalitseja pühiks rahvale vabaks ühe vangi , keda nad tahtsid .
40027016	Ja neil oli siis kuulus vang , nimega Barabas .
40027017	Kui nad nüüd koos olid , ütles Pilaatus neile : " Kumma te tahate , et ma teile vabaks lasen , Barabase või Jeesuse , keda hüütakse Kristuseks ? "
40027018	Sest ta teadis , et nad olid ta andnud kadeduse pärast tema kätte .
40027019	Aga kui maavalitseja istus kohtujärjel , läkitas tema naine ta juurde ütlema : " Ärgu sul olgu ühtki tegemist selle õigega ; sest ma olen täna unes palju kannatanud tema pärast ! "
40027020	Aga ülempreestrid ja vanemad meelitasid rahvahulki lahti paluma Barabast , aga hukka mõistma Jeesust .
40027021	Ja maavalitseja kostis ning ütles neile : " Kumma neist kahest te tahate , et ma teile vabaks lasen ? " Nemad ütlesid : " Barabase ! "
40027022	Pilaatus ütles neile : " Mis ma siis pean tegema Jeesusega , keda hüütakse Kristuseks ? " Nemad ütlesid kõik : " Löödagu ta risti ! "
40027023	Maavalitseja küsis : " Mis kurja ta siis on teinud ? " Aga nad karjusid veel enam ja ütlesid : " Löödagu ta risti ! "
40027024	Kui Pilaatus nägi , et ta midagi ei võinud parata , vaid et kära läks veel suuremaks , võttis ta vett ja pesi oma käsi rahva nähes ning ütles : " Ma olen süüta selle verest ! Küll te näete ! "
40027025	Siis vastas kõik rahvas ning ütles : " Tema veri tulgu meie peale ja meie laste peale ! "
40027026	Siis ta vabastas neile Barabase , aga Jeesust ta laskis rooskadega peksta ja andis ta risti lüüa .
40027027	Siis võtsid maavalitseja sõjamehed Jeesuse enestega kohtukotta ja kogusid tema juurde kokku kõik oma jõugu .
40027028	Nad võtsid ta riidest lahti ja panid temale selga purpurmantli ,
40027029	ja punusid kibuvitstest krooni ning panid selle temale pähe , andsid ta paremasse kätte pilliroo , heitsid ta ette põlvili maha , naersid teda ja ütlesid : " Tere , juutide kuningas ! "
40027030	Ja nad sülitasid tema peale ja võtsid roo ning lõid sellega temale pähe .
40027031	Ja kui nemad teda olid naernud , võtsid nad mantli ta seljast ära ja panid ta omad riided temale selga ja viisid ta ära risti lüüa .
40027032	Välja minnes leidsid nad Küreene mehe , nimega Siimon . Seda nad sundisid kandma tema risti .
40027033	Ja kui nad jõudsid paika , mida hüütakse Kolgataks - see tähendab Pealae asemeks , -
40027034	andsid nad temale juua sapiga segatud viina . Kui ta seda oli maitsnud , ei tahtnud ta juua .
40027035	Aga kui nad tema olid risti löönud , jaotasid nad tema riided isekeskis ja heitsid liisku nende pärast
40027036	ning istusid maha ja valvasid teda seal .
40027037	Ja tema pea kohale nad panid pealkirja , millele oli kirjutatud ta süü : " See on Jeesus , juutide kuningas ! "
40027038	Siis löödi temaga ühes risti kaks röövlit , üks paremale ja teine vasakule poole .
40027039	Aga möödaminejad pilkasid teda , vangutasid pead
40027040	ning ütlesid : " Sina , kes templi lammutad ja kolme päevaga üles ehitad , aita iseennast ! Kui sa oled Jumala Poeg , siis astu ristilt maha ! "
40027041	Nõndasamuti naersid teda ka ülempreestrid ühes kirjatundjate ja vanematega ning ütlesid :
40027042	" Teisi ta on aidanud , iseennast ta ei või aidata ; kui ta on Iisraeli kuningas , astugu ta nüüd ristilt maha , siis me usume temasse !
40027043	Ta on lootnud Jumala peale , see päästku nüüd tema , kui ta tahab ; sest ta on öelnud : ma olen Jumala Poeg ! "
40027044	Samuti teotasid teda röövlidki , kes ühes temaga olid risti löödud .
40027045	Aga kuuendal tunnil tuli pimedus üle kogu maa üheksanda tunnini .
40027046	Üheksandal tunnil kisendas Jeesus suure häälega ning ütles : " Elii ! Elii ! Lemaa sabahtaani " see on : " Mu Jumal ! Mu Jumal ! Miks sa mind oled maha jätnud ? "
40027047	Aga kui mõningad neist , kes seal seisid , seda kuulsid , ütlesid nad : " Tema kutsub Eelijat ! "
40027048	Ja varsti jooksis üks nende seast , võttis käsna , täitis selle äädikaga , pistis pilliroo otsa ja jootis teda .
40027049	Aga teised ütlesid : " Oota , saab näha , kas Eelija tuleb teda aitama ? "
40027050	Aga Jeesus kisendas jälle suure häälega ja heitis hinge .
40027051	Ja vaata , templi eesriie kärises lõhki kaheks , ülemisest otsast alumiseni ! Ja maa värises ja kaljud lõhkesid ,
40027052	ja hauad läksid lahti , ja tõusis üles palju pühade ihusid , kes olid maganud ,
40027053	ja tulid välja haudadest ja läksid pärast tema ülestõusmist pühasse linna ja ilmusid paljudele !
40027054	Aga kui pealik ja need , kes temaga ühes Jeesust valvasid , nägid maa värisevat ja seda , mis sündis , lõid nad väga kartma ja ütlesid : " Tõesti , see oli Jumala Poeg ! "
40027055	Ja seal oli palju naisi kaugelt vaatamas , kes Jeesust järgisid Galileast , teda teenides ;
40027056	nende seas oli Maarja Magdaleena ja Maarja , Jakoobuse ja Joosese ema , ja Sebedeuse poegade ema .
40027057	Aga kui õhtu kätte jõudis , tuli rikas mees Arimaatiast , Joosep nimi , kes ka oli Jeesuse jünger .
40027058	See läks Pilaatuse juurde ja palus Jeesuse ihu . Siis Pilaatus käskis selle anda .
40027059	Ja Joosep võttis ihu ja mähkis selle puhtasse lõuendisse
40027060	ja pani tema oma uude hauda , mille ta oli lasknud kalju sisse raiuda ; ja ta veeretas suure kivi haua uksele ja läks ära .
40027061	Aga Maarja Magdaleena ja teine Maarja olid seal istumas haua kohal .
40027062	Teisel päeval , mis järgneb valmistuspäevale , tulid ülempreestrid ja variserid kokku Pilaatuse juurde
40027063	ning ütlesid : " Isand , meile meenub , et see petis veel elus olles ütles : ma tõusen kolme päeva pärast üles !
40027064	Käsi nüüd hauda valve all pidada kolmanda päevani , et jüngrid ei tuleks ja teda ära ei varastaks ega ütleks rahvale : ta on surnuist üles tõusnud ! Nii osutuks viimne pettus pahemaks kui esimene ! "
40027065	Pilaatus ütles neile : " Siin on teil valvesalk ! Minge ja pidage valvet nii hästi kui oskate ! "
40027066	Nemad läksid ja võtsid haua valve alla , pannes kivi pitseriga kinni ja seades valvurid .
40028001	Kui hingamispäev oli möödunud ja hakkas koitma nädala esimese päeva hommikul , tulid Maarja Magdaleena ja teine Maarja hauda vaatama .
40028002	Ja vaata , suur maavärisemine sündis , sest Issanda ingel astus taevast alla , tuli ja veeretas kivi kõrvale ja istus selle peale !
40028003	Ta nägu oli otsekui välk ja ta riided valged nagu lumi !
40028004	Aga hirmu pärast tema ees värisesid valvajad ja jäid otsekui surnuks !
40028005	Ent ingel hakkas kõnelema ning ütles naistele : " Ärge kartke , sest ma tean , et te otsite Jeesust , kes oli risti löödud .
40028006	Teda ei ole siin , sest ta on üles tõusnud , nõnda nagu ta ütles . Tulge siia , vaadake aset , kus ta on maganud ,
40028007	ja minge usinasti ütlema tema jüngritele , et ta on surnuist üles tõusnud . Ja vaata , ta läheb teie eele Galileasse ; seal te saate teda näha . Vaata , ma olen teile seda öelnud ! "
40028008	Ja nad läksid rutusti haua juurest minema kartuse ja suure rõõmuga ning jooksid seda kuulutama tema jüngritele .
40028009	Ja vaata , Jeesus tuli neile vastu ja ütles : " Tere ! " Ja nad tulid ta juurde ja hakkasid tema jalgade ümbert kinni ja kummardasid teda .
40028010	Siis Jeesus ütles neile : " Ärge kartke ! Minge ning teatage mu vendadele , et nad läheksid Galileasse , seal nad saavad mind näha ! "
40028011	Aga kui nad olid minemas , vaata , siis tulid mõned valvureist linna ja teatasid ülempreestritele kõik , mis oli sündinud .
40028012	Ja need tulid kokku ühes vanematega , pidasid isekeskis nõu ja andsid sõjameestele rohkesti raha
40028013	ning ütlesid : " Öelge , et ta jüngrid tulid öösel ja varastasid ta ära , kui me magasime .
40028014	Ja kui maavalitseja seda saab kuulda , küll me teda meelitame ja teeme , et te saate olla mureta ! "
40028015	Need aga võtsid raha ja tegid nõnda , kuidas neid õpetati . Ja see jutt on juutide keskel levinud tänase päevani .
40028016	Ja need üksteist jüngrit läksid Galileasse sellele mäele , kuhu Jeesus neid oli käskinud minna .
40028017	Ja kui nad teda nägid , kummardasid nad teda . Aga mõned olid kahevahel .
40028018	Ja Jeesus tuli nende juurde ja rääkis nendega ning ütles : " Minule on antud kõik meelevald taevas ja maa peal .
40028019	Minge siis ja tehke jüngriteks kõik rahvad , neid ristides Isa ja Poja ja Püha Vaimu nimesse
40028020	ja neid õpetades pidama kõike , mida mina teid olen käskinud . Ja vaata , mina olen iga päev teie juures maailma-ajastu otsani ! "
41001001	Jeesuse Kristuse , Jumala Poja evangeeliumi algus .
41001002	Nõnda nagu on kirjutatud prohvet Jesaja raamatus : " Vaata , ma läkitan su palge eele oma ingli , kes valmistab su teed ;
41001003	hüüdja hääl on kõrbes : valmistage Issanda teed , õgvendage tema teerajad ! " ,
41001004	nõnda oli Ristija Johannes kõrbes kuulutamas meeleparanduse ristimist pattude andekssaamiseks .
41001005	Ja tema juurde rändasid kogu Juudamaa ja kõik Jeruusalemma elanikud ja said temalt ristimise Jordani jões , tunnistades oma patud .
41001006	Ja Johannes oli riietatud kaameli karvusse ja tal oli nahkvöö vööl , ja ta sõi rohutirtse ja metsmett .
41001007	Ja ta kuulutas ning ütles : " Pärast mind tuleb see , kes on vägevam minust , kellele ma ei kõlba kummardades lahti päästma tema jalatsite paelu .
41001008	Mina olen teid veega ristinud ; aga tema ristib teid Püha Vaimuga ! "
41001009	Neil päevil sündis , et Jeesus tuli Galilea Naatsaretist ja Johannes ristis teda Jordanis .
41001010	Ja sedamaid , kui ta veest välja tuli , nägi ta taeva avanevat ja Vaimu nagu tuvi laskuvat tema peale .
41001011	Ja hääl kostis taevast : " Sina oled mu armas Poeg , kellest mul on hea meel ! "
41001012	Ja kohe ajas Püha Vaim tema kõrbe .
41001013	Ja ta oli kõrbes nelikümmend päeva saatana kiusata ; ja ta oli metselajate seas , ja inglid teenisid teda .
41001014	Aga pärast seda , kui Johannes oli pandud vangi , tuli Jeesus Galileasse ja kuulutas Jumala evangeeliumi
41001015	ja ütles : " Aeg on täis saanud ja Jumala riik on lähedal ; parandage meelt ja uskuge evangeeliumisse ! "
41001016	Ja kui ta Galilea mere ääres kõndis , nägi ta Siimonat ja Andreast võrku merre heitvat ; sest nad olid kalurid .
41001017	Ja Jeesus ütles neile : " Tulge minu järele ja ma teen teist inimesepüüdjad ! "
41001018	Ja sedamaid jätsid nad võrgud maha ja järgisid teda .
41001019	Ja pisut eemale minnes nägi ta Jakoobust , Sebedeuse poega , ja Johannest , ta venda , neidki paadis võrke parandamas .
41001020	Ja kohe kutsus ta nad . Ja nad jätsid oma isa Sebedeuse paati ühes palgalistega ning läksid ära tema järele .
41001021	Ja nad läksid Kapernauma , ja ta läks hingamispäeval kohe kogudusekotta ja õpetas .
41001022	Ja nad hämmastusid tema õpetusest ; sest ta õpetas neid kui see , kellel on meelevald , ja mitte nõnda nagu kirjatundjad .
41001023	Ja nende kogudusekojas oli parajasti inimene , kelles oli rüve vaim , ja see kisendas
41001024	ning ütles : " Mis meil on tegemist sinuga , Jeesus Naatsaretlane ? Oled sa tulnud meid hävitama ? Ma tunnen sind , kes sa oled : Jumala Püha ! "
41001025	Siis Jeesus sõitles teda ning ütles : " Ole vait ja mine temast välja ! "
41001026	Ja rüve vaim raputas teda ja läks suure häälega kisendades temast välja .
41001027	Ja nad kõik kohkusid väga , nii et nad üksteiselt küsisid : " Mis see on ? Uus võimas õpetus ! Ka rüvedaile vaimudele ta annab käsku ja nad kuulevad tema sõna ! "
41001028	Ja kuuldus temast levis varsti igale poole Galilea ümbrusesse .
41001029	Ja kogudusekojast väljudes tulid nad kohe Siimona ja Andrease majasse ühes Jakoobuse ja Johannesega .
41001030	Aga Siimona ämm lamas maas palavikus , ja varsti öeldi temale seda .
41001031	Ja ta läks tema juurde ja aitas ta üles , kinni hakates ta käest . Ja palavik lahkus temast , ja ta ümmardas neid .
41001032	Aga õhtu tulles , kui päike looja läks , toodi tema juurde kõik haiged ja seestunud ;
41001033	ja kogu linn oli tulnud kokku ukse ette .
41001034	Ja ta tegi terveks paljud , kes põdesid mõnesugust haigust , ja ajas välja mitu kurja vaimu ega lasknud kurje vaime rääkida , sest et nad teda tundsid .
41001035	Ja vara hommikul enne valget tõusis ta üles ja väljus ning läks ära tühja paika ja palvetas seal .
41001036	Ja Siimon ning tema kaaslased tõttasid ta järele
41001037	ja leidsid tema ning ütlesid talle : " Kõik otsivad sind ! "
41001038	Tema ütles neile : " Lähme teisale , lähemaisse aleveisse , et ma sealgi kuulutaksin , sest selleks ma olen välja tulnud ! "
41001039	Ja ta läks ning kuulutas nende kogudusekodades kogu Galileas ja ajas kurjad vaimud välja .
41001040	Ja tema juurde tuleb pidalitõbine , palub teda ja heidab ta ette põlvili ning ütleb temale : " Kui sa tahad , võid sa mind teha puhtaks ! "
41001041	Ja Jeesusel hakkas temast hale meel ; ta sirutas oma käe , puudutas teda ja ütles talle : " Ma tahan , saa puhtaks ! "
41001042	Ja kohe lahkus pidalitõbi temast ja ta sai puhtaks .
41001043	Ja ta hoiatas teda kõvasti ja saatis ta kohe ära
41001044	ning ütles talle : " Katsu , et sa kellelegi midagi ei ütle , vaid mine näita ennast preestrile ja ohverda oma puhastamise eest , mis Mooses on käskinud , neile tunnistuseks ! "
41001045	Aga kui see oli välja läinud , hakkas ta palju kuulutama ja levitama teateid sellest asjast , nõnda et Jeesus enam ei võinud avalikult linna minna , vaid viibis väljas tühjes paigus . Ja tema juurde tuldi kõikjalt .
41002001	Mõne päeva pärast läks ta jälle Kapernauma , ja saadi kuulda , et ta on kodus .
41002002	Siis kogunes sinna palju rahvast , nii et neil väljas ukse eeski ei olnud enam maad . Ja ta rääkis neile Jumala sõna .
41002003	Ja ta juurde tuldi ning toodi halvatut , keda kandsid neli meest .
41002004	Ja kui nad rahva pärast ei pääsenud teda tooma tema ligi , võtsid nad sealt kohalt , kus ta oli , katuse lahti , tegid augu ja lasksid alla sängi , millel halvatu lamas .
41002005	Kui Jeesus nende usku nägi , ütles ta halvatule : " Poeg , su patud antakse andeks ! "
41002006	Aga seal istusid mõned kirjatundjad , ja need mõtlesid oma südames :
41002007	" Mida see räägib ? Ta pilkab Jumalat . Kes muu võib patte andeks anda kui ainuüksi Jumal ? "
41002008	Ja kohe tundis Jeesus oma vaimus , et nad iseeneses nõnda mõtlevad , ja ütles neile : " Miks te mõtlete seda oma südames ?
41002009	Kumb on kergem , kas öelda halvatule : sulle antakse patud andeks ! või : tõuse üles ja võta oma säng ning kõnni ?
41002010	Aga et te teaksite , et Inimese Pojal on meelevald patte andeks anda , siis - ütleb ta halvatule -
41002011	ma ütlen sulle : tõuse üles , võta oma säng ja mine koju ! "
41002012	Ja sedamaid tõusis ta üles ja võttis oma sängi ja läks välja kõigi nähes , nõnda et kõik ehmusid ja andsid au Jumalale ning ütlesid : " Niisugust asja me pole ilmaski näinud ! "
41002013	Ja ta läks jälle välja mere äärde , ja kõik rahvas tuli tema juurde , ja ta õpetas neid .
41002014	Ja mööda minnes nägi ta Leevi , Alfeuse poja , tollihoone juures istuvat ; ja ta ütleb temale : " Järgi mind ! " Ja tema tõusis ja järgis teda .
41002015	Ja sündis , kui ta lauas istus tema majas , et istus ka palju tölnereid ja patuseid lauas ühes Jeesuse ja ta jüngritega ; sest palju oli neid , kes teda järgisid .
41002016	Ja kui variseride kirjatundjad nägid , et ta sööb tölnerite ja patustega , ütlesid nad tema jüngritele : " Miks ta sööb ja joob tölnerite ja patustega ? "
41002017	Ja kui Jeesus seda kuulis , ütles ta neile : " Ei terved vaja arsti , vaid haiged . Ma ei ole tulnud kutsuma õigeid , vaid patuseid ! "
41002018	Ja Johannese ja variseride jüngrid pidasid paastu . Siis tuldi ja öeldi temale : " Miks Johannese ja variseride jüngrid paastuvad , aga sinu jüngrid ei paastu ? "
41002019	Jeesus ütles neile : " Ega peiupoisid või paastuda sel ajal , kui peigmees on nende juures ? Niikaua kui peigmees on nende juures , ei või nad paastuda .
41002020	Aga päev tuleb , mil peigmees neilt ära võetakse , ja siis , sel päeval , nad paastuvad .
41002021	Ükski ei pane vanutamata riidetükki paigaks vanale kuuele , muidu augutäidis rebeneb selle küljest lahti , uus vana küljest , ja auk läheb pahemaks .
41002022	Ka ei pane ükski värsket viina vanadesse nahklähkritesse ; muidu värske viin ratkub lähkrid ja viin ning lähkrid lähevad raisku ; vaid värske viin valatakse uutesse lähkritesse ! "
41002023	Ja juhtus , et ta ühel hingamispäeval kõndis läbi viljapõldude ja ta jüngrid hakkasid teed käies viljapäid katkuma .
41002024	Ja variserid ütlesid temale : " Vaata , miks nad hingamispäeval teevad , mida ei tohi ? "
41002025	Tema ütles neile : " Kas te ei ole lugenud , mis tegi Taavet , kui tal puudus oli ning nälg temal ja ta kaaslastel ,
41002026	kuidas ta läks Jumala kotta ülempreester Ebjatari ajal ja sõi ära vaateleivad , mida ühelgi ei olnud luba süüa kui vaid preestritel , ja andis ka neile , kes olid temaga ? "
41002027	Ja ta ütles neile : " Hingamispäev on tehtud inimese pärast , aga mitte inimene hingamispäeva pärast !
41002028	Nii on Inimese Poeg ka hingamispäeva isand ! "
41003001	Ja ta läks jälle kogudusekotta . Ja seal oli mees , kellel oli kuivanud käsi .
41003002	Ja nad varitsesid teda , kas ta hingamispäeval peaks terveks tegema , et kaevata tema peale .
41003003	Siis ta ütles mehele , kellel oli kuivanud käsi : " Tõuse ja astu esile ! "
41003004	Ja ta küsis neilt : " Kas tohib hingamispäeval teha head või kurja , et elu päästa või hukata ? " Aga nad jäid vait .
41003005	Ja ta vaatas ümber nende peale vihaga ja oli ühtlasi kurb nende südamekanguse pärast ja ütles mehele : " Siruta käsi ! " Ja ta sirutas ; ja ta käsi sai jälle terveks .
41003006	Ja variserid läksid välja ja pidasid kohe nõu Heroodese seltsiga Jeesuse vastu , et teda hukata .
41003007	Aga Jeesus läks ära ühes oma jüngritega mere poole , ja suur rahvahulk järgis teda Galileast ja Judeast ,
41003008	ja Jeruusalemmast ja Idumeast ja teiselt poolt Jordanit ja Tüürose ja Siidoni ümbrusest , suur rahvakogu , kes kuuldes , mis suuri asju ta tegi , tuli tema juurde .
41003009	Ja ta ütles oma jüngritele , et nad hoiaksid lootsiku temale valmis rahva pärast , et see ei tungiks ta peale ,
41003010	sest ta tegi terveks paljusid , mistõttu temale peale rõhusid kõik , kellel oli häda , et nad saaksid teda puudutada .
41003011	Ja rüvedad vaimud , kui nad teda nägid , heitsid maha tema ette , kisendasid ning ütlesid : " Sina oled Jumala Poeg ! "
41003012	Ja ta hoiatas neid kangesti , et nad ei teeks teda avalikuks .
41003013	Ja ta läks üles mäele ja kutsus enese juurde , keda ta tahtis , ja nad tulid ta juurde .
41003014	Ja ta määras kaksteist , et need oleksid tema juures ja ta võiks neid läkitada kuulutama
41003015	ja et neil oleks meelevald välja ajada kurje vaime .
41003016	Ta määras need kaksteist : Siimona , ja pani temale nimeks Peetrus ;
41003017	ja Jakoobuse , Sebedeuse poja , ja Johannese , Jakoobuse venna , ja pani neile nimeks Boanerges , see on Kõuepojad ;
41003018	ja Andrease ja Filippuse ja Bartolomeuse ja Matteuse ja Tooma ja Jakoobuse , Alfeuse poja , ja Taddeuse ja Siimona Kaanast ,
41003019	ja Juudas Iskarioti , kes ta ära andis .
41003020	Ja ta tuli koju . Ja rahvas tuli jälle kokku , nõnda et nad ei saanud leibagi võtta .
41003021	Ja kui tema juures olijad seda kuulsid , läksid nad välja teda kinni võtma , sest nad ütlesid : " Ta on arust ära ! "
41003022	Ja kirjatundjad , kes olid tulnud Jeruusalemmast , ütlesid : " Temas on Peeltsebul , ja kurjade vaimude ülema abil ajab ta välja kurje vaime ! "
41003023	Tema kutsus need enese juurde ja ütles neile võrdumitega : " Kuidas võib saatan välja ajada saatanat ?
41003024	Ja kui kuningriik on isekeskis riius , siis ei või see kuningriik püsida .
41003025	Ja kui koda on isekeskis riius , siis ei või see koda püsida .
41003026	Ja kui saatan paneb iseenesele vastu , siis ei või ta püsida , vaid tal on ots käes !
41003027	Ükski ei või minna vägeva majasse ja riisuda ta riistu , kui ta enne seda vägevat ei seo . Ja siis ta võib rüüstata tema maja .
41003028	Tõesti ma ütlen teile , et kõik patud antakse inimlastele andeks , ja Jumala pilkamised , niipalju kui nad iganes on Jumalat pilganud ;
41003029	kuid kes iganes on pilganud Püha Vaimu , sellel ei ole andekssaamist iialgi , vaid ta on süüdlane igaveses patus ! "
41003030	Sest nad ütlesid : " Temas on rüve vaim ! "
41003031	Siis tulid tema ema ja vennad ja seisid õues ja läkitasid tema juurde teda kutsuma .
41003032	Ja rahvas istus ta ümber ja temale öeldi : " Vaata , su ema ja su vennad õues otsivad sind ! "
41003033	Ta vastas neile ning ütles : " Kes on mu ema või mu vennad ? "
41003034	Ja ta vaatas enese ümber nende peale , kes istusid sõõris ta ümber , ning ütles : " Vaata , siin on mu ema ja mu vennad !
41003035	Sest kes iganes teeb Jumala tahtmist , see on mu vend ja õde ja ema ! "
41004001	Ja ta hakkas jälle õpetama mere ääres . Ja üsna palju rahvast kogunes ta juurde , nõnda et ta pidi minema paati ja istuma merel . Ja kõik rahvas oli maal mererannas .
41004002	Ja ta õpetas neid palju tähendamissõnadega , ja oma õpetuses ta ütles neile :
41004003	" Kuulge ! Vaata , külvaja läks välja külvama .
41004004	Ja sündis , kui ta külvas , et muist kukkus tee äärde , ja linnud tulid ja sõid selle .
41004005	Ja muist kukkus kaljusele maale , kus tal ei olnud palju mulda ; ja see tärkas varsti , sest tal ei olnud sügavat maad .
41004006	Aga kui päike tõusis , kõrbes see , ja et tal ei olnud juurt , kuivas ta ära .
41004007	Ja muist kukkus ohakate sekka , ja ohakad tõusid ning lämmatasid selle , ja ta ei andnud vilja .
41004008	Ja muist kukkus heale maale , ja kui see tärkas ja kasvas , andis see vilja , ja mõni kandis kolmkümmend seemet ja mõni kuuskümmend ja mõni sada . "
41004009	Ja ta ütles : " Kel kõrvad on kuulda , see kuulgu ! "
41004010	Aga kui ta üksi oli , küsisid temalt need , kes ühes nende kaheteistkümnega olid tema ümber , nende tähendamissõnade mõtet .
41004011	Ja ta ütles neile : " Teile on antud mõista Jumala riigi saladust , aga neile , kes on väljas , sünnib see kõik tähendamissõnade läbi ,
41004012	et nad nähes näeksid ega taipaks , ja kuuldes kuuleksid ega mõistaks , et nad ei pöörduks ja neile ei antaks andeks ! "
41004013	Ja ta ütles neile : " Te ei taipa seda tähendamissõna , kuidas te siis tahate mõista kõiki teisi tähendamissõnu ?
41004014	Külvaja külvab sõna .
41004015	Need on teeäärsed , kuhu sõna külvatakse , ja kui nad on kuulnud , tuleb kohe saatan ja võtab sõna ära , mis nendesse oli külvatud .
41004016	Ja nõndasamuti , mis külvati kaljusele maale , on need , kes , kui nad sõna kuulevad , seda kohe rõõmuga vastu võtavad ;
41004017	aga neil ei ole juurt enestes , vaid nad kestavad ainult üürikese aja : pärast , kui tõuseb viletsus või tagakiusamine sõna pärast , nad taganevad varsti .
41004018	Ja teised on ohakate sekka külvatud . Need on , kes sõna kuulevad ,
41004019	aga selle maailma mured ja rikkuse petlikkus ja muude asjade himud saavad võimule ja lämmatavad sõna ära , ja see jääb viljatuks .
41004020	Ja kes on heale maale külvatud , on need , kes sõna kuulevad ja vastu võtavad ja kannavad vilja , mõni kolmekümnekordselt ja mõni kuuekümnekordselt ja mõni sajakordselt . "
41004021	Ja ta ütles neile : " Kas küünal tuuakse selleks , et panna teda vaka alla või voodi alla ? Kas mitte selleks , et teda panna küünlajalale ?
41004022	Sest midagi ei ole varjul muu jaoks , kui et ta saaks avalikuks , ja midagi ei ole peidetud muu jaoks , kui et ta tuleks ilmsiks .
41004023	Kui kellelgi kõrvad on kuulda , see kuulgu ! "
41004024	Ja ütles neile : " Pange tähele , mida te kuulete . Mis mõõduga te mõõdate , sellega mõõdetakse teile ja teile lisatakse veel juurde .
41004025	Sest kellel on , sellele antakse ; ja kellel ei ole , sellelt võetakse see , mis tal on ! "
41004026	Ja ta ütles : " Nõnda on Jumala riik , otsekui inimene viskab seemet maa peale ,
41004027	ja heidab magama ja tõuseb üles öösel ja päeval , ja seeme tärkab ja sirgub , nõnda et ta isegi ei tea kuidas .
41004028	Sest maa kannab vilja iseenesest , esmalt orast , pärast päid , siis täit nisu pea sees .
41004029	Aga kui vili on valminud , saadab ta sedamaid sirbi sinna , sest lõikus on käes . "
41004030	Ja ta ütles : " Millega võiksime võrrelda Jumala riiki ? Või missuguse tähendamissõnaga me seda tähendame ?
41004031	Sinepiivakesega , mis on , kui see maha külvatakse , väiksem kui kõik muud seemned maa peal ,
41004032	aga kui see on külvatud , tõuseb ta ning saab suuremaks kõigist taimedest ja kasvatab suured oksad , nõnda et taeva linnud võivad pesitada ta varju all . "
41004033	Ja mitme niisuguse tähendamissõnaga rääkis ta neile sõnu sedamööda , kuidas nad suutsid kuulda .
41004034	Aga ilma tähendamissõnata ei rääkinud ta neile midagi ; ja isepäinis ta seletas jüngritele kõik ära .
41004035	Ja samal päeval , kui õhtu käes oli , ütles ta neile : " Lähme üle teisele poole . "
41004036	Ja kui nad rahva olid lasknud ära minna , võtavad nad tema paati , nõnda nagu ta oli ; ja ka teisi paate oli temaga .
41004037	Siis tõusis kange tuulispea ja lõi laineid paati , nõnda et paat juba täitus .
41004038	Ja tema ise oli paadi päras magamas , toetudes peaalusele ; ja nad äratasid ta üles ja ütlesid talle : " Õpetaja , kas sa ei hooli sellest , et me hukkume ? "
41004039	Tema tõusis üles ja sõitles tuult ning ütles merele : " Ole vait ja vaga ! " Ja tuul rauges , ja meri jäi täiesti vaikseks .
41004040	Ja ta ütles neile : " Miks te olete nii arad ? Kuidas teil ei ole usku ? "
41004041	Ja nad lõid väga kartma ning ütlesid üksteisele : " Kes see siis õieti on , et ka tuul ja meri kuulevad tema sõna ? "
41005001	Ja nad tulid teisele poole merd gerasalaste maale .
41005002	Ja kui ta paadist väljus , kohtas teda varsti haudadest tulnud mees , kellel oli rüve vaim .
41005003	Mehe eluase oli surnuhaudades ja keegi ei suutnud teda ahelatega kinni panna ,
41005004	sest ta oli mitu korda olnud kinni jalgraudus ja ahelais , aga oli ahelad puruks kiskunud ja jalgrauad katki murdnud , nii et ükski ei suutnud teda taltsutada .
41005005	Ööd ja päevad läbi oli ta aina mägedel ja surnuhaudades ning karjus ja peksis ennast kividega .
41005006	Aga kui ta Jeesust kaugelt nägi , jooksis ta ja kummardas teda
41005007	ja ütles suure häälega kisendades : " Mis sinul on minuga tegemist , Jeesus , kõige kõrgema Jumala Poeg ? Ma vannutan sind Jumala juures , et sa mind ei piinaks ! "
41005008	Sest ta oli öelnud temale : " Mine välja inimesest , sa rüve vaim ! "
41005009	Ja ta küsis temalt : " Mis su nimi on ? " Ta ütles talle : " Mu nimi on Leegion , sest meid on palju ! "
41005010	Ja ta anus teda väga , et ta neid välja ei saadaks sealt maalt .
41005011	Ent seal oli mäe all suur seakari söömas .
41005012	Ja rüvedad vaimud anusid teda ning ütlesid : " Läheta meid sigade sisse , et me läheksime neisse ! "
41005013	Ja tema andis neile loa . Siis rüvedad vaimud väljusid ja läksid sigade sisse . Ja seakari kukutas enese ülepeakaela kaldalt merre , arvult ligi kaks tuhat , ja uppus merre .
41005014	Aga nende karjatajad põgenesid ja teatasid sellest linnas ja maal . Ja inimesi tuli välja vaatama , mis on sündinud .
41005015	Ja nad tulid Jeesuse juurde ja nägid seestunut , kelles oli olnud Leegion , istuvat , riietatud ja selge aruga olevat . Ja nad kartsid .
41005016	Ja need , kes seda olid näinud , jutustasid neile , mis seestunuga oli sündinud , ja sigadest .
41005017	Ja inimesed hakkasid teda paluma , et ta nende maa-alalt ära läheks .
41005018	Kui ta paati astus , palus talt see , kes oli olnud seestunud , et ta tohiks jääda tema juurde .
41005019	Aga tema ei lubanud seda talle mitte , vaid ütles talle : " Mine koju omaste juurde ja teata neile , mis suuri asju Issand sulle on teinud ja kuidas ta sinu peale on halastanud . "
41005020	Ja ta läks ära ja hakkas Dekapolis kuulutama , mis suuri asju Jeesus temale oli teinud . Ja kõik panid seda imeks .
41005021	Ja kui Jeesus paadiga jälle siiapoole kaldale oli jõudnud , kogunes palju rahvast tema juurde , ja ta oli mererannas .
41005022	Siis tuleb üks kogudusekoja ülemaid , Jairus nimi , ja langeb teda nähes tema jalge ette maha
41005023	ja palub teda väga ning ütleb : " Mu tütreke on hinge vaakumas ; ma palun , et sa tuleksid ja paneksid oma käed tema peale , et ta saaks terveks ning jääks ellu ! "
41005024	Ja ta läks temaga . Ja palju rahvast käis tema järel ja rõhus ta peale .
41005025	Ja seal oli naine , kes oli kaksteist aastat olnud veritõves
41005026	ja oli saanud palju kannatada mitme arsti all ning oli kulutanud kogu oma vara , ilma et ta oleks mingit abi saanud , kuna haigus oli läinud veel pahemaks .
41005027	See oli kuulnud Jeesusest ja tuli rahva seas tema selja taha ja puudutas ta kuube .
41005028	Sest ta mõtles : kui ma aga puudutaksin tema riideid , saaksin ma terveks .
41005029	Ja kohe kuivas tema vereläte , ja ta tundis oma ihu vaevast terveks saanud olevat .
41005030	Ka Jeesus tundis kohe iseeneses , et vägi temast oli väljunud , pöördus ümber rahva seas ja küsis : " Kes puudutas mu riideid ? "
41005031	Tema jüngrid ütlesid temale : " Sa näed , et rahvas rõhub su peale , ja küsid : kes puudutas mind ? "
41005032	Ent ta vaatas ümber , et näha , kes seda oli teinud .
41005033	Siis lõi naine kartma ning värises , sest et ta teadis , mis temale oli sündinud , ja tuli ning heitis maha tema ette ja ütles temale kogu tõe .
41005034	Aga ta ütles naisele : " Tütar , sinu usk on sind aidanud ; mine rahuga ja ole terve oma vaevast ! "
41005035	Kui ta alles rääkis , tulid mõned kogudusekoja ülema perest ja ütlesid : " Su tütar on surnud , mis sa õpetajat veel tülitad ? "
41005036	Aga Jeesus jättis tähele panemata , mida räägiti , ja ütles kogudusekoja ülemale : " Ära karda , usu vaid ! "
41005037	Ja ta ei lasknud kedagi tulla ühes enesega kui vaid Peetruse , Jakoobuse ja Johannese , Jakoobuse venna .
41005038	Ja nad tulevad kogudusekoja ülema majasse , ja ta näeb käratsemist ja nutjaid ja ulujaid ;
41005039	ja sisse minnes ütleb ta neile : " Mis te käratsete ja nutate ? Laps ei ole surnud , vaid magab ! "
41005040	Ja nad naersid teda . Aga kui ta kõik on välja ajanud , võtab ta enesega lapse isa ja ema ja enese juures olijad ja läheb sisse sinna , kus laps maas oli .
41005041	Ja lapse käest kinni hakates ütleb ta temale : " Talitaa kuum ! " see on tõlgitult : neitsike , ma ütlen sulle , tõuse üles !
41005042	Ja sedamaid tõusis neitsike üles ja kõndis ; ta oli juba kaksteist aastat vana . Ja nad ehmusid üliväga .
41005043	Ja ta keelas neid kangesti , et keegi seda ei saaks teada , ja käskis tütarlapsele süüa anda .
41006001	Ja ta läks sealt ära ja tuli oma kodukohta , ja ta jüngrid järgisid teda .
41006002	Ja kui hingamispäev tuli , hakkas ta kogudusekojas õpetama . Ja paljud , kes teda kuulsid , hämmastusid väga ja ütlesid : " Kust sellele see kõik on tulnud ja mis tarkus see on , mis temale on antud ? Ja kuidas niisugused vägevad teod sünnivad ta käte läbi ?
41006003	Eks tema ole see puusepp , Maarja poeg , Jakoobuse ja Joosese ja Juuda ja Siimona vend ? Ja eks ka tema õed ole siin meie juures ? " Ja nad pahandusid temast .
41006004	Aga Jeesus ütles neile : " Prohvet ei ole mujal autu kui oma kodukohas ja oma sugulaste seas ning omas majas ! "
41006005	Ja ta ei saanud seal teha ühtki muud vägevat tegu kui ainult panna oma käed väheste haigete peale ja nad terveks teha .
41006006	Ja ta pani imeks nende uskmatust . Ja tema käis läbi ümberkaudsed külad ning õpetas .
41006007	Ja ta kutsus need kaksteist enese juurde ja hakkas neid läkitama kahekaupa ja andis neile meelevalla rüvedate vaimude üle ,
41006008	ja käskis neid , et nad midagi muud ei võtaks teele kaasa kui ainult kepi , ei pauna ega leiba ega raha vöö vahele ,
41006009	vaid sidugu paeltega kingad jalga ja ärgu pangu kaht kuube selga .
41006010	Ja ta ütles neile : " Kuhu kotta te iganes sisse lähete , sinna jääge , seni kui te sealt väljute .
41006011	Ja kus paigas iganes teid vastu ei võeta ega kuulata , sealt väljuge ja puistake tolm oma jalgadelt neile tunnistuseks ! "
41006012	Ja nad läksid välja ja kuulutasid , et tuleb meelt parandada ,
41006013	ja ajasid palju kurje vaime välja ja võidsid palju tõbiseid õliga ja tegid nad terveks .
41006014	Ja kuningas Heroodes sai kuulda Jeesusest , sest ta nimi oli juba tuttav , ja ütles : " Ristija Johannes on surnuist üles tõusnud ja sellepärast on imelised väed tema sees tegevad ! "
41006015	Aga teised ütlesid : " Tema on Eelija ! " Teised aga : " Tema on prohvet nagu üks prohveteid ! "
41006016	Aga kui Heroodes seda kuulis , ütles ta : " Johannes , kelle pea ma otsast raiusin , on üles tõusnud ! "
41006017	Sest Heroodes ise oli läkitanud ja Johannese kinni võtnud ja tema sidunud ning vangitorni pannud Heroodiase , oma venna Filippuse naise pärast . Sest ta oli tema enesele naiseks võtnud .
41006018	Oli ju Johannes öelnud Heroodesele : " Sul ei ole luba oma venna naist pidada ! "
41006019	Aga Heroodias kandis ta peale viha ja tahtis teda tappa , ja ei saanud mitte .
41006020	Sest Heroodes kartis Johannest ; ta teadis teda õige ja püha mehe olevat ning kaitses teda , ja kui ta teda kuulis , jäi ta mõneski asjas kahevahele ja kuulas teda siiski hea meelega .
41006021	Kui nüüd paras aeg oli tulnud , mil Heroodes oma sünnipäeval tegi söömaaja oma suurtele isandatele ja pealikuile ning Galilea ülemaile ,
41006022	siis tuli sama Heroodiase tütar sisse ja tantsis . See oli meelt mööda Heroodesele ja neile , kes lauas istusid . Siis ütles kuningas neitsile : " Palu mult , mida sa iganes tahad , ja ma annan sulle ! "
41006023	Ja ta vandus temale : " Ma annan sulle , mis sa iganes minult palud , olgu kas või pool minu kuningriiki ! "
41006024	Aga neitsi läks välja ja küsis oma emalt : " Mis ma pean paluma ? " Ent ema ütles : " Ristija Johannese pea ! "
41006025	Ja neitsi läks kohe rutuga kuninga juurde , palus ning ütles : " Ma tahan , et sa mulle sedamaid annad vaagnal Ristija Johannese pea ! "
41006026	Siis sai kuningas väga kurvaks , kuid vande ja lauasistujate pärast ta ei tahtnud temale seda keelata .
41006027	Ja kuningas läkitas kohe valvuri ja käskis tuua tema pea .
41006028	See läks ja raius vangitornis ta pea otsast ära ja tõi ta pea vaagnal ning andis selle neitsile , ja neitsi andis selle oma emale .
41006029	Kui tema jüngrid seda kuulsid , tulid nad ja võtsid ta keha ja panid selle hauda .
41006030	Ja apostlid tulid kokku Jeesuse juurde ja kuulutasid temale kõik , mida nad olid teinud ja mida õpetanud .
41006031	Siis ta ütles neile : " Tulge teie kõrvale üksikusse paika ja puhake pisut ! " Sest tulijaid ja minejaid oli palju ja nad ei saanud mahti süüagi .
41006032	Ja nad sõudsid paadiga kõrvale üksikusse paika .
41006033	Ja paljud nägid neid ära sõudvat ning tundsid tema ära ja jooksid jala sinna kokku kõigist linnadest ja jõudsid neist ette .
41006034	Ja kui ta paadist välja astus ja nägi palju rahvast , hakkas tal neist hale meel , et nad olid otsekui lambad , kellel pole karjast . Ja ta hakkas neid pikalt õpetama .
41006035	Aga kui aeg oli läinud hiliseks , tulid ta jüngrid ta juurde ja ütlesid : " Paik on tühi ja aeg jääb juba hiliseks ;
41006036	lase nad minema , et nad läheksid ümberkaudu asulaisse ja küladesse ja ostaksid endile leiba , sest neil ei ole midagi süüa ! "
41006037	Aga tema kostis ja ütles neile : " Andke teie neile süüa ! " Nemad ütlesid temale : " Kas me peaksime minema kahesaja teenari eest leiba ostma ja neile süüa andma ? "
41006038	Aga tema küsis neilt : " Mitu leiba teil on ? Minge vaadake . " Kui nad olid teada saanud , ütlesid nad : " Viis leiba ja kaks kala . "
41006039	Ja ta käskis neid asetada kõik istuma , salkkond salkkonna kõrvale haljale murule .
41006040	Ja nad istusid maha ridamisi , sajakaupa ja viiekümnekaupa .
41006041	Ja ta võttis need viis leiba ja kaks kala , vaatas üles taeva poole ja õnnistas ja murdis leivad ja andis need oma jüngrite kätte rahva ette panemiseks . Ja ka need kaks kala jagas ta kõikidele .
41006042	Ja kõik sõid ja nende kõhud said täis .
41006043	Ja korjati kokku kaksteist korvitäit palukesist ja kalust .
41006044	Ja neid , kes leivust olid söönud , oli viis tuhat meest .
41006045	Ja sedamaid sundis ta oma jüngreid astuma paati ja sõitma tema eele teisele rannale Betsaidasse , kuni tema laseb rahva minema .
41006046	Ja kui ta lahkumistervituse oli öelnud , läks ta mäele palvetama .
41006047	Kui siis õhtu jõudis , oli paat keset merd ja tema üksi maal .
41006048	Ja ta nägi neil sõudes püsti häda käes olevat , sest tuul oli neile vastu . Ja neljandal öövahi-korral tuli ta mere peal kõndides nende juurde ja tahtis neist mööda minna .
41006049	Aga kui nad teda nägid mere peal kõndivat , arvasid nad , et see on tont , ja hakkasid karjuma .
41006050	Sest nad kõik nägid teda ja ehmusid . Aga tema rääkis kohe nendega ja ütles neile : " Olge julged , mina olen , ärge kartke ! "
41006051	Ja ta läks nende juurde paati , ja tuul rauges . Ja nad kohkusid üpris väga iseenestes ,
41006052	sest nad ei olnud veel aru saanud leibade loost , vaid nende süda oli läinud kõvaks .
41006053	Ja kui nad üle mere olid maale sõudnud , jõudsid nad Gennesaretti ja astusid rannale .
41006054	Ja kui nad paadist olid väljunud , tunti ta sedamaid ära
41006055	ja joosti kogu sealne ümberkaudne maa läbi ning hakati haigeid vooditega kandma igale poole , kus teda kuuldi olevat .
41006056	Ja kuhu ta iganes läks küladesse või linnadesse või asulaisse , asetati põdejaid turgudele ja paluti teda , et nad saaksid vaid puudutada tema kuue palistust . Ja kõik , kes teda puudutasid , said terveks .
41007001	Ja variserid ja mõned kirjatundjaist , kes olid tulnud Jeruusalemmast , kogunesid tema juurde ,
41007002	ja nähes mõningaid ta jüngritest ebapühade , see on pesemata kätega leiba võtvat -
41007003	sest variserid ja ükski juut ei söö enne , kui nad on hoolsasti käsi pesnud , nii pidades esivanemate pärimust ;
41007004	ka turult tulles ei söö nad muidu kui et nad endid enne pesevad ; ja palju muid asju on , mida nad on võtnud pidada , nagu karikate ja kiviriistade ja vasknõude pesemised -
41007005	küsisid temalt variserid ja kirjatundjad : " Miks sinu jüngrid ei ela vanemate pärimuse järgi , vaid söövad leiba ebapühade kätega ? "
41007006	Aga ta ütles neile : " Jesaja on hästi teist silmakirjatsejaist ennustanud , nõnda nagu on kirjutatud : see rahvas austab mind huultega , kuid nende süda on minust kaugel ;
41007007	ilmaaegu nad teenivad mind , õpetades õpetusi , mis on inimeste käskimised .
41007008	Sest hüljates Jumala käsu , te peate inimeste pärimust ! "
41007009	Ja ta ütles neile : " Ilus küll ! Te heidate Jumala käsu kõrvale , et pidada oma pärimust !
41007010	Sest Mooses ütles : sa pead oma isa ja ema austama , ja kes isa või ema neab , peab surma surema !
41007011	Teie aga ütlete : kui inimene ütleb oma isale või emale : korbaan - see tähendab ohvriand - on see , mis sa iganes minu käest võiksid saada ! ,
41007012	siis te ei lase teda enam ühtki head teha oma isale ega emale
41007013	ja teete nõnda Jumala sõna tühjaks oma pärimusega , mille te olete pärinud , ja teete palju muud seesugust . "
41007014	Ja ta kutsus jälle kõik rahva enese juurde ja ütles neile : " Kuulge mind kõik ja mõistke ?
41007015	Miski , mis läheb väljastpoolt inimest tema sisse , ei või teda rüvetada ; aga mis läheb inimesest välja , see rüvetab inimest .
41007016	[ Kui kellelgi kõrvad on kuulda , see kuulgu ! " ]
41007017	Ja kui ta rahva juurest oli läinud ühte majasse , küsisid ta jüngrid temalt selle tähendamissõna mõtet .
41007018	Ja ta ütles neile : " Kas teiegi olete mõistmatud ? Eks te saa aru , et kõik , mis väljastpoolt läheb inimese sisse , ei või teda rüvetada ?
41007019	Sest see ei lähe mitte tema südamesse , vaid kõhtu , ja väljub eri paika . " Nii ta kuulutas kõik toidused puhtaks .
41007020	Ja ta ütles : " Mis inimesest välja läheb , see rüvetab inimest .
41007021	Sest seestpoolt , inimeste südamest , lähtuvad kurjad mõtted , hoorus , vargused , tapmised ,
41007022	abielurikkumised , ahnus , kurjused , kavalus , kiimalus , kade silm , Jumala pilkamine , kõrkus , rumalus .
41007023	Kõik need pahad asjad lähtuvad seestpoolt ja rüvetavad inimest . "
41007024	Ja ta tõusis ning läks sealt ära Tüürose ja Siidoni alale . Ja ta läks ühte majasse ega tahtnud , et keegi seda teada saaks . Kuid ta ei võinud jääda varjule .
41007025	Sest üks naine , kelle tütrekesel oli rüve vaim , oli temast kohe kuulda saanud ja tuli ning heitis ta jalge ette maha .
41007026	See naine oli kreeklane , sündimise poolest Sürofoiniikia inimene . Ja see palus teda , et ta ajaks kurja vaimu välja ta tütrest .
41007027	Siis ütles Jeesus temale : " Lase esmalt laste kõhud täis saada ; sest ei ole mitte hea võtta laste leib ja heita koerakeste ette ! "
41007028	Ent naine kostis ja ütles temale : " Jah , Issand , aga koerakesed laua all söövad laste raasukesi ! "
41007029	Siis ta ütles naisele : " Selle sõna pärast mine ; kuri vaim on sinu tütrest lahkunud ! "
41007030	Ja naine läks koju ja leidis tütre voodis magavat ning kurja vaimu lahkunud olevat .
41007031	Ja kui ta jälle välja läks Tüürose aladelt , tuli ta Siidoni kaudu Galilea mere äärde Dekapoli alade keskkohale .
41007032	Ja ta juurde toodi kurt , kellel oli kidakeel , ja paluti teda , et ta paneks oma käe tema peale .
41007033	Siis ta võttis tema rahva seast kõrvale ja pistis oma sõrmed tema kõrvu ja sülitas ning puudutas ta keelt ,
41007034	vaatas üles taevasse , ohkas ja ütles talle : " Effataa ! " , see on : mine lahti !
41007035	Ja tema kõrvad läksid lahti ja ta keeleköidik pääses kohe valla , ja ta rääkis selgesti .
41007036	Ja ta keelas neid seda ühelegi rääkimast . Aga mida enam ta neid keelas , seda enam nad kuulutasid seda .
41007037	Ja inimesed hämmastusid üliväga ja ütlesid : " Kõik on ta hästi teinud ; kurdid teeb ta kuulma ja keeletud rääkima ! "
41008001	Neil päevil , kui jälle väga palju rahvast koos oli ja neil ei olnud midagi süüa , kutsus Jeesus jüngrid enese juurde ja ütles neile :
41008002	" Mul on väga hale meel rahvast , sest nad on juba kolm päeva olnud minu juures , ja neil ei ole midagi süüa .
41008003	Ja kui ma nad lasen koju minna söömata , nõrkevad nad teel ! " Sest mõned neist olid kaugelt tulnud .
41008004	Ja ta jüngrid vastasid temale : " Kust võib keegi siin kõrbes neid leivaga täita ? "
41008005	Ja ta küsis neilt : " Mitu leiba teil on ? " Nad ütlesid : " Seitse . "
41008006	Ja ta käskis rahva istuda maa peale . Siis ta võttis need seitse leiba , tänas , murdis ja andis oma jüngrite kätte , et nad paneksid ette . Ja nad panid rahvale ette .
41008007	Ja neil oli pisut kalu ; ja ta õnnistas ja käskis ka need ette panna .
41008008	Siis nad sõid ja nende kõhud said täis , ja ülejäänud palukesi korjati kokku seitse korvitäit .
41008009	Aga sööjaid oli olnud arvata neli tuhat . Ja ta laskis nad minna .
41008010	Ja varsti ta astus ühes oma jüngritega paati ja jõudis Dalmanuuta paikadesse .
41008011	Ja variserid tulid välja ja hakkasid temaga vaidlema ning nõudsid temalt tunnustähte taevast , et teda kiusata .
41008012	Siis ta ohkas oma vaimus ja ütles : " Miks see sugu otsib tähte ? Tõesti , ma ütlen teile , sellele soole ei anta tähte ! "
41008013	Ja ta jättis nad maha ja astus jälle paati ja läks ära teisele poole .
41008014	Ja nad olid unustanud leiba kaasa võtta ja neil ei olnud rohkem kui üksainus leib paadis kaasas .
41008015	Ja ta käskis neid ning ütles : " Vaadake ette , hoiduge variseride haputaignast ja Heroodese haputaignast ! "
41008016	Ja nad arutlesid isekeskis seda , et neil ei ole leiba .
41008017	Tema märkas seda ning ütles neile : " Mis te arutate , et teil ei ole leiba ? Kas te veel ei mõista ega saa aru ? Kas teil on ikka alles kõva süda ?
41008018	Silmad teil on , aga te ei näe ; kõrvad teil on , aga te ei kuule ega mäleta .
41008019	Kui ma viis leiba murdsin viiele tuhandele , mitu korvitäit palukesi te siis korjasite ? " Nad ütlesid : " Kaksteist ! "
41008020	" Kui ma seitse murdsin neljale tuhandele , mitu korvitäit palukesi te siis korjasite ? " Nad ütlesid : " Seitse . "
41008021	Siis ta ütles neile : " Kuidas te siis ei mõista ? "
41008022	Ja nad tulevad Betsaidasse . Ja ta juurde tuuakse pime , ja nad paluvad teda , et ta teda puudutaks .
41008023	Siis ta haaras pimeda käest kinni ja viis ta alevist välja , sülitas temale silmi ning pani oma käed ta peale ja küsis talt : " Kas sa näed midagi ? "
41008024	Tema vaatas üles ning ütles : " Ma näen inimesi , ma näen neid nagu puid kõndimas ! "
41008025	Siis ta pani taas oma käed ta silmadele ; ja nüüd ta vaatas teravasti ja oli jälle terve ; ja ta nägi kõike selgesti .
41008026	Ja ta saatis tema koju ning ütles : " Ära minegi külasse ! "
41008027	Ja Jeesus ja ta jüngrid läksid Filippuse Kaisarea küladesse . Ja teel küsis ta oma jüngritelt ning ütles neile : " Kelle mind inimesed ütlevad olevat ? "
41008028	Aga nemad vastasid temale ning ütlesid : " Ristija Johannese , ja teised Eelija , ja veel teised ühe prohveteist ! "
41008029	Siis ta küsis neilt : " Aga teie , kelle teie ütlete mind olevat ? " Peetrus vastas ning ütles temale : " Sina oled Kristus ! "
41008030	Ja ta hoiatas neid kõvasti , et nad temast ühelegi ei räägiks .
41008031	Ja ta hakkas neid õpetama : " Inimese Poeg peab palju kannatama ja hüljatama vanemate ja ülempreestrite poolt ning tapetama ja kolme päeva pärast üles tõusma . "
41008032	Ja ta rääkis seda üsna avalikult . Ja Peetrus võttis ta isepäinis ja hakkas teda noomima .
41008033	Aga tema pöördus , vaatas oma jüngritele ja sõitles Peetrust ning ütles : " Tagane minust , saatan , sest sa ei mõtle seda , mis on Jumala , vaid mis on inimeste kohane ! "
41008034	Ja ta kutsus rahva enese juurde ühes oma jüngritega ning ütles neile : " Kui keegi tahab minu järele tulla , siis ta salaku end ära ja võtku oma rist enese peale ja järgigu mind .
41008035	Sest kes iganes oma hinge tahab päästa , see kaotab selle ; aga kes iganes oma hinge kaotab minu ja armuõpetuse pärast , see päästab selle .
41008036	Sest mis kasu on inimesel sellest , kui ta kogu maailma kasuks saaks , aga oma hingele kahju teeks ?
41008037	Või mis võib inimene anda oma hinge vahetushinnaks ?
41008038	Sest kes häbeneb minu ja mu sõnade pärast selles abielurikkujas ja patuses tõus , selle pärast häbeneb ka Inimese Poeg , kui ta tuleb oma Isa auhiilguses ühes pühade inglitega ! "
41009001	Ja tema ütles neile : " Tõesti , ma ütlen teile , neist , kes siin seisavad , on mõned , kes ei maitse surma , kuni nad näevad Jumala riigi tulnud olevat väega ! "
41009002	Ja kuue päeva pärast võttis Jeesus enesega Peetruse , Jakoobuse ja Johannese ning viis nad üles kõrgele mäele isepäinis , ja tema muudeti nende ees .
41009003	Tema riided läksid hiilgavaks , helevalgeks otsekui lumi , nagu neid ükski vanutaja maa peal ei suuda teha nii heledaks .
41009004	Ja Eelija ühes Moosesega ilmus neile , ja nad kõnelesid Jeesusega .
41009005	Ja Peetrus kostis ning ütles Jeesusele : " Rabi , siin on hea olla ! Teeme nüüd kolm telki : sinule ühe ja Moosesele ühe ja Eelijale ühe ! "
41009006	Aga ta ei teadnud , mida öelda , sest nad olid täis kartust .
41009007	Siis tuli pilv ja heitis varju nende üle ; ja hääl kostis pilvest : " See on mu armas Poeg , teda kuulake ! "
41009008	Ja kui nad äkitselt ümber vaatasid , ei näinud nad enam kedagi muud kui üksnes Jeesust eneste juures .
41009009	Ja kui nad mäelt alla läksid , keelas ta neid , et nad ühelegi ei jutustaks , mis nad olid näinud , enne kui Inimese Poeg on surnuist üles tõusnud .
41009010	Ja nad pidasid meeles selle sõna ja küsisid isekeskis : " Mis tähendab surnuist üles tõusta ? "
41009011	Siis nad küsisid temalt ning ütlesid : " Miks kirjatundjad ütlevad , et Eelija peab enne tulema ? "
41009012	Aga tema ütles neile : " Eelija tuleb küll enne korda seadma kõike . Ent kuidas on kirjutatud Inimese Pojast , et ta peab palju kannatama ja teda peetakse halvaks ?
41009013	Aga ma ütlen teile , et ka Eelija on tulnud ja et nad tegid temale , mida nad tahtsid , nõnda nagu temast on kirjutatud ! "
41009014	Ja kui nad tulid jüngrite juurde , nägi ta palju rahvast nende ümber ja kirjatundjaid vaidlevat nendega .
41009015	Ja kohe , kui rahvahulk teda nägi , kohkusid kõik ja jooksid temale vastu ning teretasid teda .
41009016	Ja ta küsis nendelt : " Miks te vaidlete nendega ? "
41009017	Siis vastas keegi rahva seast : " Õpetaja , ma tõin su juurde oma poja , kellel on keeletu vaim ;
41009018	ja kus ta iganes tuleb tema kallale , kisub ta teda , ja tema ajab vahtu ja kiristab hambaid ja kuivetub . Ja ma ütlesin su jüngritele , et nad ajaksid ta välja , kuid nad ei suutnud ! "
41009019	Aga tema vastas neile ja ütles : " Oh sina uskmatu tõug ! Kui kaua ma pean olema teie juures ? Kui kaua ma pean teiega kannatama ? Tooge ta minu juurde ! "
41009020	Ja nad tõid ta tema juurde . Ja kohe , kui ta Jeesust nägi , raputas vaim teda ja ta kukkus maa peale ja aeles ning ajas vahtu .
41009021	Ja ta küsis tema isalt : " Kui kaua aega see on temal olnud ? " Tema vastas : " Lapsest saadik !
41009022	See on teda mitu puhku küll tulle , küll vette visanud , et teda hukata ; aga kui sa kuidagi võid , siis olgu sul meist hale meel ning aita meid ! "
41009023	Aga Jeesus ütles temale : " Sa ütled : kui sa võid ! Kõik on võimalik sellele , kes usub ! "
41009024	Ja poisi isa hüüdis sedamaid ning ütles : " Ma usun , aita mu uskmatust ! "
41009025	Aga nähes , et rahvast ikka rohkem kokku jooksis , sõitles Jeesus rüvedat vaimu ning ütles temale : " Sina , keeletu ja kurt vaim , ma käsin sind : mine temast välja ja ära tule enam tema sisse ! "
41009026	Siis see kisendas ja raputas teda väga ja väljus . Ja poiss jäi otsekui surnuks , nõnda et mitmed ütlesid : " Ta on surnud ! "
41009027	Kuid Jeesus hakkas ta käest kinni ja tõstis ta üles ; ja ta tõusis püsti .
41009028	Ja kui ta koju tuli , küsisid ta jüngrid temalt isepäinis : " Miks meie ei võinud teda välja ajada ? "
41009029	Tema ütles neile : " See sugu ei või teisiti välja minna kui vaid palvega ! "
41009030	Ja nad läksid sealt ära ja rändasid läbi Galilea . Ja ta ei tahtnud , et keegi saaks teada .
41009031	Sest ta õpetas oma jüngreid ja ütles neile : " Inimese Poeg antakse inimeste kätte ja nad tapavad tema , ja kui ta on tapetud , tõuseb ta kolmandal päeval üles ! "
41009032	Aga nemad ei saanud aru sellest sõnast ja kartsid temalt küsida .
41009033	Ja nad tulid Kapernauma . Ja koju jõudes ta küsis neilt : " Mille üle te teel vaidlesite ? "
41009034	Aga nad jäid vait ; sest nad olid teel isekeskis vaielnud selle üle , kes on suurem .
41009035	Ja tema istus maha ja kutsus need kaksteist ning ütles neile : " Kui keegi tahab olla esimene , siis olgu ta kõikidest viimne ja kõikide teenija ! "
41009036	Ja ta võttis lapse ja pani selle nende keskele , ja kaisutas teda ja ütles neile :
41009037	" Kes iganes ühe niisuguseist lapsist vastu võtab minu nimel , see võtab mind vastu , ja kes iganes mind vastu võtab , see ei võta mind vastu , vaid teda , kes mind on läkitanud ! "
41009038	Johannes ütles temale : " Õpetaja , me nägime sinu nimel kurje vaime välja ajavat meest , kes meid ei järgi , ja me keelasime teda , sest ta ei järgi meid ! "
41009039	Aga Jeesus ütles : " Ärge keelake teda ! Sest kedagi ei ole , kes teeb vägeva teo minu nimel ja suudab sedamaid rääkida minust kurja .
41009040	Sest kes ei ole meie vastu , see on meie poolt !
41009041	Sest kes teid joodab karikatäie veega minu nimel , sellepärast et te olete Kristuse omad , tõesti , ma ütlen teile , see ei jää ilma oma palgast !
41009042	Ja kes pahandab üht neist pisukesist , kes minusse usuvad , sellele oleks parem , et veskikivi temale kaela pandaks ja ta merre visataks !
41009043	Ja kui su käsi sind pahandab , raiu ta maha ; parem on sul vigasena minna ellu kui et sul on kaks kätt ja pead minema põrgusse , kustumatusse tulle ,
41009044	[ kus nende uss ei sure ja tuli ei kustu ! ]
41009045	Ja kui su jalg sind pahandab , raiu ta maha ; parem on sul jalutuna minna ellu kui et sul on kaks jalga ja sind heidetakse põrgusse ,
41009046	[ kus nende uss ei sure ja tuli ei kustu ! ]
41009047	Ja kui su silm sind pahandab , kisu ta välja ; parem on sul ühe silmaga minna Jumala riiki kui et sul on kaks silma ja sind heidetakse põrgusse ,
41009048	kus nende uss ei sure ja tuli ei kustu !
41009049	Sest igaüht peab tulega soolatama !
41009050	Sool on hea ; aga kui sool tuimaks läheb , millega te teete ta maitsekaks ? Olgu teil enestes soola ja pidage rahu isekeskis ! "
41010001	Ja tema läks sealt teele ja tuli Judea aladele ja maale sealpool Jordanit . Ja rahvast voolas jälle kokku tema juurde , ja ta õpetas neid jälle nagu tavaliselt .
41010002	Ja varisere tuli tema juurde , ja teda kiusates küsisid nad temalt : " Kas on mehel luba oma naist enesest lahutada ? "
41010003	Tema vastas ja ütles neile : " Mida Mooses teid käskis ? "
41010004	Nemad ütlesid : " Mooses andis loa kirjutada lahutuskiri ja lahutada ! "
41010005	Aga Jeesus kostis ja ütles : " Teie südame kanguse pärast ta kirjutas teile selle käsu ,
41010006	ent loomise algusest Jumal lõi nad meheks ja naiseks .
41010007	Sellepärast loobub inimene oma isast ja emast ,
41010008	ja need kaks , mees ja naine , saavad üheks lihaks . Nii ei ole nad enam kaks , vaid üks liha .
41010009	Mis nüüd Jumal on ühte pannud , seda inimene ärgu lahutagu ! "
41010010	Ja kodus küsisid tema jüngrid jälle temalt sama asja pärast .
41010011	Ja ta ütles neile : " Kes iganes oma naise enesest lahutab ja võtab teise , rikub abielu tema vastu .
41010012	Ja kui naine enese lahutab oma mehest ja läheb teisele , siis ta rikub abielu ! "
41010013	Ja nad tõid tema juurde lapsukesi , et ta neid puudutaks . Aga jüngrid sõitlesid toojaid .
41010014	Kui Jeesus seda nägi , läks ta tusaseks ja ütles neile : " Laske lapsukesed minu juurde tulla , ärge keelake neid , sest niisuguste päralt on Jumala riik !
41010015	Tõesti , ma ütlen teile , kes Jumala riiki vastu ei võta nagu lapsuke , see ei pääse sinna sisse ! "
41010016	Ja ta kaisutas neid ja pani oma käed nende peale ning õnnistas neid .
41010017	Ja kui ta ära läks teele , jooksis keegi ta juurde , langes põlvili ta ette ning küsis temalt : " Hea õpetaja , mis ma pean tegema , et ma igavese elu päriksin ? "
41010018	Aga Jeesus ütles talle : " Miks sa mind nimetad heaks ? Keegi muu ei ole hea kui ainult Jumal .
41010019	Käsud sa tead : sa ei tohi tappa ; sa ei tohi abielu rikkuda ; sa ei tohi varastada ; sa ei tohi valet tunnistada ; sa ei tohi kedagi petta ; sa pead oma isa ja ema austama ! "
41010020	Aga ta kostis ja ütles temale : " Õpetaja seda kõike ma olen pidanud oma noorpõlvest alates ! "
41010021	Ja Jeesus vaatas tema peale ja tundis armastust ta vastu ning ütles talle : " Üht asja on sulle vaja : mine ja müü ära kõik , mis sul on , ja anna vaestele , ja sul on siis varandus taevas ; ja tule ning järgi mind ! "
41010022	Tema aga jäi murelikuks selle sõna pärast ja läks ära kurva meelega , sest tal oli palju vara .
41010023	Siis Jeesus vaatas ümber ja ütles oma jüngritele : " Kui raske on neil , kellel on palju vara , sisse minna Jumala riiki ! "
41010024	Aga jüngrid kohkusid tema sõnade pärast . Ent Jeesus kostis jälle ja ütles neile : " Lapsed , kui raske on sisse minna Jumala riiki !
41010025	Hõlpsam on kaamelil minna läbi nõelasilma kui rikkal pääseda Jumala riiki ! "
41010026	Aga nemad hämmastusid veel enam ja ütlesid isekeskis : " Kes siis võib õndsaks saada ? "
41010027	Jeesus vaatas nendele ja ütles : " Inimestel on see võimatu , aga mitte Jumalal ; sest Jumalal on kõik võimalik ! "
41010028	Peetrus hakkas temale ütlema : " Vaata , meie oleme jätnud maha kõik ja oleme järginud sind ! "
41010029	Jeesus ütles : " Tõesti , ma ütlen teile , ei ole kedagi , kes maja või vennad või õed või ema või isa või naise või põllud on maha jätnud minu ja armuõpetuse pärast
41010030	ega saaks sajakordselt nüüd sellel ajal maju ja vendi ja õdesid ja emasid ja lapsi ja põlde keset tagakiusamisi ja tulevases maailma-ajastus igavest elu !
41010031	Aga paljud esimesed saavad viimasteks ja viimased esimesiks ! "
41010032	Aga nad olid teel minemas Jeruusalemma ; ja Jeesus käis nende ees , ja nad kohkusid , aga järelkäijad kartsid . Ja ta võttis jälle need kaksteist enese juurde ja hakkas neile rääkima , mis temale peab sündima :
41010033	" Vaata , me läheme üles Jeruusalemma ; ja Inimese Poeg antakse ülempreestrite ja kirjatundjate kätte , ja nad mõistavad ta surma ja annavad ta paganate kätte .
41010034	Ja need pilkavad teda ja sülitavad ta peale ja peksavad teda rooskadega ja tapavad tema , ja kolme päeva pärast tõuseb ta üles ! "
41010035	Siis tulid tema juurde Jakoobus ja Johannes , mõlemad Sebedeuse pojad , ja ütlesid : " Õpetaja , me tahame , et sa meile teeksid , mis me sinult palume ! "
41010036	Aga tema ütles neile : " Mida te tahate , et ma teile teeksin ? "
41010037	Nemad ütlesid talle : " Anna meile , et me üks sinu paremal ja teine sinu vasakul pool saaksime istuda sinu auhiilguses ! "
41010038	Aga Jeesus ütles neile : " Te ei tea , mida te palute . Kas te võite juua seda karikat , mida mina joon , või endid lasta ristida selle ristimisega , millega mind ristitakse ? "
41010039	Aga nad ütlesid talle : " Võime küll ! " Jeesus ütles neile : " Seda karikat , mida mina joon , peate te jooma , ja selle ristimisega , millega mind ristitakse , peab teid ristitama ,
41010040	kuid istuda mu paremal ja vasakul pool ei ole minu anda , vaid see antakse neile , kellele see on valmistatud ! "
41010041	Kui need kümme seda kuulsid , said nad pahaseks Jakoobuse ja Johannese peale .
41010042	Ja Jeesus kutsus nad enese juurde ja ütles neile : " Te teate , et need , keda arvatakse rahvaste ülemaiks , valitsevad nende üle ja rahvaste suured tarvitavad võimust nende vastu .
41010043	Aga nõnda ärgu olgu teie seas , vaid kes teie seast tahab saada suureks , olgu teie teenija ,
41010044	ja kes teie seast tahab olla kõige ülem , olgu kõikide ori !
41010045	Sest Inimese Poeg ei ole tulnud ennast laskma teenida , vaid ise teenima ja andma oma hinge lunaks paljude eest ! "
41010046	Ja nad tulid Jeerikosse . Ja kui ta Jeerikost välja läks ja tema jüngrid ja suur hulk rahvast , siis istus Timeuse poeg , pime Bartimeus , tee ääres ja kerjas .
41010047	Ja kui ta kuulis , et Jeesus Naatsaretlane on seal , hakkas ta kisendama ja ütlema : " Jeesus , Taaveti poeg , halasta minu peale ! "
41010048	Ja paljud sõitlesid teda , et ta jääks vait ; kuid ta kisendas veel enam : " Taaveti poeg , halasta minu peale ! "
41010049	Ja Jeesus jäi seisma ja ütles : " Kutsuge ta siia ! " Ja nad kutsusid pimedat ja ütlesid temale : " Ole julge , tõuse üles , tema kutsub sind ! "
41010050	Ent tema viskas kuue seljast , tõusis püsti ja tuli Jeesuse juurde .
41010051	Ja Jeesus hakkas temaga rääkima ning ütles : " Mis sa tahad , et ma sulle teeksin ? " Ent pime ütles talle : " Rabunii , et ma jälle näeksin ! "
41010052	Jeesus ütles talle : " Mine , su usk on sind aidanud ! " Ja sedamaid nägi ta jälle ja järgis teda teekonnal .
41011001	Ja kui nad Jeruusalemma ligi said , Betfage ja Betaania poole Õlimäe juurde , läkitab tema kaks oma jüngreist
41011002	ja ütleb neile : " Minge alevisse , mis teie ees on , ja kohe , kui te sinna saate , leiate kinniseotud sälu , kelle seljas ükski inimene pole istunud ; päästke see lahti ja tooge siia !
41011003	Ja kui keegi teile ütleb : miks te seda teete ? siis öelge : Issandal on teda tarvis ! Siis ta lähetab selle sedamaid siia . "
41011004	Ja nad läksid ja leidsid sälu ukse äärde kinniseotuna väljas teeharul ja päästsid ta lahti .
41011005	Ja mõned neist , kes seal seisid , ütlesid neile : " Mis te teete , et te sälu lahti päästate ? "
41011006	Aga nemad ütlesid neile nõnda , kuidas Jeesus oli käskinud . Siis lasti nad tulema .
41011007	Ja nad tõid sälu Jeesuse juurde ja panid oma riided selle peale , ja tema istus ta selga .
41011008	Ja paljud laotasid oma riided tee peale , aga teised oksi , mida nad raiusid väljadelt .
41011009	Ja need , kes käisid ees ja taga , hüüdsid : " Hoosianna ! Õnnistatud olgu , kes tuleb Issanda nimel !
41011010	Õnnistatud olgu meie isa Taaveti kuningriik ! Hoosianna kõrges ! "
41011011	Ja ta tuli Jeruusalemma pühakotta . Ja kui ta kõike oli vaadelnud ja hiline aeg juba käes oli , läks ta välja Betaaniasse nende kaheteistkümnega .
41011012	Ja kui nad teisel päeval Betaaniast väljusid , oli tal nälg .
41011013	Ja nähes kaugelt viigipuud lehis , läks ta vaatama , kas ta sellelt midagi leiab . Aga sinna juurde jõudes ei leidnud ta midagi muud kui lehti ; sest ei olnud veel viigimarja-aeg .
41011014	Ja Jeesus hakkas kõnelema ning ütles : " Ärgu iialgi enam sinust ükski vilja söögu ! " Ja tema jüngrid kuulsid seda .
41011015	Ja nad tulid Jeruusalemma . Ja kui Jeesus oli pühakotta sisse läinud , hakkas ta välja ajama neid , kes müüsid ja ostsid pühakojas ; ja rahavahetajate lauad ja tuvimüüjate istmed ta lükkas kummuli
41011016	ega sallinud , et keegi kandis astjaid pühakojast läbi .
41011017	Ja ta õpetas ja ütles neile : " Eks ole kirjutatud : minu koda peab hüütama palvekojaks kõigile rahvaile ? Kuid teie olete selle teinud röövliauguks ! "
41011018	Ja kirjatundjad ja ülempreestrid kuulsid seda ja otsisid nõu , kuidas teda hukata . Kuid nad kartsid teda , sest kõik rahvas oli hämmastuses tema õpetuse pärast .
41011019	Ja kui õhtu tuli , läks ta linnast välja .
41011020	Ja vara hommikul nägid nad mööda minnes viigipuu juureni ära kuivanud olevat .
41011021	Siis Peetrusele tuli meelde Issanda sõna ning ta ütles temale : " Rabi , vaata , viigipuu , mille sa needsid , on ära kuivanud ! "
41011022	Ja Jeesus vastas ning ütles neile : " Olgu teil usku Jumalasse !
41011023	Tõesti , ma ütlen teile , kui keegi ütleb sellele mäele : tõuse paigast ja lange merre ! ja ei mõtle kaksipidi oma südames , vaid usub , et see , mis ta ütleb , sünnib , siis see saab temale !
41011024	Sellepärast ma ütlen teile : kõik , mida te palute ja anute , uskuge , et te seda saate , siis see saab teile !
41011025	Ja kui te seisate ja palvetate , siis andke andeks , kui teil midagi on kellegi vastu , et ka teie Isa , kes on taevas , annaks teile andeks teie üleastumised .
41011026	[ Aga kui te andeks ei anna , siis ei anna ka teie Isa , kes on taevas , teie üleastumisi andeks ! " ]
41011027	Ja nad tulid jälle Jeruusalemma . Ja kui ta pühakojas kõndis , tulid ta juurde ülempreestrid ja kirjatundjad ja vanemad
41011028	ja ütlesid talle : " Missuguse meelevallaga sa seda teed ? Ja kes on sulle andnud selle meelevalla ? "
41011029	Aga Jeesus ütles neile : " Ma tahan ka teilt küsida üht asja ; vastake mulle ja mina ütlen teile , missuguse meelevallaga ma seda teen .
41011030	Kas Johannese ristimine oli taevast või inimestest ? Vastake mulle ! "
41011031	Nad arutasid isekeskis ja ütlesid : " Kui me ütleme taevast , siis ta ütleb : mispärast te siis teda ei uskunud ?
41011032	Või ütleme : inimestest ? " Siis oli neil hirm rahva ees , sest kõik pidasid Johannest tõesti prohvetiks .
41011033	Ja nad vastasid Jeesusele ning ütlesid : " Me ei tea ! " Siis ütles Jeesus neile : " Ega minagi teile ütle , missuguse meelevallaga ma neid asju teen ! "
41012001	Ja ta hakkas neile rääkima tähendamissõnadega : " Inimene istutas viinamäe ta tegi aia ümber ja kaevas sinna surutõrre ja ehitas torni ja andis selle rendile aednike kätte , ja läks ise võõrale maale .
41012002	Ja ta läkitas omal ajal aednike juurde sulase aednikelt vastu võtma viinamäe vilja .
41012003	Aga nad võtsid ja peksid teda ja läkitasid ta minema tühje käsi .
41012004	Ja ta läkitas jälle teise sulase nende juurde . Seda nad lõid pähe ja teotasid .
41012005	Siis ta läkitas teise . Ja selle nad tapsid . Ja veel muid ; ühtesid nad peksid , teised nad tapsid .
41012006	Tal oli veel üks , ta armas poeg . Selle ta läkitas viimseks nende juurde , öeldes : ehk nad häbenevad mu poega ?
41012007	Aga aednikud ütlesid üksteisele : see ongi pärija . Tulge , tapkem ta ära , siis jääb pärand meile .
41012008	Ja nad võtsid ja tapsid tema ja viskasid ta viinamäest välja .
41012009	Mis teeb nüüd viinamäe isand ? Ta tuleb ja hukkab aednikud ja annab viinamäe teiste kätte .
41012010	Kas te pole lugenud seda kirja : kivi , mille hooneehitajad kõrvale heitsid , on saanud nurgakiviks ?
41012011	See tuli Issandalt ja on imeasi meie silmis ! "
41012012	Ja nad püüdsid teda kinni võtta , kuid kartsid rahvast ; sest nad mõistsid , et ta selle tähendamissõna oli öelnud nende kohta . Ja nad jätsid ta rahule ja läksid ära .
41012013	Ja nad läkitavad tema juurde mõningaid varisere ja Heroodese käsilasi , et need tabaksid teda sõnast .
41012014	Ja need tulid ning ütlesid talle : " Õpetaja , me teame , et sa oled tõearmastaja ega hooli kellestki , sest sa ei vaata inimese isikule , vaid õpetad Jumala teed tões . Kas on vaja anda keisrile maksu või mitte ? Kas anname või ei anna ? "
41012015	Tema aga , nähes nende silmakirjalikkust , ütles neile : " Miks te mind kiusate ? Tooge mulle näha teenariraha ! "
41012016	Nemad tõid . Siis ta ütleb neile : " Kelle kuju ja pealkiri see on ? " Nemad ütlesid temale : " Keisri ! "
41012017	Jeesus aga ütles neile : " Andke keisrile , mis kuulub keisrile , ja Jumalale , mis kuulub Jumalale ! " Ja nemad panid teda imeks .
41012018	Ja tema juurde tuleb sadusere , kes ütlevad , et ei ole ülestõusmist , ja nad küsivad temalt , öeldes :
41012019	" Õpetaja , Mooses on meile kirjutanud , et kui kellegi vend sureb ja jätab naise järele , aga ei jäta lapsi , siis võtku ta vend see naine ja soetagu oma vennale järglane .
41012020	Oli seitse venda ; ja esimene võttis naise , ja kui ta suri , ei jätnud ta järglast järele .
41012021	Ja teine võttis naise ja suri , ja temagi ei jätnud järglast , ja samuti kolmas .
41012022	Ja seitsmest ei jätnud keegi järglast järele . Kõige viimaks suri ka naine .
41012023	Kui nad nüüd ülestõusmises üles tõusevad , nende seast kelle naine ta siis on ? Sest ta on olnud naiseks seitsmele ! "
41012024	Jeesus ütles neile : " Kas te mitte ei eksi , sellepärast et te ei tunne pühi kirju ega Jumala väge ?
41012025	Sest kui surnuist üles tõustakse , ei võeta naisi ega minda mehele , vaid ollakse nagu inglid , kes on taevas .
41012026	Aga surnute kohta , et need üles äratatakse , eks te ole lugenud Moosese raamatust kibuvitsapõõsa loos , kuidas Jumal temaga kõneles ning ütles : mina olen Aabrahami Jumal ja Iisaki Jumal ja Jaakobi Jumal !
41012027	Ta ei ole mitte surnute Jumal , vaid elavate Jumal ! Te eksite küll väga ! "
41012028	Siis tuli ta juurde üks kirjatundjaist , kes oli kuulnud neid vaidlevat ja märkas , et ta neile oli hästi kostnud , ja küsis temalt : " Missugune käsk on kõige esimene ? "
41012029	Jeesus vastas talle : " Esimene on see : kuule Iisrael , Issand sinu Jumal , on ainus Issand !
41012030	Ja sina armasta Issandat , oma Jumalat , kõigest oma südamest ja kõigest oma hingest ja kõigest oma meelest ja kõigest oma väest .
41012031	Teine on see : armasta oma ligimest nagu iseennast . Neist suuremat muud käsku ei ole ! "
41012032	Ja kirjatundja ütles talle : " Õige küll , õpetaja , sina oled tõtt mööda öelnud , sest üksainus on olemas ja ei ole muud peale tema !
41012033	Ja teda armastada kõigest südamest ja kõigest meelest ja kõigest väest ja ligimest armastada nagu iseennast , see on rohkem kui kõik põletusohvrid ja muud ohvrid ! "
41012034	Ja kui Jeesus nägi , et ta vastas mõistlikult , ütles ta temale : " Sina ei ole kaugel Jumala riigist ! " Ja ükski ei julgenud temalt enam küsida .
41012035	Ja Jeesus kõneles edasi ning ütles pühakojas õpetades : " Kuidas kirjatundjad ütlevad , et Kristus on Taaveti poeg ?
41012036	Ütleb ju Taavet ise Püha Vaimu läbi : Issand ütles mu Issandale : istu mu paremale käele , kuni ma su vaenlased panen su jalgade alla !
41012037	Taavet ise nimetab teda Issandaks . Kuidas ta siis on tema poeg ? " Ja palju rahvast kuulas teda hea meelega .
41012038	Ja ta ütles oma õpetuses : " Hoiduge kirjatundjaist , kes tahavad käia pikis rüüdes ja armastavad teretust turgudel
41012039	ja esimesi istmeid kogudusekodades ja ülemat paika lauas õhtusöömaaegadel , nende eest ,
41012040	kes söövad leskede hooned ja loevad silmakirjaks pikki palveid ! Need saavad seda raskema hukatuse ! "
41012041	Ja kui Jeesus ohvrirahakirstu kohal istus , vaatas ta , kuidas rahvas ohvriraha kirstu pani . Ja paljud rikkad panid sinna palju .
41012042	Siis tuli üks vaene lesknaine ja pani sisse kaks leptonit , see on üks veering .
41012043	Ja ta kutsus oma jüngrid enese juurde ning ütles neile : " Tõesti , ma ütlen teile , see vaene lesk pani rohkem ohvrikirstu kui kõik , kes panid !
41012044	Sest need kõik panid oma küllusest , ent tema pani oma vaesusest kõik , mis tal oli , kogu oma elatise ! "
41013001	Ja kui tema pühakojast väljus , ütles üks tema jüngreist temale : " Õpetaja , näe , millised kivid ja millised hooned need on ! "
41013002	Siis Jeesus vastas ja ütles talle : " Kas sa vaatad neid suuri hooneid ? Ei jäeta siia mitte kivi kivi peale , mida maha ei kistaks ! "
41013003	Ja kui ta istus Õlimäel pühakoja vastas , küsisid temalt Peetrus ja Jakoobus ja Johannes ja Andreas isepäinis :
41013004	" Ütle meile , millal see sünnib ja mis on tunnuseks , kui see kõik hakkab täide minema ? "
41013005	Aga Jeesus hakkas neile rääkima : " Katsuge , et keegi teid ei eksitaks !
41013006	Paljud tulevad minu nimel ning ütlevad : " Mina olen see ! " ja eksitavad paljusid .
41013007	Aga kui te kuulete sõdadest ja sõjasõnumeid , siis ärge ehmuge ; see peab sündima , aga ots ei ole veel käes .
41013008	Sest rahvas tõuseb rahva vastu ja riik riigi vastu ja maavärisemisi on mõnes paigas ja on näljahädad . Need on valude algus .
41013009	Aga pidage silmas iseendid : teid antakse ära suurkohtute kätte ja kogudusekodades teid pekstakse , ja teid seatakse maavalitsejate ja kuningate ette minu pärast neile tunnistuseks .
41013010	Ja kõigile rahvaile peab enne kuulutatama evangeeliumi .
41013011	Aga kui nad teid viivad ja annavad kohtu kätte , ärge muretsege enneaegu , mida teil tuleb rääkida , vaid mis teile antakse sel tunnil , seda rääkige . Sest teie pole rääkijad , vaid Püha Vaim .
41013012	Ja vend annab surma venna ja isa lapse , ja lapsed hakkavad vastu vanemaile ja saadavad nad surma .
41013013	Ja teid vihatakse kõigilt poolt minu nime pärast . Aga kes otsani jääb püsima , see pääseb .
41013014	Kui te siis näete hävituse koletist seisvat seal , kus see ei peaks seisma - kes seda loeb , see pangu tähele - siis põgenegu need , kes on Juudamaal , mägedele ;
41013015	kes on katusel , ärgu tulgu maha ja ärgu mingu sisse midagi võtma oma majast ,
41013016	ja kes on väljal , ärgu mingu tagasi võtma oma kuube .
41013017	Aga häda neile , kes on käima peal , ja neile , kes imetavad neil päevil !
41013018	Aga paluge , et teie põgenemine ei juhtuks talvel .
41013019	Sest neil päevil on niisugune viletsus , millist ei ole olnud loodu algusest , mille Jumal on loonud , kuni siiamaani , ega tulegi .
41013020	Ja kui Issand ei lühendaks neid päevi , ei pääseks ükski liha ; aga äravalitute pärast , keda tema on ära valinud , on ta need päevad lühendanud .
41013021	Ja kui siis keegi teile ütleb : " Vaata siin on Kristus , vaata seal ! " ärge uskuge .
41013022	Sest valekristusi ja valeprohveteid tõuseb , ja need teevad tunnustähti ja imesid , et eksitada , kui võimalik , ka äravalituid .
41013023	Aga teie vaadake ette ! Mina olen teile kõik ette öelnud .
41013024	Aga neil päevil pärast seda viletsuseaega pimeneb päike ja kuu ei anna oma valgust ;
41013025	ja taeva tähed peavad taevast maha langema ja vägesid , mis on taevas , kõigutatakse .
41013026	Ja siis nähakse Inimese Poega tulevat pilvedes suure väe ja auhiilgusega .
41013027	Ja siis ta läkitab inglid ja kogub kokku oma äravalitud neljast tuulest ilmamaa otsast taeva otsani .
41013028	Aga viigipuust õppige võrdumit : kui ta oksad on juba pungas ja ajavad lehti , siis te tunnete , et suvi on lähedal .
41013029	Nõnda ka teie , kui te näete seda sündivat , teadke , et see on lähedal ukse ees .
41013030	Tõesti , ma ütlen teile , selle põlve rahvas ei lõpe mitte ära , enne kui see kõik sünnib !
41013031	Taevas ja maa hävivad , kuid minu sõnad ei hävi mitte !
41013032	Aga sellest päevast või tunnist ei tea ükski , ei inglidki taevas ega Poeg , muud kui Isa üksi .
41013033	Vaadake ette , olge valvel , sest te ei tea , millal see aeg on käes !
41013034	Otsekui inimene , kes läks võõrale maale , jättis maha oma koja ja andis oma sulastele meelevalla , igaühele ta töö , ja käskis uksehoidjat valvata ,
41013035	nõnda valvake ; sest te ei tea , millal kojaisand tuleb , kas õhtul või kesköö ajal , või kukelaulu ajal või vara hommikul ,
41013036	et ta ei tuleks äkitselt ja ei leiaks teid magavat .
41013037	Aga mida ma ütlen teile , ütlen kõigile : valvake ! "
41014001	Aga kahe päeva pärast olid paasa-ja hapnemata leibade pühad , ja ülempreestrid ja kirjatundjad otsisid , kuidas kavalusega teda kinni võtta ja ära tappa .
41014002	Sest nad ütlesid : " Mitte pühade ajal , et ei tõuseks rahva mässu . "
41014003	Ja kui ta istus lauas Betaanias , olles pidalitõbise Siimona kojas , tuli üks naine , kellel oli alabasterriist selge ning kalli nardisalviga . Ja ta murdis alabasterriista katki ja valas salvi tema pea peale .
41014004	Aga seal olid mõned , kes pahameelega ütlesid üksteisele : " Mistarvis on see salvi raiskamine ?
41014005	Sest selle oleks võinud ära müüa enam kui kolmesaja teenari eest ja raha vaestele anda . " Ja nad sõitlesid naist .
41014006	Aga Jeesus ütles : " Jätke ta rahule ! Miks te teete talle südamevalu ? Ta on teinud mulle heateo .
41014007	Sest vaeseid on ikka teie juures ja , kui te tahate , võite neile head teha ; aga mind ei ole teil mitte alati .
41014008	Ta on teinud , mis ta võis . Ta on ennakult mu ihu võidnud matmiseks .
41014009	Tõesti , ma ütlen teile , kus iganes evangeeliumi kuulutatakse kõiges maailmas , peab ka räägitama tema mälestuseks , mis tema on teinud . "
41014010	Ja Juudas Iskariot , üks neist kaheteistkümnest , läks ülempreestrite juurde , et teda neile ära anda .
41014011	Kui nad seda kuulsid , said nad rõõmsaks ja lubasid anda talle raha . Ja ta hakkas otsima , kuidas ta saaks teda ära anda parajal ajal .
41014012	Ja hapnemata leibade esimesel päeval , kui paasatalle veristati , ütlesid tema jüngrid talle : " Kuhu sa tahad , et me läheme ja teeme ettevalmistuse sulle paasatalle söömiseks ? "
41014013	Ja tema läkitas kaks oma jüngreist ning ütles neile : " Minge linna , ja teile tuleb vastu inimene , kes kannab veekruusi ; järgige teda .
41014014	Ja seal , kuhu ta sisse läheb , öelge majaisandale : " Õpetaja küsib : kus on võõrastetuba , milles ma võin oma jüngritega süüa paasatalle ?
41014015	Ja tema näitab teile suure ülemise toa , mis on valmis korraldatud . Seal valmistage meile . "
41014016	Ja tema jüngrid läksid ära ja tulid linna ning leidsid nõnda , nagu ta neile oli öelnud . Ja nad valmistasid paasatalle .
41014017	Aga kui õhtu jõudis , tuleb tema nende kaheteistkümnega .
41014018	Ja kui nad lauas istusid ja sõid , ütles Jeesus : " Tõesti ma ütlen teile , üks teie seast annab mu ära , üks , kes minuga ühes sööb ! "
41014019	Siis nad hakkasid kurvaks minema ja üksteise järele temale ütlema : " Ega ometi mina ? "
41014020	Tema ütles neile : " Üks neist kaheteistkümnest , kes ühes minuga pistab käe vaagnasse , annab mind ära .
41014021	Inimese Poeg läheb küll ära , nõnda nagu temast on kirjutatud , kuid häda sellele inimesele , kelle läbi Inimese Poeg ära antakse . Hea oleks niisugusele inimesele , kui ta ei oleks sündinud ! "
41014022	Ja kui nad sõid , võttis Jeesus leiva , õnnistas , murdis ja andis neile ning ütles : " Võtke ! See on minu ihu . "
41014023	Ja ta võttis karika , tänas ja andis neile ; ja nad kõik jõid selle seest .
41014024	Ja ta ütles neile : " See on minu veri , lepingu veri , mis ära valatakse paljude eest .
41014025	Tõesti ma ütlen teile : mina ei joo enam viinapuu viljast kuni selle päevani , mil ma joon uut Jumala riigis ! "
41014026	Ja kui nad kiituslaulu olid laulnud , läksid nad välja Õlimäele .
41014027	Ja Jeesus ütleb neile : " Te kõik taganete minust , sest kirjutatud on : ma löön karjast ja lambad pillutatakse !
41014028	Aga pärast oma ülestõusmist ma lähen teie eele Galileasse . "
41014029	Siis Peetrus ütleb temale : " Kui ka kõik sinust taganevad , siis mina mitte ! "
41014030	Jeesus ütles talle : " Tõesti ma ütlen sulle , täna , sellel ööl , enne kui kukk on kaks korda laulnud , salgad sina mind kolm korda ! "
41014031	Aga tema ütles veel eriti : " Kui ma sinuga peaksin ka surema , ei salga ma sind mitte ! " Ja samuti ütlesid ka kõik .
41014032	Ja nad tulid paika , mille nimi on Ketsemani , ja tema ütles oma jüngritele : " Istuge siin niikaua kui ma palvetan ! "
41014033	Ja ta võttis enesega ühes Peetruse , Jakoobuse ja Johannese ja hakkas vabisema ning suurt õudsust tundma ,
41014034	ja ta ütles neile : " Minu hing on väga kurb surmani , jääge siia ja valvake ! "
41014035	Ja ta läks pisut eemale ja heitis maha maa peale ning palus , et see tund , kui on võimalik , läheks temast mööda ,
41014036	ja ta ütles : " Aba Isa ! Sinul on kõik võimalik ; võta see karikas minult ära ! Siiski mitte , mida mina tahan , vaid mida sina tahad ! "
41014037	Ja ta tuleb ja leiab nad magamast , ja ütleb Peetrusele : " Siimon , kas sa magad ? Kas sa ei suuda ühtki tundi valvata ?
41014038	Valvake ja paluge , et te ei satuks kiusatusse ! Vaim on küll valmis , kuid liha on nõder ! "
41014039	Ja ta läks jälle ära ja palvetas sama palvet .
41014040	Ja ta tuli tagasi ja leidis nad taas magamast , sest nende silmad olid rasked unest , ja nad ei teadnud , mida temale vastata .
41014041	Ja ta tuli kolmandat puhku ja ütles neile : " Te ikka veel magate ja puhkate ; aeg on möödas , tund on tulnud ! Vaata , Inimese Poeg antakse patuste kätte !
41014042	Tõuske üles , lähme ! Vaata , see , kes mu ära annab , on lähedal ! "
41014043	Ja sedamaid , kui tema alles rääkis , saabus Juudas , üks neist kaheteistkümnest , ja ühes temaga jõuk mõõkade ja nuiadega ülempreestrite ja kirjatundjate ja vanemate poolt .
41014044	Aga see , kes tema ära andis , oli neile andnud tähe ning öelnud : " Keda ma suudlen , see ta on ; tema võtke kinni ja viige ta kindla valve all minema ! "
41014045	Ja kui ta sinna tuli , astus ta kohe tema juurde ja ütles : " Rabi ! " ja andis temale suud .
41014046	Aga nemad pistsid oma käed tema külge ja võtsid ta kinni .
41014047	Siis keegi juuresseisjaist tõmbas mõõga ja lõi ülempreestri sulast ning raius ta kõrva ära .
41014048	Ja Jeesus kostis ja ütles neile : " Otsekui röövli vastu te olete väljunud mõõkade ja nuiadega mind kinni võtma !
41014049	Ma olen olnud iga päev teie juures pühakojas õpetamas , ja te ei ole mind mitte kinni võtnud ; kuid see sünnib , et kirjad täide läheksid ! "
41014050	Siis kõik jätsid ta maha ja põgenesid .
41014051	Ja üks noor mees järgis teda ; sel oli linane riie seljas paljal ihul ; ja nad võtsid ta kinni .
41014052	Aga tema jättis linase riide maha ja põgenes ära alasti .
41014053	Ja nad viisid Jeesuse ülempreestri juurde , ja sinna tulid kokku kõik ülempreestrid ja vanemad ja kirjatundjad .
41014054	Ja Peetrus järgis teda kaugelt kuni ülempreestri õue . Ja ta istus ühes sulastega ja soojendas ennast tule ääres .
41014055	Aga ülempreestrid ja kogu Suurkohus otsisid Jeesuse vastu tunnistust , et saata teda surma , kuid ei leidnud mitte .
41014056	Sest paljud tunnistasid valet tema peale , aga tunnistused ei läinud ühte .
41014057	Seal tõusid mõned ning tunnistasid valet tema peale , öeldes :
41014058	" Me oleme kuulnud teda ütlevat : mina kisun selle kätega tehtud templi maha ja ehitan kolme päevaga teise , mis ei ole kätega tehtud ! "
41014059	Ja nõndagi ei läinud nende tunnistus ühte .
41014060	Siis ülempreester astus keskele ja küsis Jeesuselt ning ütles : " Eks sa kosta midagi selle vastu , mida need tunnistavad sinu kohta ? "
41014061	Aga tema jäi vait ega vastanud midagi . Taas küsis talt ülempreester ja ütles temale : " Kas sina oled Kristus , Kiidetava Poeg ? "
41014062	Ja Jeesus ütles : " Mina olen see , ja te peate nägema Inimese Poja istuvat Jumala väe paremal poolel ja tulevat taeva pilvedega . "
41014063	Siis rebestas ülempreester oma kuue ja ütles : " Mis meil veel on vaja tunnistajaid ?
41014064	Te olete kuulnud jumalapilget ! Mis te arvate ? " Aga nad kõik otsustasid , et ta on surma väärt .
41014065	Ja mõned hakkasid ta peale sülitama ja ta nägu kinni katma ja teda rusikatega lööma vastu kõrvu ja temale ütlema : " Kuuluta kui prohvet ! " Ja sulased lõid teda keppidega .
41014066	Ja kui Peetrus oli all õues , tuli üks ülempreestri tüdrukuist ,
41014067	ja nähes Peetrust end soojendamas , vaatas ta temale otsa ja ütles : " Ka sina olid ühes selle Naatsareti Jeesusega ! "
41014068	Aga tema salgas , öeldes : " Ei ma tea ega saa aru , mida sa räägid ! " Ja ta läks välja eesõue . Ja kukk laulis .
41014069	Ja nähes teda seal , hakkas tüdruk jälle ütlema neile , kes seal seisid : " See on üks nende seast ! "
41014070	Aga ta salgas taas . Ja vähe aja pärast ütlesid juuresseisjad jälle Peetrusele : " Tõesti sa oled nende seast ; sest sa oled galilealane ! "
41014071	Aga tema hakkas needma ja vanduma : " Ei ma tunne seda inimest , kellest te räägite ! "
41014072	Ja kohe laulis kukk teist korda . Siis Peetrusele tuli meelde sõna , mis Jeesus temale oli öelnud : " Enne kui kukk on kaks korda laulnud , salgad sa mind kolm korda ! " Ja ta ruttas välja ja nuttis .
41015001	Ja kohe vara hommikul pidasid ülempreestrid ühes vanemate ja kirjatundjatega ja kõik Suurkohus nõu ja sidusid Jeesuse kinni ning viisid tema ära ja andsid ta Pilaatuse kätte .
41015002	Ja Pilaatus küsis temalt : " Oled sa juutide kuningas ? " Tema vastas ning ütles temale : " Jah , olen ! "
41015003	Ja ülempreestrid kaebasid palju tema peale .
41015004	Aga Pilaatus küsis talt jälle ning ütles : " Kas sa midagi ei vasta ? Vaata , kui raskesti nad sind süüdistavad ! "
41015005	Kuid Jeesus ei vastanud enam midagi , nõnda et Pilaatus imestas .
41015006	Aga igaks pühaks laskis ta neile vabaks ühe vangi , keda nad talt palusid .
41015007	Ja seal oli mees nimega Barabas , vangi pandud ühes mässulistega , kes olid mässus toime pannud mõrva .
41015008	Ja rahvas läks üles ja hakkas paluma teha nii , nagu ta ikka neile oli teinud .
41015009	Aga Pilaatus vastas neile ning ütles : " Kas tahate , et ma teile lasen vabaks juutide kuninga ? "
41015010	Sest ta teadis , et ülempreestrid tema olid andnud ta kätte kadedusest .
41015011	Aga ülempreestrid kihutasid rahvast , et ta neile laseks vabaks pigemini Barabase .
41015012	Siis vastas Pilaatus jälle ning ütles neile : " Mis ma siis teen temaga , keda te nimetate juutide kuningaks ? "
41015013	Aga nemad kisendasid taas : " Löö ta risti ! "
41015014	Pilaatus ütles neile : " Mis kurja ta siis on teinud ? " Aga nad kisendasid veel enam : " Löö ta risti ! "
41015015	Ent Pilaatus , tahtes teha rahva meele järgi , andis neile vabaks Barabase , aga Jeesust ta laskis rooskadega peksta , et teda risti lüüa .
41015016	Siis viisid sõjamehed ta siseõue , see on kohtukotta , ja kutsusid kokku terve sõdurite salga .
41015017	Ja nad riietasid ta purpurkuuega ja punusid kibuvitsakrooni ning panid temale pähe
41015018	ja hakkasid teda teretama : " Tere , juutide kuningas ! "
41015019	Ja nad lõid teda pähe pillirooga ja sülitasid tema peale , heitsid põlvili maha ja kummardasid teda .
41015020	Ja kui nad teda olid naernud , võtsid nad purpurkuue tema seljast ära ja panid tema omad riided temale selga ja viisid ta välja risti löödavaks .
41015021	Ja nad sundisid üht möödaminevat meest , Siimonat Küreenest , kes tuli väljalt , Aleksandrose ja Ruufuse isa , kandma tema risti .
41015022	Ja nad viisid ta Kolgata paika , see on meie keeli : Pealae ase .
41015023	Ja nad pakkusid temale juua mürriga segatud viina . Kuid tema ei võtnud .
41015024	Ja nad löövad ta risti ja jagavad ta riided , heites liisku selle kohta , mis keegi saab .
41015025	Ent see oli kolmas tund , kui nad ta risti lõid .
41015026	Ja pealkirjaks oli kirjutatud tema süü : " Juutide kuningas ! "
41015027	Ka lõid nad ühes temaga risti kaks röövlit , ühe paremale ja teise vasakule poolele .
41015028	[ Siis läks täide Kiri , mis ütleb : " Ja teda arvati üleastujate hulka ! " ]
41015029	Ja möödaminejad pilkasid teda , vangutasid pead ja ütlesid : " Oh sind , kes sa maha kisud templi ja ehitad üles kolme päevaga ,
41015030	aita iseennast ja astu ristilt maha ! "
41015031	Samuti naersid teda ka ülempreestrid isekeskis ühes kirjatundjatega ja ütlesid : " Muid ta on aidanud , iseennast ta ei saa aidata !
41015032	Kristus , Iisraeli kuningas , astugu nüüd ristilt maha , et me näeksime ja usuksime ! " Ja need , kes olid ühes temaga risti löödud , teotasid teda .
41015033	Ja kuuendal tunnil tekkis pimedus üle kogu maa ja kestis üheksanda tunnini .
41015034	Ja üheksandal tunnil kisendas Jeesus suure häälega ning ütles : " Eloii , Eloii , lamaa sabahtaani ! " see on meie keeli : mu Jumal , mu Jumal , miks sa mind maha jätsid ?
41015035	Kui mõned juuresseisjaist seda kuulsid , ütlesid nad : " Vaata , ta kutsub Eelijat ! "
41015036	Siis jooksis keegi ja täitis käsna äädikaga , pistis selle pilliroo otsa ja jootis teda ning ütles : " Oodake , saame näha , kas Eelija tuleb teda maha võtma ! "
41015037	Aga Jeesus kisendas suure häälega ja heitis hinge .
41015038	Ja templi eesriie kärises lõhki kahest servast , ülemisest alamani !
41015039	Aga kui pealik , kes tema ees seisis , nägi , et ta nõnda kisendades hinge heitis , ütles ta : " Tõesti , see inimene oli Jumala Poeg ! "
41015040	Seal oli ka naisi kaugelt vaatamas , nende seas ka Maarja Magdaleena ja Maarja , noorema Jakoobuse ja Joosese ema , ja Saloome ,
41015041	kes olid teda järginud ja teda teeninud , kui ta Galileamaal oli , ja palju muid naisi , kes ühes temaga olid läinud üles Jeruusalemma .
41015042	Aga kui päev juba oli jõudmas õhtule , kuna käes oli pühade valmistuspäev , see on hingamispäeva eelpäev ,
41015043	siis tuli Joosep Arimaatiast , lugupeetud kohtunõunik , kes ka ise ootas Jumala riiki , ja julges minna Pilaatuse juurde ja paluda enesele Jeesuse ihu .
41015044	Siis Pilaatus imestas , et ta juba oli surnud , ja kutsus enese juurde pealiku ning küsis temalt , kas ta ammu suri .
41015045	Ja kui ta pealikult oli saanud teate , andis ta surnukeha Joosepile .
41015046	Tema ostis lõuendit , võttis ta keha ning mähkis ta lõuendisse ja asetas ta hauda , mis oli raiutud kaljusse , ja veeretas kivi uksele .
41015047	Aga Maarja Magdaleena ja Maarja , Joosese ema , vaatasid , kuhu ta asetati .
41016001	Ja kui hingamispäev oli möödunud , ostsid Maarja Magdaleena ja Maarja , Jakoobuse ema , ja Saloome lõhnaaineid , et minna teda võidma .
41016002	Ja nädala esimesel päeval tulid nad väga vara päeva tõustes hauale
41016003	ja ütlesid isekeskis : " Kes veeretab meile ära kivi haua ukselt ? "
41016004	Ja silmi tõstes nad nägid , et kivi oli ära veeretatud ; aga see oli väga suur .
41016005	Ja nad läksid hauakoopasse ja nägid paremal poolel noore mehe istuvat , pikk valge rüü seljas . Ja nad kohkusid väga .
41016006	Aga tema ütles neile : " Ärge kohkuge ! Te otsite Jeesust Naatsaretlast , kes oli risti löödud ; ta on üles tõusnud , teda ei ole siin . Ennäe aset , kuhu nad ta panid !
41016007	Ent minge öelge tema jüngritele , ka Peetrusele , et ta läheb teie eele Galileasse ; seal te saate teda näha , nõnda nagu ta teile ütles . "
41016008	Nad tulid välja , jooksid haua juurest ära , sest neid oli vallanud väristus ja hämmastus ; ja nad ei öelnud kellelegi midagi sest nad kartsid .
41016009	[ Aga kui tema nädala esimesel päeval vara oli üles tõusnud , ilmus ta esiti Maarja Magdaleenale , kellest tema oli välja ajanud seitse kurja vaimu .
41016010	Tema läks ja teatas neile , kes Jeesusega olid olnud , ja leinasid ning nutsid .
41016011	Ja kui need kuulsid , et ta elab ja Maarja Magdaleena olevat teda näinud , ei uskunud nad .
41016012	Selle järel ta ilmus teisel näol kahele nende seast , kui need olid teel maale minemas .
41016013	Ja ka need läksid ja kuulutasid seda teistele , kuid neidki nad ei uskunud .
41016014	Pärast ta ilmus neile üheteistkümnele , kui nad lauas istusid , ja sõitles nende uskmatust ning kõva südant , sest nad ei olnud uskunud neid , kes olid näinud teda üles tõusnud olevat .
41016015	Ja ta ütles neile : " Minge kõike maailma ja kuulutage evangeeliumi kõigele loodule .
41016016	Kes usub ja keda ristitakse , see saab õndsaks ; aga kes ei usu , see mõistetakse hukka .
41016017	Aga tunnustähed järgivad neid , kes usuvad . Minu nimel nad ajavad kurje vaime välja , räägivad uusi keeli ,
41016018	võtavad üles madusid , ja kui nad mõnd surmajooki joovad , ei tee see neile mitte kahju ; haigete peale nad panevad käed , ja need saavad terveks . "
41016019	Ja Issand Jeesus , kui ta oli nendega rääkinud , võeti üles taevasse ja ta istus Isa paremale poolele .
41016020	Aga nemad läksid välja ja jutlustasid igal pool . Ja Issand töötas ühes nendega ning kinnitas sõna tunnustähtedega , mis pärast seda sündisid . ]
42001001	Et juba mitmed on võtnud kätte kirjutada loo neist asjust , mis meie seas tõsikindlalt on sündinud ,
42001002	nõnda nagu meile on jutustanud need , kes ise on seda näinud algusest ja on olnud sõna sulased ,
42001003	siis olen minagi arvanud heaks algusest peale kõike hoolega uurida ja järgemööda kirja panna sinule , kõrgeauline Teofilos ,
42001004	et sa õpiksid tundma nende asjade kindla tõe , mida sulle on õpetatud .
42001005	Heroodese , Judea kuninga ajal oli preester , nimega Sakarias , Abija järjekorrast , ja temal oli naine Aaroni tütardest , ja selle nimi oli Eliisabet .
42001006	Nad olid mõlemad õiged Jumala ees ja elasid kõigis käskudes ja Issanda seadustes laitmatult .
42001007	Ja neil ei olnud last , sest Eliisabet oli sigimatu ja nad mõlemad olid väga elatanud .
42001008	Aga sündis , kui ta oma teenistuse järjekorras oli preestritalitusi toimetamas Jumala ees ,
42001009	et preestriameti kombe järgi langes liisk temale minna suitsutama , ja ta läks Issanda templisse .
42001010	Ja kõik rahvahulk oli väljas palvetamas suitsutuse tunnil .
42001011	Seal ilmus temale Issanda ingel , seistes suitsutusaltari paremal pool .
42001012	Teda nähes Sakarias ehmus ja hirm valdas teda .
42001013	Aga ingel ütles talle : " Ära karda , Sakarias , sest su palvet on kuuldud ja su naine Eliisabet toob sulle ilmale poja , ja sa paned temale nimeks Johannes .
42001014	Ja temast on sul rõõm ning hea meel , ja paljud rõõmustuvad tema sündimisest .
42001015	Sest ta peab suur olema Issanda ees ; ja viina ega vägijooki ei joo ta mitte , ja ta täitub Püha Vaimuga juba oma ema ihus ;
42001016	ja ta pöörab palju Iisraeli lapsi Issanda , nende Jumala poole ;
42001017	ja ta käib tema eel Eelija vaimus ja väes , et käänata isade südamed laste poole ja sõnakuulmatud õigete meelsuse poole , et soetada Issandale valmistatud rahvast ! "
42001018	Ja Sakarias ütles inglile : " Millest ma seda võin ära tunda ? Mina olen ju vana ja mu naine on oma päevade poolest väga elatanud ! "
42001019	Ingel vastas ning ütles temale : " Mina olen Gabriel , kes seisab Jumala ees , ja ma olen läkitatud rääkima sinuga ja kuulutama sulle seda rõõmusõnumit !
42001020	Ja vaata , sa jääd keeletuks ega saa rääkida päevani , mil see sünnib , sellepärast et sa ei ole uskunud mu sõnu , mis lähevad täide omal ajal ! "
42001021	Ja rahvas oli ootamas Sakariast ja pani imeks , et ta nii kaua viibis templis .
42001022	Aga väljudes ta ei saanud nendega rääkida . Siis nad said aru , et ta templis oli näinud nägemust . Ja tema andis neile käega märku ning jäi keeletuks .
42001023	Ja kui tema teenistuskorra päevad täis said , siis ta läks koju .
42001024	Aga pärast neid päevi sai tema naine Eliisabet käima peale ja pidas ennast varjul viis kuud , öeldes :
42001025	" Nõnda on Issand mulle teinud neil päevil , mil tema on vaadanud minu peale , et minult ära võtta mu teotus inimeste seas ! "
42001026	Aga kuuendas kuus läkitas Jumal ingel Gabrieli Galilea linna , mille nimi on Naatsaret ,
42001027	neitsi juurde , kes oli kihlatud Joosepi-nimelise mehega Taaveti soost . Ja neitsi nimi oli Maarja .
42001028	Ja tulles sisse tema juurde , ütles ingel : " Tere , sa armuleidnu , Issand olgu sinuga ! "
42001029	Aga tema ehmus väga sellest sõnast ja mõtles , mis see teretus võiks tähendada .
42001030	Siis ingel ütles temale : " Ära karda , Maarja , sest sa oled leidnud armu Jumala juures !
42001031	Ja vaata , sa saad käima peale ning tood ilmale poja ja paned temale nimeks Jeesus .
42001032	Tema saab suur olema ja teda peab hüütama Kõigekõrgema Pojaks , ja Issand Jumal annab temale ta isa Taaveti aujärje ,
42001033	ja ta valitseb igavesti Jaakobi soo üle ning tema kuningriigil ei ole otsa ! "
42001034	Aga Maarja ütles inglile : " Kuidas see võib sündida , kuna ma mehest ei tea ? "
42001035	Ingel vastas ning ütles temale : " Püha Vaim tuleb su peale ja Kõigekõrgema vägi varjab sind ; sellepärast peab ka Püha , kes sinust sünnib , nimetatama Jumala Pojaks .
42001036	Ja vaata , su sugulane Eliisabet , temagi on pojaga käima peal oma vanas eas , ja see on kuues kuu temal , keda öeldi olevat sigimatu ,
42001037	sest Jumalal ei ole ükski asi võimatu ! "
42001038	Aga Maarja ütles : " Vaata , siin on Issanda ümmardaja ; mulle sündigu su sõna järgi ! " Ja ingel läks ära tema juurest .
42001039	Neil päevil asus Maarja teele ja läks rutuga mäestikku Juuda linna .
42001040	Ja ta tuli Sakariase kotta ja teretas Eliisabetti .
42001041	Ja sündis , kui Eliisabet kuulis Maarja teretust , et laps hüppas tema ihus . Ja Eliisabet sai täis Püha Vaimu
42001042	ja hüüdis suure häälega ning ütles : " Õnnistatud oled sina naiste seas ja õnnistatud on sinu ihu sugu !
42001043	Kust see tuleb , et minu Issanda ema on tulnud minu juurde ?
42001044	Sest vaata , kui su teretuse hääl kostis mu kõrvu , siis hüppas lapsuke suurest rõõmust mu ihus !
42001045	Ja õnnis see , kes on uskunud , et läheb täide , mis Issand temale on öelnud ! "
42001046	Siis Maarja ütles : " Mu hing ülistab väga Issandat
42001047	ja mu vaim rõõmutseb Jumalas , minu Õnnistegijas ;
42001048	sest ta on vaadanud oma ümmardaja alanduse peale ! Vaata , nüüdsest peale kiidavad mind õndsaks kõik sugupõlved ,
42001049	sest minule on teinud suuri asju Vägev , ja tema nimi on püha ,
42001050	ja tema halastus kestab põlvest põlve neile , kes teda kardavad !
42001051	Ta on oma käsivarrega teinud võimsa teo , ta on pillutanud need , kes on suurelised oma südame meele poolest ;
42001052	ta on tõuganud maha vägevad aujärgedelt ja ülendanud alandlikud ;
42001053	näljased on ta täitnud heade andidega , aga rikkad tühjalt minema saatnud ;
42001054	ta on vastu võtnud oma sulase Iisraeli , meelde tuletades oma halastust ,
42001055	nõnda nagu ta on rääkinud meie isadele , Aabrahamile ja tema soole kuni igavikuni ! "
42001056	Ja Maarja jäi tema juurde umbes kolm kuud ja läks siis tagasi koju .
42001057	Aga Eliisabeti mahasaamise aeg tuli kätte , ja ta tõi poja ilmale .
42001058	Kui tema üleaedsed ja sugulased kuulsid , et Issand oli temale osutanud suurt halastust , olid nad rõõmsad ühes temaga .
42001059	Ja nad tulid kaheksandal päeval lapsukest ümber lõikama ja nimetasid tema ta isa järgi Sakariaseks .
42001060	Aga tema ema kostis ning ütles : " Ei sugugi , vaid tema nimi peab olema Johannes ! "
42001061	Kuid nemad ütlesid temale : " Su suguvõsas pole ühtki , keda hüütakse selle nimega ! "
42001062	Ja viibates isale küsisid nad , kuidas tema tahaks teda nimetada .
42001063	Tema nõudis lauakese ja kirjutas selle peale nõnda : " Johannes on tema nimi . " Ja nad kõik panid seda imeks .
42001064	Aga sedamaid läks tema suu ning keel lahti , ja ta hakkas rääkima , kiites Jumalat .
42001065	Ja kartus tuli kõikidele , kes elasid nende ümbruses , ja kõigist neist asjust kõneldi Juuda mäestikus .
42001066	Ja kõik , kes seda kuulsid , võtsid seda oma südamesse ja ütlesid : " Mis saab küll sellest lapsest ? " Sest Issanda käsi oli temaga .
42001067	Ja Sakarias , tema isa , sai täis Püha Vaimu ja hakkas ennustama , öeldes :
42001068	" Kiidetud olgu Issand , Iisraeli Jumal , et ta on tulnud katsuma oma rahvast ja on saatnud oma rahvale lunastuse
42001069	ning on meile äratanud päästesarve Taaveti , oma sulase kojast
42001070	- nõnda nagu ta maailma ajastu algusest on rääkinud oma pühade prohvetite suu kaudu -
42001071	päästet meie vaenlasist ja kõigi nende käest , kes meid vihkavad ,
42001072	et osutada halastust meie esiisadele ja tuletada meelde oma püha lepingut ,
42001073	seda vannet , mille ta vandus meie isale Aabrahamile ,
42001074	et ta laseb meid päästetuina meie vaenlaste käest kartmatult
42001075	teda teenida pühaduses ja õiguses tema ees kogu meie eluaja .
42001076	Ja sina , lapsuke , sind peab hüütama Kõigekõrgema prohvetiks , sest sina lähed Issanda palge eel valmistama tema teid ,
42001077	et anda tema rahvale pääste tunnetus nende pattude andeksandmises
42001078	meie Jumala südamliku halastuse läbi , millega meid on tulnud katsuma päevatõus kõrgest ,
42001079	paistma meile , kes istume pimeduses ja surma varjus , ja juhtima meie jalgu rahuteele ! "
42001080	Aga lapsuke kasvas ja sai tugevaks vaimus . Ja ta oli kõrbes selle päevani , mil ta esines Iisraelile .
42002001	Neil päevil sündis , et keiser Augustus andis käsu üles kirjutada kogu maailm .
42002002	See üleskirjutus oli esimene ja toimus , kui Küreenius oli Süüria maavalitseja .
42002003	Ja kõik läksid endid laskma kirja panna , igaüks oma linna .
42002004	Siis läks ka Joosep Galileast Naatsareti linnast üles Juudamaale Taaveti linna , mida hüütakse Petlemmaks , sest ta oli pärit Taaveti kojast ning soost ,
42002005	ennast laskma kirja panna ühes Maarja , oma kihlatud naisega , kes oli käima peal .
42002006	Aga nende seal olles sai aeg täis , et Maarja pidi maha saama ,
42002007	ja ta tõi ilmale oma esimese poja ja mähkis ta mähkmetesse ja asetas ta sõime , sest neil polnud muud aset majas .
42002008	Ja seal paigus oli karjaseid väljal õitsil pidamas valvet öösel oma karja juures .
42002009	Ja Issanda ingel astus nende ette ja Issanda auhiilgus paistis nende ümber , ja nemad kartsid üliväga .
42002010	Ja ingel ütles neile : " Ärge kartke ! Sest vaata , ma kuulutan teile suurt rõõmu , mis saab osaks kõigele rahvale :
42002011	sest teile on täna Taaveti linnas sündinud Õnnistegija , kes on Issand Kristus !
42002012	Ja see olgu teile tunnuseks : te leiate lapse mähitud ja sõimes magavat ! "
42002013	Ja äkitselt oli ingliga ühes taeva sõjaväe hulk ; need kiitsid Jumalat ning ütlesid :
42002014	" Au olgu Jumalale kõrges ja maa peal rahu inimeste seas , kellest temal on hea meel ! "
42002015	Kui siis inglid olid läinud nende juurest ära taevasse , ütlesid karjased üksteisele : " Läki nüüd Petlemma ja vaadakem seda asja , mis on sündinud , mis Issand on meile teada andnud ! "
42002016	Ja nad tulid tõtates ning leidsid Maarja ja Joosepi ja lapsukese , kes magas sõimes .
42002017	Aga kui nad seda nägid , teatasid nad asjast , mis neile oli öeldud selle lapsukese kohta .
42002018	Ja kõik , kes seda kuulsid , panid imeks , mida karjased neile rääkisid .
42002019	Ent Maarja pidas kõik need sõnad meeles ning mõtles nendele oma südames .
42002020	Ja karjased läksid tagasi Jumalale au andes ja teda kiites kõige eest , mis nad olid kuulnud ja näinud , nõnda nagu neile oli öeldud .
42002021	Ja kui kaheksa päeva täis sai ja laps pidi ümber lõigatama , pandi temale nimeks Jeesus , mille ingel oli pannud , enne kui laps sai ema ihusse .
42002022	Ja kui nende puhastuspäevad täis said Moosese käsuõpetuse järgi , viisid nad lapse Jeruusalemma , et teda seada Issanda ette -
42002023	nagu on kirjutatud Issanda käsuõpetuses : " Iga poeglaps , kes on ema esmasündinu , loetagu pühitsetuks Issandale "
42002024	- ja tuua ohver , nagu Issanda käsuõpetuses on öeldud : paar turteltuvi või kaks muud tuvi .
42002025	Ja vaata , Jeruusalemmas oli mees , Siimeon nimi . See mees oli õige ja jumalakartlik ning ootas Iisraeli troosti ; ja Püha Vaim oli tema peal .
42002026	Temale oli Püha Vaim ilmutanud , et ta ei näe surma , enne kui ta on näinud Issanda Võitut .
42002027	Ja ta tuli Vaimu sunnil pühakotta . Ja kui vanemad lapsukese Jeesuse sinna tõid , et tema pärast teha käsuõpetuse kombe järgi ,
42002028	siis ta võttis tema sülle , kiitis Jumalat ning ütles :
42002029	" Issand , nüüd sa lased oma sulase rahus minna oma sõna järgi ,
42002030	sest mu silmad on näinud sinu päästet ,
42002031	mille sa oled valmistanud kõigi rahvaste nähes ,
42002032	valguseks , mis peab ilmuma paganaile ja auhiilguseks oma rahvale Iisraelile ! "
42002033	Ja ta isa ja ema panid imeks , mida temast räägiti .
42002034	Ja Siimeon õnnistas neid ja ütles Maarjale , tema emale : " Vaata , see on seatud langemiseks ja tõusmiseks paljudele Iisraelis ja tähiseks , mille vastu räägitakse -
42002035	ent sinu omastki hingest peab mõõk läbi tungima - et saaksid avalikuks paljude südamete mõtlemised ! "
42002036	Ja seal oli naisprohvet Anna , Fanueli tütar , Aaseri suguharust . See oli väga elatanud ja oli elanud oma mehega seitse aastat pärast oma neitsipõlve ,
42002037	ja tema oli lesk , ligi kaheksakümmend neli aastat vana . See ei läinud ära pühakojast , vaid teenis Jumalat paastumiste ja palvetamistega ööd ja päevad .
42002038	Tema tuli sinna samal tunnil ja ülistas Jumalat ning kõneles temast kõikidele , kes ootasid Jeruusalemma lunastust .
42002039	Ja kui nad olid lõpetanud kõik , mis tuli teha Issanda käsuõpetuse järgi , läksid nad tagasi Galileamaale oma Naatsareti linna .
42002040	Aga lapsuke kasvas ja sai tugevaks ning täitus tarkusega . Ja Jumala arm oli tema peal .
42002041	Ja tema vanemad käisid iga aasta Jeruusalemmas paasapühil .
42002042	Ja kui ta sai kaheteistaastaseks , läksid nad üles Jeruusalemma pühadeaja kommet mööda .
42002043	Ja kui pärast nende päevade möödumist nad olid kodu poole minemas , jäi laps Jeesus Jeruusalemma ; ja tema vanemad ei pannud seda tähele .
42002044	Nad arvasid tema olevat kaasteekäijate seas , ja käisid ühe ühe päeva tee ning otsisid teda sugulaste ja tuttavate juurest ;
42002045	ja kui nad teda ei leidnud , läksid nad tagasi Jeruusalemma ja otsisid teda sealt .
42002046	Ja kolme päeva pärast sündis , et nad ta leidsid pühakojas istumast õpetajate keskel ja neid kuulamast ja neilt küsimast .
42002047	Aga kõik , kes teda kuulsid , panid imeks tema mõistust ja tema kostuseid .
42002048	Ja teda nähes ehmusid tema vanemad väga , ja ta ema ütles temale : " Poeg , miks sa oled meile nõnda teinud ? Vaata , su isa ja mina oleme valuga sind otsinud ! "
42002049	Siis ta ütles neile : " Miks te mind otsite ? Eks te teadnud , et ma pean olema selles , mis on mu Isa oma ? "
42002050	Aga nemad ei mõistnud seda sõna , mis ta neile rääkis .
42002051	Ja ta läks ühes nendega ja tuli Naatsaretti ja oli neile allaheitlik . Ja tema ema pidas kõik need sõnad oma südames .
42002052	Ja Jeesus edenes tarkuses ja pikkuses ja armus Jumala ja inimeste juures .
42003001	Keiser Tibeeriuse valitsuse viieteistkümnendal aastal , kui Pontius Pilaatus oli Judea maavalitseja ja Heroodes Galilea nelivürst ja Filippus , tema vend , Iturea ja Trahhoniitisemaa nelivürst ja Lüsaanias Abileene nelivürst ,
42003002	kui ülempreestreiks olid Annas ja Kaifas , sai Jumala sõna Sakariase poja Johannese kätte kõrbes .
42003003	Ja ta tuli kogu Jordani ümberkaudsele maale ja kuulutas meeleparandusristimist pattude andekssaamiseks ,
42003004	nagu on kirjutatud prohvet Jesaja sõnade raamatus : " Hüüdja hääl on kõrbes : valmistage Issanda teed , õgvendage tema teerajad !
42003005	Kõik kuristikud täidetagu ja kõik mäed ja mäekünkad tehtagu madalaks ; mis on kõver , saagu sirgeks , ja mis on mätlik , siledaks teeks ;
42003006	siis kõik liha näeb Jumala päästet ! "
42003007	Siis ta ütles rahvale , kes tuli välja ennast laskma tema poolt ristida : " Te rästikute sigitis , kes on teile andnud märku põgeneda tulevase viha eest ?
42003008	Seepärast kandke õiget meeleparanduse vilja ja ärge hakake iseenestes ütlema : meil on isaks Aabraham ! Sest ma ütlen teile , et Jumal võib neist kividest äratada Aabrahamile lapsi !
42003009	Kuid kirves on ka juba puude juure küljes ! Iga puu nüüd , mis head vilja ei kanna , raiutakse maha ja visatakse tulle ! "
42003010	Ja rahvas küsis temalt ning ütles : " Mis meil siis tuleb teha ? "
42003011	Tema vastas ning ütles neile : " Kellel on kaks vammust , see andku sellele , kellel ei ole , ja kellel on rooga , see tehku nõndasamuti ! "
42003012	Ent ka tölnereid tuli endid laskma ristida , ja need ütlesid temale : " Õpetaja , mis meil tuleb teha ? "
42003013	Aga ta ütles neile : " Ärge nõudke rohkem kui teile on seatud ! "
42003014	Ka küsisid temalt sõjamehed ning ütlesid : " Ja meie , mis siis meil tuleb teha ? " Ja ta ütles neile : " Ärge tehke kellelegi liiga ja ärge survake kedagi , vaid olge rahul oma palgaga ! "
42003015	Aga kui rahvas ootas ja kõik oma südames mõtlesid Johannesest , kas tema vahest ei ole Kristus ,
42003016	siis kostis Johannes ja ütles kõikidele : " Mina ristin teid veega ; aga on tulemas vägevam minust , kelle jalatsite paela ma ei ole kõlvuline lahti päästma ; tema ristib teid Püha Vaimu ja tulega !
42003017	Tema visklabidas on ta käes , et teha puhtaks oma rehealune ja koguda nisud oma aita , aga aganad põletada ära kustutamatu tulega ! "
42003018	Ka veel muude asjade pärast manitsedes kuulutas ta armuõpetust rahvale .
42003019	Aga kui nelivürst Heroodes sai talt noomida Heroodiase , oma venna Filippuse naise pärast ja kõigi pahategude pärast , mis Heroodes oli teinud ,
42003020	sai ta peale kõige muu veel toime sellega , et ta Johannese pani kinni vanglasse .
42003021	Ent sündis , kui kõike rahvast ristiti ja ka Jeesus oli ristitud ja palvetas , et taevas avati
42003022	ja Püha Vaim tuli ihulikul kujul alla nagu tuvi tema peale , ja hääl kostis taevast : " Sina oled mu armas Poeg , sinust on mul hea meel ! "
42003023	Ja Jeesus oli oma tegevust alates umbes kolmkümmend aastat vana ja oli , nagu arvati , Joosepi poeg , kes oli Eeli poeg .
42003024	Eeli oli Mattati , see oli Leevi , see oli Melki , see oli Jannai , see oli Joosepi ,
42003025	see oli Matatia , see oli Aamose , see oli Nahumi , see oli Esli , see oli Nangai ,
42003026	see oli Mahati , see oli Matatia , see oli Simei , see oli Jooseki , see oli Jooda ,
42003027	see oli Joohanani , see oli Reesa , see oli Serubaabeli , see oli Sealtieli , see oli Neeri ,
42003028	see oli Melki , see oli Adi , see oli Koosami , see oli Elmadami , see oli Eeri ,
42003029	see oli Jeesuse , see oli Elieseri , see oli Joorimi , see oli Mattati , see oli Leevi ,
42003030	see oli Siimeoni , see oli Juuda , see oli Joosepi , see oli Joonami , see oli Eljakimi ,
42003031	see oli Melea , see oli Menna , see oli Matata , see oli Naatani , see oli Taaveti ,
42003032	see oli Jesse , see oli Oobedi , see oli Boase , see oli Salma , see oli Nahsoni ,
42003033	see oli Amminaadabi , see oli Admini , see oli Arni , see oli Hesromi , see oli Peretsi , see oli Juuda ,
42003034	see oli Jaakobi , see oli Iisaki , see oli Aabrahami , see oli Taara , see oli Naahori ,
42003035	see oli Serugi , see oli Reu , see oli Pelegi , see oli Eeberi , see oli Sela ,
42003036	see oli Keenani , see oli Arpaksadi , see oli Seemi , see oli Noa , see oli Lemeki ,
42003037	see oli Metuusala , see oli Eenoki , see oli Jeredi , see oli Mahalaleli , see oli Keenani ,
42003038	see oli Eenose , see oli Seti , see oli Aadama , see oli Jumala poeg .
42004001	Siis tuli Jeesus , täis Püha Vaimu , tagasi Jordani äärest , ja ta aeti Vaimu läbi kõrbe ;
42004002	ja nelikümmend päeva kurat kiusas teda . Ja ta ei söönud midagi neil päevil . Ja kui need möödusid , tuli temale nälg .
42004003	Siis ütles kurat temale : " Kui sa oled Jumala Poeg , siis ütle sellele kivile , et ta leivaks muutuks ! "
42004004	Jeesus vastas temale : " Kirjutatud on , et inimene ei ela ükspäinis leivast ! "
42004005	Siis kurat viis tema kõrgele ning näitas talle kõik maailma kuningriigid viivu ajaga .
42004006	Ja kurat ütles temale : " Ma annan sulle meelevalla kõigi nende üle ja nende auhiilguse , sest see on antud minule ja mina annan selle , kellele ma iganes tahan .
42004007	Kui sa nüüd kummardad minu ette , on kõik sinu ! "
42004008	Jeesus vastas ning ütles temale : " Kirjutatud on : sina pead Issandat , oma Jumalat kummardama ja ükspäinis teda teenima ! "
42004009	Ja ta viis tema Jeruusalemma ja asetas ta pühakoja harjale ning ütles talle : " Kui sa oled Jumala Poeg , siis kukuta ennast siit alla ;
42004010	sest on kirjutatud : ta annab oma inglitele käsu sinu pärast , et nad sind hoiaksid
42004011	ja et nad sind kätel kannaksid , et sa oma jalga vastu kivi ei tõukaks ! "
42004012	Jeesus vastas ning ütles temale : " Öeldud on : sa ei tohi Issandat , oma Jumalat kiusata ! "
42004013	Ja kui kurat kõik kiusamise oli lõpetanud , läks ta temast eemale mõneks ajaks .
42004014	Ja Jeesus läks tagasi Vaimu väes Galileasse ; ja kuuldus temast levis kogu ümberkaudsele maale .
42004015	Ja ta õpetas nende kogudusekodades , ja kõik andsid temale au .
42004016	Ja ta tuli Naatsaretti , kus ta oli üles kasvanud , ja läks oma harjumust mööda hingamispäeval kogudusekotta ja tõusis üles lugema .
42004017	Ja tema kätte anti prohvet Jesaja raamat . Ja kui ta raamatu avas , leidis ta koha , kuhu oli kirjutatud :
42004018	" Issanda Vaim on minu peal ; seepärast on ta mind võidnud kuulutama evangeeliumi vaestele ; ta on mind läkitanud kuulutama vabakssaamist seotuile ja nägemist pimedaile , laskma rõhutuid vabadusse ,
42004019	kuulutama Issanda meelepärast aastat ! "
42004020	Ja kui ta raamatu oli kokku keeranud , andis ta selle kojasulase kätte ja istus maha ; ja kõikide silmad kogudusekojas olid sihitud tema peale .
42004021	Ta hakkas neile kõnelema : " Täna on see kiri täide läinud teie kuuldes ! "
42004022	Ja kõik tunnustasid teda ja panid imeks neid armu sõnu , mis lähtusid ta suust , ning ütlesid : " Eks see ole Joosepi poeg ? "
42004023	Siis ta ütles neile : " Küllap te mulle ütlete selle vanasõna : arst , aita iseennast ! Neid suuri asju , mida me oleme kuulnud Kapernaumas sündinud olevat , tee ka siin oma kodukohas ! "
42004024	Aga ta ütles : " Tõesti ma ütlen teile , ükski prohvet ei ole meelepärane oma kodumaal .
42004025	Tõepoolest ma ütlen teile : palju lesknaisi oli Iisraelis Eelija ajal , mil taevas oli kinni pandud kolm aastat ja kuus kuud , kui suur nälg tuli üle kogu maa ;
42004026	aga ei ühegi juurde nende seast ei läkitatud Eelijat kui vaid Sareptasse Siidonimaale lesknaise juurde .
42004027	Ja palju pidalitõbiseid oli Iisraelis prohvet Eliisa ajal , aga ükski neist ei saanud puhtaks kui vaid Naaman , see süürlane ! "
42004028	Seda kuuldes said kõik kogudusekojas täis viha ,
42004029	ja tõusid ning tõukasid tema linnast välja ja viisid ta üles mäerünkale , millele nende linn oli ehitatud , et teda kukutada ülepeakaela alla .
42004030	Aga tema sammus nende keskelt läbi ja läks oma teed .
42004031	Ja ta tuli Kapernauma , Galilea linna , ja õpetas neid hingamispäevil .
42004032	Ja nemad hämmastusid tema õpetusest , sest ta sõnal oli meelevald .
42004033	Ja kogudusekojas oli mees , kellel oli rüveda pahareti vaim , see kisendas suure häälega :
42004034	" Oeh , mis on meil sinuga tegemist , Jeesus Naatsaretlane ? Oled sa tulnud meid hävitama ? Ma tunnen sind , kes sa oled , Jumala Püha ! "
42004035	Siis Jeesus sõitles teda ning ütles : " Ole vait ja mine temast välja ! " Ja kuri vaim viskas ta maha nende keskele ja väljus temast ega teinud talle ühtki kahju .
42004036	Ja kohkumine valdas kõiki , ja nad rääkisid isekeskis ning ütlesid : " Mis lugu see on , et ta meelevalla ja väega käsib rüvedaid vaime , ja need väljuvad ? "
42004037	Ja kuuldus temast levis kõigisse ümberkaudse maa paikadesse .
42004038	Aga ta tõusis üles kogudusekojast ja läks Siimona kotta . Ja Siimona ämm oli haige raskes palavikus , ja nad palusid teda tema pärast .
42004039	Ja ta astus tema juurde ja ähvardas palavikku , ja see lahkus temast . Ja sedamaid tõusis naine üles ja ümmardas neid .
42004040	Aga kui päike looja läks , tõid kõik , kellel oli haigeid mõnesugustes tõbedes , need tema juurde , ja ta pani igaühe peale oma käed ning tegi nad terveks .
42004041	Aga ka kurjad vaimud läksid paljudest välja kisendades ning öeldes : " Sina oled Jumala Poeg ! " Ja tema sõitles neid ega lubanud neid rääkida , sest et nad teadsid tema olevat Kristuse .
42004042	Ja päeva tulles väljus ta ja läks tühja paika ; kuid rahvahulgad otsisid teda ning tulid tema juurde . Ja nad pidasid teda kinni , et ta ei läheks ära nende juurest .
42004043	Aga tema ütles neile : " Ma pean ka muudele linnadele kuulutama Jumala riigi evangeeliumi , sest selleks ma olen läkitatud ! "
42004044	Ja ta jutlustas Galilea kogudusekodades .
42005001	Aga sündis , kui rahvas tema juurde tungis Jumala sõna kuulama ja ta seisis Gennesareti järve ääres ,
42005002	et ta nägi kaht paati järve rannas seisvat ; aga kalamehed olid neist väljunud ja loputasid võrke .
42005003	Tema astus ühte paati , mis oli Siimona oma , ja palus teda natuke maad rannast eemale sõuda . Siis ta istus maha ja õpetas rahvast paadist .
42005004	Aga kui ta lakkas kõnelemast , ütles ta Siimonale : " Sõua sügavale kohale ja heitke oma võrgud välja loomuse katseks ! "
42005005	Siimon vastas ning ütles temale : " Õpetaja , me oleme kogu öö rühelnud ega ole ühtki saanud , aga sinu sõna peale ma heidan võrgud välja ! "
42005006	Ja kui nad seda tegid , said nad suure hulga kalu ; ja nende võrgud rebenesid .
42005007	Ja nad viipasid oma kaaslastele teises paadis , et nad tuleksid ja neid aitaksid . Ja nad tulid ja täitsid mõlemad paadid nõnda , et need olid vajumas .
42005008	Seda nähes heitis Siimon Peetrus maha Jeesuse põlvede ette ning ütles : " Issand , mine minu juurest ära , sest ma olen patune inimene ! "
42005009	Sest kohkumine oli vallanud teda ja kõiki , kes temaga olid , kalasaagi pärast , mis nad olid saanud ;
42005010	nõndasamuti ka Jakoobust ja Johannest , Sebedeuse poegi , kes olid Siimona kaaslased . Ja Jeesus ütles Siimonale : " Ära karda , nüüdsest alates pead sa inimesi püüdma ! "
42005011	Ja nad vedasid paadid maale ja jätsid kõik maha ja järgisid teda .
42005012	Ja kui ta viibis ühes linnas , vaata , siis oli seal mees täis pidalitõbe . Kui ta Jeesust nägi , heitis ta silmili maha , palus teda ning ütles : " Issand , kui sa tahad , võid sa mind puhtaks teha ! "
42005013	Ja ta sirutas oma käe ja puudutas teda ning ütles : " Ma tahan , saa puhtaks ! " Ja sedamaid lahkus pidalitõbi temast .
42005014	Ja tema keelas teda seda kellelegi ütlemast . " Mine vaid " - ütles ta - " ja näita ennast preestrile ja ohverda oma puhastuse eest , nõnda nagu Mooses on seadnud neile tunnistuseks ! "
42005015	Aga sõnum temast levis laiemale , ja palju rahvast tuli kokku teda kuulama ja temalt tervist saama tõbedest .
42005016	Aga tema läks kõrvale tühjadesse paikadesse ja palvetas seal .
42005017	Ja ühel päeval , kui ta õpetas , oli seal istumas varisere ja käsutundjaid , kes olid tulnud kõigist Galilea ja Judea küladest ja Jeruusalemmast ; ja Issanda vägi oli seal selleks , et Jeesus terveks teeks .
42005018	Ja vaata , mehed tõid voodiga inimese , kes oli halvatud ; ja nad püüdsid teda sisse viia ja tema ette panna .
42005019	Ja kui nad rahva pärast ei leidnud , kust nad ta oleksid saanud sisse viia , läksid nad üles katusele ja lasksid ta katuse kivide vahelt alla kõige voodiga otse Jeesuse ette maha .
42005020	Kui tema nende usku nägi , ütles ta : " Inimene , sinu patud on sulle andeks antud ! "
42005021	Siis kirjatundjad ja variserid hakkasid mõtlema ning ütlesid : " Kes see on , kes nõnda Jumalat pilgates räägib ? Kes muu võib patte andeks anda kui üksnes Jumal ? "
42005022	Aga Jeesus tundis ära nende mõtlemised ja kostust andes ta ütles neile : " Mida te mõtlete oma südames ?
42005023	Kumb on hõlpsam öelda : su patud on sulle andeks antud , või öelda : tõuse üles ja kõnni ?
42005024	Aga et te teaksite , et Inimese Pojal on meelevald patte andeks anda , " - siis ütles ta halvatule : " Ma ütlen sulle , tõuse üles ja võta oma voodi ning mine koju ! "
42005025	Ja sedamaid tõusis ta nende nähes üles , võttis oma voodi , millel ta oli lamanud , ja läks koju Jumalale au andes .
42005026	Ja hämmastus valdas kõiki , ja nad andsid Jumalale au ja said täis kartust ning ütlesid : " Me oleme täna näinud imelisi asju ! "
42005027	Pärast seda ta läks välja ja nägi tölnerit , Leevi nimi , tollihoones istuvat ja ütles temale : " Järgi mind ! "
42005028	Ja ta jättis kõik maha , tõusis ja järgis teda .
42005029	Ja Leevi tegi temale suure võõruspeo oma majas , ja suur hulk tölnereid ja teisi oli ühes nendega lauas istumas .
42005030	Siis variserid ja nende kirjatundjad nurisesid tema jüngrite vastu ning ütlesid : " Miks te sööte ja joote ühes tölnerite ja patustega ? "
42005031	Ja Jeesus vastas neile ning ütles : " Ei ole arsti vaja tervetele , ainult haigetele !
42005032	Ma ei ole tulnud õigeid kutsuma meeleparandusele , vaid patuseid ! "
42005033	Aga nemad ütlesid temale : " Johannese jüngrid paastuvad sagedasti ja peavad palveid , samuti variseridegi omad , aga sinu jüngrid söövad ja joovad ! "
42005034	Jeesus ütles neile : " Kas te võite peiupoisse panna paastuma sel ajal , kui peigmees on nende juures ?
42005035	Ent päevad tulevad , mil peigmees võetakse neilt ära ; siis nad paastuvad neil päevil ! "
42005036	Aga ta ütles neile ka tähendamissõna : " Ükski ei lõika paika uue kuue küljest ega pane seda vana kuue peale , muidu ta lõikab katki ka uue kuue , ja pealegi ei sobi vanale kuuele paik uue küljest .
42005037	Ka ei pane keegi värsket viina vanadesse nahklähkreisse , muidu värske viin ratkub lähkrid ja ta jookseb maha ning lähkrid lähevad rikki ;
42005038	vaid värske viin tuleb panna uutesse nahklähkritesse ,
42005039	siis keegi , kes joob vana , ei himusta värsket , vaid ütleb : vana on maitsev ! "
42006001	Ja hingamispäeval ta juhtus minema läbi viljapõldude ; ja tema jüngrid katkusid päid , hõõrusid neid käte vahel ja sõid .
42006002	Ent mõningad variseridest ütlesid : " Miks te teete seda , mida hingamispäeval ei ole luba teha ? "
42006003	Aga Jeesus vastas ning ütles neile : " Eks te ole seda lugenud , mida Taavet tegi , kui temal ja ta kaaslastel oli nälg ,
42006004	kuidas ta läks Jumala kotta ja võttis vaateleivad , sõi ning andis ka oma kaaslasile , ehk küll neid ei olnud luba süüa muil kui üksnes preestritel ! "
42006005	Ja ta ütles neile : " Inimese Poeg on hingamispäeva isand ! "
42006006	Aga juhtus ühel teisel hingamispäeval , et ta läks kogudusekotta ja õpetas . Ja seal oli inimene , kelle parem käsi oli kuivanud .
42006007	Aga kirjatundjad ja variserid varitsesid teda , kas ta hingamispäeval peaks terveks tegema , et nad leiaksid kaebust tema peale .
42006008	Tema aga teadis nende mõtted ja ütles mehele , kellel oli kuivanud käsi : " Tõuse üles ja astu keskele ! " Ja ta tõusis ja seisis seal .
42006009	Siis ütles Jeesus neile : " Ma küsin teilt : kas hingamispäeval on luba teha head või kurja , hinge päästa või hukka saata ? "
42006010	Ja ta vaatas ümber nende kõikide peale ja ütles mehele : " Siruta oma käsi ! " Ja see tegi nõnda . Ja tema käsi sai jälle terveks .
42006011	Nemad aga sattusid meeletusse vimma ja rääkisid üksteisega sellest , mida nad küll võiksid teha Jeesusele .
42006012	Neil päevil sündis ka , et ta läks välja mäele palvetama ja viibis kogu öö Jumala palumises .
42006013	Ja kui valgeks läks , kutsus ta oma jüngrid enese juurde ja valis nende seast kaksteist , keda ta nimetas ka apostliteks :
42006014	Siimona , keda ta nimetas ka Peetruseks , ja tema venna Andrease , Jakoobuse ja Johannese , Filippuse ja Bartolomeuse ,
42006015	Matteuse ja Tooma , Jakoobuse , Alfeuse poja , ja Siimona , keda hüütakse Selooteseks ,
42006016	ja Juuda , Jakoobuse poja , ja Juudas Iskarioti , kes sai äraandjaks .
42006017	Nendega ta astus alla ja jäi peatuma lagedale paigale ; ja seal oli suur hulk tema jüngreid ja kogu Juudamaalt ja Jeruusalemmast ning Tüürose ja Siidoni rannamaalt suur rahvakogu ,
42006018	kes oli tulnud teda kuulama ja ennast laskma parandada oma haigustest . Ja ka need , keda rüvedad vaimud vaevasid , said terveks .
42006019	Ja kõik rahvas püüdis teda puudutada , sest vägi lähtus temast ja parandas kõik .
42006020	Ja tema tõstis silmad oma jüngrite poole ja ütles : " Õndsad olete , vaesed , sest teie päralt on Jumala riik .
42006021	Õndsad teie , kellel nüüd on nälg , sest teid peab toidetama . Õndsad teie , kes nüüd nutate , sest siis te naerate .
42006022	Õndsad olete , kui inimesed teid vihkavad ja kui nad teid kogudusest välja heidavad ning laimavad ja teie nime kui paha nime hülgavad Inimese Poja pärast .
42006023	Rõõmutsege sel päeval ja hüpake , sest vaata , teie palk on suur taevas ! Tegid ju nõndasamuti prohvetitega nende isad .
42006024	Kuid häda teile rikastele ! Sest teil on troost käes .
42006025	Häda teile , kes nüüd olete täidetud , sest teile tuleb nälg ! Häda teile , kes nüüd naerate , sest te saate veel leinata ja nutta !
42006026	Häda teile , kui kõik inimesed teist räägivad head , sest nõndasamuti tegid nende isad valeprohvetitele !
42006027	Aga teile , kes kuulete , ütlen ma : armastage oma vaenlasi , tehke head neile , kes teid vihkavad ;
42006028	õnnistage neid , kes teid neavad ; paluge nende eest , kes teid siunavad .
42006029	Kes sind lööb vastu kõrva , sellele paku ka teine ; ja kes sult võtab kuue , sellele ära keela vammust .
42006030	Anna igaühele , kes sind palub , ja sellelt , kes võtab sinu oma , ära nõua tagasi .
42006031	Ja nõnda nagu te tahate , et inimesed teile teeksid , nõnda tehke neile .
42006032	Ja kui te armastate neid , kes teid armastavad , mis tänu on teil sellest ? Sest patusedki armastavad neid , kes neid armastavad .
42006033	Ja kui te teete head oma heategijaile , mis tänu on teil sellest ? Sest patusedki teevad sedasama .
42006034	Ja kui te laenate neile , kellelt te loodate tagasi saada , mis tänu on teil sellest ? Patusedki laenavad patustele , et nad samavõrra saaksid tagasi .
42006035	Aga armastage oma vihamehi ja tehke head ja laenake ilma midagi selle vastu lootmata ; siis teie palk on suur ja te olete Kõigekõrgema lapsed , sest tema on lahke ka tänamatute ja kurjade vastu .
42006036	Olge armulised , nõnda nagu teie Isa on armuline .
42006037	Ja ärge mõistke kohut , siis ei mõisteta ka teie üle kohut . Ärge mõistke hukka , siis ei mõisteta ka teid hukka . Andke andeks , siis antakse ka teile andeks .
42006038	Andke , siis antakse ka teile ; hea , tuubitud ja raputatud ja kuhjaga mõõt antakse teie rüppe ; sest sama mõõduga , millega teie mõõdate , mõõdetakse ka teile . "
42006039	Aga ta ütles neile võrdumi : " Egas pime või pimedat talutada ? Eks nad mõlemad kuku auku ?
42006040	Ei ole õpilane ülem oma õpetajast , ent iga täiesti õpetatu on samasugune kui ta õpetaja .
42006041	Aga miks sa näed pindu oma venna silmas , kuid palki su omas silmas sa ei pane tähele ?
42006042	Ehk kuidas sa võid öelda oma vennale : vend , lase ma tõmban pinnu sinu silmast ! ja sa ise ei näe palki omas silmas ? Sa silmakirjatseja ! Tõmba esmalt palk omast silmast ja siis sa seletad pindu välja tõmmata oma venna silmast !
42006043	Sest ei ole head puud , mis kannaks halba vilja , ega jälle halba puud , mis kannaks head vilja .
42006044	Sest igat puud tuntakse tema viljast . Ei nopita ju viigimarju kibuvitstest ega korjata viinamarjakobaraid ohakatest .
42006045	Hea inimene toob esile head oma südame heast tagavarast ja halb inimene toob esile halba oma südame halvast tagavarast . Sest mida süda täis , sellest suu räägib !
42006046	Aga miks te mind hüüate : Issand , Issand ! ega tee , mida ma ütlen ?
42006047	Igaüks , kes tuleb minu juurde ja kuuleb mu sõnu ning teeb nende järgi - ma näitan teile , kelle sarnane ta on .
42006048	Ta on inimese sarnane , kes maja ehitades kaevas ja võttis sügavasse ning rajas tema aluse kaljule . Kui siis suurvesi tuli , murdus vool vastu seda maja ja ei suutnud seda kõigutada , sest see oli hästi ehitatud .
42006049	Aga kes kuuleb ega tee , see on inimese sarnane , kes maja rajas maa peale ilma aluseta ; ja voolav vesi rõhus selle vastu ja see langes kohe kokku ; ja selle maja varisemine oli suur ! "
42007001	Kui ta kõik oma kõned oli lõpetanud kuulavale rahvale , läks ta Kapernauma .
42007002	Ja ühe sõjapealiku sulane oli haige ning suremisel ; ja ta oli kallis tema meelest .
42007003	Aga kui ta Jeesusest kuulis , läkitas ta juutide vanemad tema juurde ja palus teda , et ta tuleks ja teeks tema sulase terveks .
42007004	Kui need saabusid Jeesuse juurde , palusid nad teda üliväga ning ütlesid : " Ta on seda väärt , et sa temale seda teed ;
42007005	sest ta armastab meie rahvast ja tema on meile ehitanud kogudusekoja . "
42007006	Jeesus läks nendega . Aga kui ta enam ei olnud majast kaugel , läkitas pealik oma sõbrad talle ütlema : " Issand , ära tee enesele vaeva , sest mina ei ole väärt , et sina mu katuse alla tuled .
42007007	Sellepärast ei ole mina ennast arvanud väärt tulema sinu juurde , vaid ütle aga sõna , siis mu sulane paraneb .
42007008	Sest minagi olen inimene , kes on pandud valitsuse alla , ja minu all on sõjamehi , ja kui ma ütlen ühele : mine ! siis ta läheb , ja teisele : tule ! siis ta tuleb , ja oma sulasele : tee seda ! siis ta teeb . "
42007009	Kui Jeesus seda kuulis , imetles ta teda ja pöördudes rahva poole , kes järel käis , ütles ta : " Ma ütlen teile , ei ole ma Iisraelistki leidnud nii suurt usku ! "
42007010	Ja kui need , kes olid läkitatud , jälle koju said , leidsid nad sulase terve olevat .
42007011	Järgmisel päeval läks ta linna , mida hüütakse Nainiks , ja temaga ühes läksid tema jüngrid ja palju rahvast .
42007012	Kui ta linna värava ligi jõudis , vaata , siis kanti välja surnut , oma ema ainust poega ; ja ema oli lesk . Ja suur hulk linna rahvast oli temaga .
42007013	Ja kui Issand teda nägi , oli tal väga hale meel temast ja ütles talle : " Ära nuta ! "
42007014	Ja ta astus ligi ja puudutas puusärki ; aga kandjad jäid seisma . Ja ta ütles : " Noormees , ma ütlen sulle , tõuse üles ! "
42007015	Ja surnu tõusis istukile ja hakkas rääkima . Ja ta andis tema ta emale .
42007016	Aga neid kõiki valdas hirm , ja nad andsid au Jumalale ning ütlesid : " Suur prohvet on meie seas tõusnud ja Jumal on tulnud oma rahvast katsuma ! "
42007017	Ja see jutt temast levis kogu Juudamaale ja kõigisse ümberkaudseisse paikadesse .
42007018	Ja seda kõike kuulutasid Johannesele tema jüngrid . Ja Johannes kutsus enese juurde kaks oma jüngritest
42007019	ja läkitas nad Issanda juurde küsima : " Kas oled sina see , kes tuleb , või peame ootama teist ? "
42007020	Aga kui mehed tema juurde jõudsid , ütlesid nad : " Ristija Johannes läkitas meid sinu juurde küsima : kas oled sina see , kes tuleb , või peame ootama teist ? "
42007021	Ent samal tunnil ta tegi paljud terveks tõbedest ja valudest ja kurjest vaimudest , ja paljudele pimedaile ta kinkis nägemise .
42007022	Ja ta vastas ning ütles neile : " Minge ja kuulutage Johannesele , mida te olete näinud ja kuulnud : pimedad näevad jälle , jalutud käivad , pidalitõbised saavad puhtaks , kurdid kuulevad , surnud äratatakse üles , vaestele kuulutatakse evangeeliumi ;
42007023	ja õnnis on see , kes minust ei pahandu ! "
42007024	Aga kui Johannese käskjalad olid ära läinud , hakkas ta rahvale rääkima Johannesest : " Mida te olete läinud välja kõrbe vaatama ? Pilliroogu , mida tuul kõigutab ?
42007025	Või mida te olete välja läinud vaatama ? Inimest , pehmete riietega riietatud ? Vaata , kes käivad toredas riietuses ja endid hellitavad , need on kuninglikes kodades !
42007026	Või mida te olete välja läinud vaatama ? Kas prohvetit ? Tõesti , ma ütlen teile , ta on veel rohkem kui prohvet !
42007027	Tema on see , kellest on kirjutatud : vaata , mina läkitan sinu palge eele oma ingli , kes sulle tee valmistab sinu ees !
42007028	Mina ütlen teile , ei ole kedagi suuremat naisest sündinute seas kui Johannes , aga väikseim Jumala riigis on suurem temast ! "
42007029	Ja kõik rahvas , kes seda kuulis , ja tölnerid tunnistasid Jumala õigeks , lastes endid ristida Johannese ristimisega .
42007030	Variserid ja käsutundjad aga tegid tühjaks Jumala tahte eneste kohta ega lasknud teda endid ristida .
42007031	" Kellega ma siis võrdlen selle sugupõlve inimesi ja kelle sarnased nad on ?
42007032	Nad on laste sarnased , kes turul istuvad ja üksteisele hüüavad nõnda : me oleme teile vilet ajanud , ja te ei ole tantsinud ; me oleme teile nutulaulu laulnud , ja te ei ole nutnud !
42007033	Sest Ristija Johannes on tulnud , ja ta ei söönud leiba ega joonud viina ; ja te ütlete : temal on kuri vaim !
42007034	Inimese Poeg on tulnud , ja ta sööb ja joob , ja te ütlete : vaata , see inimene on söödik ja viinajoodik , tölnerite ja patuste sõber !
42007035	Ometi mõistetakse tarkus õigeks kõigi tema laste poolt ! "
42007036	Aga keegi variseridest palus teda enesega leiba võtma . Ja ta läks variseri kotta ja istus lauda .
42007037	Ja vaata , selles linnas oli naine , kes oli patune . Kui see teada sai , et ta istub lauas variseri kojas , tõi ta alabasterriistatäie kallist lõhnasalvi
42007038	ja astus nuttes tema taha ta jalgade juurde ja hakkas tema jalgu kastma silmaveega ja kuivatas neid oma juustega , ja suudles tema jalgu ning võidis neid salviga .
42007039	Aga kui variser , kes teda oli kutsunud , seda nägi , mõtles ta iseeneses nõnda : kui see oleks prohvet , küll ta siis ära tunneks , kes ja missugune see naine on , kes teda puudutab , et ta on patune .
42007040	Ja Jeesus vastas ning ütles temale : " Siimon , mul on sulle midagi öelda ! " Aga tema kostis : " Õpetaja , räägi ! "
42007041	" Ühel rahalaenajal oli kaks võlglast : üks oli võlgu viissada teenarit , teine viiskümmend .
42007042	Aga kui neil ei olnud maksta , kinkis ta mõlemale selle . Kumb neist nüüd teda rohkem armastab ? "
42007043	Siimon vastas ning ütles : " Ma arvan see , kellele ta rohkem kinkis . " Tema ütles temale : " Sa otsustasid õieti ! "
42007044	Ja pöördudes naise poole , ütles ta Siimonale : " Kas sa näed seda naist ? Ma tulin sinu majasse , sa ei andnud vett mu jalgade tarvis , tema aga on pisaratega mu jalgu kastnud ja oma juustega kuivatanud .
42007045	Sa ei andnud mulle suud ; tema aga ei ole sellest ajast , kui ta sisse tuli , lakanud minu jalgadele suud andmast .
42007046	Sa ei võidnud mu pead õliga , tema aga on mu jalgu võidnud salviga .
42007047	Sellepärast , ütlen ma sulle , on tema rohked patud andeks antud , sest ta on palju armastanud . Aga kellele pisut andeks antakse , see armastab pisut ! "
42007048	Ja ta ütles naisele : " Sinu patud on sulle andeks antud ! "
42007049	Siis need , kes temaga lauas istusid , hakkasid iseeneses mõtlema : kes see on , kes ka patud andeks annab ?
42007050	Aga tema ütles naisele : " Sinu usk on sind aidanud ; mine rahuga ! "
42008001	Pärast seda aega rändas tema linnast linna ja külast külla ning jutlustas ja kuulutas evangeeliumi Jumala riigist . Ja need kaksteist olid temaga ,
42008002	ja mõned naised , keda tema oli terveks teinud kurjadest vaimudest ja tõbedest : Maarja , keda hüütakse Magdaleenaks , kellest seitse kurja vaimu oli välja läinud ,
42008003	ja Johanna , Heroodese varahoidja Kuusa naine , ja Susanna ja palju muid , kes teda toetasid oma varaga .
42008004	Aga kui palju rahvast kogunes ja kõigist linnadest tuli tema juurde , rääkis ta tähendamissõnaga :
42008005	" Külvaja läks välja oma seemet külvama . Ja kui ta külvas , kukkus muist tee äärde ja tallati ära , ja taeva linnud sõid selle ära .
42008006	Ja muist kukkus kaljule . Ja kui see tärkas , kuivas see ära , sest sellel ei olnud niiskust .
42008007	Ja muist kukkus ohakate keskele , ja ohakad kasvasid ühtlasi üles ja lämmatasid selle .
42008008	Ja muist kukkus heale maale , ja kui see tärkas , kandis see sajakordse vilja . " Seda öeldes ta hüüdis : " Kellel kõrvad on kuulda , see kuulgu ! "
42008009	Siis küsisid tema jüngrid temalt , mida see tähendamissõna tähendab .
42008010	Tema ütles : " Teile on antud mõista Jumala riigi saladusi , aga muile tähendamissõnades , et nad nähes ei näeks ja kuuldes ei mõistaks .
42008011	Ent tähendamissõna on see : seeme on Jumala sõna .
42008012	Teeäärsed on need , kes kuulevad ; pärast tuleb kurat ja võtab sõna ära nende südamest , et nad ei usuks ega saaks õndsaks .
42008013	Kaljupealsed on need , kes kuuldes sõna rõõmuga vastu võtavad , kuid neil ei ole juurt ; ajutiseks nad usuvad ja kiusatuse ajal nad loobuvad .
42008014	Mis ohakate sekka kukkus , need on need , kes kuulevad ja lähevad ära ning lämbuvad muredest ja rikkusest ja elu lõbudest ega kanna valmis vilja .
42008015	Aga mis on heas maas , on need , kes sõna kuulevad , kaunis ja heas südames peavad ning kannavad vilja kannatlikkuses .
42008016	Ükski , kes süütab küünla , ei kata seda astjaga kinni ega pane voodi alla , vaid asetab selle küünlajalale , et sissetulijad näeksid valgust .
42008017	Sest midagi ei ole varjul , mis ei saaks avalikuks , ei ole ka midagi salajas , mis ei saaks teatavaks ega tuleks ilmsiks .
42008018	Katsuge siis , kuidas te kuulete ; sest kellel iganes on , sellele antakse , ja kellel iganes ei ole , sellelt võetakse seegi , mis ta arvab enesel olevat . "
42008019	Aga tema juurde tulid ta ema ja vennad ega võinud saada tema ligi rahva pärast .
42008020	Ja temale teatati : " Sinu ema ja su vennad seisavad õues ja tahavad sind näha ! "
42008021	Aga ta kostis ning ütles neile : " Minu ema ja mu vennad on need , kes Jumala sõna kuulevad ja teevad selle järgi ! "
42008022	Ja ühel päeval astusid tema ja ta jüngrid paati , ja ta ütles neile : " Lähme teisele poole järve ! " Ja nad sõudsid minema ,
42008023	Ja kui nad paadiga purjetasid , uinus ta magama . Siis tõusis järvel tuulispea ja paat uhtus vett täis , ja nad olid hädas .
42008024	Siis nad tulid tema juurde , äratasid ta üles ja ütlesid : " Õpetaja , õpetaja , me hukkume ! " Aga tema tõusis üles , ähvardas tuult ning vee lainetust , ja need raugesid ning ilm muutus vaikseks .
42008025	Aga tema ütles neile : " Kus on teie usk ? " Ent nad kartsid ja imestasid ning ütlesid üksteisele : " Kes see õieti on , et tema käsib tuuli ja vett , ja need kuulevad ta sõna ? "
42008026	Ja nad purjetasid gerasalaste maale , mis on Galilea vastas .
42008027	Aga kui tema astus maale , tuli linnast talle vastu mees , kelle sees oli kurje vaime ; ja ta ei olnud ammust ajast kuube selga pannud ega asunud majas , vaid surnuhaudades .
42008028	Jeesust nähes ta hakkas karjuma , heitis tema ette maha ning ütles suure häälega : " Mis on mul tegemist sinuga , Jeesus , kõige kõrgema Jumala Poeg ? Ma palun sind , ära piina mind ! "
42008029	Sest ta käskis rüvedat vaimu väljuda inimesest . See oli teda juba kaua aega vaevanud , ja teda oli ahelatega seotud ja peetud jalgraudus , aga ta oli rauad katki kiskunud ja kuri vaim oli teda ajanud kõrbetesse .
42008030	Jeesus küsis temalt : " Mis su nimi on ? " Tema vastas : " Leegion ! " Sest palju kurje vaime oli läinud tema sisse .
42008031	Ja need palusid teda , et ta neid ei käsiks minna ära põrguhauda .
42008032	Aga seal oli suur seakari mäel söömas . Ja nad palusid teda , et ta neid lubaks minna nende sisse . Ja ta andis neile loa .
42008033	Aga kui kurjad vaimud olid inimesest väljunud , läksid nad sigade sisse , ja seakari kukutas enese ülepeakaela kaldalt järve ning uppus .
42008034	Kui karjatajad nägid , mis sündis , põgenesid nad ja andsid seda teada linnas ja maal .
42008035	Siis tuldi välja vaatama , mis oli sündinud , ja mindi Jeesuse juurde ja leiti inimene , kellest kurjad vaimud olid välja läinud , Jeesuse jalge ees istumas , riietatult ja selge aruga . Ja inimesed lõid kartma .
42008036	Siis jutustasid neile need , kes olid näinud , kuidas seestunu oli terveks saanud .
42008037	Ja kogu rahvahulk gerasalaste maa ümbruskonnast palus teda , et ta läheks ära nende juurest . Sest suur hirm oli neid vallanud . Tema aga astus paati ja pöördus tagasi .
42008038	Aga mees , kellest kurjad vaimud olid välja läinud , palus teda , et ta võiks jääda tema juurde . Kuid Jeesus laskis ta minema , öeldes :
42008039	" Mine tagasi koju ja jutusta , mis suuri asju Jumal sulle on teinud ! " Ja ta läks ära ja kuulutas mööda kogu linna , kui suuri asju Jeesus temale oli teinud .
42008040	Aga kui Jeesus tagasi tuli , võttis rahvas teda vastu , sest nemad kõik olid teda ootamas .
42008041	Ja vaata , siis tuli mees , Jairus nimi , ja see oli kogudusekoja ülem ; ja ta heitis Jeesuse jalge ette ning palus teda tulla enese kotta .
42008042	Sest tal oli ainus tütar , kaksteist aastat vana , ja see oli suremas . Aga tema sinna minnes tungis rahvas temale peale .
42008043	Ja keegi naine , kes oli kaksteist aastat põdenud verejooksu ega olnud võinud ühegi käest saada tervist ,
42008044	tuli tema selja taha ja puudutas ta kuue palistust , ja sedamaid lakkas ta verejooks .
42008045	Ja Jeesus ütles : " Kes puudutas mind ? " Aga kui kõik salgasid , ütles Peetrus : " Õpetaja , rahvahulgad tungivad sulle peale ja rõhuvad sind ! "
42008046	Kuid Jeesus ütles : " Keegi puudutas mind , sest ma tundsin väe enesest välja minevat ! "
42008047	Kui nüüd naine nägi , et ta ei olnud varjule jäänud , tuli ta värisedes ja heitis tema ette maha ja teatas temale kõige rahva kuuldes , mis asja pärast ta oli teda puudutanud ja kuidas ta kohe oli terveks saanud .
42008048	Siis ta ütles naisele : " Tütar , sinu usk on sind aidanud , mine rahuga ! "
42008049	Kui tema alles rääkis , tuli kogudusekoja ülema perest keegi ning ütles : " Su tütar on surnud , ära tülita enam õpetajat ! "
42008050	Aga seda kuuldes vastas Jeesus temale : " Ära karda , usu vaid , siis ta saab abi ! "
42008051	Kui ta siis jõudis majasse , ei lasknud ta enesega sisse tulla kedagi teist kui ainult Peetruse ja Johannese ja Jakoobuse ning lapse isa ja ema .
42008052	Ja kõik nutsid ja leinasid tütarlast . Aga tema ütles : " Ärge nutke , ta ei ole surnud , vaid ta magab ! "
42008053	Ja nad naersid teda , teades , et lapsuke on surnud .
42008054	Ent tema haaras lapse käest kinni ja ütles hüüdes : " Tütarlaps , tõuse üles ! "
42008055	Ja tema vaim tuli tagasi , ja ta tõusis kohe üles . Ja ta käskis talle süüa anda .
42008056	Ja tütarlapse vanemad kohkusid ; aga tema keelas neid ühelegi rääkimast seda , mis oli sündinud .
42009001	Aga ta kutsus kokku need kaksteist ja andis neile väe ja meelevalla kõigi kurjade vaimude üle ja tõbesid parandada ,
42009002	ja läkitas nad välja kuulutama Jumala riiki ja tegema haigeid terveks ,
42009003	ja ütles neile : " Ärge võtke midagi teele kaasa , ei keppi ega pauna , ei leiba ega raha ; ärgu olgu ka kellelgi kaht kuube .
42009004	Ja kuhu majasse te iganes sisse lähete , sinna jääge ja sealt minge teele .
42009005	Ja kes iganes teid vastu ei võta , sellest linnast minge välja ja puistake tolm oma jalgadelt tunnistuseks nende vastu ! "
42009006	Nii nad läksid teele ja käisid mööda külasid , kuulutades evangeeliumi ja tehes haigeid terveks igal pool .
42009007	Aga nelivürst Heroodes sai kuulda kõik , mis sündis , ja oli kahevahel , sest mõned ütlesid : " Johannes on surnuist üles tõusnud ! "
42009008	Aga teised : " Eelija on ilmunud ! " Aga mõned jälle : " Keegi vanadest prohvetitest on üles tõusnud ! "
42009009	Ent Heroodes ütles : " Johannese pea ma lasksin maha raiuda ; kes on siis see , kellest ma kuulen niisuguseid asju ? " Ja ta püüdis teda näha saada .
42009010	Ja kui apostlid tagasi tulid , jutustasid nad temale , mis nad olid teinud . Ja ta võttis nad enese juurde ja läks ära üksindusse , linna poole , mida hüütakse Betsaidaks .
42009011	Aga kui rahvahulgad seda teada said , läksid nad temale järele . Ja ta võttis nad vastu ja rääkis neile Jumala riigist ; ja kellele oli vaja ravitsemist , need ta tegi terveks .
42009012	Siis päev hakkas veerema . Ja need kaksteist tulid ta juurde ja ütlesid talle : " Lase rahvas minema , et nad läheksid ümberkaudseisse küladesse ja asulaisse puhkama ja otsima rooga ; sest me oleme siin tühjas paigas ! "
42009013	Aga ta ütles neile : " Andke teie neile süüa ! " Nemad vastasid : " Meil pole rohkem kui viis leiba ja kaks kala , või me peaksime minema ja ostma toidust kogu sellele rahvale ! "
42009014	Ent neid oli ligi viis tuhat meest . Siis ta ütles oma jüngritele : " Seadke nad maha istuma salkadesse viiekümne kaupa ! "
42009015	Ja nad tegid nõnda ja seadsid kõik maha istuma einele .
42009016	Ent ta võttis need viis leiba ja kaks kala , vaatas üles taeva poole , õnnistas neid ning murdis nad ja andis oma jüngritele ettepanemiseks rahvale .
42009017	Ja kõik sõid ja kõikide kõhud said täis ; ja neist ülejäänud palukesi korjati kokku kaksteist korvitäit .
42009018	Ja sündis , kui ta üksipäini oli palvetamas , et ta jüngrid olid ühes temaga . Ja ta küsis neilt : " Keda rahvas ütleb mind olevat ? "
42009019	Aga nemad vastasid ning ütlesid : " Ristija Johannese , aga mõned Eelija , aga teised , et keegi vanadest prohvetitest on üles tõusnud ! "
42009020	Siis ta ütles neile : " Ent teie , keda teie ütlete mind olevat ? " Peetrus vastas ning ütles : " Jumala Kristuse ! "
42009021	Ja ta ähvardas neid kangesti ning keelas neid sellest ühelegi rääkimast ,
42009022	öeldes : " Inimese Poeg peab palju kannatama ja kõlbmatuna hüljatama vanemate ja ülempreestrite ja kirjatundjate poolt ja tapetama ja kolmandal päeval jälle üles äratatama ! "
42009023	Aga ta ütles kõikidele : " Kui keegi tahab minu järele tulla , see salaku end ja võtku oma rist iga päev enese peale ja järgigu mind .
42009024	Sest kes iganes oma hinge tahab päästa , see kaotab selle , aga kes iganes oma hinge kaotab minu pärast , see päästab selle !
42009025	Sest mis kasu on inimesel sellest , kui ta kogu maailma kasuks saaks , aga kaotaks iseenese või läheks hukka ?
42009026	Sest kes minu ja mu sõnade pärast häbeneb , selle pärast häbeneb Inimese Poeg , kui ta tuleb omas ja Isa ja pühade inglite auhiilguses .
42009027	Aga ma ütlen teile tõesti : on mõningad siin seisjaist , kes ei maitse surma , kuni nad näevad Jumala riiki ! "
42009028	Ent arvata kaheksa päeva pärast neid kõnesid sündis , et ta võttis enesega Peetruse ja Johannese ja Jakoobuse ja läks mäele palvetama .
42009029	Ja kui ta palvetas , muutus tema näoilme teistsuguseks ja tema riietus läks valgeks ja hiilgavaks .
42009030	Ja vaata , kaks meest kõnelesid temaga ; need olid Mooses ja Eelija .
42009031	Nemad olid ilmunud auhiilguses ja kõnelesid tema eluotsast , mis tal Jeruusalemmas tuli täide saata .
42009032	Aga Peetrus ja ta kaaslased olid suikunud raskesse unne ; ent üles ärgates nad nägid tema auhiilgust ja neid kaht meest seisvat tema juures .
42009033	Kui siis need temast olid lahkumas , ütles Peetrus Jeesusele : " Õpetaja , siin on meil hea olla ! Teeme kolm telki , ühe sinule ja ühe Moosesele ja ühe Eelijale ! " Kuid ta ei teadnud , mida ta rääkis .
42009034	Aga kui ta seda rääkis , tekkis pilv ja varjas nad ; ja nemad kartsid pilve sisse jõudes .
42009035	Ja hääl kostis pilvest ning ütles : " See on minu äravalitud Poeg , teda kuulake ! "
42009036	Ja kui see hääl oli kostnud , leiti Jeesus üksi olevat . Ja nad olid vait ega kuulutanud neil päevil kellelegi midagi sellest , mida nad olid näinud .
42009037	Järgmisel päeval , kui nad mäelt alla läksid , tuli palju rahvast temale vastu .
42009038	Ja vaata , üks mees rahvahulga seast kisendas ning ütles : " Õpetaja , ma palun sind vaadata mu poega , sest ta on mu ainuke !
42009039	Ja vaata , vaim haarab teda , ja ta karjatab äkki , ja vaim raputab teda , nõnda et ta ajab suust vahtu ; ja see lahkub vaevalt teda piinamast .
42009040	Ja mina palusin sinu jüngreid , et nad ajaksid ta välja , ja nad ei suutnud ! "
42009041	Aga Jeesus vastas ning ütles : " Oh sa uskmatu ja pöörane tõug ! Kui kaua ma pean olema teie juures ja kannatama teiega ? Too siia oma poeg ! "
42009042	Kui ta alles oli tulemas , kiskus teda kuri vaim ja raputas teda . Aga Jeesus sõitles rüvedat vaimu ja tegi poisi terveks ning andis ta tagasi tema isale .
42009043	Ent kõik hämmastusid Jumala suurest väest . Aga kui kõik panid imeks seda , mida ta tegi , ütles ta oma jüngritele :
42009044	" Pange teie oma kõrvu need sõnad . Sest Inimese Poeg antakse inimeste kätte ! "
42009045	Ent nemad ei mõistnud seda sõna , ja see oli pandud varjule nende eest , et nad sellest aru ei saaks . Ja nad kartsid küsida temalt selle sõna kohta .
42009046	Aga nende seas tõusis vaidlus , kes küll nende seast peaks olema suurem .
42009047	Jeesus , teades nende südame mõtlemisi , võttis lapsukese ja seadis selle enese kõrvale
42009048	ning ütles neile : " Kes iganes selle lapsukese võtab vastu minu nimel , võtab mind vastu ; ja kes iganes võtab vastu mind , võtab vastu selle , kes mind on läkitanud . Sest kes teist kõigist on vähem , see on suur ! "
42009049	Siis Johannes hakkas rääkima ning ütles : " Õpetaja , me nägime üht meest sinu nimel kurje vaime välja ajavat ; ja me keelasime teda , sellepärast et ta ühes meiega sind ei järgi ! "
42009050	Jeesus ütles talle : " Ärge keelake , sest kes ei ole meie vastu , see on meie poolt ! "
42009051	Aga sündis , kui tema ülesvõtmisepäevad olid täis saamas , et ta suundus kindlasti minema Jeruusalemma poole ,
42009052	ja ta läkitas käskjalad enese eele . Ja need läksid ja tulid ühte samaarlaste külla , valmistama temale öömaja .
42009053	Ent need ei võtnud teda vastu , sest ta oli minemas Jeruusalemma poole .
42009054	Kui ta jüngrid Jakoobus ja Johannes seda nägid , ütlesid nad : " Issand , kas tahad , et me käsime tulla tule taevast maha ja nad hävitada ? "
42009055	Aga ta pöördus ümber ja sõitles neid .
42009056	Ja nad läksid teise alevisse .
42009057	Ja kui nad olid sinna minemas , ütles teel keegi temale : " Issand , ma tahan sind järgida , kuhu sa iganes lähed ! "
42009058	Jeesus ütles talle : " Rebastel on augud ja taeva lindudel on pesad , aga Inimese Pojal ei ole aset , kuhu ta oma pea paneks ! "
42009059	Kellelegi teisele ta ütles : " Järgi mind ! " Ent see ütles : " Issand , luba mind enne minna ja oma isa maha matta ! "
42009060	Aga ta ütles temale : " Lase surnuid oma surnud matta , sina aga mine ja kuuluta Jumala riiki ! "
42009061	Ja veel üks teine ütles : " Issand , ma tahan sind järgida ! Aga luba mind enne jätta jumalaga oma kodakondsed ! "
42009062	Aga Jeesus ütles temale : " Ükski , kes paneb oma käe adra külge ja vaatab tagasi , ei kõlba Jumala riigile ! "
42010001	Pärast seda määras Issand teised seitsekümmend ja läkitas nad kahekaupa enese eele igasse linna ja paika , kuhu ta ise mõtles minna .
42010002	Ja ta ütles neile : " Lõikust on palju , aga töötegijaid vähe ; seepärast paluge lõikuse Issandat , et ta läkitaks välja töötegijaid oma lõikusele !
42010003	Minge ! Vaata , ma läkitan teid kui tallesid huntide keskele !
42010004	Ärge kandke kukrut ega pauna ega jalatseid ja teel ärge kedagi teretage .
42010005	Kuhu majasse te aga iganes sisse lähete , seal öelge esiti : " Rahu olgu sellele kojale ! "
42010006	Ja kui iganes seal on rahulaps , siis hingab teie rahu tema peal ; aga kui mitte , siis tuleb rahu tagasi teie peale .
42010007	Aga sinna majasse jääge , sööge ja jooge , mis neil on , sest töötegija on oma palga väärt , ärge käige ühest majast teise .
42010008	Ja kuhu linna te iganes lähete ja kus teid vastu võetakse , seal sööge , mida teile ette pannakse ;
42010009	ja tehke selle paiga haiged terveks ja öelge neile : Jumala riik on teie lähedal !
42010010	Aga kuhu linna te iganes lähete ja kus teid vastu ei võeta , seal minge välja ta tänavaile ning öelge :
42010011	tolmugi , mis teie linnast on hakanud meie jalgade külge , me pühime ära teile ; ometi teadke , et Jumala riik on lähedal !
42010012	Ma ütlen teile , et Soodomal on sel päeval hõlpsam põli kui tol linnal !
42010013	Häda sulle , Korasin , häda sulle , Betsaida ! Sest kui Tüüroses ja Siidonis oleksid sündinud need vägevad teod , mis teie juures on sündinud , küll nad oleksid ammu kotiriides ja tuhas istudes parandanud meelt !
42010014	Ometi peab Tüürosel ja Siidonil olema kohtus hõlpsam põli kui teil !
42010015	Ja sina , Kapernaum , eks sa olnud ülendatud taevani ? Sind tõugatakse põrguni alla !
42010016	Kes teid kuuleb , see kuuleb mind , ja kes teid hülgab , see hülgab mind ; aga kes hülgab mind , see hülgab selle , kes mind on läkitanud ! "
42010017	Siis need seitsekümmend tulid tagasi rõõmuga ja ütlesid : " Issand , ka kurjad vaimud alistuvad meile sinu nime tõttu ! "
42010018	Aga ta ütles neile : " Ma nägin saatana nagu välgu taevast maha langevat !
42010019	Vaata , ma olen andnud teile meelevalla astuda madude ja skorpionide peale ja vaenlase kõige väe peale ; ja miski ei tee teile kahju .
42010020	Ometi ärge rõõmutsege , et vaimud teile alistuvad , vaid rõõmutsege palju enam sellest , et teie nimed on taevasse kirja pandud ! "
42010021	Selsamal tunnil ta rõõmustus Pühas Vaimus ja ütles : " Mina tänan sind , Isa , taeva ja maa Issand , et sa oled tarkade ja mõistlike eest selle pannud varjule ja oled selle ilmutanud väetitele ! Jah , Isa , see on nõnda olnud sulle meelepärast !
42010022	Kõik on mu Isa mulle andnud ! Ja ükski ei tunne , kes on Poeg , kui vaid Isa , ja kes on Isa , kui vaid Poeg ja kellele iganes Poeg tahab ilmutada ! "
42010023	Ja ta pöördus jüngrite poole eriti ning ütles : " Õndsad on silmad , kes näevad , mida teie näete !
42010024	Sest ma ütlen teile , et palju prohveteid ja kuningaid on tahtnud näha , mida teie näete , ja ei ole näinud , ja kuulda , mida teie kuulete , ja ei ole kuulnud ! "
42010025	Ja vaata , keegi käsutundja astus esile , kiusas teda ja ütles : " Õpetaja , mis ma pean tegema , et ma päriksin igavese elu ? "
42010026	Aga tema ütles talle : " Mis on käsuõpetuses kirjutatud ? Kuidas sa loed ? "
42010027	Tema vastas ning ütles : " Armasta Issandat , oma Jumalat , kõigest oma südamest ja kõigest oma hingest ja kõigest oma jõust ja kõigest oma meelest , ja oma ligimest nagu iseennast . "
42010028	Aga ta ütles temale : " Sa oled õieti vastanud ; tee seda , ja sa pead elama ! "
42010029	Tema aga tahtis iseennast õigeks teha ja ütles Jeesusele : " Kes siis on mu ligimene ? "
42010030	Aga vastates Jeesus ütles : " Üks inimene läks Jeruusalemmast alla Jeerikosse ja sattus röövlite kätte . Kui need ta riided olid riisunud ja temale hoope andnud , läksid nad ära , jättes ta poolsurnuna maha .
42010031	Juhtumisi tuli keegi preester sedasama teed mööda alla ja nägi teda ning läks mööda .
42010032	Nõndasamuti ka leviit . Kui ta tuli sinna paika ja nägi teda , läks ta mööda .
42010033	Aga üks samaarlane käis seda teed ja tuli tema juurde ; ja kui ta teda nägi , läks ta meel haledaks .
42010034	Ja ta astus ligi , sidus ta haavad ning valas peale õli ja viina , tõstis ta oma looma selga ning viis ta öömajale ja kandis hoolt tema eest .
42010035	Ja teisel hommikul ära minnes võttis ta välja kaks teenarit , andis need peremehele ja ütles : kanna hoolt tema eest , ja mida sa veel peaksid kulutama , seda ma maksan sulle tagasi tulles .
42010036	Kes neist kolmest oli sinu arvates ligimene sellele , kes oli sattunud röövlite kätte ? "
42010037	Aga tema ütles : " See , kes tema peale halastas ! " Siis ütles Jeesus temale : " Mine ja tee sina nõndasamuti ! "
42010038	Aga kui nad rändasid , läks ta ühte alevisse . Ent üks naine , Marta nimi , võttis tema vastu oma majasse .
42010039	Ja temal oli õde , keda hüüti Maarjaks ; seegi istus Issanda jalge ees ja kuulas tema kõnet .
42010040	Marta aga tegi tegemist mitmesuguse talitusega . Ta tuli sinna ja ütles : " Issand , kas sa ei hooli sellest , et mu õde laseb mind üksi talitada ? Ütle ometi temale , et ta mind aitaks ! "
42010041	Aga Issand vastas ning ütles talle : " Marta , Marta , sa muretsed ja teed enesele tüli paljude asjadega ;
42010042	kuid tarvis on vähe , õigupoolest üht ! Maarja on selle hea osa valinud ja seda ei võeta temalt ära ! "
42011001	Ja kui ta ühes paigas oli palvetamas ja oli lõpetanud , ütles üks ta jüngreist temale : " Issand , õpeta meid palvetama nõnda nagu Johannes õpetas oma jüngreid ! "
42011002	Aga ta ütles neile : " Kui te palvetate , siis öelge : Isa ! Pühitsetud olgu sinu nimi ; sinu riik tulgu ;
42011003	meie igapäevane leib anna meile iga päev ;
42011004	ja anna meile andeks meie patud , sest meiegi anname andeks igaühele , kellel on meiega võlgu ; ja ära saada meid kiusatusse ! "
42011005	Ja ta ütles neile : " Kellel teie seast on sõber ja ta läheks südaöösel ta juurde ja ütleks temale : sõber , laena mulle kolm leiba ,
42011006	sest mu sõber on teelt tulnud mu juurde ja mul ei ole , mida talle ette paneksin !
42011007	Kas tema peaks toast vastama ning ütlema : ära tee mulle tüli , uks on juba lukus ja mu lapsukesed on minuga voodis ; ma ei või üles tõusta sulle andma ! ?
42011008	Ma ütlen teile , kui ta üles ei tõuseks ja talle ei annaks , sellepärast et ta on tema sõber , siis tõuseks ta ometi üles tema pealekäimise pärast ning annaks talle , niipalju kui talle vaja .
42011009	Ka mina ütlen teile : paluge , siis antakse teile ; otsige , siis te leiate ; koputage , siis avatakse teile .
42011010	Sest igaüks , kes palub , see saab , ja kes otsib , see leiab , ja kes koputab , sellele avatakse .
42011011	Ent missugune isa on teie seas , kellelt poeg palub kala , et ta annaks sellele kala asemel mao ?
42011012	Või kui ta palub muna , ta annaks talle skorpioni ?
42011013	Kui nüüd teie , kes olete kurjad , märkate anda häid ande oma lastele , kui palju enam Isa taevast annab Püha Vaimu neile , kes teda paluvad . "
42011014	Ja kord ta ajas kurja vaimu välja ; ja see oli keeletu . Aga kui kuri vaim oli väljunud , hakkas keeletu rääkima ja rahvahulgad panid seda imeks .
42011015	Aga mõningad nende seast ütlesid : " Ta ajab kurje vaime välja Peeltsebuli , kurjade vaimude ülema abil ! "
42011016	Aga teised kiusasid teda ning nõudsid temalt tunnustähte taevast .
42011017	Ent tema mõistis ära nende mõtted ja ütles neile : " Iga kuningriik , mis on isekeskis riius , hävib ja koda langeb koja peale .
42011018	Kui saatangi on riius isekeskis , kuidas võib tema kuningriik püsida ? Te ju ütlete , et mina ajavat kurje vaime välja Peeltsebuli abil !
42011019	Aga kui mina kurje vaime välja ajan Peeltsebuli abil , kelle abil ajavad teie pojad neid välja ? Sellepärast saavad nemad teie kohtumõistjaiks .
42011020	Ent kui mina kurje vaime välja ajan Jumala sõrmega , siis on Jumala riik jõudnud teie juurde .
42011021	Kui vägev relvastatud mees valvab oma elamut , siis on ta vara rahus .
42011022	Aga kui temast vägevam peale tuleb ja võidab tema , siis ta võtab ära kõik ta relvad , mille peale ta lootis , ja jagab temalt saadud saagi välja .
42011023	Kes minu poolt ei ole , on minu vastu ; ja kes minuga ei kogu , see hajutab .
42011024	Kui rüve vaim on inimesest välja läinud , käib ta mööda põudseid paiku ja otsib hingamist . Ja kui ta ei leia , ütleb ta : ma pöördun tagasi oma kotta , kust ma väljusin !
42011025	Ja kui ta tuleb , leiab ta selle pühitud ning ehitud olevat .
42011026	Siis ta läheb ja võtab kaasa teist seitse vaimu , kes on kurjemad temast , ja nad tulevad sisse ning elavad seal . Ja selle inimese viimne lugu läheb pahemaks kui eelmine ! "
42011027	Kui ta seda rääkis , sündis , et üks naine rahva seast tõstis oma häält ning ütles temale : " Õnnis on ihu , mis sind on kandnud , ja rinnad , mida sina oled imenud ! "
42011028	Aga tema ütles : " Jah , õndsad on need , kes Jumala sõna kuulevad ja seda tallele panevad ! "
42011029	Kui rahvahulki murdu kokku tuli , hakkas ta kõnelema : " See sugu on paha sugu ; ta otsib tunnustähte , ja talle ei anta muud tähte kui vaid prohvet Joona täht .
42011030	Sest nõnda nagu Joona sai täheks Niinive elanikele , nõnda peab ka Inimese Poeg olema sellele soole .
42011031	Lõunamaa kuninganna tõuseb üles kohtupäeval selle soo meeste kõrval ja mõistab nad hukka ; sest ta tuli ilmamaa otsast kuulama Saalomoni tarkust . Ja vaata , siin on rohkem kui Saalomon !
42011032	Niinive mehed tõusevad üles kohtupäeval selle soo kõrval ja mõistavad selle hukka ; sest nad parandasid meelt Joona jutluse tõttu . Ja vaata , siin on rohkem kui Joona !
42011033	Ükski ei süüta küünalt ega pane seda varjule ega vaka alla , vaid küünlajalale , et sissetulijad valgust näeksid .
42011034	Ihu küünal on su silm . Kui su silm on korras , siis on ka kõik su ihu valguses ; aga kui ta on rikkis , siis on ka su ihu pime .
42011035	Katsu siis , et valgus , mis on sinu sees , ei oleks pimedus !
42011036	Kui nüüd kogu su ihu on valguses , nõnda et tal sugugi ei ole pimedust , siis on ta täiesti valgustatud , nõnda nagu küünal valgustaks sind oma välkuva leegiga ! "
42011037	Kui tema alles nõnda rääkis , palus teda keegi variser enese juurde lõunat sööma . Ja ta läks sisse ja istus lauda .
42011038	Aga variser pani imeks , kui ta nägi , et ta enne söömist ennast ei pesnud .
42011039	Siis Issand ütles temale : " Teie , variserid , teete küll väljastpoolt puhtaks karika ja vaagna , aga seestpoolt te olete täis rüüstet ja kurjust !
42011040	Te mõistmatud ! Eks see , kes tegi välispidise , ole teinud ka seespidise ?
42011041	Ent andke armuanniks , mis teie sees on , ja vaata , siis on teile kõik puhas !
42011042	Aga häda teile , variseridele , et te maksate kümnist mündist ja ruudist ja kõigest aiarohust ja lähete mööda õiglusest ja Jumala armastusest ! Seda peab tegema ja teist ei tohi tegemata jätta !
42011043	Häda teile , variseridele , et te armastate esimest istet kogudusekodades ja teretusi turgudel !
42011044	Häda teile , et te olete nagu äravajunud hauad , ja inimesed käivad nende peal , ilma et nad teaksid ! "
42011045	Aga üks käsutundjaist kostis ja ütles temale : " Õpetaja , seda öeldes sa teotad ka meid ! "
42011046	Ent tema ütles : " Häda ka teile , käsutundjaile , sest te panete inimestele peale rängad koormad ja ise ei puutu ühe oma sõrmegagi neisse koormaisse !
42011047	Häda teile , et te ehitate prohvetitele hauamärke , aga teie isad on nad tapnud !
42011048	Nii te olete ise tunnistajad , et teil on hea meel oma isade tegudest ; sest nemad tapsid nad , aga teie ehitate nende hauamärke !
42011049	Sellepärast ütleb ka Jumala tarkus : ma läkitan nende juurde prohveteid ja apostleid , ja nad tapavad mõned neist ja kiusavad neid taga ,
42011050	et sellelt sugupõlvelt nõutaks kõigi prohvetite verd , mis on ära valatud alates maailma asutamisest ,
42011051	Aabeli verest Sakarja verest saadik , kes sai hukka altari ja Jumala koja vahel . Tõesti , ma ütlen teile , seda nõutakse sellelt sugupõlvelt !
42011052	Häda teile , käsutundjaile , et te olete ära võtnud tunnetuse võtme ! Ise te ei ole sisse läinud ja olete keelanud neid , kes sisse läheksid ! "
42011053	Ja kui ta sealt väljus , hakkasid kirjatundjad ja variserid teda kangesti kimbutama ja usutlema mitmeis asjus ,
42011054	et kavaldamisega midagi tema suust kätte saada .
42012001	Kui sel ajal rahvast oli tuhandeti kokku tulnud , nõnda et nad üksteist tallasid , hakkas ta kõigepealt kõnelema oma jüngritele : " Hoiduge variseride haputaigna , see on silmakirjalikkuse eest !
42012002	Ei ole midagi varjatud , mis ei tuleks ilmsiks , ega ole midagi salajas , mida ei saadaks teada .
42012003	Sellepärast peab kõike , mida te ütlete pimedas , kuuldama valges ; ja mida te üksteise kõrva räägite kambrites , seda peab kuulutatama katustelt !
42012004	Aga ma ütlen teile , oma sõpradele : ärge kartke neid , kes tapavad ihu ja pärast ei saa rohkem midagi teha .
42012005	Ent ma näitan teile , keda teil tuleb karta : kartke teda , kellel on meelevald pärast tapmist heita põrgusse . Tõesti , ma ütlen teile , teda kartke !
42012006	Eks viis varblast müüda kahe veeringu eest ? Ja ükski neist ei ole unustatud Jumala ees !
42012007	Aga teie juuksekarvadki on kõik ära loetud ! Ärge kartke , teie olete hinnalisemad kui palju varblasi !
42012008	Ent ma ütlen teile : kes iganes mind tunnistab inimeste ees , seda tunnistab ka Inimese Poeg Jumala inglite ees !
42012009	Aga kes mind salgab inimeste ees , see salatakse Jumala inglite ees !
42012010	Ja igaüks , kes Inimese Poja vastu räägib sõna , sellele antakse andeks ; aga sellele , kes pilkab Püha Vaimu , ei anta mitte andeks !
42012011	Aga kui teid viiakse kogudusekodadesse ja ülemate ja valitsejate ette , ärge olge mures , kuidas või mida te enese eest kostate või mida ütlete ;
42012012	sest Püha Vaim õpetab teile selsamal tunnil , mida tuleb öelda ! "
42012013	Siis keegi rahva seast ütles talle : " Õpetaja , ütle mu vennale , et ta minuga jagaks pärandi ! "
42012014	Aga tema ütles talle : " Inimene , kes on mind seadnud teile kohtumõistjaks või jagajaks ? "
42012015	Ja ta ütles neile : " Vaadake ette ja hoiduge ahnuse eest ; sest külluseski ei olene kellegi elu sellest , mis tal on ! "
42012016	Ja ta rääkis neile ka tähendamissõna , öeldes : " Ühe rikka mehe põllumaa oli hästi vilja kandnud .
42012017	Ja ta mõtles iseeneses nõnda : mis ma teen ? Sest mul ei ole , kuhu ma koguksin oma vilja .
42012018	Ja ta ütles : seda ma teen : ma kisun maha oma aidad ja ehitan suuremad , ja sinna ma kogun kõik oma vilja ja oma vara ,
42012019	ja ütlen oma hingele : hing , sul on palju vara tagavaraks mitmeks aastaks ; ole nüüd rahul , söö , joo ja ole rõõmus !
42012020	Aga Jumal ütles temale : sina meeletu ! Selsamal ööl nõutakse sult sinu hing ; kellele saab siis , mis sa oled soetanud ?
42012021	Nõnda on selle lugu , kes enesele kogub tagavara ja ei ole rikas Jumalas ! "
42012022	Siis ta ütles oma jüngritele : " Seepärast ma ütlen teile : ärge olge mures oma hinge pärast , mida süüa , ega oma ihu pärast , millega riietuda !
42012023	Sest hing on enam kui toidus ja ihu enam kui riided !
42012024	Pange tähele kaarnaid ! Nad ei külva ega lõika ; neil ei ole varakambrit ega aita , ja Jumal toidab neid . Kui palju hinnalisemad olete teie kui on linnud !
42012025	Aga kes teie seast võib muretsemisega oma pikkusele ühegi küünra jätkata ?
42012026	Kui te nüüd kõige vähematki ei suuda , miks te siis olete mures muu pärast ?
42012027	Pange tähele lilli , kuidas nad ei ketra ega koo ; aga ma ütlen teile : Saalomongi kõiges oma hiilguses pole olnud nõnda ehitud kui üks nendest !
42012028	Kui nüüd Jumal rohtu , mis täna kasvab ja homme visatakse ahju , nõnda ehib , kui palju enam teid , te nõdrausulised !
42012029	Ka teie ärge küsige , mida süüa või mida juua , ja ärge olge kärsitud !
42012030	Sest kõike seda nõuavad taga maailma rahvad ; teie Isa teab ju , et te seda vajate .
42012031	Otsige vaid tema riiki , ja see kõik antakse teile pealegi !
42012032	Ära karda , sa pisuke karjuke , sest teie Isa on heaks arvanud anda teile kuningriigi !
42012033	Müüge ära , mis teil on , ja andke armuande ! Valmistage enestele kukrud , mis ei vanane , ja varandus taevas , mis ei vähene , kuhu varas ligi ei pääse ja mida koi ei riku !
42012034	Sest kus teie varandus on , seal on ka teie süda !
42012035	Teie niuded olgu vöötatud ja küünlad põlegu !
42012036	Ja teie olge inimeste sarnased , kes ootavad oma isandat , millal ta lahkub pulmast , et kui ta tuleb ja koputab , nad kohe temale avaksid .
42012037	Õndsad on need sulased , keda isand tulles leiab valvamast ! Tõesti , ma ütlen teile , tema vöötab enese ja paneb nad lauda istuma ja tuleb ja teenib neid !
42012038	Ja tulgu ta teisel või kolmandal öövahikorral , kui ta nad leiab nõnda - õndsad on need sulased !
42012039	Aga seda teadke : kui peremees teaks , mil tunnil varas tuleb , ta ei laseks oma kotta sisse murda !
42012040	Olge siis ka teie valmis , sest Inimese Poeg tuleb tunnil , mil te ei arvagi ! "
42012041	Aga Peetrus küsis : " Issand , kas ütled selle tähendamissõna meile või kõikidele ? "
42012042	Ja Issand ütles : " Kes on siis ustav ja mõistlik majapidaja , keda isand seab oma pere üle neile õigel ajal andma määratud moona ?
42012043	Õnnis see sulane , keda isand tulles leiab nõnda tegemast !
42012044	Tõesti , ma ütlen teile , ta paneb tema üle kõige oma vara !
42012045	Aga kui see sulane ütleb oma südames : mu isand viibib tulles ! ja ta hakkab peksma poisse ja tüdrukuid , ja sööma ja jooma ja purjutama ,
42012046	siis selle sulase isand tuleb päeval , mil ta ei oota teda , ja tunnil , mida ta ei tea , ja raiub ta pooleks ja annab temale osa ühes uskmatutega .
42012047	Aga sulane , kes teadis oma isanda tahtmist , aga ei valmistanud ega teinud tema tahtmise järgi , saab palju hoope .
42012048	Aga kes ei teadnud , kuid tegi , mis on hoopide väärt , saab pisut hoope . Sest kellele on palju antud , sellelt nõutakse palju ; ja kelle hoolde on palju jäetud , sellelt päritakse veel rohkem !
42012049	Tuld ma tulin viskama maa peale ; ja mis ma muud tahaksin , kui et see juba oleks süüdatud !
42012050	Aga mind peab ristitama ristimisega , ja kuidas on mul kitsas käes , kuni see on lõpetatud !
42012051	Kas mõtlete , et ma olen tulnud andma rahu maa peale ? Mitte sugugi , ütlen ma teile , vaid lahkmeelt !
42012052	Sest nüüdsest alates peavad viis ühes majas olema lahkmeeles , kolm kahe vastu ja kaks kolme vastu ,
42012053	isa poja vastu ja poeg isa vastu , ema tütre vastu ja tütar ema vastu , ämm oma minia vastu ja minia ämma vastu ! "
42012054	Aga ta ütles ka rahvale : " Kui te näete pilve tõusvat lääne poolt , siis te kohe ütlete : raske sadu tuleb ! Ja see sünnib nõnda .
42012055	Ja kui näete lõunatuult puhuvat , siis te ütlete : kuum tuleb ! Ja see sünnib nõnda .
42012056	Te silmakirjatsejad ! Maa ja taeva nägu te oskate mõista , aga kuidas te ei mõista seda aega ?
42012057	Ja miks te ka iseenestest ei otsusta , mis on õige ?
42012058	Sellepärast kui sa oma vastasega lähed ülema ette , siis püüa temaga asi lahendada teel , et ta sind ei veaks kohtuniku ette ja kohtunik sind ei annaks kohtusulase kätte ja kohtusulane sind ei heidaks vanglasse .
42012059	Ma ütlen sulle , et sa ei pääse sealt , enne kui maksad viimse leptoni ! "
42013001	Selsamal ajal olid saabunud mõned , kes jutustasid temale galilealastest , kelle vere Pilaatus oli seganud nende ohvritega .
42013002	Ja Jeesus hakkas kõnelema ning ütles neile : " Kas arvate , et need galilealased olid suuremad patused kui kõik muu Galilea rahvas , et nad seda said kannatada ?
42013003	Ma ütlen teile , et mitte sugugi , vaid kui te ei paranda meelt , lähete kõik samuti hukka !
42013004	Või arvate , et need kaheksateist , kelle peale langes Siiloa torn ja tappis nad , olid suuremad süüalused kui kõik inimesed , kes elavad Jeruusalemmas ?
42013005	Ma ütlen teile , et mitte sugugi , vaid kui te ei paranda meelt , siis lähete kõik samuti hukka ! "
42013006	Ja ta ütles selle tähendamissõna : " Ühel inimesel oli viigipuu ; see oli istutatud tema viinamäkke . Ja ta tuli ning otsis sellelt vilja , aga ei leidnud .
42013007	Siis ta ütles viinamäe aednikule : vaata , kolm aastat ma käin otsimas sellelt viigipuult vilja , aga ei leia . Raiu ta maha ! Miks ta maad raiskab ?
42013008	Aga see vastas ning ütles talle : isand , jäta ta veel sellekski aastaks , kuni ma ta ümber kaevan ja talle panen sõnnikut !
42013009	Ehk ta hakkab edaspidi vilja kandma ; aga kui mitte , siis raiu ta maha ! "
42013010	Ja ta oli õpetamas ühes kogudusekojas hingamispäeval .
42013011	Ja vaata , seal oli naine , kellel oli olnud haiguse vaim kaheksateist aastat ; naine oli küürus ega saanud ennast sugugi sirgeks ajada .
42013012	Teda nähes kutsus Jeesus ta enese juurde ja ütles talle : " Naine , sa oled lahti oma haigusest ! "
42013013	Ja ta pani oma käed tema peale ; ja kohe ajas naine enese sirgeks ja andis Jumalale au .
42013014	Aga kogudusekoja ülem , kes pahandus sellest , et Jeesus tegi terveks hingamispäeval , hakkas rääkima ning ütles rahvale : " Kuus päeva on , mil tööd tehakse ; tulge ometi neil päevil ja laske endid ravida , aga mitte hingamispäeval ! "
42013015	Aga Issand vastas temale ning ütles : " Te silmakirjatsejad ! Eks igaüks teie seast päästa oma härja või eesli sõime küljest hingamispäeval ja vii teda jooma ?
42013016	Kas siis teda , kes on Aabrahami tütar , keda saatan , vaata , kaheksateist aastat on sidunud , ei pidanud päästetama sellest köidikust hingamispäeval ? "
42013017	Ja kui ta seda ütles , häbenesid kõik ta vastased , ja kogu rahvas rõõmustus kõigist aulistest tegudest , mida tema tegi .
42013018	Siis ta ütles : " Mille sarnane on Jumala riik ja millega ma võrdlen seda ?
42013019	See on sinepiivakese sarnane , mille inimene võttis ja külvas oma aeda ; ja see kasvas ja sai puuks , ja taeva linnud tegid pesad tema okstele ! "
42013020	Ja ta ütles veel : " Millega ma võrdleksin Jumala riiki ?
42013021	See on haputaigna sarnane , mille üks naine võttis ja segas kolme vaka jahu hulka , kuni kõik läks hapnema ! "
42013022	Ja ta rändas mööda linnu ja külasid õpetades ja edasi minnes teed Jeruusalemma .
42013023	Siis küsis keegi temalt : " Issand , kas on pisut neid , kes saavad õndsaks ? " Aga tema ütles neile :
42013024	" Võidelge , et te läheksite sisse kitsast uksest , sest paljud , ütlen ma teile , püüavad sisse minna , aga ei jaksa mitte !
42013025	Sellest ajast , kui peremees on üles tõusnud ja on pannud ukse lukku , hakkate te seisma õues ja koputama uksele , öeldes : Issand , ava meile ! Ja tema vastab teile , öeldes : mina ei tunne teid , kust te olete !
42013026	Siis te hakkate ütlema : me oleme sinu ees söönud ja joonud ja meie tänavais sa õpetasid !
42013027	Ja tema ütleb teile : ma ei tunne teid , kust te olete ! Jääge minust eemale , kõik ülekohtutegijad !
42013028	Seal on ulumine ja hammaste kiristamine , kui te näete Aabrahami ja Iisakit ja Jaakobit ja kõiki prohveteid Jumala riigis , kuid endid olevat välja tõugatud .
42013029	Ja tuleb inimesi idast ja läänest , põhjast ja lõunast , ja nad istuvad lauas Jumala riigis .
42013030	Ja vaata , on viimseid , kes saavad esimesteks , ja esimesi , kes jäävad viimasteks ! "
42013031	Samal tunnil tulid mõned variserid ja ütlesid temale : " Välju ja mine siit ära , sest Heroodes tahab sind tappa ! "
42013032	Tema ütles neile : " Minge ja öelge sellele rebasele : vaata , ma ajan kurje vaime välja ja teen terveks täna ja homme ja kolmandal päeval ma jõuan eesmärgile !
42013033	Siiski ma pean veel rändama täna ja homme ja tunahomme ; sest see ei sobi , et prohvet saab hukka mujal kui Jeruusalemmas !
42013034	Jeruusalemm , Jeruusalemm , kes tapad prohvetid ja viskad kividega surnuks need , kes sinu juurde on läkitatud ! Kui mitu korda ma olen tahtnud koguda sinu lapsi otsekui kana oma poegi tiibade alla , aga teie ei ole tahtnud !
42013035	Vaata , teie koda jäetakse teil maha ! Ja tõesti , ma ütlen teile , et te ei näe mind enne , kui tuleb aeg , mil te ütlete : õnnistatud olgu , kes tuleb Issanda nimel ! "
42014001	Ja sündis , kui tema hingamispäeval tuli ühe variseride ülema kotta leiba võtma , et nad varitsesid teda .
42014002	Ja vaata , üks vesitõbine inimene oli tema ees !
42014003	Ja Jeesus hakkas rääkima kirjatundjatele ja variseridele ning ütles : " Kas on luba hingamispäeval terveks teha ? "
42014004	Aga nad jäid vait . Ja puudutades ta tegi tema terveks ja laskis ta minna .
42014005	Siis ta ütles neile : " Kes on teie seast , kelle poeg või härg kukub kaevu , et ta teda kohe välja ei tõmba hingamispäeval ? "
42014006	Ja nad ei suutnud selle peale midagi vastata .
42014007	Aga tähele pannes , kuidas need , kes olid kutsutud , valisid ülemaid istekohti , rääkis ta neile tähendamissõna ning ütles neile :
42014008	" Kui sind keegi on pulma kutsunud , siis ära istu ülemasse paika , sest vahest on tema poolt kutsutud keegi sinust aulisem ,
42014009	ja et see , kes sind ja teda kutsus , ei ütleks sulle : anna sellele aset ! ja sa peaksid siis häbiga istuma alamasse paika .
42014010	Aga kui sa oled kutsutud , siis mine ja istu alamasse paika , ja kui tuleb see , kes sind kutsus , ja ütleb sulle : sõber , mine sinna ülemale ! siis on sul au nende ees , kes sinuga istuvad ühes lauas .
42014011	Sest igaüht , kes ennast ülendab , alandatakse , ja kes ennast alandab , ülendatakse ! "
42014012	Aga ta ütles ka sellele , kes teda oli kutsunud : " Kui sa teed lõuna-või õhtusöömaaja , siis ära kutsu oma sõpru ega oma vendi ega oma sugulasi ega rikkaid naabreid , et nad sind jälle ei kutsuks endi juurde ja sina nõnda saaksid tasu ,
42014013	vaid kui sa teed võõruspeo , siis kutsu vaeseid , vigaseid , jalutuid , pimedaid ;
42014014	siis sa oled õnnis , sest neil ei ole midagi sulle tasuda , kuna see tasutakse sulle õigete ülestõusmises ! "
42014015	Kui üks lauas kaasistujaist seda kuulis , ütles ta temale : " Õnnis on , kes leiba sööb Jumala riigis ! "
42014016	Aga ta ütles temale : " Üks inimene tegi suure õhtusöömaaja ja kutsus paljusid .
42014017	Ja õhtusöömaaja tunnil ta läkitas oma sulase kutsutuile ütlema : tulge , sest kõik on juba valmis !
42014018	Ja nad hakkasid endid kõik ühest suust vabandama . Esimene ütles talle : ma olen ostnud põllu ja pean välja minema seda vaatama ; ma palun sind , vabanda mind !
42014019	Ja teine ütles : ma olen ostnud viis paari härgi ja lähen neid katsuma ; ma palun sind , vabanda mind !
42014020	Ja veel teine ütles : ma olen võtnud naise ega saa sellepärast tulla !
42014021	Ja sulane tuli tagasi ja teatas seda oma isandale . Siis vihastus kojaisand ja ütles oma sulasele : mine kohe välja linna laiadele tänavatele ja kurudesse ja too siia sisse vaesed ja vigased ja jalutud ja pimedad !
42014022	Ja sulane ütles : isand , see on tehtud , nõnda nagu sa käskisid ; aga veel on ruumi !
42014023	Ja isand ütles sulasele : mine välja teede peale ja aedade äärde ja sunni sisse tulema , et minu koda täis saaks !
42014024	Sest ma ütlen teile , et ükski neist kutsutud meestest ei saa maitsta mu õhtusöömaaega ! "
42014025	Aga temaga ühes käis palju rahvast ja tema pöördus ning ütles neile :
42014026	" Kui keegi tuleb minu juurde ja ei vihka oma isa ja ema ja naist ja lapsi ja vendi ja õdesid ja veel pealegi oma elu , see ei või olla mu jünger .
42014027	Ja kes ei kanna oma risti ega käi minu järel , see ei või olla mu jünger .
42014028	Sest kes teie seast , kui ta tahab ehitada torni , ei istu enne maha ega arva kulu , kas temal on , mis vaja läheb teostamiseks ?
42014029	Et kui ta aluse on rajanud ega suuda lõpetada , kõik vaatajad teda ei hakkaks naerma ,
42014030	öeldes : see mees hakkas ehitama ega suuda lõpule viia !
42014031	Või missugune kuningas , minnes sõtta võitlema teise kuningaga , ei istu enne maha ega pea nõu , kas ta võib minna kümne tuhandega selle vastu , kes kahekümne tuhandega ta peale tuleb ?
42014032	Ja kui mitte , eks ta läkita , kui teine alles on kaugel , ja palu rahu ?
42014033	Nõnda ka igaüks teie seast , kes mitte ei loobu kõigest , mis tal on , ei või olla mu jünger .
42014034	Sool on hea ; aga kui sool tuimub , millega seda teha soolaseks ?
42014035	Ei see kõlba maasse ega sõnnikusse ; see visatakse välja ! Kellel kõrvad on kuulda , see kuulgu ! "
42015001	Aga kõik tölnerid ja patused lähenesid temale , teda kuulama .
42015002	Ja variserid ja kirjatundjad nurisesid ning ütlesid : " See võtab patuseid vastu ja sööb ühes nendega ! "
42015003	Aga ta rääkis neile selle tähendamissõna ning ütles :
42015004	" Kes teie seast , kui tal on sada lammast ja ühe neist kaotab , ei jäta need üheksakümmend üheksa kõrbe ega lähe kadunule järele , kuni ta tema leiab ?
42015005	Ja kui ta on leidnud , võtab ta rõõmuga tema oma õlgadele ,
42015006	ja kui ta koju tuleb , ta kutsub kokku sõbrad ja naabrid ning ütleb neile : rõõmutsege ühes minuga , sest ma leidsin oma lamba , kes oli kadunud !
42015007	Ma ütlen teile , nõnda on taevas ühest patusest , kes meelt parandab , rohkem rõõmu kui üheksakümne üheksast õigest , kes meeleparandust ei vaja !
42015008	Või kui ühel naisel on kümme drahmiraha ja ta kaotab ühe drahmi , eks ta süüta küünla ja pühi koda ja otsi hoolega , kuni ta selle leiab ?
42015009	Ja kui ta selle on leidnud , siis ta kutsub kokku sõbrad ja naabrid ja ütleb : rõõmutsege ühes minuga , sest ma olen leidnud drahmiraha , mille ma kaotasin !
42015010	Nõnda , ütlen ma teile , tõuseb rõõm Jumala inglite keskel ühest patusest , kes meelt parandab ! "
42015011	Veel ütles ta : " Ühel inimesel oli kaks poega .
42015012	Ja noorem neist ütles isale : isa , anna mulle kätte see osa vara , mis saab minule ! Ja isa jagas varanduse nende vahel .
42015013	Ja ei möödunud palju päevi , kui noorem poeg kogus kokku kõik ja siirdus kaugele maale , ja seal ta pillas ära oma vara , elades kõlvatut elu .
42015014	Aga kui ta kõik oli ära raisanud , tuli sinna maale kange nälg , ja puudus hakkas talle kätte tulema .
42015015	Ja ta läks ja poetas enese ühe kodaniku juurde seal maal , ja see saatis ta oma väljadele sigu hoidma .
42015016	Ja ta püüdis oma kõhtu täita kaunadega , mida sead sõid ; ja ükski ei andnud temale .
42015017	Aga kui ta keskenes endasse , ütles ta : kui palju palgalisi on mu isal ja neil on leiba küllalt , mina aga suren siia nälja kätte !
42015018	Ma asun teele ning lähen oma isa juurde ja ütlen temale : isa , ma olen pattu teinud taeva vastu ja sinu ees
42015019	ega ole enam väärt , et mind su pojaks hüütaks ; pea mind kui üht oma palgalist !
42015020	Ja ta läks teele ja tuli oma isa juurde . Aga kui ta alles kaugel oli , nägi teda tema isa ja tal hakkas hale meel . Ja ta jooksis ja hakkas temale ümber kaela ja andis temale suud .
42015021	Aga poeg ütles talle : isa , ma olen pattu teinud taeva vastu ja sinu ees ega ole enam väärt , et mind su pojaks hüütaks !
42015022	Ent isa ütles oma sulastele : tooge kõige kallim rüü ja pange temale selga ja andke temale sõrmus sõrme ja kingad jalga ,
42015023	ja tooge , veristage nuumvasikas ja söögem ning olgem rõõmsad ,
42015024	sest see mu poeg oli surnud ja on ellu virgunud , ta oli kadunud ja on leitud ! Ja nemad hakkasid rõõmutsema .
42015025	Aga tema vanem poeg oli väljal ; ja kui ta sealt tulles jõudis maja ligi , kuulis ta pilli ja ringmängu .
42015026	Siis ta kutsus ühe teenijaist enda juurde ja kuulas , mis see peaks olema .
42015027	See ütles temale : su vend on tulnud ja su isa on veristanud nuumvasika , et ta on saanud tema tervisega tagasi !
42015028	Aga ta vihastus ega tahtnud sisse minna . Siis tuli ta isa välja ja palus teda .
42015029	Kuid tema vastas ning ütles isale : vaata , nii mitu aastat orjan mina sind ja ei ole iialgi astunud üle sinu käsu , ja sina ei ole mulle elades andnud üht sikkugi , et ma oleksin võinud rõõmus olla oma sõpradega .
42015030	Aga kui tuli see sinu poeg , kes su vara on ära raisanud hooradega , veristasid sina temale nuumvasika !
42015031	Tema ütles temale : laps , sina oled ikka minu juures ja kõik , mis on minu , on sinu !
42015032	Nüüd oli tarvis pidu teha ja rõõmutseda , et see sinu vend oli surnud ja on jälle saanud elavaks , ja et ta oli kadunud ja on leitud ! "
42016001	Aga ta ütles ka oma jüngritele : " Oli keegi rikas mees , kellel oli majapidaja , ja seda oli tema ees süüdistatud , nagu pillaks see tema vara .
42016002	Ta kutsus tema ja ütles talle : kuidas ma seda kuulen sinust ? Tee aru oma majapidamisest , sest sa ei või enam maja pidada !
42016003	Aga majapidaja mõtles iseeneses : mis ma teen ? Minu isand võtab mu käest majapidamise ära ; kaevata ma ei jaksa , kerjata on mul häbi .
42016004	Ma tean , mis ma teen , et kui ma majapidamisest lahti saan , mind vastu võetaks nende kodadesse .
42016005	Ja ta kutsus enda juurde igaühe oma isanda võlglasist ja ütles esimesele : palju sul on võlgu minu isandaga ?
42016006	See ütles : sada vaati õli ! Tema ütles talle : võta oma arveraamat , istu maha ning kirjuta kohe viiskümmend !
42016007	Pärast ta ütles teisele : aga palju on sinul võlgu ? Tema vastas : sada vakka nisu ! Ja ta ütles talle : võta oma arveraamat ning kirjuta kaheksakümmend !
42016008	Ja isand kiitis seda ülekohtust majapidajat , et ta arukalt oli teinud , sest selle maailma lapsed on oma sugupõlve suhtes arukamad kui valguse lapsed .
42016009	Ja mina ütlen teile : tehke endile sõpru ülekohtuse mammonaga , et kui see saab otsa , nemad võtaksid teid vastu igavestesse telkidesse .
42016010	Kes ustav on kõige vähemas , see on ustav ka suures ; ja kes ülekohtune on kõige vähemas , see on ülekohtune ka suures .
42016011	Kui te nüüd ülekohtuses mammonas ei ole ustavad olnud , kes võib teie kätte tõelist usaldada ?
42016012	Ja kui te võõra omaga ei ole ustavad olnud , kes võib teile kätte anda meie oma ?
42016013	Ükski sulane ei või teenida kaht isandat ; sest kas ta vihkab üht ja armastab teist , või hoiab ühe poole ja põlgab teise ära ; te ei või teenida Jumalat ja mammonat ! "
42016014	Aga seda kõike kuulsid ka variserid , kes olid rahaahned ; ja nad irvitasid teda .
42016015	Ja ta ütles neile : " Teie olete need , kes endid teevad õigeks inimeste ees ; aga Jumal tunneb teie südant . Sest mis inimeste keskel on kõrge , see on Jumala ees jäledus .
42016016	Käsuõpetus ja prohvetid ulatavad Johanneseni ; sellest ajast peale kuulutatakse Jumala riiki ja igaüks tungib väevõimul sinna sisse .
42016017	Aga kergem on , et taevas ja maa hukka lähevad , kui et üks täheke käsuõpetusest hävib !
42016018	Igaüks , kes oma naise enesest lahutab ja võtab teise , see rikub abielu ; ja igaüks , kes võtab lahutatud naise , see rikub abielu .
42016019	Oli üks rikas mees . See riietus purpuri ja kalli lõuendiga ja elas iga päev rõõmsasti ja suuresti .
42016020	Aga üks vaene , Laatsarus nimi , oli maas tema värava ees täis paiseid
42016021	ja püüdis oma kõhtu täita leivaraasukestega , mis rikka laualt kukkusid . Ent koeradki tulid ja lakkusid tema paiseid .
42016022	Siis sündis , et vaene suri , ja inglid kandsid ta Aabrahami sülle . Aga ka rikas suri ja maeti maha .
42016023	Ja kui ta põrgus suures valus oli ja oma silmad üles tõstis , nägi ta Aabrahami kaugelt ja Laatsarust tema süles .
42016024	Ja tema hüüdis ning ütles : isa Aabraham , halasta mu peale ja läkita Laatsarus , et ta oma sõrme otsa kastaks vette ja jahutaks mu keelt , sest ma tunnen suurt piina selles tuleleegis !
42016025	Aga Aabraham ütles : laps , mõtle , et sa oled hea põlve oma elus kätte saanud ja Laatsarus nõndasamuti kurja . Nüüd rõõmustatakse teda siin ja sina oled piinas .
42016026	Ja kõige selle lisaks on meie ja teie vahele seatud suur kuristik , et need , kes siit tahavad minna teie juurde , ei saa mitte , ega need , kes seal on , ei saa tulla meie juurde !
42016027	Aga ta ütles : ma palun siis sind , isa , et sa läkitaksid tema mu isa majasse ,
42016028	sest mul on viis venda - et ta kinnitaks neile , et nemadki ei satuks siia piinapaika !
42016029	Kuid Aabraham ütles : neil on Mooses ja prohvetid ; kuulaku nad neid !
42016030	Aga tema ütles : ei mitte , isa Aabraham , vaid kui keegi surnuist läheks nende juurde , siis nad parandaksid meelt !
42016031	Siis Aabraham ütles talle : kui nad ei kuula Moosest ja prohveteid , ei nad veenduks ka , kui keegi surnuist üles tõuseks ! "
42017001	Ja ta ütles oma jüngritele : " Võimatu on , et pahandusi ei tuleks ; aga häda sellele , kelle läbi need tulevad !
42017002	Sellele oleks tulusam , et veskikivi pandaks temale kaela ja ta visataks merre , kui et ta pahandaks ühe neist pisukesist .
42017003	Pidage endid silmas ! Kui su vend pattu teeb , siis noomi teda ; ja kui ta kahetseb , anna talle andeks .
42017004	Ja kui ta seitse korda päevas eksib su vastu ja seitse korda päevas pöördub su poole ning ütleb : ma kahetsen ! siis anna temale andeks ! "
42017005	Ja apostlid ütlesid Issandale : " Kasvata meie usku ! "
42017006	Aga Issand ütles : " Kui teil usku oleks sinepiivakese võrra ja te ütleksite sellele metsviigipuule : juuri end välja ja istuta end merrel siis see kuuleks teie sõna .
42017007	Aga kes teie seast , kellel sulane on kündmas või karja hoidmas , ütleks temale , kui ta põllult tuleb : tule kohe siia ja istu lauda ! ?
42017008	Eks ta pigemini ütle temale : valmista , mida ma õhtuks söön , ja pane vöö vööle ja talita mind , kuni ma saan söönud ja joonud ; ja pärast seda söö ja joo sina .
42017009	Kas ta seda sulast tänab , et see tegi , mida kästi ?
42017010	Nõnda ka teie : kui te olete kõik teinud , mis teid on kästud , siis öelge : me oleme kõlvatud sulased ; me oleme teinud , mis meie kohus oli teha ! "
42017011	Ja sündis , kui ta oli teel Jeruusalemma , et ta läks Samaaria ja Galilea vahelt läbi .
42017012	Ja kui ta saabus ühte alevisse , tulid temale vastu kümme pidalitõbist meest ja jäid eemale seisma ,
42017013	ja nad tõstsid häält ning ütlesid : " Jeesus , õpetaja , halasta meie peale ! "
42017014	Neid nähes ütles ta neile : " Minge ja näidake endid preestritele ! " Ja kui nad läksid , said nad puhtaks .
42017015	Aga üks nende seast , nähes enese terveks saanud olevat , läks tagasi ja andis Jumalale suure häälega au
42017016	ja heitis tema jalge ette silmili maha ja tänas teda . Ja see oli samaarlane .
42017017	Aga Jeesus kostis ning ütles : " Eks kümme ole saanud puhtaks ? Ent kus on need üheksa ?
42017018	Kas muid ei ole leitud , kes oleksid tulnud tagasi Jumalale au andma , kui aga see muulane ? "
42017019	Ja ta ütles temale : " Tõuse üles ja mine ; su usk on sind aidanud ! "
42017020	Aga kui variserid temalt küsisid , millal tuleb Jumala riik , vastas ta neile ning ütles : " Jumala riik ei tule tähelepanu äratades ;
42017021	ei öelda ka mitte : vaata siin ! või : vaata seal ! sest ennäe , Jumala riik on seespidi teie sees ! "
42017022	Ja ta ütles jüngritele : " Päevad tulevad , mil te himustate näha üht Inimese Poja päevist , ja te ei näe mitte !
42017023	Siis öeldakse teile : vaata siin ! või : vaata seal ! Ärge minge ja ärge ajage seda taga !
42017024	Sest otsekui välk , mis sähvatab teisel pool taeva serval ja paistab teisele poole taeva servale , nõnda on Inimese Poeg omal päeval !
42017025	Kuid enne ta peab palju kannatama ja selle sugupõlve poolt kõlbmatuna ära heidetama .
42017026	Ja nõnda nagu oli Noa päevil , nõnda on ka Inimese Poja päevil :
42017027	nad sõid , jõid , võtsid naisi ja läksid mehele selle päevani , mil Noa läks laeva , ja tuli veeuputus ning hävitas nad kõik .
42017028	Samuti ka , nagu oli Loti päevil : nad sõid , jõid , ostsid , müüsid , istutasid , ehitasid hooneid ;
42017029	aga sel päeval , mil Lott väljus Soodomast , sadas tuld ja väävlit taevast ning hävitas nad kõik .
42017030	Otse nii peab olema sel päeval , mil Inimese Poeg ilmub !
42017031	Kes sel päeval on katusel ja kelle riistad on toas , ärgu see tulgu maha neid võtma ; ja nõndasamuti , kes on põllul , ärgu mingu koju tagasi .
42017032	Mõtelge Loti naisele !
42017033	Kes oma hinge püüab säästa , see kaotab selle , ja kes selle kaotab , see hoiab selle elus !
42017034	Ma ütlen teile , selsamal ööl on kaks ühes voodis : üks võetakse vastu ja teine jäetakse maha ;
42017035	kaks naist jahvatavad üheskoos : üks võetakse vastu ja teine jäetakse maha ;
42017036	[ kaks meest on väljal : üks võetakse vastu ja teine jäetakse maha ! " ]
42017037	Ja nad vastasid ning ütlesid temale : " Kus , Issand ? " Aga ta ütles neile : " Kus on korjus , sinna kogunevad ka kotkad ! "
42018001	Aga ta ütles neile tähendamissõna , selleks et alati tuleks palvetada ja mitte tüdida .
42018002	Ta ütles : " Ühes linnas oli kohtunik , kes ei kartnud Jumalat ega häbenenud inimesi .
42018003	Samas linnas oli ka lesknaine . See tuli ta juurde ja ütles : kaitse mu õigust mu vastase vastu !
42018004	Ja kaua aega ta ei tahtnud . Kuid pärast ta mõtles iseeneses : ehk ma küll Jumalat ei karda ja inimesi ei häbene ,
42018005	siis ometigi , kuna see lesk mind tüütab , muretsen ma temale õiguse , et ta viimaks ei tuleks ja mulle näkku ei lööks ! "
42018006	Siis ütles Issand : " Kuulge , mida see ülekohtune kohtunik ütleb !
42018007	Kas siis Jumal ei peaks muretsema õigust oma äravalituile , kes tema poole kisendavad ööd ja päevad , ja kas ta peaks viivitama neid aidates ?
42018008	Ma ütlen teile : küll ta peatselt muretseb neile õiguse ! Siiski , kui Inimese Poeg tuleb , kas ta leiab usku maa pealt ? "
42018009	Aga ka mõnede vastu , kes iseeneste peale lootsid , et nad on õiged , ja põlgasid muid , ütles ta selle tähendamissõna :
42018010	" Kaks inimest läks üles pühakotta palvetama : üks oli variser ja teine tölner .
42018011	Variser seisis ning palus iseeneses nõnda : oh Jumal , ma tänan sind , et mina ei ole nõnda nagu muud inimesed , röövijad , ülekohtused , abielurikkujad ega nõnda nagu see tölner !
42018012	Ma paastun kaks korda nädalas ; ma annan kümnist kõigest , mis saan !
42018013	Aga tölner seisis eemal ega tahtnud oma silmigi tõsta taeva poole , vaid lõi enesele vastu rindu ning ütles : oh Jumal , ole mulle patusele armuline !
42018014	Ma ütlen teile , et see läks alla oma kotta paremini õigeks mõistetuna kui teine ! Sest igaüht , kes ennast ise ülendab , alandatakse ; aga kes ennast ise alandab , seda ülendatakse ! "
42018015	Siis toodi ka lapsukesi tema juurde , et ta neid puudutaks . Aga seda nähes jüngrid sõitlesid toojaid .
42018016	Jeesus aga kutsus lapsed enese juurde ja ütles : " Laske lapsukesed minu juurde tulla , ärge keelake neid , sest niisuguste päralt on Jumala riik !
42018017	Tõesti , ma ütlen teile , kes Jumala riiki vastu ei võta nagu lapsuke , see ei pääse sinna sisse ! "
42018018	Ja üks ülem küsis temalt ning ütles : " Hea õpetaja , mis ma pean tegema , et ma igavese elu päriksin ? "
42018019	Aga Jeesus ütles temale : " Miks sa mind nimetad heaks ? Keegi muu ei ole hea kui ainult Jumal .
42018020	Käsud sa tead : sa ei tohi abielu rikkuda ; sa ei tohi tappa ; sa ei tohi varastada ; sa ei tohi valet tunnistada ; sa pead oma isa ja ema austama ! "
42018021	Aga tema ütles : " Seda kõike ma olen pidanud oma noorpõlvest alates ! "
42018022	Aga kui Jeesus seda kuulis , ütles ta temale : " Üht asja on sulle vaja : müü ära kõik , mis sul on , ja jaga vaestele , ja sul on siis varandus taevas ; ja tule ning järgi mind ! "
42018023	Aga seda kuuldes sai ta koguni kurvaks ; sest ta oli väga rikas .
42018024	Teda nõnda nähes , ütles Jeesus : " Kui raske on jõukail sisse minna Jumala riiki !
42018025	Sest hõlpsam on , et kaamel läheb läbi nõelasilma , kui et rikas sisse läheb Jumala riiki ! "
42018026	Ent kuuljad ütlesid : " Kes siis võib õndsaks saada ? "
42018027	Aga tema ütles : " Mis inimestel on võimatu , on Jumalal võimalik ! "
42018028	Siis ütles Peetrus : " Vaata , meie oleme kõigest loobunud ja oleme sind järginud ! "
42018029	Aga tema ütles neile : " Tõesti , ma ütlen teile , et ei ole kedagi , kes on loobunud majast või naisest või vendadest või vanemaist või lapsist Jumala riigi pärast ,
42018030	kes mitte mitu korda rohkem tagasi ei saaks sellel ajal ja tulevases maailmas igavest elu ! "
42018031	Aga ta võttis need kaksteist enese juurde ja ütles neile : " Vaata , me läheme üles Jeruusalemma ja kõik viiakse lõpule , mis prohvetid on kirjutanud Inimese Pojast !
42018032	Sest ta antakse ära paganate kätte ja teda naerdakse ja teotatakse ja tema peale sülitatakse ,
42018033	ja kui nad teda on rooskadega peksnud , tapavad nad ta , ja kolmandal päeval ta tõuseb üles ! "
42018034	Aga nemad ei saanud midagi aru sellest , ja see kõne oli varjul nende eest , ja nad ei mõistnud , mida öeldi .
42018035	Aga kui ta Jeerikole lähenes , istus üks pime tee ääres ja kerjas .
42018036	Kuuldes rahvast mööda minevat , päris ta , mis see peaks olema .
42018037	Talle teatati : " Jeesus Naatsaretlane läheb mööda ! "
42018038	Siis ta kisendas ning ütles : " Jeesus Taaveti Poeg , halasta mu peale ! "
42018039	Ja möödaminejad sõitlesid teda , et ta vait jääks . Tema aga karjus palju rohkem : " Taaveti Poeg , halasta minu peale ! "
42018040	Jeesus jäi seisma ja käskis talutada teda enese juurde . Kui ta ligidale jõudis , küsis ta temalt :
42018041	" Mis sa tahad , et ma sulle teeksin ? " Tema ütles : " Issand , et ma jälle näeksin ! "
42018042	Ja Jeesus ütles temale : " Näe jälle ! Sinu usk on sind aidanud ! "
42018043	Ja kohe ta nägi jälle ja järgis teda ning andis Jumalale au ! Ja seda nähes kõik rahvas kiitis Jumalat !
42019001	Ja tema tuli Jeeriko linna ja läks sealt läbi .
42019002	Ja vaata , seal oli mees , Sakkeus nimi , ja see oli tölnerite ülem ja oli rikas .
42019003	Ja ta püüdis näha saada Jeesust , kes ta on , aga ei saanud rahva pärast , sest ta oli väikese kasvuga .
42019004	Ja ta jooksis ettepoole ja ronis metsviigipuu otsa , et teda näha ; sest Jeesus pidi sealtkaudu minema .
42019005	Kui nüüd Jeesus sinna paika jõudis , vaatas ta üles ja nägi teda ning ütles temale : " Sakkeus , tule usinasti maha , sest täna ma pean jääma sinu kotta ! "
42019006	Ja ta tuli usinasti maha ja võttis teda vastu rõõmuga .
42019007	Seda nähes nurisesid kõik ning ütlesid : " Tema on ühe patuse mehe juurde läinud jalgu puhkama ! "
42019008	Aga Sakkeus astus Issanda ette ning ütles : " Vaata , Issand , poole oma varandusest ma annan vaestele ; ja kui ma kellelegi olen ülekohut teinud , annan ma neljakordselt tagasi ! "
42019009	Siis Jeesus ütles temale : " Täna on sellele kojale õnnistus tulnud , sest ka tema on Aabrahami poeg ;
42019010	sest Inimese Poeg on tulnud otsima ja päästma , mis on kadunud ! "
42019011	Aga kui nad seda kuulsid , ütles ta sinna juurde veel tähendamissõna , sellepärast et ta oli Jeruusalemma lähedal ja et nemad arvasid Jumala riigi varsti ilmuvat .
42019012	Sellepärast ta ütles : " Üks suursugune inimene läks teele kaugele maale , et omandada kuningriik ja tulla tagasi .
42019013	Aga ta kutsus oma kümme sulast ja andis neile kümme naela raha ning ütles neile : kaubelge seni , kuni ma tagasi tulen .
42019014	Aga tema kodanikud vihkasid teda ja läkitasid käskjalad temale järele ja lasksid öelda : me ei taha , et ta on kuningaks meie üle !
42019015	Ja sündis , kui tema tuli tagasi ja oli omandanud selle riigi , et ta käskis kutsuda enese juurde need sulased , kellele ta raha oli andnud , et teada saada , missugust kasu igaüks kaubeldes oli saavutanud .
42019016	Siis tuli sinna esimene ja ütles : isand , sinu nael raha on tootnud kümme naela !
42019017	Tema ütles talle : see on hea , sa hea sulane ! Et sa kõige vähemas oled ustav olnud , siis olgu sul valitsus kümne linna üle !
42019018	Ja teine tuli ja ütles : isand , sinu nael on tootnud viis naela !
42019019	Aga ta ütles sellelegi : ja sina valitse viie linna üle !
42019020	Veelgi tuli teine ja ütles : isand , vaata , siin on su nael , mida ma olen hoidnud higirätikus ;
42019021	sest ma kartsin sind , et sa oled vali inimene ; sa võtad , mida sa ei ole paigale pannud , ja lõikad , mida sa ei ole külvanud !
42019022	Ta ütles temale : sinu suust ma mõistan sind hukka , sa paha sulane ! Kui sa teadsid , et ma olen vali mees ja võtan , mida ma ei ole pannud paigale , ja lõikan , mida ma ei ole külvanud ,
42019023	miks sa siis ei andnud mu raha panka ? Küll ma tulles oleksin selle tagasi nõudnud kasudega .
42019024	Ja ta ütles juuresseisjaile : võtke nael ära ta käest ja andke sellele , kellel on kümme !
42019025	Ja nad ütlesid talle : isand , temal on kümme naela !
42019026	Ma ütlen teile : kellel on , sellele antakse , aga kellel ei ole , sellelt võetakse ka see , mis tal on !
42019027	Aga need mu vaenlased , kes ei tahtnud mind kuningaks , tooge tänna ja tapke nad ära minu ees ! "
42019028	Ja kui ta seda oli rääkinud , läks ta edasi Jeruusalemma poole .
42019029	Ja sündis , kui ta Betfage ja Betaania ligi jõudis , mäe juurde , mida kutsutakse Õlimäeks , et ta läkitas kaks oma jüngrit
42019030	ning ütles : " Minge vastasolevasse alevisse , ja kui te sinna jõuate , leiate te kinniseotud sälu , kelle seljas ükski inimene ei ole istunud . Päästke ta lahti ja tooge siia .
42019031	Ja kui keegi teilt küsib : miks te ta lahti päästate ? siis öelge nii : Issandal on teda tarvis ! "
42019032	Aga need , kes olid läkitatud , läksid ja leidsid kõik nõnda , nagu ta neile oli öelnud .
42019033	Kui nad sälgu lahti päästsid , ütlesid selle omanikud neile : " Miks te sälu lahti päästate ? "
42019034	Nemad vastasid : " Issandal on teda tarvis ! "
42019035	Ja nad tõid selle Jeesuse juurde , heitsid oma riided sälu peale ja panid Jeesuse tema selga istuma .
42019036	Kui ta nüüd edasi liikus , laotasid nad oma riided tee peale .
42019037	Aga kui ta lähenes Õlimäe kallakule , hakkas kogu jüngrite hulk rõõmustades suure häälega kiitma Jumalat kõigi vägevate tegude eest , mis nad olid näinud ,
42019038	ning ütlesid : " Kiidetud olgu kuningas , kes tuleb Issanda nimel , rahu taevas ja au kõrges ! "
42019039	Ja mõningad variserid rahva seast ütlesid temale : " Õpetaja , sõitle oma jüngreid ! "
42019040	Ta vastas ning ütles : " Ma ütlen teile , kui need vait jääksid , hakkaksid kivid kisendama ! "
42019041	Ja kui ta ligi jõudis ja linna nägi , nuttis ta tema pärast
42019042	ning ütles : " Kui sina teaksid sellel päeval , mis sinu rahule tarvis läheb ! Ent nüüd see on pandud varjule sinu silmade eest .
42019043	Sest päevad tulevad sinu peale , mil su vaenlased teevad sinu ümber valli ja piiravad sind ja vaevavad sind kõikepidi .
42019044	Ja lõhuvad sind maha maatasa ja su lapsed sinu sees ega jäta kivi kivi peale , sellepärast et sa ei ole tundnud oma armukatsumisaega ! "
42019045	Ja ta läks pühakotta ja hakkas välja ajama neid , kes seal müüsid ja ostsid ,
42019046	ning ütles neile : " Kirjutatud on : minu koda on palvekoda , aga teie olete ta teinud röövliauguks ! "
42019047	Ja ta oli iga päev õpetamas pühakojas ; aga ülempreestrid ja kirjatundjad ja rahvaülemad püüdsid teda hukka saata ,
42019048	kuid ei leidnud , mis teha . Sest kõik rahvas rippus ta küljes teda kuulates .
42020001	Ja ühel päeval , kui ta pühakojas rahvast õpetas ja evangeeliumi kuulutas , tulid ülempreestrid ja kirjatundjad vanematega ta juurde ,
42020002	kõnetasid teda ning ütlesid : " Ütle meile , missuguse meelevallaga sa teed seda või kes on see , kes sulle selle meelevalla on andnud ? "
42020003	Tema kostis ning ütles neile : " Mina küsin ka teilt ühe asja ; öelge mulle :
42020004	kas oli Johannese ristimine taevast või inimestest ? "
42020005	Nemad pidasid nõu isekeskis , öeldes : " Kui me ütleme taevast , siis ta ütleb : mispärast te ei ole siis teda uskunud ?
42020006	Aga kui me ütleme inimestest , siis kõik rahvas viskab meid kividega , sest see on veendunud , et Johannes on prohvet ! "
42020007	Nemad vastasid , et nad ei teadvat , kust .
42020008	Siis Jeesus ütles neile : " Ega minagi ütle teile , missuguse meelevallaga ma seda teen ! "
42020009	Aga ta hakkas rääkima rahvale seda tähendamissõna : " Üks inimene istutas viinamäe ja andis selle rendile aednike kätte ning läks välismaale kauaks ajaks .
42020010	Ja parajal ajal ta läkitas sulase aednike juurde , et nad temale annaksid viinamäe viljast . Aga aednikud peksid teda ja saatsid ta tühjalt minema .
42020011	Ja ta läkitas veel teise sulase . Aga nad peksid tedagi ja saatsid ta tühjalt minema .
42020012	Ja ta läkitas veel kolmanda . Aga nad haavasid ka seda ja tõukasid ta välja .
42020013	Siis ütles viinamäe isand : mis ma pean tegema ? Ma läkitan oma armsa poja , vahest nad häbenevad teda !
42020014	Aga kui aednikud teda nägid , pidasid nad nõu isekeskis ning ütlesid : see on pärija . Tapame ta ära , et pärand saaks meile !
42020015	Ja nad tõukasid ta viinamäest välja ja tapsid ta ära . Mis teeb nüüd viinamäe isand nendega ?
42020016	Ta tuleb ja hukkab need aednikud ja annab viinamäe teiste kätte ! " Seda kuuldes nad ütlesid : " Ärgu seda sündigu ! "
42020017	Aga tema vaatas neile otsa ja ütles : " Mis see siis õigupoolest tähendab , mis on kirjutatud : see kivi , mille hooneehitajad kui kõlbmatu ära heitsid , see on saanud nurgakiviks !
42020018	Igaüks , kes selle kivi peale kukub , läheb rusuks ; aga kelle peale see langeb , selle ta teeb pihuks ! "
42020019	Ja ülempreestrid ja kirjatundjad püüdsid selsamal tunnil pista käed tema külge , kuid nad kartsid rahvast , sest nad said aru , et ta nende kohta oli öelnud selle tähendamissõna .
42020020	Ja nad varitsesid teda ja läkitasid välja kavalad mehed , kes pidid teesklema õigeid , et teda tabada kõnest ja teda ära anda ülemusele ning maavalitseja meelevalda .
42020021	Ja nad küsisid temalt ning ütlesid : " Õpetaja , me teame , et sa räägid ja õpetad õigesti ega arvesta ühegi isikut , vaid õpetad Jumala teed tõtt mööda .
42020022	Kas meil sünnib keisrile anda maksuraha või ei sünni ? "
42020023	Aga tema mõistis ära nende kurikavaluse ja ütles neile : " Miks te mind kiusate ?
42020024	Näidake mulle teenariraha ! Kelle kuju ja pealkiri sellel on ? " Nemad vastasid : " Keisri ! "
42020025	Tema ütles neile : " Siis andke keisrile , mis kuulub keisrile , ja Jumalale , mis kuulub Jumalale ! "
42020026	Ja nad ei saanud teda kinni võtta rahva ees ; ja imestades tema vastust , jäid nad vait .
42020027	Ent ta juurde tuli mõningaid sadusere , kes ütlesid , et ei ole ülestõusmist , ja küsisid temalt
42020028	nõnda : " Õpetaja , Mooses on meile kirjutanud , et kui kellegi vend , kes oli naisemees , sureb ja tal ei olnud lapsi , siis võtku ta vend selle naine ja saatku oma vennale sugu .
42020029	Oli kord seitse venda ; ja esimene võttis naise ja suri lapseta .
42020030	Ja teine samuti .
42020031	Ja kolmas võttis tema , ja nõndasamuti ka kõik seitse ei jätnud lapsi järele ja surid .
42020032	Kõige viimaks suri ka naine .
42020033	Kelle naiseks nende seast nüüd see naine peab olema ülestõusmises ? Ta on ju olnud naiseks neile seitsmele ? "
42020034	Jeesus kostis neile : " Selle maailma-ajastu lapsed võtavad naisi ja lähevad mehele ,
42020035	aga kes on väärt arvatud jõudma teise maailma ja surnuist üles tõusma , ei need võta naist ega lähe mehele .
42020036	Sest nad ei või ka enam surra ; nad on inglite sarnased ja nad on Jumala pojad , olles ülestõusmise pojad .
42020037	Aga et surnud tõusevad üles , seda näitab ka Mooses kibuvitsapõõsa loos , kui ta nimetab Issandat Aabrahami Jumalaks ja Iisaki Jumalaks ja Jaakobi Jumalaks ;
42020038	Jumal aga ei ole mitte surnute , vaid on elavate Jumal ; sest kõik elavad temale ! "
42020039	Siis mõned kirjatundjaist vastasid ning ütlesid : " Õpetaja , sa oled hästi rääkinud ! "
42020040	Ei nad julgenud temalt ka enam midagi küsida .
42020041	Aga ta ütles neile : " Kuidas öeldakse Kristus olevat Taaveti Poeg ,
42020042	kuna Taavet ise ütleb Laulude raamatus : Issand on öelnud minu Issandale : istu mu paremale poole ,
42020043	kuni ma panen su vaenlased su jalgealuseks järiks ?
42020044	Taavet nimetab siis teda Issandaks , ja kuidas ta on tema Poeg ? "
42020045	Aga ta ütles kõige rahva kuuldes oma jüngritele :
42020046	" Hoiduge kirjatundjate eest , kes tahavad käia pikis rüüdes ja armastavad teretusi turgudel ja esimesi istmeid kogudusekodades ja ülemat kohta lauas söömaaegadel !
42020047	Nemad söövad leskede hooned ja loevad silmakirjaks pikki palveid . Need saavad seda raskema hukatuse ! "
42021001	Aga ta vaatas ja nägi rikkaid oma ande ohvrikirstu panevat .
42021002	Ent ta nägi ka üht vaest lesknaist kaks leptonit sinna sisse panevat .
42021003	Ja ta ütles : " Tõesti ma ütlen teile , see vaene lesknaine pani rohkem kui kõik muud !
42021004	Sest need kõik panid oma küllusest anni , kuid tema pani oma vaesusest kõik toiduse , mis tal oli ! "
42021005	Ja kui mõningad rääkisid pühakojast , et see on ilusate kividega ja annetistega ehitud , ütles ta :
42021006	" Päevad tulevad , et sellest kõigest , mida te näete , ei jäeta kivi kivi peale , mida maha ei kistaks ! "
42021007	Siis küsiti temalt : " Õpetaja , millal see siis sünnib ? Ja mis on selle tunnuseks , et see hakkab sündima ? "
42021008	Aga tema ütles : " Katsuge , et teid ei eksitataks ; sest paljud tulevad minu nime all ja ütlevad : mina olen see ! ja : aeg on lähenenud ! Ärge minge nende järele !
42021009	Ja kui te kuulete sõdadest ja mässudest , siis ärge kohkuge ; sest see peab enne sündima ; aga ots ei ole veel niipea käes ! "
42021010	Siis ta ütles neile : " Rahvas tõuseb rahva vastu ja kuningriik kuningriigi vastu
42021011	ja suuri maavärisemisi on siis ja paiguti nälga ning katku ; ja hirmsaid asju on näha ning suuri tunnustähti taeval !
42021012	Aga enne kõike seda pistavad nad oma käed teie külge ja kiusavad teid taga , andes teid ära kogudusekodadesse ja vangi , viivad teid kuningate ja maavalitsejate ette minu nime pärast .
42021013	Aga see annab teile juhust tunnistamiseks .
42021014	Seepärast võtke südamesse , et te enneaegu ei muretseks , mida vastata enda kaitseks .
42021015	Sest mina annan teile suu ja tarkuse , mille vastu ei saa panna ega rääkida ükski teie vastaseist .
42021016	Ka teie vanemad ja vennad ja sugulased ning sõbrad annavad teid ära ja surmavad mõned teie seast ;
42021017	ja teid vihatakse kõikide poolt minu nime pärast .
42021018	Aga mitte juuksekarvgi ei saa hukka teie peast !
42021019	Oma püsivusega kannatustes te päästate oma hinged .
42021020	Aga kui te näete Jeruusalemma olevat sõjaväe poolt ümber piiratud , siis tundke , et ta hävitus on ligidal !
42021021	Siis põgenegu need , kes on Juudamaal , mägedele ja need , kes on linnas , mingu välja , ja kes on maal , ärgu mingu linna .
42021022	Sest need on kättemaksu päevad , et läheks täide , mis on kirjutatud .
42021023	Häda käima peal olijaile ja imetajaile neil päevil , sest suur häda on maa peal ja viha selle rahva vastu !
42021024	Ja nad langevad mõõgatera läbi ja nad viiakse vangi kõigi rahvaste sekka , ja Jeruusalemm jääb paganrahvaste tallata , kuni paganate ajad täis saavad .
42021025	Ja päikeses , kuus ja tähtedes on ennustusmärke ja maa peal on rahvastel ahastus ja nõutu olek mere kohina ja veevoogude pärast .
42021026	Ja inimesed lähevad rammetuks kartuse ja sündmuste ootamise pärast , mis maailma peale on tulemas ; sest taeva vägesid kõigutatakse .
42021027	Ja siis nad näevad Inimese Poja tulevat pilves suure väe ja auhiilgusega !
42021028	Aga kui see kõik hakkab sündima , siis vaadake üles ja tõstke oma pead , sest teie lunastus läheneb ! "
42021029	Ja ta ütles neile võrdumi : " Vaadake viigipuud ja kõiki puid !
42021030	Kui nad juba pakatavad ja te näete seda , siis tunnete iseenesest , et suvi on juba ligidal .
42021031	Nõnda ka teie : kui te näete seda sündivat , siis tundke , et Jumala riik on ligidal !
42021032	Tõesti ma ütlen teile , see sugupõlv ei lõpe ära , enne kui see kõik sünnib !
42021033	Taevas ja maa hävivad , kuid minu sõnad ei hävi mitte !
42021034	Aga hoidke , et te oma südameid ei koormaks liigsöömise ega purjutamisega ega peatoiduse muredega ja et see päev ei tuleks teie peale äkitselt
42021035	otsekui linnupael ! Sest ta tuleb kõikide peale , kes kogu maapinnal asuvad !
42021036	Siis valvake ja paluge igal ajal , et teid arvataks väärt põgenema kõige selle eest , mis tuleb , ja seisma Inimese Poja ees ! "
42021037	Ja ta õpetas päeva ajal pühakojas , aga ööseks ta läks välja ning ööbis mäel , mida kutsutakse Õlimäeks .
42021038	Ja kõik rahvas tuli vara hommikul tema juurde pühakotta teda kuulama .
42022001	Aga hapnemata leibade päev , mida kutsutakse paasapühaks , oli ligidal .
42022002	Ja ülempreestrid ja kirjatundjad pidasid aru , kuidas teda surmata ; sest nad kartsid rahvast .
42022003	Aga saatan oli läinud Juudase sisse , keda liignimega hüüti Iskariotiks , kes oli nende kaheteistkümne arvust .
42022004	Ja ta läks ära ja rääkis ülempreestrite ja sõjapealikutega , kuidas ta võiks tema ära anda nende kätte .
42022005	Ja nad said rõõmsaks ja leppisid kokku , et nad annavad temale raha .
42022006	Tema nõustus sellega ja otsis parajat juhust tema äraandmiseks neile ilma rahva teadmata .
42022007	Nii jõudis kätte hapnemata leibade päev , mil paasatall pidi tapetama .
42022008	Ja ta läkitas Peetruse ja Johannese ning ütles : " Minge ja valmistage meile paasatall , et me seda sööksime . "
42022009	Aga nad küsisid temalt : " Kus sa tahad , et me selle valmistame ? "
42022010	Tema vastas neile : " Vaata , kui te linna sisse lähete , siis tuleb teile vastu inimene , kes kannab veekruusi ; minge tema järele sinna majasse , kuhu ta sisse läheb ,
42022011	ja öelge selle maja isandale : Õpetaja ütleb sulle : kus on võõrastetuba , kus ma võiksin süüa paasatalle oma jüngritega ?
42022012	Siis ta näitab teile suure ülemise toa ; seal valmistage . "
42022013	Ent kui nad ära läksid , leidsid nad nõnda , nagu ta neile oli öelnud . Ja nad valmistasid paasatalle .
42022014	Ja kui tund kätte jõudis , istus ta maha ja apostlid ühes temaga .
42022015	Ja ta ütles neile : " Ma olen südamest igatsenud seda paasatalle süüa ühes teiega , enne kui ma kannatan .
42022016	Sest ma ütlen teile , et ma ei söö enam sellest , kuni kõik on täide läinud Jumala riigis ! "
42022017	Ja ta võttis karika , tänas ning ütles : " Võtke see ja jagage eneste vahel .
42022018	Sest ma ütlen teile , et mina ei joo enam viinapuu viljast , enne kui tuleb Jumala riik ! "
42022019	Ja ta võttis leiva , tänas ja murdis ja andis neile ning ütles : " See on minu ihu , mis teie eest antakse ; seda tehke minu mälestuseks ! "
42022020	Samuti ka karika pärast õhtusöömaaega ja ütles : " See karikas on uus leping minu veres , mis teie eest valatakse .
42022021	Aga vaata , mu äraandja käsi on minuga lauas !
42022022	Ja Inimese Poeg läheb küll ära , nõnda nagu see on määratud ; ometi häda sellele inimesele , kes ta ära annab ! "
42022023	Ja nemad hakkasid küsima üksteiselt , kes see küll peaks nende seast olema , kes seda teeb .
42022024	Aga nende seas tõusis vaidlus ka selle kohta , keda neist tuleks arvata suuremaks .
42022025	Siis tema ütles neile : " Rahvaste kuningad valitsevad isandaina nende üle ja nende võimumehi hüütakse armulisiks isandaiks .
42022026	Kuid teie ärge olge nõnda , vaid suurem teie seast olgu nagu noorem , ja ülem nõnda nagu see , kes teenib .
42022027	Sest kumb on suurem , kas see , kes istub lauas , või see , kes teenib ? Eks see , kes istub lauas ? Ent mina olen teie seas nõnda nagu see , kes teenib .
42022028	Aga teie olete need , kes minu juurde on jäänud mu kiusatustes ;
42022029	ja mina sean teile riigi , nõnda nagu minu Isa selle mulle on seadnud ,
42022030	et te sööksite ja jooksite minu lauas minu riigis ja istuksite aujärgedel ja mõistaksite kohut Iisraeli kaheteistkümne suguharu üle ! "
42022031	" Siimon , Siimon , vaata , saatan on väga püüdnud sõeluda teid nagu nisu !
42022032	Aga mina olen sinu eest palunud , et su usk ära ei lõpeks , ja kui sa pärast pöördud , siis kinnita oma vendi ! "
42022033	Aga tema ütles talle : " Issand , ma olen valmis sinuga minema niihästi vangi kui surma ! "
42022034	Kuid ta ütles : " Ma ütlen sulle , Peetrus : kukk ei laula täna mitte enne , kui sina oled kolm korda salanud , et sa mind tunned ! "
42022035	Ja ta ütles neile : " Kui ma teid läkitasin kukruta ja paunata ja jalatseita , kas oli teil midagi puudu ? " Nemad vastasid : " Ei midagi ! "
42022036	Siis ta ütles neile : " Aga nüüd , kellel on kukkur , see võtku ta kaasa , nõndasamuti ka paun ; ja kellel ei ole , see müügu ära oma kuub ja ostku mõõk !
42022037	Sest ma ütlen teile , et minus peab veel täide minema , mis on kirjutatud : " Ja teda arvati üleastujate hulka ! " Sest mis minusse puutub , jõuab lõpule ! "
42022038	Aga nemad ütlesid : " Issand , ennäe , siin on kaks mõõka ! " Tema ütles neile : " Sellest jätkub ! "
42022039	Ja ta läks välja ja tuli oma viisi järgi Õlimäele . Ent ka tema jüngrid järgisid teda .
42022040	Ja kui ta jõudis kohale , ütles ta neile : " Palvetage , et te ei satuks kiusatusse ! "
42022041	Ta ise läks neist eemale , niikaugele kui kiviga jõuab visata , heitis põlvili maha ja palvetas ,
42022042	öeldes : " Isa , kui sa tahad , siis võta see karikas minult ära ; ometi ärgu sündigu minu , vaid sinu tahtmine ! "
42022043	Siis ilmus temale ingel taevast ja kinnitas teda .
42022044	Ja heideldes raskesti , palvetas ta veel pinevamalt ; ja tema higi oli nagu verepisarad , mis langesid maa peale .
42022045	Ja ta tõusis üles palvetamast ning tuli oma jüngrite juurde ja leidis nad magamast kurbuse pärast .
42022046	Ja ta ütles neile : " Miks te magate ? Tõuske üles ja palvetage , et te ei satuks kiusatusse ! "
42022047	Kui tema alles rääkis , vaata , siis tuli rahvast ja see , keda hüüti Juudaseks , üks neist kaheteistkümnest , käis nende ees ja tuli Jeesuse ligi teda suudlema .
42022048	Aga Jeesus ütles temale : " Juudas , annad sa Inimese Poja suudlusega ära ? "
42022049	Kui nüüd kaaslased seda nägid , mis oli tulemas , ütlesid nad : " Issand , kas me peame mõõgaga sekka lööma ? "
42022050	Ja üks neist lõi ülempreestri sulast ning raius tema parema kõrva ära .
42022051	Aga Jeesus kostis ning ütles : " Jätke sellega ! " Ja ta puudutas tema kõrva ja tegi ta terveks .
42022052	Siis Jeesus ütles ülempreestritele ja pühakoja pealikuile ja vanemaile , kes tema vastu olid tulnud : " Te olete tulnud välja otsekui röövli vastu mõõkade ja nuiadega !
42022053	Kui ma iga päev teie juures olin pühakojas , ei ole te pistnud käsi mu külge . Ent see on teie tund ja pimeduse võimus ! "
42022054	Aga nad võtsid ta kinni ja viisid ning tõid tema ülempreestri kotta . Aga Peetrus järgis teda kaugelt .
42022055	Ja kui nad keset õue süütasid tule ja üheskoos maha istusid , istus ka Peetrus nende keskele .
42022056	Siis nägi üks ümmardaja teda tule ääres istuvat ning jäi temale otsa vaatama ja ütles : " Ka see oli ühes temaga ! "
42022057	Aga tema salgas ning ütles : " Naine , mina teda ei tunne ! "
42022058	Üürikese aja pärast nägi teda teine , keegi mees , ning ütles : " Sinagi oled nende seast ! " Kuid Peetrus ütles : " Inimene , mina ei ole mitte ! "
42022059	Ja umbes tund aega hiljem kinnitas seda keegi teine ning ütles : " Tõepoolest , see oli temaga , sest ta on ju galilealane ! "
42022060	Aga Peetrus ütles : " Inimene , ma ei mõista , mida sa räägid ! " Ja sedamaid laulis kukk !
42022061	Ja Issand pöördus ja vaatas Peetrusele ; ja Peetrusele tuli meelde Issanda sõna , kuidas ta temale oli öelnud : " Enne kui kukk täna laulab , salgad sa mind kolm korda ! "
42022062	Ja ta läks välja ja nuttis kibedasti .
42022063	Aga mehed , kes Jeesust kinni hoidsid , naersid ja peksid teda ,
42022064	ja nad katsid ta silmad kinni ja küsisid temalt ning ütlesid : " Mõista kui prohvet , kes see on , kes sind lõi ! "
42022065	Ja palju muid pilkesõnu nad rääkisid tema vastu .
42022066	Ja kui valgeks läks , tulid rahvavanemad , ülempreestrid ja kirjatundjad kokku ja viisid ta üles oma Suurkohtu ette
42022067	ning ütlesid : " Kui sina oled Kristus , siis ütle meile ! " Tema vastas neile : " Kui ma teile ütlen , ei usu te ju mitte ,
42022068	ja kui ma küsin , ei vasta te mitte !
42022069	Ent nüüdsest peale hakkab Inimese Poeg istuma Jumala väe paremal poolel ! "
42022070	Aga nad kõik ütlesid : " Kas siis sina oled Jumala Poeg ? " Tema ütles neile : " Jah , ma olen ! "
42022071	Siis nad ütlesid : " Mis tunnistust me veel vajame ? Oleme ju ise seda kuulnud tema suust ! "
42023001	Ja kogu nende hulk tõusis ning viis tema Pilaatuse juurde .
42023002	Ja nad hakkasid kaebama tema peale ning ütlesid : " Me oleme leidnud , et tema rahvast eksitab ja keelab andmast maksuraha keisrile ning ütleb enese kuningas Kristuse olevat ! "
42023003	Siis Pilaatus küsis temalt ning ütles : " Kas sina oled juutide kuningas ? " Ja ta vastas temale , öeldes : " Jah , olen ! "
42023004	Pilaatus aga ütles ülempreestritele ja rahvale : " Ma ei leia sellest inimesest ühtki süüd ! "
42023005	Aga nemad ajasid peale ja ütlesid : " Tema ässitab rahvast ja õpetab mööda kõike Juudamaad , alates Galileast kuni siiani ! "
42023006	Aga kui Pilaatus seda kuulis , küsis ta , kas see inimene ei ole mitte galilealane ?
42023007	Ja saades teada , et ta on Heroodese valitsuse alt , saatis ta tema Heroodese juurde , kes ka viibis Jeruusalemmas neil päevil .
42023008	Kui siis Heroodes Jeesust nägi , sai ta väga rõõmsaks , sest ta oli hea meelega tahtnud teda juba ammugi näha , kuna ta oli temast palju kuulnud ; ka lootis ta näha saada mõnd imetähte , mida ta ehk teeb .
42023009	Ta küsis temalt palju asju , aga tema ei vastanud talle midagi .
42023010	Aga ülempreestrid ja kirjatundjad seisid ja kaebasid väga valjusti tema peale .
42023011	Kui siis Heroodes oma sõjameestega teda oli halvaks pannud ja pilganud ning riietanud toreda riidega , saatis ta tema tagasi Pilaatuse juurde .
42023012	Ja sel päeval said Pilaatus ja Heroodes teineteisega sõbraks , sest enne nad olid olnud teineteise vihamehed .
42023013	Siis Pilaatus kutsus kokku ülempreestrid ning rahvaülemad ja rahva
42023014	ning ütles neile : " Te olete toonud selle inimese minu juurde otsekui rahva eksitaja . Ja vaata , ma olen teda üle kuulanud teie ees ega ole sellest inimesest leidnud ühtki süüd , milles te teda süüdistate ,
42023015	ega Heroodeski , vaid ta on tema saatnud tagasi meie juurde . Ja vaata , tema pole teinud midagi , mis oleks surma väärt !
42023016	Sellepärast ma tahan teda karistada ja vabaks lasta ! "
42023017	[ Aga temal oli kohustuseks neile pühiks vabaks lasta üks vang . ]
42023018	Siis kogu hulk kisendas väga ning ütles : " Hukka ära , lase meile Barabas vabaks ! "
42023019	See oli mingi linnas sündinud mässu ja tapmise pärast vangi heidetud .
42023020	Siis Pilaatus tõstis jälle häält nende vastu , tahtes vabaks lasta Jeesuse .
42023021	Aga nemad karjusid : " Löö risti , löö ta risti ! "
42023022	Siis ta ütles neile kolmandat puhku : " Mis ta siis on kurja teinud ? Ma pole temast leidnud ühtki surmasüüd . Sellepärast ma karistan teda ja lasen ta vabaks ! "
42023023	Aga nad käisid peale , suure kisendamisega nõudes , et Jeesus löödaks risti . Ja nende hüüded võtsid võimust .
42023024	Siis Pilaatus tegi otsuse , et sünniks nende palve järgi .
42023025	Ta laskis neile vabaks selle , kes mässamise ja tapmise pärast oli vangitorni heidetud ja keda nemad vabaks palusid . Aga Jeesuse ta andis nende meelevalla kätte .
42023026	Ja teda välja viies said nad kätte kellegi Siimona Küreenest , kes tuli väljalt ; ja tema peale nad panid risti , et ta seda kannaks Jeesuse järel .
42023027	Aga teda järgis suur hulk rahvast ja ka naisi , kes kaebasid ja teda nutsid .
42023028	Siis Jeesus pöördus nende poole ja ütles : " Jeruusalemma tütred , ärge nutke mind , vaid nutke iseendid ja oma lapsi !
42023029	Sest vaata , päevad tulevad , mil öeldakse : õndsad on sigimatud ja ihud , mis ei ole ilmale kandnud , ja rinnad , mis ei ole imetanud !
42023030	Siis hakatakse ütlema mägedele : langege meie peale ! ja mäekinkudele : katke meid !
42023031	Sest kui seda tehakse toore puuga , mis sünnib siis kuivaga ! "
42023032	Aga ka kaks muud kurjategijat viidi ühes temaga välja hukkamiseks .
42023033	Ja kui nad jõudsid sinna paika , mida hüütakse Pealaeks , lõid nad tema sinna risti ja need kurjategijad , ühe paremale , teise vasakule poole .
42023034	Aga Jeesus ütles : " Isa , anna neile andeks , sest nad ei tea , mida nad teevad ! " Ja nad jagasid tema riided ning heitsid liisku nende pärast .
42023035	Ja rahvas seisis seal vaatamas , ja ka ülemad irvitasid ühes nendega ning ütlesid : " Muid ta on aidanud , aidaku iseennast , kui ta on Jumala Võitu , see äravalitu ! "
42023036	Ka sõjamehed naersid teda , läksid tema juurde ja viisid temale äädikat
42023037	ning ütlesid : " Kui sina oled juutide kuningas , siis aita iseennast ! "
42023038	Aga oli ka pealkiri tema kohal : " See on juutide kuningas ! "
42023039	Siis teine poodud kurjategijaist pilkas teda ning ütles : " Eks sa ole Kristus ? Aita iseennast ja meid ! "
42023040	Aga teine kostis ja sõitles teda ning ütles : " Kas sinagi ei karda Jumalat , kuna sa ise oled ju sama karistuse all ?
42023041	Meie küll õiguse poolest , sest me saame kätte , mis meie teod on ära teeninud , aga see ei ole teinud midagi ebakohast ! "
42023042	Ja ta ütles : " Jeesus , mõtle minule , kui sa oma kuningriiki tuled ! "
42023043	Ja Jeesus ütles temale : " Tõesti ma ütlen sulle , täna pead sa minuga olema paradiisis ! "
42023044	Ja oli juba umbes kuues tund , siis tekkis pimedus üle kogu maa üheksandast tunnist saadik ,
42023045	sest päike pimenes . Ja templi eesriie kärises keskelt lõhki !
42023046	Ja Jeesus kisendas suure häälega ning ütles : " Isa , sinu kätte ma annan oma vaimu ! " Ja kui ta seda oli öelnud , heitis ta hinge .
42023047	Aga kui pealik nägi , mis sündis , andis ta Jumalale au ning ütles : " See inimene oli tõesti õige ! "
42023048	Ja kui kõik rahvahulgad , kes olid kokku tulnud seda vaatama , nägid , mis sündis , lõid nad enestele vastu rindu ja läksid tagasi .
42023049	Aga kõik ta tuttavad ja ka naised , kes olid järginud teda Galileamaalt , seisid eemal ning nägid seda .
42023050	Ja vaata , mees nimega Joosep , Suurkohtu liige , hea ja õiglane mees ,
42023051	kes ei olnud ühes nõus nende otsusega ega teoga , Arimaatiast , Juuda rahva linnast , mees , kes ootas Jumala riiki ,
42023052	see läks Pilaatuse juurde ja palus enesele Jeesuse ihu .
42023053	Ja ta võttis selle maha ja mähkis ta kallisse lõuendisse . Ja ta pani ta kaljusse raiutud hauda , kuhu ei olnud veel iialgi kedagi pandud .
42023054	Ja see oli valmistuspäev , ja hingamispäev oli tulemas .
42023055	Aga naised , kes Galileast olid teda järginud , käisid kaasas ja vaatasid hauda ja kuidas tema ihu sinna pandi .
42023056	Ja kui nad olid tagasi tulnud , valmistasid nad lõhnarohte ja salvi . Aga hingamispäeval nad seisid rahul käsu järgi .
42024001	Aga nädala esimesel päeval puhteajal läksid naised hauale , viies ühes lõhnarohud , mis nad olid valmistanud .
42024002	Ja nad leidsid kivi haualt ära veeretatud .
42024003	Siis nad läksid sisse , kuid ei leidnud mitte Issanda Jeesuse ihu .
42024004	Ja kui nad selle pärast kahevahel olid , vaata , siis seisid kaks meest nende kõrval säravais riideis !
42024005	Aga kui naised hakkasid kartma ja oma silmad maha lõid , ütlesid mehed neile : " Miks te elavat otsite surnute juurest ?
42024006	Tema ei ole siin , vaid on üles tõusnud ! Tuletage meelde , mis ta teile rääkis veel Galileas olles ,
42024007	kui ta teile ütles , et Inimese Poeg antakse patuste inimeste kätte ja lüüakse risti ja kolmandal päeval ta tõuseb jälle üles ! "
42024008	Siis nad tuletasid meelde tema sõnad
42024009	ja läksid tagasi haua juurest ja kuulutasid seda kõike neile üheteistkümnele ja kõigile teistele .
42024010	Aga Maarja Magdaleena ja Johanna ja Maarja , Jakoobuse ema , ja teised nende kaaslased jutustasid seda apostlitele .
42024011	Ent need kõned olid nende meelest nagu tühi jutt ja nad ei uskunud naisi .
42024012	Aga Peetrus võttis kätte ja jooksis hauale . Ja kui ta kummargile sisse vaatas , nägi ta üksnes surnulinad maas olevat . Ja ta läks ära ja pani seda imeks , mis oli sündinud .
42024013	Ja vaata , kaks nende seast olid minemas selsamal päeval külasse , mis on ligi kuuskümmend vagu maad Jeruusalemmast ja mille nimi on Emmaus .
42024014	Ja nad kõnelesid isekeskis kõigest , mis oli sündinud .
42024015	Ja nende kõneldes ja vaieldes lähenes ka Jeesus ise neile ja käis nendega .
42024016	Aga nende silmad peeti , nii et nad teda ei tundnud .
42024017	Ja ta ütles neile : " Mis kõned need on , mis te käies kõnelete isekeskis ? " Siis nad seisatasid kurvanäolistena .
42024018	Aga teine , nimega Kleopas , vastas ning ütles temale : " Sinaks üksi elad kui võõras Jeruusalemmas ega tea , mis neil päevil seal on sündinud ? "
42024019	Ta küsis neilt : " Mis ? " Aga nad ütlesid temale : " See , mis sündis Jeesus Naatsaretlasega , kes oli prohvet , vägev teolt ja sõnalt Jumala ja kõige rahva ees ,
42024020	kuidas meie ülempreestrid ja vanemad on andnud ta surma mõista ja on ta risti löönud .
42024021	Ent meie lootsime tema olevat selle , kes Iisraeli rahva lunastab ; aga peale selle kõige on täna kolmas päev , kui see sündis !
42024022	Ka mõned naised meie seast , kes puhteajal haual käisid , on meid ehmatanud :
42024023	kui nad tema ihu ei leidnud , tulid nad ja ütlesid endid näinud olevat ka inglite nägemust , kes ütlevad tema elavat !
42024024	Ja mõningad neist , kes olid meiega , läksid hauale ja leidsid nõnda olevat , nagu naised olid öelnud ; kuid teda ennast nad ei näinud ! "
42024025	Tema ütles neile : " Oh te mõistmatud ja südamest pikaldased uskuma seda kõike , mis prohvetid on rääkinud !
42024026	Eks Kristus pidanud seda kannatama ja oma auhiilgusesse minema ? "
42024027	Ja ta hakkas peale Moosesest ja kõigist prohveteist ja seletas neile , mis temast kõigis kirjades oli öeldud .
42024028	Ja kui nad lähenesid külale , kuhu nad olid minemas , tegi ta enese eemale minema .
42024029	Ja nad käisid temale peale ning ütlesid : " Jää meie juurde , sest õhtu jõuab ja päev veereb ! " Ja tema läks sisse , et nende juurde jääda .
42024030	Ja sündis , kui ta nendega lauas istus , et ta võttis leiva , õnnistas ja murdis ning andis neile .
42024031	Siis nende silmad läksid lahti ja nad tundsid tema ära ! Ja tema kadus nende silmist .
42024032	Ja nad ütlesid üksteisele : " Eks meie süda põlenud meie sees , kui ta teel meiega rääkis ja meile kirju seletas ? "
42024033	Ja nad tõusid samal tunnil ja läksid tagasi Jeruusalemma ja leidsid koos olevat need üksteist ja kaaslased ,
42024034	kes ütlesid : " Issand on tõesti üles tõusnud ja Siimonale ilmunud ! "
42024035	Ja nemad ise jutustasid , mis teel oli sündinud ja kuidas nad tema olid leiva murdmisest ära tundnud .
42024036	Aga kui nad seda rääkisid , seisis Jeesus ise nende keskel ja ütles neile : " Rahu olgu teile ! "
42024037	Nemad kohkusid ja lõid kartma ning arvasid vaimu nägevat .
42024038	Ent tema ütles neile : " Miks te olete nii väga ehmunud ? Ja mispärast tõuseb niisuguseid mõtteid teie südamest ?
42024039	Vaadake mu käsi ja jalgu , et mina see olen ! Katsuge mind kätega ja nähke , sest vaimul ei ole liha ega luid , nõnda nagu te näete minul olevat ! "
42024040	Ja seda öeldes näitas ta neile oma käsi ja jalgu .
42024041	Aga kui nad rõõmu pärast veel ei uskunud ja imeks panid , ütles ta neile : " Kas teil on siin midagi süüa ? "
42024042	Ja nad panid tema ette pala küpsetatud kala .
42024043	Ja tema võttis ja sõi nende ees .
42024044	Siis ta ütles neile : " Need on kõned , mis ma teile rääkisin veel teie juures olles ; sest kõik peab täide minema , mis on kirjutatud minu kohta Moosese käsuõpetuses ja Prohveteis ja Lauludes ! "
42024045	Siis ta avas nende mõistuse , nõnda et nad kirjadest aru said .
42024046	Ja ta ütles neile : " Nõnda on kirjutatud ja nõnda pidi Kristus kannatama ja surnuist üles tõusma kolmandal päeval ,
42024047	ja tema nimel peab kuulutatama meeleparandust pattude andekssaamiseks kõigi rahvaste seas , alates Jeruusalemmast .
42024048	Teie olete nende asjade tunnistajad !
42024049	Ja vaata , mina läkitan teie peale oma Isa tõotuse ! Ent teie jääge sellesse linna seni , kuni teid ehitakse väega kõrgest ! "
42024050	Siis ta viis nad välja Betaania lähedale ja tõstis oma käed üles ja õnnistas neid .
42024051	Ja sündis , et ta neid õnnistades lahkus neist ja võeti üles taevasse .
42024052	Ja nemad kummardasid teda ning läksid tagasi Jeruusalemma suure rõõmuga
42024053	ja olid alati pühakojas , tänades Jumalat !
43001001	Alguses oli Sõna , ja Sõna oli Jumala juures , ja Sõna oli Jumal .
43001002	Seesama oli alguses Jumala juures .
43001003	Kõik on tekkinud tema läbi , ja ilma temata ei ole tekkinud midagi , mis on tekkinud .
43001004	Temas oli elu , ja elu oli inimeste valgus ,
43001005	ja valgus paistab pimeduses , ja pimedus ei ole seda võtnud omaks .
43001006	Oli mees , Jumala läkitatud ; selle nimi oli Johannes .
43001007	See tuli tunnistuseks , tunnistama valgusest , et kõik usuksid tema kaudu .
43001008	Tema ei olnud valgus , vaid ta tuli tunnistama valgusest .
43001009	See tõeline valgus , mis valgustab igat inimest , oli tulemas maailma .
43001010	Tema oli maailmas , ja maailm on tekkinud tema läbi , ja maailm ei tundnud teda .
43001011	Ta tuli sellesse , mis tema oma , ja tema omad ei võtnud teda vastu .
43001012	Aga kõigile , kes teda vastu võtsid , andis ta meelevalla saada Jumala lasteks , kes usuvad tema nimesse ,
43001013	kes ei ole sündinud verest , ei liha tahtest ega mehe tahtest , vaid Jumalast .
43001014	Ja Sõna sai lihaks ja elas meie keskel , ja me nägime tema au kui Isast ainusündinud Poja au , täis armu ja tõde .
43001015	Johannes annab tunnistust temast , ja ta hüüdis nõnda : " Tema oli see , kellest ma ütlesin : kes tuleb pärast mind , see on olnud enne mind , sest ta oli enne kui mina ! "
43001016	Sest tema täiusest me kõik oleme saanud , ja armu armu peale .
43001017	Sest käsuõpetus on antud Moosese kaudu , arm ja tõde on tulnud Jeesuse Kristuse kaudu .
43001018	Ükski ei ole Jumalat iialgi näinud ; ainusündinud Poeg , kes on Isa süles , on temast kõnelnud .
43001019	Ja see on Johannese tunnistus , kui juudid läkitasid Jeruusalemmast preestreid ja leviite temalt küsima : " Kes sa oled ? "
43001020	Tema tunnistas ega salanud mitte , vaid tunnistas : " Mina ei ole Kristus ! "
43001021	Ja nad küsisid temalt : " Kes siis ? Oled sa Eelija ? " Tema ütles : " Ei ole ! " - " Oled sina see prohvet ? " Tema vastas : " Ei ! "
43001022	Siis nad ütlesid talle : " Kes sa oled ? Et annaksime vastuse neile , kes meid läkitasid . Mis sa ütled enesest ? "
43001023	Tema ütles : " Mina olen hüüdja hääl kõrbes : tehke tasaseks Issanda tee , nõnda nagu prohvet Jesaja on öelnud ! "
43001024	Ja need , kes olid läkitatud , olid variseride seast .
43001025	Ja nad küsisid temalt ja ütlesid talle : " Miks sa siis ristid , kui sa pole Kristus ega Eelija ega see prohvet ?
43001026	Johannes vastas neile ning ütles : " Mina ristin veega ; aga teie keskel seisab see , keda te ei tunne ,
43001027	kes tuleb pärast mind , kelle jalatsi paela lahti päästma mina ei ole vääriline ! "
43001028	See sündis Betaanias , sealpool Jordanit , kus Johannes ristis .
43001029	Järgmisel päeval näeb Johannes Jeesust tulevat tema juurde ja ta ütleb : " Vaata , see on Jumala Tall , kes võtab ära maailma patu !
43001030	See on , kellest ma ütlesin : pärast mind tuleb mees , kes on olnud enne mind , sest ta oli enne kui mina !
43001031	Ja mina ei tundnud teda , kuid selleks , et ta saaks ilmsiks Iisraelile , olen mina tulnud veega ristima ! "
43001032	Ja Johannes tunnistas ning ütles : " Ma nägin Vaimu taevast alla laskuvat nagu tuvi ; ja ta jäi tema peale .
43001033	Ja mina ei tundnud teda mitte ; aga kes mind läkitas veega ristima , see ütles mulle : kelle peale sa näed Vaimu alla laskuvat ja tema peale jäävat , see on , kes ristib Püha Vaimuga !
43001034	Ja mina olen näinud ja tunnistanud , et seesinane on Jumala Poeg ! "
43001035	Järgmisel päeval seisis Johannes jälle seal , ja kaks tema jüngrit .
43001036	Ja kui ta nägi Jeesust kõndivat , ütles ta : " Ennäe , see on Jumala Tall ! "
43001037	Ja need kaks jüngrit kuulsid tema ütlust ja järgisid Jeesust .
43001038	Aga Jeesus pöördus ümber , ja nähes neid teda järgivat , ütles ta neile : " Mida te otsite ? " Aga nemad ütlesid talle : " Rabi ! " - see tähendab meie keeli õpetaja - " Kus sa asud ? "
43001039	Ta ütles neile : " Tulge ja vaadake ! " Nad tulidki ja nägid , kus ta asus , ja nad jäid tema juurde selle päeva . See oli arvata kümnes tund .
43001040	Andreas , Siimon Peetruse vend , oli üks neist kahest , kes oli kuulnud Johannese ütlust ja hakanud Jeesust järgima .
43001041	Tema leiab esiteks oma venna Siimona ja ütleb temale : " Me oleme leidnud Messia ! " - see on meie keeli Kristuse ?
43001042	Ja ta viis tema Jeesuse juurde . Jeesus vaatas temale otsa ja ütles : " Sina oled Siimon , Joona poeg , sind peab hüütama Keefaseks ! " - see tähendab Peetruseks .
43001043	Järgmisel päeval Jeesus tahtis minna Galileasse ; ja ta leiab Filippuse ning ütleb temale : " Järgi mind ! "
43001044	Aga Filippus oli pärit Betsaidast , Andrease ja Peetruse linnast .
43001045	Filippus leiab Naatanaeli ja ütleb temale : " Kellest Mooses on kirjutanud käsuõpetuses , ja prohvetid , selle me oleme leidnud , Jeesuse , Joosepi poja , Naatsaretist ! "
43001046	Naatanael ütles talle : " Kas Naatsaretist võib tulla midagi head ? " Filippus ütles temale : " Tule ja vaata ! "
43001047	Jeesus nägi Naatanaeli tema juurde tulevat ja ütles temast : " Ennäe , tõeline iisraellane , kelles ei ole kavalust ! "
43001048	Naatanael ütles talle : " Kust sa mind tunned ? " Jeesus vastas ja ütles temale : " Enne kui Filippus sind kutsus , nägin ma sind , kui sa olid viigipuu all ! "
43001049	Naatanael vastas temale : " Rabi , sina oled Jumala Poeg , sina oled Iisraeli kuningas ! "
43001050	Jeesus vastas ja ütles talle : " Sellepärast et ma ütlesin : ma nägin sind viigipuu all ! usud sa . Sa saad näha suuremaid asju kui need ! "
43001051	Ja ta ütles talle : " Tõesti , tõesti ma ütlen teile , te näete ka taeva olevat avatud ja Jumala inglid astuvat üles ja alla Inimese Poja peale ! "
43002001	Ja kolmandal päeval olid pulmad Kaanas Galileamaal , ja Jeesuse ema oli seal .
43002002	Ja ka Jeesus ja tema jüngrid olid kutsutud pulma .
43002003	Ja kui tuli puudus viinast , ütles Jeesuse ema temale : " Neil ei ole viina ! "
43002004	Jeesus ütles talle : " Mis sul minuga asja , naine ? Minu aeg ei ole veel tulnud ! "
43002005	Tema ema ütles teenijaile : " Mis tema teile iganes ütleb , seda tehke ! "
43002006	Aga seal oli kuus kivist anumat seismas juutide puhastuskombe pärast ja igaühte mahtus kaks või kolm mõõtu .
43002007	Jeesus ütles neile : " Täitke anumad veega ! " Ja nemad täitsid need ääretasa .
43002008	Ja ta ütles neile : " Ammutage nüüd neist ja viige pidukorraldajale ! " Ja nemad viisid .
43002009	Aga kui pidukorraldaja maitses vett , mis oli viinaks saanud , ega teadnud , kust see oli , kuna teenijad , kes vee olid toonud , teadsid , siis kutsus pidukorraldaja peigmehe
43002010	ja ütles talle : " Igaüks paneb enne lauale hea viina , ja kui juba küllalt on joodud , lahjema . Sina oled hoidnud hea viina siitsaadik ! "
43002011	Selle esimese tunnustähe tegi Jeesus Kaanas Galileamaal ja ilmutas oma au . Ja tema jüngrid uskusid temasse .
43002012	Pärast ta läks alla Kapernauma , tema ja ta ema ja ta vennad ja ta jüngrid ; ja sinna nad ei jäänud kauaks ajaks .
43002013	Ja juutide paasapühad olid ligidal . Ja Jeesus läks üles Jeruusalemma .
43002014	Seal ta leidis pühakojas neid , kes müüsid härgi ja lambaid ja tuvisid , ja rahavahetajaid istumas .
43002015	Ja ta tegi paelust piitsa ja ajas kõik pühakojast välja , niihästi lambad kui härjad , ja rahavahetajate raha ta puistas laiali ning kummutas nende lauad
43002016	ja ütles tuvimüüjaile : " Viige need siit ära ! Ärge tehke minu Isa koda kaubakojaks ! "
43002017	Tema jüngritele meenus , et on kirjutatud : " Püha viha sinu koja pärast sööb mind ära ! "
43002018	Siis kostsid juudid ning ütlesid temale : " Mis tunnustähte sa näitad meile , et sa seda teed ? "
43002019	Jeesus vastas ning ütles neile : " Lammutage see tempel , ja ma püstitan selle kolme päevaga ! "
43002020	Siis ütlesid juudid : " Seda templit on ehitatud nelikümmend ja kuus aastat , ja sina püstitad selle kolme päevaga ? "
43002021	Ent tema rääkis oma ihu templist .
43002022	Aga kui ta oli surnuist üles tõusnud , meenus tema jüngritele , et ta seda oli öelnud . Ja nad uskusid Kirja ja sõna , mis Jeesus oli öelnud .
43002023	Aga kui ta oli Jeruusalemmas paasapühal , uskusid paljud tema nimesse , nähes tema imetegusid , mida ta tegi .
43002024	Kuid Jeesus ise ei usaldanud ennast nende kätte , sest ta tundis neid kõiki
43002025	ega olnud tal tarvis , et keegi oleks andnud tunnistust kellegi inimese kohta ; sest ta ise teadis , mis oli inimeses .
43003001	Oli variseride seas mees , Nikodeemus nimi , üks juutide ülem .
43003002	See tuli Jeesuse juurde öösel ja ütles temale : " Rabi , me teame , et sa Jumalalt oled tulnud õpetajaks ; sest keegi ei või teha neid imetähti , mida sina teed , kui Jumal ei ole temaga ! "
43003003	Jeesus vastas ning ütles talle : " Tõesti , tõesti ma ütlen sulle , kui keegi ei sünni ülalt , ei või ta Jumala riiki näha ! "
43003004	Nikodeemus ütles temale : " Kuidas võib inimene sündida , kui ta on vana ? Ega ta või teist korda minna oma ema ihusse ja sündida ? "
43003005	Jeesus vastas : " Tõesti , tõesti ma ütlen sulle kui keegi ei sünni veest ja Vaimust , ei või ta Jumala riiki pääseda !
43003006	Mis lihast on sündinud , on liha , ja mis Vaimust on sündinud , on vaim !
43003007	Ära pane imeks , et ma ütlesin sulle : te peate uuesti sündima !
43003008	Tuul puhub , kus ta tahab , ja sa kuuled ta häält , aga sa ei tea , kust ta tuleb ja kuhu ta läheb ; nõnda on igaüks , kes on sündinud Vaimust ! "
43003009	Nikodeemus vastas ning ütles talle : " Kuidas see võib sündida ? "
43003010	Jeesus vastas ning ütles talle : " Sina oled Iisraeli õpetaja , ja ei tea seda ?
43003011	Tõesti , tõesti ma ütlen sulle , me räägime , mida me teame , ja tunnistame , mis me oleme näinud , ja te ei võta meie tunnistust vastu !
43003012	Kui ma teile räägin maisist asjust , ja te ei usu , kuidas te usuksite , kui ma teile räägiksin taevasist asjust ?
43003013	Ja ometi ei ole ükski muu läinud taevasse kui aga see , kes taevast on maha tulnud , Inimese Poeg !
43003014	Ja nõnda nagu Mooses kõrbes mao ülendas , nõnda ülendatakse Inimese Poeg ,
43003015	et igaühel , kes usub temasse , oleks igavene elu !
43003016	Sest nõnda on Jumal maailma armastanud , et ta oma ainusündinud Poja on andnud , et ükski , kes temasse usub , ei saaks hukka , vaid et temal oleks igavene elu !
43003017	Sest Jumal ei ole oma Poega läkitanud maailma , et ta maailma üle kohut mõistaks , vaid et maailm tema läbi õndsaks saaks !
43003018	Kes usub temasse , selle üle ei mõisteta kohut ; aga kes ei usu , selle üle on juba kohus mõistetud , sest ta ei ole uskunud Jumala ainusündinud Poja nimesse .
43003019	Aga see on kohus , et valgus on tulnud maailma ja inimesed armastasid pimedust rohkem kui valgust , sest nende teod olid kurjad .
43003020	Sest igaüks , kes teeb kurja , vihkab valgust ega tule valguse juurde , et ta tegusid ei laidetaks .
43003021	Aga kes teeb tõtt , see tuleb valguse juurde , et ta teod saaksid avalikuks , sest need on Jumalas tehtud ! "
43003022	Pärast seda tulid Jeesus ja tema jüngrid Juudamaale ; ja seal ta viibis nendega ja ristis .
43003023	Aga ka Johannes oli ristimas Ainonis Salimi lähedal , sest seal oli palju vett ja sinna tuli inimesi ja nad ristiti .
43003024	Sest Johannes ei olnud veel vangitorni heidetud .
43003025	Siis hakkasid Johannese jüngrid vaidlema ühe juudiga puhastuse pärast .
43003026	Ja nad tulid Johannese juurde ja ütlesid temale : " Rabi ! See , kes oli sinuga sealpool Jordanit , kellest sina tunnistasid , vaata , see ristib ja kõik lähevad tema juurde ! "
43003027	Johannes vastas ning ütles : " Inimene ei või midagi võtta , kui see temale ei ole antud taevast .
43003028	Te ise olete minu tunnistajad , et ma ütlesin : mina ei ole Kristus , vaid mind on läkitatud tema eele !
43003029	Kellel on pruut , see on peigmees ; aga peigmehe sõber seisab ja kuulab teda ja on väga rõõmus peigmehe häälest . See mu rõõm on nüüd saanud täielikuks !
43003030	Tema peab kasvama , aga mina pean kahanema !
43003031	Kes tuleb ülalt , see on üle kõikide ! Kes on maast , see on maast ja räägib maast ; kes tuleb taevast , on üle kõikide
43003032	ja tunnistab seda , mida ta on näinud ja kuulnud , ja tema tunnistust ei võta ükski vastu !
43003033	Kes võtab vastu tema tunnistuse , see kinnitab , et Jumal on tõeline !
43003034	Sest see , kelle Jumal on läkitanud , räägib Jumala sõnu ; sest Jumal ei anna Vaimu mõõdu järgi !
43003035	Isa armastab Poega ja on kõik andnud tema kätte !
43003036	Kes usub Pojasse , sellel on igavene elu ; aga kes ei kuule Poja sõna , see ei saa elu näha , vaid Jumala viha jääb tema peale ! "
43004001	Kui nüüd Issand sai teada , et variserid olid kuulnud , et Jeesus rohkem jüngreid tegevat ja ristivat kui Johannes -
43004002	ehk küll Jeesus ise ei ristinud , vaid tema jüngrid -
43004003	siis ta lahkus Judeast ja läks Galileasse .
43004004	Aga tal tuli Samaariast läbi minna .
43004005	Siis ta tuli Samaaria linna , mida hüütakse Sühhariks , põllu lähedale , mille Jaakob oli andnud oma pojale Joosepile .
43004006	Seal oli Jaakobi allikas . Väsinuna teekäimisest istus siis Jeesus maha allika äärde . Oli arvata kuues tund .
43004007	Siis tuleb Samaariast naine vett ammutama . Jeesus ütleb talle : " Anna mulle juua ! "
43004008	Ent tema jüngrid olid läinud linna toidust ostma .
43004009	Siis ütleb Samaaria naine temale : " Kuidas sina , olles juut , küsid juua minult , kes olen Samaaria naine ? " Sest juudid ei lepi kokku samaarlastega .
43004010	Jeesus vastas ning ütles talle : " Kui sa teaksid Jumala andi ja kes see on , kes sinule ütleb : anna mulle juua ! siis sa paluksid teda ja ta annaks sinule elavat vett ! "
43004011	Naine ütleb temale : " Isand , sul ei ole ämbrit ja kaev on sügav ; kust sa siis saad selle elava vee ?
43004012	Kas sina oled suurem kui meie isa Jaakob , kes meile andis selle kaevu ja jõi sealt ise , samuti ta pojad ja ta lojused ? "
43004013	Jeesus vastas ning ütles temale : " Igaüks , kes seda vett joob , see januneb jälle ;
43004014	aga kes iganes joob seda vett , mida mina temale annan , see ei janune igavesti mitte , vaid see vesi , mida mina temale annan , saab tema sees veeallikaks , mis voolab igavesse ellu ! "
43004015	Naine ütleb temale : " Isand , anna mulle seda vett , et ma ei januneks ega oleks mul vaja siia tulla vett ammutama ! "
43004016	Jeesus ütleb talle : " Mine kutsu oma mees ja tule siia ! "
43004017	Naine vastas ning ütles : " Minul ei ole meest ! " Jeesus ütleb temale : " Sina ütled õigesti : mul ei ole meest !
43004018	sest viis meest on sul olnud ja kes sul nüüd on , ei ole mitte sinu mees ; seda sa oled õigesti öelnud . "
43004019	Naine ütleb temale : " Isand , ma näen , et sa oled prohvet !
43004020	Meie esiisad kummardasid Jumalat sellel mäel ja teie ütlete , et Jeruusalemmas olevat paik , kus tuleb kummardada ! "
43004021	Jeesus ütleb talle : " Naine , usu mind , et tund tuleb , mil te ei kummarda Isa ei sellel mäel ega Jeruusalemmas !
43004022	Teie kummardate , mida te ei tea ; meie kummardame , mida me teame , sest õndsus tuleb juutidelt .
43004023	Aga tund tuleb ja on nüüd , et tõelised kummardajad kummardavad Isa vaimus ja tões ; sest Isa otsib neid , kes teda nõnda kummardavad .
43004024	Jumal on Vaim , ja kes teda kummardavad , need peavad vaimus ja tões teda kummardama ! "
43004025	Naine ütles temale : " Ma tean , et Messias tuleb , keda nimetatakse Kristuseks ; kui see tuleb , siis ta kuulutab meile kõik ! "
43004026	Jeesus ütleb talle : " Mina , kes sinuga räägin , olen see ! "
43004027	Ja seepeale tulid tema jüngrid ja imestasid , et ta naisega kõneles . Siiski keegi ei öelnud : " Mis sa küsid või mis sa räägid temaga ? "
43004028	Siis naine jättis oma veekannu sinna ja läks linna ning ütles inimestele :
43004029	" Tulge vaadake inimest , kes mulle on öelnud kõik , mis ma olen teinud ! Kas see ei ole Kristus ? "
43004030	Nad väljusid linnast ja tulid tema juurde .
43004031	Vaheajal palusid jüngrid teda ning ütlesid : " Rabi , söö ! "
43004032	Aga tema ütles neile : " Minul on süüa rooga , millest teie ei tea ! "
43004033	Siis ütlesid jüngrid isekeskis : " Kas ehk keegi on temale süüa toonud ? "
43004034	Jeesus ütleb neile : " Minu roog on see , et ma teen selle tahtmist , kes mind on läkitanud , ja lõpetan tema töö .
43004035	Eks te ise ütle , et on veel neli kuud , ja siis tuleb lõikus ? Vaata , ma ütlen teile , tõstke oma silmad üles ja vaadake põlde , et need on valged lõikuseks !
43004036	Ja nüüd saab lõikaja palka ja kogub vilja igaveseks eluks , et niihästi külvaja kui lõikaja ühtlasi saaksid rõõmutseda .
43004037	Sest siin on sõna tõsi : üks on , kes külvab , ja teine , kes lõikab !
43004038	Mina olen teid läkitanud lõikama seda , mille kallal teie pole vaeva näinud ; teised on vaeva näinud , ja teie olete tulnud nende vaevavilja lõikama ! "
43004039	Aga palju samaarlasi sellest linnast uskus temasse naise kõne tõttu , kes tunnistas : " Tema ütles mulle kõik , mis ma olen teinud ! "
43004040	Kui nüüd samaarlased tulid tema juurde , palusid nad teda jääda nende juurde . Ja ta viibis seal kaks päeva .
43004041	Ja veel palju rohkem samaarlasi hakkas uskuma tema sõna tõttu .
43004042	Nad ütlesid naisele : " Me ei usu mitte enam sinu kõne pärast ; sest me ise oleme kuulnud ja teame , et tema on tõesti maailma Õnnistegija ! "
43004043	Aga kahe päeva pärast tuli ta sealt ära Galileasse .
43004044	Sest Jeesus ise tunnistas , et prohvetist ei peeta lugu ta omal isamaal .
43004045	Kui ta nüüd oli tulnud Galileasse , võtsid galilealased tema vastu , sest nad olid näinud kõike seda , mis ta oli teinud Jeruusalemmas suurel pühal , sest ka nemad olid käinud neil pühil .
43004046	Siis tuli Jeesus jälle Galilea Kaanasse , kus ta oli teinud vee viinaks . Ja seal oli üks kuninga ametnik , kelle poeg oli haige Kapernaumas .
43004047	Kui see sai kuulda , et Jeesus on tulnud Judeast Galileasse , läks ta tema juurde ja palus teda , et ta tuleks ja teeks terveks tema poja , sest see oli suremas .
43004048	Siis Jeesus ütles talle : " Kui te ei näe tunnustähti ega imetegusid , siis te ei usu ! "
43004049	Kuninga ametnik ütles temale : " Issand , tule alla , enne kui mu laps sureb ! "
43004050	Jeesus ütles talle : " Mine , su poeg elab ! " Ja inimene uskus sõna , mis Jeesus talle ütles , ja läks .
43004051	Aga kui ta alles oli minemas , tulid ta sulased talle vastu ja kuulutasid ning ütlesid , et ta poeg elab .
43004052	Siis ta kuulas neilt tundi , mil ta oli hakanud toibuma . Nad ütlesid siis talle : " Eile seitsmendal tunnil lahkus temast palavik ! "
43004053	Siis isa märkas , et see oli sündinud samal tunnil , mil Jeesus talle ütles : " Su poeg elab ! " Ja tema uskus , samuti kõik ta pere .
43004054	Selle teise tunnustähe tegi Jeesus , kui ta Judeast oli tulnud Galileasse .
43005001	Pärast seda oli juutide püha ja Jeesus läks Jeruusalemma .
43005002	Aga Jeruusalemmas on Lambavärava ligi tiik ; seda hüütakse heebrea keeli Betsataks . Sellel on viis võlvitud hoonet .
43005003	Neis lamas hulk haigeid , pimedaid , jalutuid , kõhetuid , [ kes ootasid vee liikumist .
43005004	Sest aeg-ajalt tuli ingel alla tiiki ja segas vett . Kes siis esimesena pärast veesegamist sisse astus , sai terveks , olgu mis tahes haiguses ta oli . ]
43005005	Aga seal oli inimene , kes oli kolmkümmend kaheksa aastat haige olnud .
43005006	Kui Jeesus teda nägi seal lamavat ja teada sai , et ta juba kaua aega oli maas olnud , ütles ta talle : " Kas sa tahad terveks saada ? "
43005007	Haige vastas temale : " Isand , mul ei ole seda inimest , kes mind aitaks tiiki , kui vett segatakse ; seni , kui ma tulen , astub teine minu eel sisse ! "
43005008	Jeesus ütles temale : " Tõuse üles , võta oma voodi ja kõnni ! "
43005009	Ja inimene sai kohe terveks , võttis oma voodi ja kõndis ! Aga see päev oli hingamispäev .
43005010	Siis ütlesid juudid sellele , kes oli terveks saanud : " Nüüd on hingamispäev , sul ei sobi voodit kanda ! "
43005011	Tema vastas neile : " Kes mind terveks tegi , ütles mulle : võta oma voodi ja kõnni ! "
43005012	Nad küsisid temalt : " Kes on see inimene , kes sulle ütles : võta oma voodi ja kõnni ? "
43005013	Aga tervekssaanu ei teadnud , kes ta on ; sest Jeesus oli läinud kõrvale , seal paigas oleva rahva hulka .
43005014	Pärast seda leiab Jeesus tema pühakojast ja ütleb talle : " Vaata , sa oled terveks saanud , ära tee enam pattu , et sulle ei juhtuks midagi halvemat ! "
43005015	Inimene läks ära ja ütles juutidele , et see oli Jeesus , kes ta terveks tegi .
43005016	Ja sellepärast juudid kiusasid Jeesust taga , et ta seda oli teinud hingamispäeval .
43005017	Aga Jeesus kostis neile : " Minu Isa tegutseb tänini ja mina tegutsen ! "
43005018	Sellepärast püüdsid nüüd juudid veel enam teda tappa , et ta mitte ainult ei olnud pannud mikski hingamispäeva , vaid oli ka öelnud Jumala oma Isa olevat , tehes ennast Jumala sarnaseks .
43005019	Siis Jeesus vastas ning ütles neile : " Tõesti , tõesti ma ütlen teile , Poeg ei või iseenesest teha midagi kui vaid seda , mida ta näeb Isa tegevat ! Sest mida Isa teeb , seda teeb Poeg nõndasamuti .
43005020	Sest Isa armastab Poega ja näitab talle kõik , mida ta ise teeb , ja tahab temale näidata suuremaid tegusid kui need on , nõnda et te seda panete imeks .
43005021	Sest otsekui Isa äratab üles surnuid ja teeb elavaks , nõnda teeb ka Poeg elavaks , keda tahab .
43005022	Sest Isa ei mõista kohut kellegi üle , vaid kõik kohtu on ta andnud Poja kätte ,
43005023	et kõik austaksid Poega , nagu nad austavad Isa . Kes ei austa Poega , see ei austa Isa , kes tema on läkitanud .
43005024	Tõesti , tõesti ma ütlen teile , kes minu sõna kuuleb ja usub seda , kes mind on läkitanud , sellel on igavene elu ja see ei tule mitte kohtu alla , vaid on surmast läinud ellu !
43005025	Tõesti , tõesti ma ütlen teile , tund tuleb ja on juba käes , mil surnud peavad kuulma Jumala Poja häält , ja kes seda kuulevad , peavad elama !
43005026	Sest otsekui Isal on elu iseeneses , nõnda on ta andnud ka Pojale , et elu on temas eneses .
43005027	Ja ta on temale andnud meelevalla ka kohut pidada , sellepärast et ta on Inimese Poeg .
43005028	Ärge pange seda imeks ; sest tuleb tund , mil kõik , kes on haudades , kuulevad tema häält
43005029	ning tulevad välja need , kes on teinud head , elu ülestõusmiseks , aga kes on teinud halba , hukkamõistmise ülestõusmiseks .
43005030	Mina ei või iseenesest ühtki teha . Nagu ma kuulen , nõnda ma mõistan kohut ja minu otsus on õige , sest mina ei nõua oma tahtmist , vaid selle tahtmist , kes mind on läkitanud .
43005031	Kui mina tunnistan iseenesest , siis ei ole mu tunnistus mitte tõsi .
43005032	On teine , kes minust tunnistab , ja ma tean , et see tunnistus , mida ta minust tunnistab , on tõsi .
43005033	Teie läkitasite Johannese juurde ja tema andis tõele tunnistust .
43005034	Aga mina ei võta tunnistust inimeselt , vaid räägin seda , et teie saaksite õndsaks .
43005035	Tema oli küünal , mis põles ja paistis ; aga teie tahtsite natuke aega ilutseda tema valguses .
43005036	Aga minul on suurem tunnistus kui Johannese oma ; sest teod , mis Isa minule on andnud , et ma need lõpetaksin , needsamad teod , mida ma teen , tunnistavad minust , et Isa mind on läkitanud .
43005037	Ja Isa , kes mind on läkitanud , see on tunnistanud minust . Teie ei ole iialgi kuulnud tema häält ega ole näinud tema nägu ,
43005038	ega ole teil tema sõna püsivana teie sees ; sest te ei usu teda , kelle tema on läkitanud .
43005039	Te uurite pühi kirju , sest te arvate enestel neis olevat igavese elu , ja need on , mis tunnistavad minust ;
43005040	ja te ei taha tulla minu juurde , et te saaksite elu .
43005041	Mina ei võta vastu austust inimestelt ;
43005042	aga mina tunnen teid , et teil ei ole Jumala armastust iseenestes .
43005043	Mina olen tulnud oma Isa nimel , ja te ei võta mind vastu ; kui teine tuleb iseenese nimel , tema te võtate vastu .
43005044	Kuidas te võite uskuda , kui te võtate austust vastu üksteiselt ega otsi seda austust , mis tuleb üksnes Jumalalt ?
43005045	Ärge mõelge , et mina kaebaksin teie peale Isa ees ; on olemas , kes teie peale kaebab - Mooses , kelle peale te loodate .
43005046	Sest kui te usuksite Moosest , usuksite te ka mind ; sest tema on kirjutanud minust .
43005047	Aga kui te tema kirju ei usu , kuidas te siis usuksite minu sõnu ? "
43006001	Pärast seda läks Jeesus Tibeeria poolt Galilea mere teisele poole .
43006002	Ja palju rahvast järgis teda , sest nad nägid tema imetähti , mida ta tegi haigete juures .
43006003	Aga Jeesus läks üles mäele ja istus sinna oma jüngritega .
43006004	Ja paasa , juutide püha , oli ligi .
43006005	Kui nüüd Jeesus oma silmad üles tõstis ja nägi palju rahvast enese juurde tulevat , ütles ta Filippusele : " Kust me ostame leiba , et need saaksid süüa ? "
43006006	Ent seda ta ütles teda kiusates , sest ta teadis küll , mida ta tahtis teha .
43006007	Filippus vastas talle : " Leibu kahesaja teenari eest ei jätku neile , et igaüks natukesegi võtaks ! "
43006008	Üks tema jüngritest , Andreas , Siimon Peetruse vend , ütleb talle :
43006009	" Siin on üks poisike , kellel on viis odraleiba ja kaks kalakest ; aga mis saab sellest nii paljudele ? "
43006010	Jeesus ütles : " Asetage inimesed maha istuma ! " Ja seal paigas oli palju rohtu . Siis asetusid maha arvult umbes viis tuhat meest .
43006011	Jeesus võttis nüüd leivad , tänas ja andis neile , kes maas istusid , samuti ka neist kalukesist , niipalju kui nad tahtsid .
43006012	Aga kui nende kõhud olid täis saanud , ütles ta oma jüngritele : " Koguge ülejäänud palukesed kokku , et midagi ei läheks raisku ! "
43006013	Siis nad kogusid kokku kaksteist korvitäit palukesi , mis oli üle jäänud viiest odraleivast nendelt , kes olid söönud .
43006014	Kui nüüd rahvas nägi tunnustähte , mille Jeesus oli teinud , ütlesid nad : " See on tõesti see prohvet , kes maailma pidi tulema ! "
43006015	Siis Jeesus sai aru , et nad tahavad tulla ja teda vägisi võtta ning teha kuningaks . Ja ta läks jälle kõrvale mäele ainuüksi .
43006016	Aga kui õhtu tuli , läksid tema jüngrid mereranda
43006017	ja astusid paati ja tulid teisele poole merd Kapemauma . Aga pimedus oli juba käes ja Jeesus ei olnud veel tulnud nende juurde .
43006018	Ja meri hakkas lainetama , sest suur tuul puhus .
43006019	Kui nad nüüd olid sõudnud umbes kakskümmend viis või kolmkümmend vagu maad , nägid nad Jeesust merel kõndivat ja paadi lähedale jõudvat ; ja nad lõid kartma .
43006020	Aga tema ütles neile : " Mina olen see , ärge kartke ! "
43006021	Nüüd nad tahtsid teda paati võtta , ja varsti sai paat sinna randa , kuhu nad sõitsid .
43006022	Järgmisel päeval nägi rahvas , kes viibis mere teisel rannal , et teist lootsikut ei olnud seal , vaid oli ainult üks , ja et Jeesus ei olnud astunud ühes oma jüngritega paati , vaid et ainult tema jüngrid olid ära läinud .
43006023	Oli aga tulnud veel lootsikuid Tibeeriast selle paiga lähedale , kus nad olid leiba söönud , kui Issand oli Jumalat tänanud .
43006024	Kui nüüd rahvas nägi , et seal ei olnud Jeesust ega tema jüngreid , läksid nad lootsikusse ja tulid Kapernauma ning otsisid Jeesust .
43006025	Ja kui nad ta leidsid mere teiselt rannalt , ütlesid nad talle : " Rabi , millal sa siia said ? "
43006026	Jeesus vastas neile ning ütles : " Tõesti , tõesti ma ütlen teile , et te ei otsi mind , sellepärast et te nägite tunnustähti , vaid et te sõite leiba ja teie kõhud said täis !
43006027	Ärge hankige rooga , mis hävib , vaid rooga , mis jääb igaveseks eluks , mida Inimese Poeg tahab teile anda ; sest teda on Jumal Isa pitseriga kinnitanud ! "
43006028	Siis ütlesid nad temale : " Mis me peame tegema , et võiksime teha Jumala tegusid ? "
43006029	Jeesus vastas ning ütles neile : " See on Jumala tegu , et te usute temasse , kelle ta on läkitanud ! "
43006030	Siis nad ütlesid temale : " Mis tunnustähe sa siis teed , et me näeksime ja usuksime sind ? Mis sa teed ?
43006031	Meie esiisad sõid kõrbes mannat , nagu on kirjutatud : ta andis neile süüa leiba taevast ! "
43006032	Siis Jeesus ütles neile : " Tõesti tõesti ma ütlen teile ! Mooses ei andnud teile leiba taevast , aga minu Isa annab teile tõelise leiva taevast !
43006033	Sest Jumala leib on see , kes tuleb taevast alla ja annab maailmale elu ! "
43006034	Siis nad ütlesid talle : " Issand , anna meile ikka seda leiba ! "
43006035	Jeesus ütles neile : " Mina olen eluleib . Kes tuleb minu juurde , see ei näe nälga , ja kes minusse usub , sellele ei tule iialgi janu !
43006036	Aga mina olen teile öelnud , et te olete mind näinud ega usu mitte !
43006037	Kõik , mis Isa minule annab , tuleb minu juurde , ja kes minu juurde tuleb , seda ma ei lükka välja .
43006038	Sest ma olen taevast alla tulnud mitte oma tahtmist tegema , vaid selle tahtmist , kes mind on läkitanud .
43006039	Aga see on selle tahtmine , kes mind on läkitanud , et ma ühtki ei kaota sellest kõigest , mis ta minule on andnud , vaid et ma selle üles äratan viimsel päeval .
43006040	Sest see on mu Isa tahtmine , et igaühel , kes Poega näeb ja temasse usub , on igavene elu , ja ma äratan tema üles viimsel päeval ! "
43006041	Siis nurisesid juudid tema üle , et ta oli öelnud : " Mina olen leib , mis taevast on alla tulnud ! "
43006042	Ja nad ütlesid : " Eks see ole Jeesus , Joosepi poeg , kelle isa ja ema me tunneme ? Kuidas ta siis ütleb : ma olen tulnud taevast ? "
43006043	Jeesus vastas ning ütles neile : " Ärge nurisege isekeskis !
43006044	Ükski ei või tulla minu juurde , kui teda ei tõmba Isa , kes mind on läkitanud ; ja mina äratan tema üles viimsel päeval .
43006045	Prohvetite raamatuis on kirjutatud : nad kõik peavad olema Jumala poolt õpetatud ! Igaüks , kes on Isalt kuulnud ja on õppinud , tuleb minu juurde .
43006046	Mitte , et keegi teine oleks näinud Isa kui see , kes on Jumala juurest ; see on näinud Isa .
43006047	Tõesti , tõesti ma ütlen teile : kes usub , sellel on igavene elu !
43006048	Mina olen eluleib .
43006049	Teie esiisad sõid kõrbes mannat ja surid .
43006050	See on leib , mis taevast alla tuleb , et inimene seda sööks ega sureks .
43006051	Mina olen elav leib , mis taevast on alla tulnud . Kui keegi sööb seda leiba , siis ta elab igavesti ; ja leib , mille mina annan , on minu liha , mille annan maailma elu eest ! "
43006052	Siis riidlesid juudid isekeskis , öeldes : " Kuidas see võib meile anda oma liha süüa ? "
43006053	Siis Jeesus ütles neile : " Tõesti , tõesti ma ütlen teile , et kui te ei söö Inimese Poja liha ega joo tema verd , siis ei ole elu teis enestes !
43006054	Kes sööb minu liha ja joob minu verd , sel on igavene elu ; ja mina äratan tema üles viimsel päeval .
43006055	Sest mu liha on tõeline roog ja mu veri on tõeline jook .
43006056	Kes sööb minu liha ja joob minu verd , jääb minusse ja mina temasse .
43006057	Nagu elav Isa mind on läkitanud ja mina elan Isa läbi , nõnda ka see , kes mind sööb , elab minu läbi .
43006058	See on leib , mis taevast on alla tulnud ; see ei ole niisugune , mida sõid teie vanemad ja surid . Kes seda leiba sööb , elab igavesti ! "
43006059	Seda ta ütles kogudusekojas , õpetades Kapernaumas .
43006060	Siis paljud tema jüngrid , kui nad seda kuulsid , ütlesid : " See kõne on kõva , kes võib seda kuulda ? "
43006061	Aga et Jeesus iseenesest teadis , et tema jüngrid selle üle nurisesid , ütles ta neile : " Kas see teid pahandab ?
43006062	Aga mis on siis , kui te näete Inimese Poja üles minevat sinna , kus ta enne oli ?
43006063	Vaim on , kes teeb elavaks ; lihast ei ole kasu millekski ; sõnad , mis mina teile olen rääkinud , on vaim ja on elu .
43006064	Aga teie seas on mõned , kes ei usu ! " Sest Jeesus teadis algusest peale , kes need olid , kes ei uskunud , ja kes see on , kes tema ära annab .
43006065	Ja ta ütles : " Sellepärast ma olen teile öelnud , et ükski ei või tulla minu juurde , kui temale seda ei ole andnud minu Isa ! "
43006066	Sellest ajast läksid paljud tema jüngrid ära ta järelt ega kõndinud enam temaga .
43006067	Siis Jeesus ütles neile kaheteistkümnele : " Kas ka teie tahate ära minna ? "
43006068	Siimon Peetrus vastas temale : " Issand , kelle juurde me läheme ? Sinul on igavese elu sõnad ,
43006069	ja me oleme uskunud ja tundnud , et sina oled Jumala püha ! "
43006070	Jeesus kostis neile : " Eks ole mina teid kahtteistkümmend ära valinud , ja üks teie seast on kurat ? "
43006071	Aga ta rääkis Juudast , Iskarioti Siimona pojast ; sest see pidi tema ära andma ja oli üks neist kaheteistkümnest .
43007001	Ja pärast seda käis Jeesus mööda Galileamaad , sest ta ei tahtnud käia Juudamaal , kuna juudid püüdsid teda tappa .
43007002	Aga juutide lehtmajade püha oli ligi .
43007003	Siis ütlesid ta vennad temale : " Mine siit ära Judeasse , et ka su jüngrid näeksid su tegusid , mida sa teed ;
43007004	sest ükski ei tee midagi salajas , kui ta tahab olla avalikkuses . Kui sa niisuguseid asju teed , siis ilmuta ennast maailmale ! "
43007005	Sest ta vennadki ei uskunud temasse .
43007006	Siis ütles Jeesus neile : " Minu aeg ei ole veel tulnud , aga teie aeg on alati soodus .
43007007	Maailm ei või teid vihata , aga mind ta vihkab , sest mina tunnistan temast , et tema teod on kurjad .
43007008	Minge teie üles pühiks ; mina veel ei lähe üles neiks pühiks , sest minu aeg ei ole veel täis saanud . "
43007009	Kui ta neile seda oli öelnud , jäi ta Galileasse .
43007010	Ent kui ta vennad olid üles läinud pühiks , läks temagi üles , mitte avalikult , vaid otsekui salaja .
43007011	Siis otsisid juudid teda pühil ja ütlesid : " Kus ta on ? "
43007012	Ja nurisemine tema pärast oli suur hulkade seas . Mõned ütlesid : " Tema on hea ! " Teised ütlesid : " Ei , vaid ta eksitab rahvast ! "
43007013	Kuid ükski ei rääkinud temast julgesti hirmu pärast juutide ees .
43007014	Aga kui pühad juba olid poole peale jõudnud , läks Jeesus üles pühakotta ja õpetas .
43007015	Siis juudid panid seda imeks ning ütlesid : " Kuidas see Kirja tunneb ilma õppimata ? "
43007016	Jeesus aga vastas neile ning ütles : " Minu õpetus ei ole minu oma , vaid selle , kes mind on läkitanud .
43007017	Kui keegi tahab teha tema tahtmist , see tunneb , kas see õpetus on Jumalast või kas mina räägin iseenesest .
43007018	Kes iseenesest räägib , see otsib iseenese austust ; aga kes otsib selle austust , kes teda on läkitanud , see on tõeline ja temas ei ole ülekohut .
43007019	Eks Mooses ole teile andnud käsuõpetuse , ja ükski teie seast ei tee käsuõpetuse järgi . Miks te püüate mind tappa ? "
43007020	Rahvas vastas : " Sul on kuri vaim ; kes püüab sind tappa ? "
43007021	Jeesus kostis ning ütles neile : " Ühe teo ma tegin ja te kõik imestate .
43007022	Sellepärast on Mooses teile andnud ümberlõikamise - mitte nii , et see on Moosesest , vaid esiisadest - ja te lõikate inimese ümber ka hingamispäeval .
43007023	Kui inimene lõigatakse ümber hingamispäeval , et Moosese käsuõpetust ei rikutaks , miks te siis olete pahased minule , et ma olen kogu inimese terveks teinud hingamispäeval ?
43007024	Ärge mõistke kohut silmnäo järgi , vaid mõistke õiget kohut ! "
43007025	Siis ütlesid mõned Jeruusalemma elanikest : " Eks see ole see , keda nad püüavad tappa ?
43007026	Ja ennäe , tema räägib vabalt ja nad ei ütle talle midagi . Kas on ehk meie ülemad tõesti ära tundnud , et tema on Kristus ?
43007027	Ometi me teame , kust ta on . Aga kui Kristus tuleb , siis ei tea ükski , kust ta on ! "
43007028	Siis Jeesus hüüdis pühakojas õpetades ning ütles : " Küll te tunnete mind ja teate , kust ma olen , ja ma ei ole tulnud iseenesest ; aga tõeline on see , kes mind on läkitanud , keda te ei tunne .
43007029	Mina tunned teda , sest ma olen temast , ja tema on mind läkitanud ! "
43007030	Siis nad püüdsid teda kinni võtta , aga ükski ei pistnud kätt tema külge , sest tema tund ei olnud veel tulnud .
43007031	Aga paljud rahva seast uskusid temasse ja ütlesid : " Kui Kristus tuleb , kas ta peaks tegema veel rohkem tunnustähti kui see on teinud ? "
43007032	Variserid kuulsid rahvast isekeskis seda temast sosistavat . Ja variserid ja ülempreestrid läkitasid sulaseid teda kinni võtma .
43007033	Siis ütles Jeesus neile : " Ma olen veel üürikese aja teie juures ja siis ma lähen selle juurde , kes mind on läkitanud .
43007034	Siis te otsite mind , aga ei leia , ja kus ma olen , sinna te ei või tulla ! "
43007035	Siis ütlesid juudid isekeskis : " Kuhu ta tahab minna , et me teda ei peaks leidma ? Mõtleb ta minna hajuvil asuvate kreeklaste juurde ja õpetada kreeklasi ?
43007036	Mis sõna see on , mis ta ütles : te otsite mind , aga ei leia , ja kus ma olen , sinna te ei või tulla ? "
43007037	Aga pühade viimsel , suurel päeval seisis Jeesus ja kõneles valju häälega ning ütles : " Kui kellelgi on janu , see tulgu minu juurde ja joogu !
43007038	Kes usub minusse , nagu Kiri ütleb , selle ihust peavad voolama elava vee jõed ! "
43007039	Aga seda ta ütles Vaimust , kelle pidid saama need , kes temasse usuvad ; sest veel ei olnud Vaimu , ei olnud ju Jeesust veel mitte austatud .
43007040	Siis ütlesid paljud rahva seast , kes seda kõnet kuulsid : " Tema on tõesti see prohvet ! "
43007041	Teised ütlesid : " Tema on Kristus ! " Aga muud ütlesid : " Ega siis Kristus Galileast tule ?
43007042	Eks Kiri ütle , et Kristus tuleb Taaveti soost ja Petlemmast , alevist , kust oli Taavet ? "
43007043	Siis tekkis lahkmeel rahva sekka tema pärast .
43007044	Aga mõned neist tahtsid teda kinni võtta , kuid ükski ei pistnud kätt tema külge .
43007045	Nii tulid sulased ülempreestrite ja variseride juurde tagasi . Ja need küsisid neilt : " Mispärast te ei ole teda toonud ? "
43007046	Sulased kostsid : " Ükski inimene ei ole iialgi nõnda rääkinud nagu see inimene ! "
43007047	Siis vastasid variserid neile : " Kas teiegi olete eksitatud ?
43007048	Kas ükski ülemaist või variseridest on uskunud temasse ?
43007049	Aga see rahvahulk , kes ei tunne käsuõpetust , on neetud ! "
43007050	Nikodeemus , kes enne oli tema juurde tulnud ja oli üks nende seast , ütleb neile :
43007051	" Kas meie seadus inimese hukka mõistab , enne kui ta tema üle kuulab ja teada saab , mis ta on teinud ? "
43007052	Nad vastasid ning ütlesid temale : " Oled ka sina Galileast ? Uuri ja vaata , et Galileast ei tõuse prohvetit ! "
43007053	[ Ja igaüks läks koju .
43008001	Aga Jeesus läks Õlimäele .
43008002	Vara hommikul ta tuli jälle pühakotta ja kõik rahvas tuli tema juurde ; ja ta istus maha ja õpetas neid .
43008003	Seal kirjatundjad ja variserid tõid tema juurde naise , kes oli tabatud abielurikkumiselt . Ja nad panid ta keskpaika seisma
43008004	ning ütlesid temale : " Õpetaja , see naine tabati abielurikkumiselt !
43008005	Aga Mooses on käsuõpetuses käskinud meid niisugused kividega surnuks visata . Mis siis sina ütled ? "
43008006	Seda nad ütlesid teda kiusates , et neil oleks kaebamist tema peale . - Jeesus kummardas ja kirjutas sõrmega maa peale .
43008007	Kui nad siis küsides käisid temale peale , ajas ta enese sirgu ning ütles neile : " Kes teie seast on patuta , see olgu esimene tema peale kivi viskama ! "
43008008	Ja ta kummardas jälle ning kirjutas maa peale .
43008009	Kui nad seda kuulsid ja südametunnistus neid süüdistas , läksid nad välja üksteise järel , vanemad eesotsas . Ja Jeesus jäi sinna üksi ja naine , nagu ta seal seisis .
43008010	Ent Jeesus ajas enese sirgu ega näinud kedagi muud kui naist ; ja ta ütles naisele : " Naine , kus on need sinu süüdistajad ? Ega keegi ole sind hukka mõistnud ? "
43008011	Naine vastas : " Mitte keegi , Issand ! " Jeesus ütles : " Ega minagi sind hukka mõista ; mine ja ära tee enam pattu ! " ]
43008012	Siis rääkis Jeesus jälle neile ning ütles : " Mina olen maailma valgus . Kes mind järgib , see ei käi pimeduses , vaid temal on elu valgus ! "
43008013	Siis variserid ütlesid talle : " Sina tunnistad iseenesest , sinu tunnistus ei ole tõsi ! "
43008014	Jeesus vastas ning ütles neile : " Ehk mina küll iseenesest tunnistan , on mu tunnistus siiski tõsi , sest ma tean , kust ma olen tulnud ja kuhu ma lähen . Aga teie ei tea , kust ma tulen ja kuhu ma lähen .
43008015	Teie mõistate kohut liha järgi , mina ei mõista kohut kellegi üle !
43008016	Aga kui mina ka kohut mõistan , siis on minu otsus tõsi , sest mina ei ole üksi , vaid minuga on see , kes mind on läkitanud .
43008017	Ja teie käsuõpetuseski on kirjutatud , et kahe inimese tunnistus on tõsi .
43008018	Mina annan enesest ise tunnistust , ja ka Isa , kes mind on läkitanud , tunnistab minust ! "
43008019	Siis nad ütlesid temale : " Kus on sinu Isa ! " Jeesus vastas : " Teie ei tunne mind ega mu Isa . Kui te mind tunneksite , siis te tunneksite ka mu Isa ! "
43008020	Need sõnad rääkis Jeesus ohvriraha kirstu juures , kui ta pühakojas õpetas . Ja ükski ei võtnud teda kinni , sest tema tund ei olnud veel tulnud .
43008021	Siis ütles Jeesus taas neile : " Mina lähen ära ja te otsite mind , ja te surete oma pattudesse . Kuhu mina lähen , sinna teie ei või tulla ! "
43008022	Siis ütlesid juudid : " Kas ta õige tahab ennast tappa , et ta ütleb : kuhu mina lähen , sinna teie ei või tulla ? "
43008023	Ja ta ütles neile : " Teie olete alt , mina olen ülalt ; teie olete sellest maailmast , mina ei ole sellest maailmast .
43008024	Sellepärast ma ütlesin teile , et te surete oma pattudesse ; sest kui te ei usu , et mina see olen , siis te surete oma pattudesse ! "
43008025	Nemad aga ütlesid temale : " Kes sa siis oled ? " Jeesus vastas neile : " Kõigepealt see , mida ma teile ütlengi .
43008026	Mul on teist palju öelda ja teie kohta otsustada ; aga see , kes mind on läkitanud , on tõeline , ja mis ma temalt olen kuulnud , seda ma räägin maailmale ! "
43008027	Nad ei saanud aru , et ta rääkis neile Isast .
43008028	Siis ütles Jeesus : " Kui te Inimese Poja olete ülendanud , siis te mõistate , et mina see olen ja et ma ei tee midagi iseenesest , vaid räägin seda selle järgi , kuidas mu Isa mind on õpetanud .
43008029	Ja see , kes mind on läkitanud , on minuga ; ta ei ole mind üksi jätnud , sest ma teen ikka , mis on tema meelt mööda ! "
43008030	Kui ta seda rääkis , uskusid paljud temasse .
43008031	Siis ütles Jeesus juutidele , kes teda uskusid : " Kui te jääte minu sõnasse , siis te olete tõesti minu jüngrid
43008032	ja tunnetate tõe , ja tõde teeb teid vabaks ! "
43008033	Nemad kostsid temale : " Meie oleme Aabrahami sugu ega ole veel iialgi kedagi orjanud ; kuidas sa siis ütled : te saate vabaks ? "
43008034	Jeesus kostis neile : " Tõesti , tõesti ma ütlen teile , et igaüks , kes teeb pattu , on patu ori !
43008035	Ent ori ei jää majasse igavesti , poeg jääb igavesti .
43008036	Kui nüüd Poeg teid vabaks teeb , siis te olete õieti vabad !
43008037	Ma tean , et te olete Aabrahami sugu ; aga te püüate mind tappa , sest mu sõna ei mahu teisse .
43008038	Mina räägin , mida olen näinud oma Isalt , ja teie teete , mida olete kuulnud oma isalt ! "
43008039	Nad vastasid ning ütlesid temale : " Meie isa on Aabraham ! " Jeesus ütles neile : " Kui te oleksite Aabrahami lapsed , siis te teeksite ka Aabrahami tegusid .
43008040	Aga nüüd te püüate tappa mind , inimest , kes olen rääkinud teile tõtt , mida ma olen kuulnud Jumalalt . Seda ei ole Aabraham teinud .
43008041	Teie teete oma isa tegusid ! " Nad ütlesid temale : " Meie ei ole sündinud porduelust ; meil on üks isaks , Jumal ! "
43008042	Jeesus ütles neile : " Oleks Jumal teie isa , siis te armastaksite mind , sest mina olen lähtunud Jumalast ja tulen temast , sest ma ei ole ju tulnud iseenesest , vaid tema on mind läkitanud .
43008043	Mispärast te ei mõista minu kõnet ? Sellepärast et te ei või kuulda minu sõna .
43008044	Teie olete oma isast kuradist ja oma isa himude järgi te tahate teha ! Tema on inimese tapja olnud algusest peale ega ole jäänud püsima tõesse , sest tõde ei ole tema sees . Kui ta räägib valet , siis ta räägib omast , sest ta on valetaja ja vale isa !
43008045	Aga et mina tõtt räägin , siis te ei usu mind !
43008046	Kes teie seast võib mind patus süüdistada ? Kui mina tõtt räägin , miks te siis ei usu mind ?
43008047	Kes Jumalast on , see kuuleb Jumala sõnu . Teie ei kuule selle pärast , et teie ei ole Jumalast ! "
43008048	Siis kostsid juudid ning ütlesid talle : " Eks me ütle õigesti , et sina oled samaarlane ja et sul on kuri vaim ? "
43008049	Jeesus vastas : " Mul ei ole kurja vaimu , aga ma austan oma Isa ja teie teotate mind .
43008050	Mina aga ei otsi oma au : üks on , kes seda otsib ja kohut mõistab !
43008051	Tõesti , tõesti ma ütlen teile , et kui keegi minu sõna peab , siis ta ei näe surma igavesti ! "
43008052	Juudid ütlesid temale : " Nüüd me oleme ära tundnud , et sul on kuri vaim ! Aabraham on surnud ja prohvetid , ja sina ütled : Kui keegi minu sõna peab , siis ta ei maitse surma igavesti !
43008053	Kas sina oled suurem kui meie isa Aabraham , kes on surnud ? Ja prohvetid on surnud . Kelleks sina ennast pead ? "
43008054	Jeesus vastas : " Kui mina iseenesele annan austust , siis ei ole mu austus midagi ; minu Isa on , kes mulle annab austuse , keda te ütlete oma Jumala olevat .
43008055	Ja teie ei ole teda tundnud , aga mina tunnen teda . Ja kui ma ütleksin , et ma teda ei tunne , siis ma oleksin teie sarnane valelik ; aga ma tunnen teda ja pean tema sõna .
43008056	Aabraham , teie isa , hakkas rõõmutsema , et tema saab näha minu päeva . Ja ta nägi seda ja oli rõõmus ! "
43008057	Siis ütlesid juudid temale : " Sa ei ole veel viiskümmend aastat vana ja oled näinud Aabrahami ? "
43008058	Jeesus ütles neile : " Tõesti , tõesti ma ütlen teile , et enne kui Aabraham sündis , olin mina ! "
43008059	Siis nad haarasid kive , et tema peale visata . Aga Jeesus peitis enese ära ja väljus pühakojast .
43009001	Ja mööda minnes ta nägi inimest , kes sündimisest saadik oli olnud pime .
43009002	Ja tema jüngrid küsisid temalt : " Rabi , kes on pattu teinud , kas tema või ta vanemad , et ta on sündinud pimedana ? "
43009003	Jeesus vastas : " Ei ole tema pattu teinud ega ta vanemad , vaid et Jumala teod saaksid temas avalikuks .
43009004	Meie peame tegema selle tegusid , kes mind on läkitanud , niikaua kui päeva on ; öö tuleb , mil ükski ei või midagi teha !
43009005	Niikaua kui ma olen maailmas , olen ma maailma valgus ! "
43009006	Kui ta seda oli öelnud , sülitas ta maha ja tegi süljest muda ning võidis selle mudaga tema silmad
43009007	ja ütles talle : " Mine pese silmi Siiloa tiigis ! " - Siiloa tähendab " Läkitatu " . - Siis ta läks sinna ja pesi , ja tuli nägijana tagasi .
43009008	Aga naabrid ja kes teda varemini olid näinud kerjuse olevat , ütlesid : " Eks see ole sama , kes istus ja kerjas ? "
43009009	Ühed ütlesid : " See on sama ! " Aga teised : " Ei ole , vaid ta on tema sarnane ! " Tema ise ütles : " Mina olen see ! "
43009010	Siis nad küsisid temalt : " Kuidas siis sinu silmad avati ? "
43009011	Tema vastas : " Inimene , keda kutsutakse Jeesuseks , tegi muda ja võidis sellega mu silmi ja ütles mulle : Mine Siiloa tiigi äärde ja pese silmi ! Aga kui ma sinna läksin ja pesin , sain ma nägijaks ! "
43009012	Siis ütlesid nad temale : " Kus ta on ? " Tema ütles : " Ei mina tea ! "
43009013	Siis nad viisid tema , kes enne oli pime olnud , variseride juurde .
43009014	Aga see oli hingamispäev , kui Jeesus tegi muda ja avas ta silmad ,
43009015	Siis küsisid variseridki taas temalt , kuidas ta oli nägijaks saanud . Aga tema ütles neile : " Ta pani muda mu silmadele ja ma pesin näo ning sain nägijaks ! "
43009016	Siis ütlesid mõned variseridest : " See inimene ei ole Jumalast , sest ta ei pea hingamispäeva ! " Teised ütlesid : " Kuidas võib patune inimene teha niisuguseid tunnustähti ? " Ja nende seas oli lahkmeel .
43009017	Nüüd nad ütlesid taas pimedale : " Sina , mis sina ütled temast , et ta su silmad avas ? " Tema ütles : " Ta on prohvet ! "
43009018	Aga juudid ei uskunud , et ta oli olnud pime ja oli saanud nägijaks , kuni nad kutsusid nägijaks-saanu vanemad
43009019	ja küsisid neilt ning ütlesid : " Kas see on teie poeg , kelle te ütlete pimedana sündinud olevat ? Kuidas ta siis nüüd näeb ? "
43009020	Ta vanemad kostsid neile ning ütlesid : " Me teame , et see on meie poeg ja et ta sündis pimedana .
43009021	Aga kuidas ta nüüd näeb , seda me ei tea ; või kes ta silmad avas , seda me ei tea . Ta on küllalt vana , küsige temalt eneselt , küllap ta ise kostab enese eest ! "
43009022	Seda ütlesid ta vanemad , sest nad kartsid juute ; sest juudid olid juba isekeskis võtnud nõuks , et kui keegi peaks teda tunnistama Kristuseks , siis see lükatakse kogudusest välja .
43009023	Sellepärast ütlesid ta vanemad : " Ta on küllalt vana , küsige temalt eneselt ! "
43009024	Siis nad kutsusid teist korda inimese , kes oli pime olnud , ja ütlesid temale : " Anna Jumalale au ! Me teame , et see inimene on patune ! "
43009025	Tema vastas nüüd : " Kas ta on patune , seda ma ei tea ; üht ma tean , et olin pime ja nüüd näen ! "
43009026	Nad küsisid nüüd temalt : " Mis ta tegi sulle ? Kuidas ta su silmad avas ? "
43009027	Ta vastas neile : " Ma juba ütlesin teile , aga te ei võtnud kuulda . Miks te jälle tahate kuulda ? Või tahate teiegi hakata tema jüngreiks ? "
43009028	Siis nad hakkasid teda sõimama ja ütlesid : " Sina oled tema jünger , meie aga oleme Moosese jüngrid !
43009029	Me teame , et Jumal on rääkinud Moosesega , aga kust see inimene on , seda me ei tea ! "
43009030	Mees kostis ning ütles neile : " See ongi imelik , et te ei tea , kust ta on , ja tema avas mu silmad !
43009031	Me ju teame , et Jumal ei kuule patuseid , vaid kui keegi on jumalakartlik ja teeb tema tahtmist , siis seda ta kuuleb .
43009032	Maailma algusest ei ole kuuldud , et keegi on avanud sündinud pimeda silmad .
43009033	Kui ta ei oleks Jumalast , siis ta ei võiks midagi teha ! "
43009034	Nad kostsid ning ütlesid talle : " Sina oled koguni pattudes sündinud ja sina õpetad meid ? " Ja nad tõukasid ta välja .
43009035	Jeesus sai kuulda , et nad olid ta välja tõuganud ; ja kui ta tema leidis , ütles ta : " Kas sa usud Inimese Pojasse ? "
43009036	Tema vastas ja ütles : " Issand , kes see on , et võiksin uskuda temasse ? "
43009037	Jeesus ütles temale : " Sa oled ju teda näinud ja see on tema , kes sinuga räägib ! "
43009038	Aga tema ütles : " Issand , ma usun ! " Ja ta kummardas teda .
43009039	Ja Jeesus ütles : " Mina olen tulnud kohtumõistmiseks sellesse maailma , et need , kes ei näe , saaksid nägijaks , ja kes näevad , saaksid pimedaks ! "
43009040	Ja mõned variseridest , kes olid tema juures , kuulsid seda ja ütlesid : Kas meiegi oleme pimedad ? "
43009041	Jeesus ütles neile : " Kui te oleksite pimedad , ei oleks teil pattu ; aga et te nüüd ütlete : me näeme ! siis jääb teie patt teile !
43010001	Tõesti , tõesti ma ütlen teile : kes ei lähe uksest sisse lambatarasse , vaid astub sisse mujalt , see on varas ja röövel !
43010002	Aga kes uksest sisse läheb , see on lammaste karjane ;
43010003	sellele avab uksehoidja , ja lambad kuulevad ta häält , ja ta kutsub omi lambaid nimepidi ja viib nad välja .
43010004	Ja kui ta oma lambad on välja ajanud , käib ta nende ees ja lambad järgivad teda , sest nad tunnevad tema häält .
43010005	Aga võõrast nad ei järgi , vaid põgenevad tema eest , sest nad ei tunne võõraste häält ! "
43010006	Selle võrdumi Jeesus ütles neile ; nemad aga ei saanud aru , mis see on , mida ta neile rääkis .
43010007	Sellepärast ütles Jeesus taas : " Tõesti , tõesti ma ütlen teile , et mina olen lammaste uks !
43010008	Kõik , kes on tulnud enne mind , on vargad ja röövlid ; lambad aga ei ole neid kuulnud !
43010009	Mina olen uks . Kui keegi minu kaudu sisse läheb , siis ta saab õndsaks ja käib sisse ja välja ja leiab karjamaad .
43010010	Varas ei tule muu pärast kui varastama ja tapma ning hukkama . Mina olen tulnud , et neil oleks elu ja kõike ülirohkesti !
43010011	Mina olen hea karjane . Hea karjane jätab oma elu lammaste eest .
43010012	Palgaline ja kes ei ole karjane , kelle omad lambad ei ole , näeb hundi tulevat ja jätab lambad maha ja põgeneb - ja hunt kisub neid ja ajab nad laiali .
43010013	- Ta põgeneb , sest ta on palgaline ega hooli lammastest .
43010014	Mina olen hea karjane ja tunnen omi ja minu omad tunnevad mind ,
43010015	nõnda nagu Isa tunneb mind ja mina tunnen Isa , ja ma jätan oma elu lammaste eest .
43010016	Ja mul on veel teisi lambaid , kes ei ole sellest tarast ; needki ma pean tooma siia , ja nad kuulevad minu häält , ja siis on üks kari ja üks karjane .
43010017	Sellepärast Isa armastab mind , et ma jätan oma elu , et seda jälle võtta .
43010018	Ükski ei võta seda minult , vaid ma jätan selle iseenesest . Mul on meelevald seda jätta ja mul on meelevald seda jälle võtta . Selle käsusõna ma olen saanud oma Isalt ! "
43010019	Siis tekkis taas vaidlus juutide keskel nende sõnade pärast .
43010020	Ja paljud nende seast ütlesid : " Temas on kuri vaim ja ta jampsib ! Miks te teda kuulate ? "
43010021	Teised ütlesid : " Need ei ole seestunu sõnad ; ega kuri vaim või avada pimedate silmi ? "
43010022	Siis tulid templi uuendamise pühad Jeruusalemmas . Oli talv .
43010023	Ja Jeesus kõndis pühakojas Saalomoni võlvitud hoones .
43010024	Siis juudid asusid ta ümber ja ütlesid temale : " Kaua sa pead meie hinge kahevahel ? Oled sa Kristus , siis ütle meile seda lausa ! "
43010025	Jeesus kostis neile : " Ma olen teile juba öelnud , aga te ei usu ! Teod , mis ma teen oma Isa nimel , need tunnistavad minust .
43010026	Teie aga ei usu , sest teie ei ole minu lammaste hulgast .
43010027	Minu lambad kuulevad minu häält ja mina tunnen neid ja nemad järgivad mind .
43010028	Ja mina annan neile igavese elu ja nemad ei saa iialgi hukka , ja ükski ei kisu neid minu käest .
43010029	Minu Isa , kes nad mulle on andnud , on suurem kui kõik ; ja ükski ei saa neid minu Isa käest ära kiskuda .
43010030	Mina ja Isa oleme üks ! "
43010031	Siis võtsid juudid jälle maast kive , et teda nendega visata .
43010032	Jeesus kostis neile : " Palju häid tegusid ma olen teile näidanud oma Isast ; missuguse teo pärast nende seast te tahate mind kividega visata ? "
43010033	Juudid vastasid temale : " Hea teo pärast me ei viska sind kividega , vaid Jumala pilkamise pärast ja et sina , kes oled inimene , pead ennast Jumalaks ! "
43010034	Jeesus vastas neile : " Eks teie käsuõpetuses ole kirjutatud : mina olen öelnud : teie olete jumalad ! ?
43010035	Kui ta nimetab jumalaiks neid , kelle kätte sai Jumala sõna - ja Kiri ei või jääda valeks -
43010036	kuidas te siis ütlete sellele , keda Isa on pühitsenud ja läkitanud maailma : sina pilkad Jumalat ! sellepärast et ma ütlesin : mina olen Jumala Poeg ?
43010037	Kui ma ei tee oma Isa tegusid , siis ärge mind uskuge ;
43010038	aga kui ma teen , siis uskuge neid tegusid , kui te ka mind ei usu , et te tunneksite ja saaksite aru , et Isa on minus ja mina olen Isas ! "
43010039	Siis nad püüdsid taas teda kinni võtta , aga ta pääses nende käest .
43010040	Ja tema läks jälle teisele poole Jordanit , sinna paika , kus Johannes esmalt oli olnud ristimas ; ja ta viibis seal .
43010041	Ja paljud tulid tema juurde ja ütlesid : " Johannes ei teinud küll ühtki tunnustähte ; aga kõik , mis Johannes sellest mehest on öelnud , on tõsi ! "
43010042	Ja seal uskusid paljud temasse .
43011001	Aga keegi Laatsarus Betaaniast , Maarja ja tema õe Marta alevist , oli haige .
43011002	Maarja aga oli see , kes Issandat oli kalli salviga võidnud ja tema jalgu oma juustega kuivatanud . Tema vend Laatsarus oligi haigestunud .
43011003	Siis läkitasid õed tema juurde ütlema : " Issand , vaata , see , keda sa armastad , on haige ! "
43011004	Kui Jeesus seda kuulis , ütles ta : " See haigus ei ole surmaks , vaid Jumala austuseks , et Jumala Poega selle läbi austataks ! "
43011005	Aga Jeesus armastas Martat ja tema õde ja Laatsarust .
43011006	Kui ta nüüd kuulis tema haige olevat , siis ta viibis veel kaks päeva seal paigas , kus ta oli .
43011007	Pärast seda ütles ta jüngritele : " Lähme jälle Juudamaale ! "
43011008	Jüngrid ütlesid temale : " Rabi , äsja püüdsid juudid sind kividega visata ja sa lähed jälle sinna ? "
43011009	Jeesus kostis : " Eks kaksteist tundi ole päevas ? Kui keegi kõnnib päeval , siis ta ei komista , sest ta näeb selle maailma valgust .
43011010	Aga kui keegi kõnnib öösel , siis ta komistab , sest temas ei ole valgust ! "
43011011	Seda ta rääkis . Ja pärast seda ta ütles neile : " Laatsarus , meie sõber , magab , aga ma lähen teda unest äratama ! "
43011012	Siis ütlesid tema jüngrid : " Issand , kui ta magab , siis ta saab terveks ! "
43011013	Aga Jeesus rääkis ta surmast ; nemad aga mõtlesid , et ta räägib une magamisest .
43011014	Siis Jeesus ütles neile lausa : " Laatsarus on surnud ,
43011015	ja ma olen rõõmus teie pärast , et ma ei olnud seal , et te usuksite . Aga läki tema juurde ! "
43011016	Siis ütles Toomas , keda hüütakse Kaksikuks , kaasjüngritele : " Lähme ka meie , et ühes temaga surra ! "
43011017	Kui nüüd Jeesus tuli , leidis ta , et Laatsarus oli juba neli päeva hauas olnud .
43011018	Aga Betaania oli Jeruusalemma lähedal , umbes viisteist vagu maad sellest .
43011019	Ja palju juute oli tulnud Marta ja Maarja juurde neid trööstima nende venna pärast .
43011020	Kui nüüd Marta kuulis , et Jeesus on tulemas , läks ta temale vastu ; aga Maarja jäi koju .
43011021	Siis Marta ütles Jeesusele : " Issand , kui sa oleksid siin olnud , mu vend ei oleks surnud !
43011022	Aga nüüdki ma tean , et Jumal sulle annab , mis sa iganes Jumalalt palud ! "
43011023	Jeesus ütles talle : " Sinu vend tõuseb üles ! "
43011024	Marta ütles talle : " Ma tean , et ta üles tõuseb ülestõusmises viimsel päeval ! "
43011025	Jeesus ütles temale : " Mina olen ülestõusmine ja elu ; kes minusse usub , see elab , ehk ta küll sureb !
43011026	Ja igaüks , kes elab ja minusse usub , see ei sure igavesti . Kas sa usud seda ? "
43011027	Ta ütleb temale : " Jah , Issand , mul on see usk , et sina oled Kristus Jumala Poeg , kes maailma on tulemas ! "
43011028	Ja kui ta seda oli öelnud , läks ta ja kutsus oma õe Maarja salaja ning ütles : " Õpetaja on siin ja kutsub sind ! "
43011029	Kui õde seda kuulis , tõusis ta sedamaid ja läks tema juurde .
43011030	Sest Jeesus ei olnud veel jõudnud alevisse , vaid oli veel seal paigas , kus Marta teda oli kohanud .
43011031	Kui nüüd juudid , kes olid Maarja juures toas teda trööstimas , nägid , et Maarja rutates tõusis ja väljus , järgisid nad teda mõeldes , et ta läheb haua juurde nutma .
43011032	Kui siis Maarja jõudis sinna , kus Jeesus oli , ja teda nägi , heitis ta maha tema jalgade ette ning ütles talle : " Issand , oleksid sa siin olnud , mu vend ei oleks surnud ! "
43011033	Kui nüüd Jeesus nägi teda nutvat ja juute , kes temaga olid tulnud , ka nutvat , ärritus ta vaimus ja võpatas .
43011034	Ja ta ütles : " Kuhu te olete ta pannud ? " Nad ütlesid temale : " Issand , tule ja vaata ! "
43011035	Jeesus nuttis .
43011036	Siis ütlesid juudid : " Vaata , kuidas ta teda armastas ! "
43011037	Aga mõned nende seast ütlesid : " Kas tema , kes avas pimeda silmad , ei võinud teha , et ka see ei oleks surnud ? "
43011038	Siis Jeesus ärritus taas iseeneses ning tuli haua juurde . See oli koobas ja selle avausel lasus kivi .
43011039	Jeesus ütleb : " Tõstke kivi ära ! " Siis ütleb surnu õde Marta temale : " Issand , ta lehkab juba , sest on juba neljas päev ! "
43011040	Jeesus ütleb temale : " Eks ma öelnud sulle : kui sa usuksid , saaksid sa näha Jumala au ? "
43011041	Siis nad tõstsid kivi ära . Aga Jeesus tõstis oma silmad üles ja ütles : " Ma tänan sind , Isa , et sa mind oled kuulnud !
43011042	Mina ju teadsin , et sa mind ikka kuuled ; kuid rahva pärast , kes siin ümber seisab , ma räägin , et nad usuksid , et sina mind oled läkitanud ! "
43011043	Ja kui ta seda oli öelnud , hüüdis ta suure häälega : " Laatsarus , tule välja ! "
43011044	Ja surnu tuli välja jalust ja käsist mähkmetega mähitud ja nägu higirätikusse mässitud . Jeesus ütleb neile : " Päästke ta lahti ja laske ta minna ! "
43011045	Siis palju juute , kes olid tulnud Maarja juurde ja olid näinud , mis Jeesus oli teinud , uskusid temasse .
43011046	Aga mõned neist läksid variseride juurde ja ütlesid neile , mis Jeesus oli teinud .
43011047	Siis ülempreestrid ja variserid kogusid kokku Suurkohtu ja ütlesid : " Mida me peame tegema ? Sest see inimene teeb palju tunnustähti .
43011048	Kui me ta nõnda jätame , usuvad kõik temasse ; siis tulevad roomlased ja võtavad ära meie paiga ja rahva ! "
43011049	Aga üks nende seast , Kaifas , kes oli sel aastal ülempreester , ütles neile : " Te ei tea midagi
43011050	ega mõtle sellele , et teile on parem , et üks inimene sureb rahva eest kui et kogu rahvas hukkub ! "
43011051	Ent seda ta ei öelnud iseenesest , vaid olles sel aastal ülempreester , kuulutas ta prohveti viisil , et Jeesus pidi surema rahva eest ,
43011052	ja mitte ainult selle rahva eest , vaid et ta ka hajuvil elavad Jumala lapsed koguks ühtekokku .
43011053	Sellest päevast alates nad pidasid nüüd üheskoos nõu teda ära tappa .
43011054	Siis ei käinud Jeesus enam avalikult juutide seas , vaid läks sealt ära kõrbelähedasse kohta , Efraimi-nimelisse linna ; ja ta viibis seal oma jüngritega .
43011055	Aga juutide paasapühad olid ligi , ja paljud läksid sealt maalt enne paasapühi üles Jeruusalemma endid puhastama .
43011056	Siis nad otsisid Jeesust ja rääkisid üksteisega pühakojas seistes : " Mis te arvate , kas ta ei tule pühiks ? "
43011057	Ülempreestrid ja variserid olid aga andnud käsud , et kui keegi peaks teadma , kus ta on , see annaks seda teada , et nad ta kinni võtaksid .
43012001	Kuus päeva enne paasapüha tuli Jeesus Betaaniasse , kus elas Laatsarus , kelle Jeesus oli surnuist üles äratanud .
43012002	Siis nad tegid seal temale söömaaja ja Marta ümmardas . Ja Laatsarus oli üks neist , kes ühes temaga lauas istusid .
43012003	Siis võttis Maarja naela selget , väga kallist nardisalvi ning võidis Jeesuse jalgu ja kuivatas ta jalgu oma juustega . Ja maja sai täis salvi lõhna .
43012004	Aga üks tema jüngritest , Juudas Iskariot , kes pärast tema ära andis , ütles :
43012005	" Mispärast ei ole see salv ära müüdud kolmesaja teenari eest ja raha antud vaestele ? "
43012006	Aga seda ta ei öelnud , et ta vaestest hoolis , vaid et ta oli varas ja ta käes oli kukkur , ja ta kõrvaldas , mis sisse pandi .
43012007	Siis ütles Jeesus : " Jäta ta rahule , et ta seda saaks hoida minu matusepäevaks .
43012008	Sest vaeseid on ikka teie juures , aga mind ei ole teil ikka ! "
43012009	Siis sai suur hulk juute teada , et tema on seal , ja nad ei tulnud sinna mitte ainult Jeesuse pärast , vaid et ka näha saada Laatsarust , kelle ta oli surnuist üles äratanud .
43012010	Aga ülempreestrid pidasid nõu Laatsarusegi ära tappa ,
43012011	sest tema pärast läks sinna palju juute ja uskus Jeesusesse .
43012012	Järgmisel päeval , kui palju rahvast , kes oli tulnud pühi pidama , kuulis , et Jeesus tuleb Jeruusalemma ,
43012013	võtsid nad palmipuude oksi ja läksid välja temale vastu ning hüüdsid : " Hoosianna , õnnistatud olgu , kes tuleb Issanda nimel , Iisraeli kuningas ! "
43012014	Aga Jeesus leidis noore eesli ja istus tema selga , nõnda nagu on kirjutatud :
43012015	" Ära karda , Siioni tütar ! Vaata , sinu kuningas tuleb ning istub eeslisälu seljas ! "
43012016	Sellest ei saanud jüngrid esialgu aru ; aga kui Jeesus oli austatud , siis meenus neile , et see oli kirjutatud tema kohta ja et nad temale seda olid teinud .
43012017	Nii andis temast tunnistust rahvas , kes oli tema juures , kui ta Laatsaruse välja hüüdis hauast ja tema üles äratas surnuist .
43012018	Sellepärast ka rahvas läks temale vastu , sest nad kuulsid teda selle tunnustähe teinud olevat .
43012019	Siis variserid rääkisid isekeskis : " Eks te näe , et te ei saa midagi teha ? Vaata , maailm jookseb tema järele ! "
43012020	Aga nende seas , kes olid tulnud pühiks palvetama , leidusid mõned kreeklased .
43012021	Need tulid nüüd Filippuse juurde , kes oli Betsaidast , Galilea linnast , ja palusid teda , öeldes : " Isand , me tahame Jeesust näha ! "
43012022	Filippus tuleb ja ütleb seda Andreasele , ja Andreas ja Filippus tulevad ning ütlevad seda Jeesusele .
43012023	Aga Jeesus vastab neile ning ütleb : " Tund on tulnud , et Inimese Poega austataks !
43012024	Tõesti , tõesti ma ütlen teile : kui nisuiva ei kuku mullasse ega sure , jääb ta üksi ; aga kui ta sureb , siis ta kannab palju vilja !
43012025	Kes oma elu armastab , see kaotab selle , ja kes oma elu vihkab siin maailmas , see hoiab selle igaveseks eluks .
43012026	Kui keegi mind teenib , see järgigu mind , ja kus mina olen , seal peab olema ka minu teenija ; ja kes mind teenib , seda tahab Isa austada .
43012027	Nüüd on mu hing ehmunud ! Ja mis ma pean ütlema ? Isa , päästa mind sellest tunnist ! Aga sellepärast ma olen tulnud sellesse tundi !
43012028	Isa , austa oma nime ! " Siis tuli hääl taevast : " Mina olen juba austanud ja austan veel ! "
43012029	Siis rahvahulk , kes seal seisis ja seda kuulis , ütles pikse olevat müristanud . Aga teised ütlesid : " Ingel rääkis temaga ! "
43012030	Jeesus kostis ning ütles : " See hääl ei sündinud minu pärast , vaid teie pärast .
43012031	Nüüd käib kohus üle selle maailma ; nüüd tõugatakse välja selle maailma vürst .
43012032	Ja mina tahan , kui mind maast üles tõstetakse , kõik tõmmata enese juurde ! "
43012033	Aga seda ta ütles tähendades , mis surma ta pidi surema .
43012034	Siis vastas rahvas temale : " Me oleme kuulnud käsuõpetusest , et Kristus jääb igavesti . Kuidas siis sina ütled , et Inimese Poeg ülendatakse ? Kes on see Inimese Poeg ? "
43012035	Jeesus ütles nüüd neile : " Valgus on veel üürikeseks ajaks teie keskel ; käige niikaua kui teil valgust on , et pimedus teid ei tabaks ; sest kes käib pimeduses , ei tea , kuhu ta läheb .
43012036	Uskuge valgusesse , niikaua kui teil valgus on , et te saaksite valguse lasteks ! " Seda rääkis Jeesus ja läks ning peitis enese ära nende eest .
43012037	Ja ehk ta küll palju tunnustähti oli teinud nende nähes , ei uskunud nad siiski temasse ,
43012038	et läheks täide prohvet Jesaja sõna , mis ta ütles : " Issand , kes usub meie kuulutust ja kellele on ilmutatud Issanda käsivars ? "
43012039	Sellepärast nad ei võinud uskuda , et Jesaja oli veel öelnud :
43012040	" Tema on teinud nende silmad pimedaks ja nende südamed kõvaks , et nad silmadega ei näeks ja südamega ei mõistaks ega pöörduks , et mina neid parandaksin ! "
43012041	Seda ütles Jesaja , kui ta nägi Jeesuse auhiilgust ja rääkis temast .
43012042	Siiski uskus ka palju ülemaid temasse ; kuid variseride pärast nad ei tunnistanud seda , et neid ei lükataks kogudusest välja .
43012043	Sest nad armastasid austust inimestelt rohkem kui austust Jumalalt .
43012044	Aga Jeesus hüüdis ning ütles : " Kes minusse usub , see ei usu mitte minusse , vaid sellesse , kes mind on läkitanud !
43012045	Ja kes näeb mind , see näeb seda , kes mind on läkitanud .
43012046	Mina olen tulnud valguseks maailma , et ükski , kes usub minusse ei jääks pimedusse .
43012047	Ja kui keegi kuuleb minu sõnu ega pea neid , selle üle ei mõista mina kohut ; sest mina ei ole tulnud kohut mõistma maailma üle , vaid maailma õndsaks tegema .
43012048	Kes mind põlgab ega võta vastu minu sõna , sellel on oma kohtumõistja . Sõna , mis ma olen rääkinud , see mõistab tema üle kohut viimsel päeval .
43012049	Sest ma ei ole rääkinud iseenesest , vaid Isa , kes mind on läkitanud , on mulle andnud käsu , mida ma pean ütlema ja mida ma pean rääkima .
43012050	Ja ma tean , et tema käsk on igavene elu . Mida ma nüüd räägin , seda ma räägin nõnda , kuidas Isa mulle on öelnud ! "
43013001	Aga enne paasapühi , kui Jeesus teadis tunni olevat tulnud , et ta siit maailmast läheb Isa juurde , armastas ta neid otsani , nõnda nagu ta oli armastanud omi , kes olid maailmas .
43013002	Ja õhtusöömaajal olles , kui kurat juba oli Juuda , Siimona poja Iskarioti südamesse pannud , et ta tema ära annaks ,
43013003	ja kui Jeesus teadis , et Isa kõik tema kätte oli andnud ja et tema oli lähtunud Jumalast ja läheb Jumala juurde ,
43013004	tõuseb ta üles õhtusöömaajalt ja võtab oma kuue seljast ja võtab rätiku ja vöötub sellega .
43013005	Pärast seda ta valab vett vaagnasse ja hakkab pesema jüngrite jalgu ja kuivatama rätikuga , millega ta oli vöötatud .
43013006	Siis ta tuleb Siimon Peetruse juurde , ja see ütleb temale : " Issand , kas sina mu jalgu pesed ? "
43013007	Jeesus vastas ning ütles temale : " Mida mina teen , seda sina nüüd ei tea , aga pärast seda sa pead teada saama ! "
43013008	Peetrus ütleb temale : " Eladeski ei või sina minu jalgu pesta ! " Jeesus vastas temale : " Kui ma sind ei pese , siis ei ole sul osa minuga ! "
43013009	Siimon Peetrus ütleb temale : " Issand , mitte üksnes minu jalgu , vaid ka käed ja pea ! "
43013010	Jeesus ütleb temale : " Kes on pestud , sellel ei ole vaja muud kui jalgu pesta , sest ta on üldse puhas ; ja teie olete puhtad , kuid mitte kõik ! "
43013011	Sest ta teadis , kes tema ära annab ; sellepärast ta ütles : " Teie ei ole kõik puhtad ! "
43013012	Kui ta nüüd nende jalad oli pesnud ja oma kuue oli võtnud , istus ta jälle maha ja ütles neile : " Kas teate , mis ma teile olen teinud ?
43013013	Te hüüate mind Õpetajaks ja Issandaks ja ütlete õigesti , sest mina olen see .
43013014	Kui nüüd mina , Issand ja õpetaja , teie jalad olen pesnud , siis peate teiegi üksteise jalgu pesema .
43013015	Sest ma olen teile andnud eeskuju , et ka teie nõnda teeksite , nagu mina teile olen teinud .
43013016	Tõesti , tõesti ma ütlen teile : ei ole ori suurem kui tema isand ega käskjalg suurem kui tema läkitaja !
43013017	Kui te seda teate , õndsad olete , kui te seda teete !
43013018	Ma ei ütle seda teie kõikide kohta ; ma tean , keda ma olen ära valinud . Aga ma ütlen seda , et Kiri täide läheks : kes minu leiba sööb , on tõstnud oma kanna minu vastu !
43013019	Nüüd ütlen ma teile seda , enne kui see sünnib , et kui see sünnib , te usuksite , et mina see olen .
43013020	Tõesti , tõesti ma ütlen teile , et kes vastu võtab selle , kelle ma läkitan , see võtab mind vastu ; aga kes mind vastu võtab , see võtab vastu tema , kes mind on läkitanud ! "
43013021	Kui Jeesus seda oli öelnud , võpatas ta oma vaimus ja tunnistas ning ütles : " Tõesti , tõesti ma ütlen teile , et üks teie seast annab mind ära ! "
43013022	Siis vaatasid jüngrid üksteisele otsa ja olid kahevahel , kellest ta räägib .
43013023	Üks tema jüngritest , see , keda Jeesus armastas , oli lauas istumas Jeesuse rinna najal .
43013024	Selle poole nüüd Siimon Peetrus noogutas peaga ning ütles temale : " Ütle , kes see on , kellest ta räägib ? "
43013025	See laskus siis Jeesuse rinnale ja ütles temale : " Issand , kes see on ? "
43013026	Jeesus vastas : " See on see , kellele mina kastutan ja annan selle palukese ! " Ja tema kastis palukese ning võttis ja andis selle Juudale , Siimona pojale Iskariotile .
43013027	Ja palukese järel läks saatan temasse . Siis Jeesus ütles temale : " Mis sa teed , seda tee kähku ! "
43013028	Aga sellest ei saanud aru ükski neist , kes lauas istusid , miks ta seda temale ütles .
43013029	Sest mõned mõtlesid , et Jeesus , kuna Juuda käes seisis kukkur , temale ütleb : " Osta , mis meile pühiks vaja on ! " Või et ta midagi vaestele annaks .
43013030	Kui ta nüüd palukese oli võtnud , läks ta sedamaid välja . Aga oli öö .
43013031	Kui ta nüüd oli väljunud , ütles Jeesus : " Nüüd on Inimese Poeg austatud ja Jumal on austatud temas !
43013032	Ons Jumal temas austatud , siis austab teda ka Jumal eneses ja austab teda varsti !
43013033	Lapsukesed , ma olen veel üürikese aja teie juures ; te hakkate mind otsima . Ja nagu ma juutidele ütlesin : kuhu mina lähen , sinna teie ei või tulla ! nõnda ma ütlen nüüd ka teile .
43013034	Uue käsusõna ma annan teile , et te üksteist peate armastama , nõnda nagu mina teid olen armastanud ; et teiegi üksteist armastaksite !
43013035	Sellest tunnevad kõik , et teie olete minu jüngrid , kui teil on armastus isekeskis ! "
43013036	Siimon Peetrus ütleb temale : " Issand , kuhu sa lähed ? " Jeesus vastas : " Kuhu ma lähen , sinna sa ei või mind nüüd järgida , aga edaspidi sa järgid mind ! "
43013037	Peetrus ütleb temale : " Issand , miks ma nüüd ei või sind järgida ? Ma annan oma elu sinu eest ! "
43013038	Jeesus vastab temale : " Annad sina oma elu minu eest ? Tõesti , tõesti ma ütlen sulle , et kukk ei laula mitte enne , kui sa mind juba kolm korda oled salanud !
43014001	Teie süda ärgu ehmugu ! Uskuge Jumalasse ja uskuge minusse .
43014002	Minu Isa majas on palju eluasemeid . Kui see nii ei oleks , kas ma oleksin teile öelnud : ma lähen teile aset valmistama ?
43014003	Ja kui ma olen läinud ja teile aseme valmistanud , tulen ma jälle tagasi ja võtan teid enese juurde , et teiegi oleksite , kus mina olen .
43014004	Ja kuhu mina lähen , seda teed te teate ! "
43014005	Toomas ütleb temale : " Issand , me ei tea , kuhu sa lähed ! Kuidas võime teada teed ? "
43014006	Jeesus ütleb temale : " Mina olen tee ja tõde ja elu , ükski ei saa Isa juurde muidu kui minu kaudu !
43014007	Kui te mind oleksite ära tundnud , siis te tunneksite ka minu Isa , ja sellest ajast te tunnete teda ja olete teda näinud ! "
43014008	Filippus ütleb temale : " Issand , näita meile Isa , siis me jääme rahule ! "
43014009	Jeesus ütleb temale : " Niikaua aega olen ma teie juures ja sa ei ole mind tundnud , Filippus ? Kes mind on näinud , see on näinud Isa . Kuidas sa ütled : näita meile Isa ! ?
43014010	Kas sa ei usu , et mina olen Isas ja Isa on minus ? Neid sõnu , mida ma räägin , ei räägi ma iseenesest , vaid Isa , kes asub minus , teeb oma tegusid .
43014011	Uskuge mind , et mina olen Isas ja et Isa on minus ; aga kui mitte , siis uskuge nende tegude pärast .
43014012	Tõesti , tõesti ma ütlen teile , et kes usub minusse , see teeb ka neid tegusid , mida mina teen , ja teeb veel suuremaid kui need on , sest mina lähen Isa juurde !
43014013	Ja mida te iganes palute minu nimel , seda ma teen , et Isa austataks Pojas !
43014014	Kui te midagi minult palute minu nimel , siis ma teen seda .
43014015	Kui te mind armastate , siis pidage minu käsusõnu !
43014016	Ja mina palun Isa , ja tema annab teile teise Trööstija , et see teie juurde jääks igavesti ,
43014017	tõe Vaimu , keda maailm ei või vastu võtta , sellepärast et ta teda ei näe ega tunne ; aga teie tunnete teda , sest tema jääb teie juurde ja tahab olla teie sees .
43014018	Ma ei jäta teid vaestekslasteks ; ma tulen teie juurde .
43014019	Veel on pisut aega , siis maailm ei näe mind enam , aga teie näete mind ; sest mina elan ja teie saate elama !
43014020	Sel päeval te saate tunda , et mina olen oma Isas ja teie minus ja mina teis .
43014021	Kellel on minu käsusõnad ja kes neid peab , see on , kes mind armastab ; kes aga mind armastab , seda armastab minu Isa ja mina tahan teda armastada ja iseennast temale ilmutada ! "
43014022	Temale ütleb Juudas , mitte Iskariot : " Issand , millest see oleneb , et sa meile tahad ennast ilmutada , aga mitte maailmale ? "
43014023	Jeesus vastas ning ütles temale : " Kui keegi mind armastab , küll ta peab minu sõna , ja minu Isa armastab teda , ja me tuleme tema juurde ja teeme eluaseme tema juurde .
43014024	Kes mind ei armasta , see ei pea minu sõnu ; ja sõna , mida te kuulete , ei ole minu , vaid on Isa sõna , kes mind on läkitanud .
43014025	Seda olen mina teile rääkinud teie juures viibides .
43014026	Aga Trööstija , Püha Vaim , kelle minu Isa läkitab minu nimel , see õpetab teile kõik ja tuletab teile meelde kõik , mis mina olen öelnud .
43014027	Rahu ma jätan teile ; oma rahu ma annan teile ; mina ei anna teile nõnda nagu maailm annab . Teie süda ärgu ehmugu ja ärgu mingu araks !
43014028	Te kuulsite mind teile ütlevat : ma lähen ära ja tulen taas teie juurde . Kui te mind armastaksite , siis te rõõmutseksite , et ma lähen Isa juurde ; sest minu Isa on suurem minust !
43014029	Ja nüüd ma olen teile seda öelnud , enne kui see sünnib , et te usuksite , kui see sünnib .
43014030	Ma ei räägi enam palju teiega , sest selle maailma vürst tuleb ja ta ei saa minust midagi .
43014031	Aga et maailm saaks aru , et ma armastan Isa ja teen nõnda , kuidas Isa mind on käskinud . Tõuske , mingem siit ära ! "
43015001	" Mina olen tõeline viinapuu ja minu Isa on viinamäe aednik .
43015002	Iga oksa minu küljes , mis ei kanna vilja , tema kõrvaldab ja igaüht , mis kannab vilja , tema puhastab , et see kannaks rohkem vilja .
43015003	Teie olete juba puhtad selle sõna pärast , mis mina teile olen rääkinud !
43015004	Jääge minusse ja mina jään teisse . Nagu oks ei või vilja kanda iseenesest , kui ta ei jää viinapuu külge , nõnda ka teie , kui te ei jää minusse .
43015005	Mina olen viinapuu , teie olete oksad ; kes jääb minusse ja mina temasse , see kannab palju vilja ; sest ilma minuta ei või te midagi teha !
43015006	Kui keegi ei jää minusse , siis ta heidetakse välja nagu viinapuu oks ning kuivab ära . Ja nad kogutakse kokku ja heidetakse tulle ning põletatakse ära .
43015007	Kui te jääte minusse ja minu sõnad jäävad teisse , siis paluge , mis te iganes tahate , ja see sünnib teile !
43015008	Selles on minu Isa austatud , et te kannate palju vilja ja osutute minu jüngriteks .
43015009	Otsekui minu Isa on armastanud mind , nõnda olen ka mina teid armastanud ; jääge minu armastusse .
43015010	Kui te peate minu käsusõnu , siis te jääte minu armastusse , nõnda nagu mina olen pidanud oma Isa käsusõnu ja jään tema armastusse .
43015011	Seda ma olen teile rääkinud , et minu rõõm oleks teie sees ja teie rõõm saaks täielikuks .
43015012	See on minu käsusõna , et te armastaksite üksteist nõnda nagu mina teid olen armastanud !
43015013	Suuremat armastust ei ole kellelgi kui see , et ta jätab oma elu oma sõprade eest !
43015014	Teie olete mu sõbrad , kui te teete , mida mina teid käsin .
43015015	Ma ei ütle teid enam orjad olevat ; sest ori ei tea , mida ta isand teeb . Vaid ma olen teid nimetanud sõpradeks , sest ma olen teile teada andnud kõik , mis ma oma Isalt olen kuulnud .
43015016	Mitte teie ei ole mind valinud , vaid mina olen teid valinud ja olen teid seadnud , et te läheksite ja kannaksite vilja ja et teie vili jääks ja Isa teile annaks , mida te iganes palute minu nimel .
43015017	Seda ma käsin teid , et te armastaksite üksteist !
43015018	Kui maailm teid vihkab , siis teadke , et ta mind on enne teid vihanud .
43015019	Kui te oleksite maailmast , siis maailm armastaks oma . Aga et te ei ole maailmast , vaid mina olen teid ära valinud maailmast , sellepärast vihkab teid maailm !
43015020	Pidage meeles seda sõna , mis ma teile olen öelnud : ei ole ori suurem oma isandast ! On nemad mind taga kiusanud , siis nad kiusavad teidki taga . On nad pidanud minu sõna , siis nad peavad teiegi sõna .
43015021	Aga seda kõike nad teevad teile minu nime pärast , sest nad ei tunne teda , kes mind on läkitanud .
43015022	Kui ma ei oleks tulnud ega oleks neile rääkinud , siis ei oleks neil pattu . Aga nüüd ei ole neil oma pattu millegagi vabandada .
43015023	Kes vihkab mind , see vihkab mu Isa !
43015024	Kui ma ei oleks nende keskel teinud neid tegusid , mida ükski muu ei ole teinud , ei oleks neil pattu ; aga nüüd on nad näinud ja vihanud niihästi mind kui mu Isa .
43015025	Aga see on sündinud , et läheks täide sõna , mis on kirjutatud nende käsuõpetuses : nad on mind vihanud ilmaasjata !
43015026	Aga kui Trööstija tuleb , kelle mina teile läkitan Isalt , tõe Vaim , kes lähtub Isast , see tunnistab minust .
43015027	Ja teiegi tunnistate , sest te olete algusest peale olnud ühes minuga !
43016001	Seda ma olen teile rääkinud , et te ei taganeks .
43016002	Nad heidavad teid kogudusest välja ja tuleb aeg , mil igaüks , kes teid tapab , arvab au andvat Jumalale .
43016003	Ja seda nad teevad , sellepärast et nad ei tunne Isa ega mind .
43016004	Aga seda ma olen teile rääkinud , et kui tuleb see aeg , te mõtleksite sellele , et mina teile seda olen öelnud . Ent seda ma ei ole teile öelnud algusest , sest ma olin ühes teiega .
43016005	Aga nüüd ma lähen selle juurde , kes mind on läkitanud , ja keegi teie seast ei küsi minult : kuhu sa lähed ?
43016006	Ainult et mina seda teile olen öelnud , siis on kurbus täitnud teie südame .
43016007	Aga mina ütlen teile tõtt : see tuleb teile heaks , et mina lähen ära . Sest kui ma ei läheks , ei tuleks Trööstija teie juurde . Aga kui ma lähen , siis ma läkitan tema teie juurde .
43016008	Ja kui ta tuleb , siis ta toob maailmale selguse patu kohta ja õiguse kohta ja kohtu kohta :
43016009	patu kohta , et nad ei usu minusse ;
43016010	õiguse kohta , et ma lähen Isa juurde ja te ei näe mind enam ;
43016011	ja kohtu kohta , et selle maailma vürsti üle on kohus mõistetud .
43016012	Mul on teile veel palju ütlemist , aga te ei või nüüd seda kanda .
43016013	Aga kui tema , tõe Vaim , tuleb , siis ta juhatab teid kõigesse tõesse , sest tema ei räägi iseenesest , vaid mida ta kuuleb , seda ta räägib ja tulevasi asju ta kuulutab teile .
43016014	Tema austab mind , sest minu omast ta võtab ja kuulutab teile .
43016015	Kõik , mis Isal on , see on minu päralt ; sellepärast ma ütlesin , et ta võtab minu omast ja kuulutab teile .
43016016	Üürikese aja pärast , siis te ei näe mind , ja taas üürikese aja pärast , siis te näete mind ! "
43016017	Siis ütlesid mõned tema jüngritest isekeskis : " Mis see on , mis ta ütleb meile : üürikese aja pärast , siis te ei näe mind , ja taas üürikese aja pärast , siis te näete mind ! ja : mina lähen Isa juurde ? "
43016018	Nimelt nad küsisid : " Mis see on , mis ta ütleb : üürikese aja pärast ? Meie ei tea , mida ta räägib . "
43016019	Siis Jeesus sai aru , et nad temalt tahtsid küsida , ja ütles neile : " Seda te küsitlete isekeskis , et ma ütlesin : üürikese aja pärast , siis te ei näe mind , ja taas üürikese aja pärast te näete mind !
43016020	Tõesti , tõesti ma ütlen teile , te nutate ja kaeblete , aga maailm on rõõmus ! Teid kurvastatakse , aga teie kurvastus muutub rõõmuks !
43016021	Kui naine sünnitab , on ta murelik , sest tema hetk on tulnud ; aga kui ta lapse on saanud , ei mõtle ta enam ahastusele rõõmu pärast , et inimene on sündinud maailma .
43016022	Ja teilgi on nüüd meel murelik , aga ma tahan teid jälle näha ja teie süda rõõmustub , ja ükski ei võta teie rõõmu teilt ära .
43016023	Ja sel päeval te ei küsi minult midagi . Tõesti , tõesti ma ütlen teile , et mida te iganes Isalt palute , seda ta annab teile minu nimel !
43016024	Tänini ei ole te midagi palunud minu nimel . Paluge , siis te saate , et teie rõõm võiks olla täielik .
43016025	Seda ma olen teile rääkinud võrdumitega ; aga tuleb aeg , mil ma teile enam ei räägi võrdumitega , vaid kuulutan Isast teile avalikult .
43016026	Sel päeval te palute minu nimel . Ja ma ei ütle teile , et ma palun Isa teie eest .
43016027	Sest Isa ise armastab teid , sellepärast et teie olete mind armastanud ja uskunud , et mina olen lähtunud Jumalast .
43016028	Ma olen lähtunud Isast ja tulnud maailma ; taas ma jätan maha maailma ja lähen Isa juurde ! "
43016029	Tema jüngrid ütlesid : " Vaata , nüüd sa ütled lausa ega räägi võrdumitega !
43016030	Nüüd me teame , et sa tead kõik ja et sul ei ole vaja , et keegi sinult küsib . Sellest me usume , et sa oled lähtunud Jumala juurest ! "
43016031	Jeesus vastas neile : " Kas te nüüd usute ?
43016032	Vaata , tund tuleb ja on juba tulnud , et teid hajutatakse igaüks ise kohta ja te jätate mind üksi ! Ja mina ei ole ometi mitte üksi , sest Isa on minuga .
43016033	Seda ma olen teile rääkinud , et teil oleks rahu minus . Maailmas on teil ahastust , aga olge julged , mina olen maailma ära võitnud ! "
43017001	Seda rääkis Jeesus ja tõstis oma silmad taeva poole ning ütles : " Isa , tund on tulnud ! Austa oma Poega , et ka Poeg austaks sind ,
43017002	nagu sa oled temale andnud meelevalla kõige liha üle , et ta annaks igavese elu kõigile , keda sina oled temale andnud !
43017003	Aga see on igavene elu , et nad tunneksid sind , ainust tõelist Jumalat ja Jeesust Kristust , kelle sina oled läkitanud .
43017004	Mina olen sind austanud maa peal ; ma olen lõpetanud selle töö , mille sa oled andnud mulle teha .
43017005	Ja nüüd austa mind sina , Isa , enese juures selle auga , mis mul oli sinu juures enne maailma olemasolu .
43017006	Mina olen sinu nime ilmutanud inimestele , keda sa mulle oled andnud maailmast . Nemad olid sinu omad ja sina andsid nad mulle , ja nad on pidanud sinu sõna .
43017007	Nüüd nad teavad , et kõik , mis sina mulle oled andnud , on sinult .
43017008	Sest need sõnad , mis sa andsid mulle , olen ma andnud neile , ja nemad on vastu võtnud ja teavad , et ma tõesti olen lähtunud sinu juurest , ja nemad on uskunud , et sina oled mind läkitanud .
43017009	Mina palun nende eest ; maailma eest ma ei palu , vaid nende eest , keda sina oled mulle andnud , sest nad on sinu omad .
43017010	Ja kõik , mis on minu oma , on sinu , ja mis on sinu oma , on minu , ja nendes ma olen austatud .
43017011	Ja ma ei ole edaspidi enam maailmas , aga nemad on maailmas , ja mina tulen sinu juurde . Püha Isa , hoia neid oma nimes , mille sa oled mulle andnud , et nad oleksid üks , nõnda nagu meie !
43017012	Kui ma olin ühes nendega , hoidsin ma neid sinu nimes , mille sa oled mulle andnud ; ja ma hoidsin neid ning ükski neist ei ole kadunud , kui ainult kadumisepoeg , et Kiri täide läheks .
43017013	Aga nüüd ma tulen sinu juurde ja räägin seda maailmas , et minu rõõm neil oleks täieline neis enestes .
43017014	Mina olen neile andnud sinu sõna ja maailm vihkab neid ; sest nad ei ole maailmast , nõnda nagu mina ei ole maailmast .
43017015	Mina ei palu , et sa võtaksid nad ära maailmast , vaid et sa neid hoiaksid tigeda eest .
43017016	Nad ei ole maailmast , nõnda nagu minagi ei ole maailmast .
43017017	Pühitse neid tões : sinu sõna on tõde !
43017018	Otsekui sina oled mind läkitanud maailma , nõnda minagi olen nad läkitanud maailma .
43017019	Ja mina pühitsen iseennast nende eest , et nemadki oleksid pühitsetud tõe sees .
43017020	Aga ma ei palu mitte üksnes nende eest , vaid ka nende eest , kes nende sõna kaudu usuvad minusse ,
43017021	et nemad kõik oleksid üks , nõnda nagu sina , Isa , minus ja mina sinus , et nemadki meis oleksid ja maailm usuks , et sa mind oled läkitanud .
43017022	Selle au , mille sa andsid mulle , olen mina andnud neile , et nad oleksid üks , nõnda nagu meie oleme üks :
43017023	mina nendes ja sina minus , et nad täielikult saaksid üheks ja maailm tunneks , et sina oled mind läkitanud ja oled armastanud neid , nõnda nagu sa mind oled armastanud .
43017024	Isa , ma tahan , et kus mina olen , ka nemad oleksid minu juures , keda sa mulle oled andnud ; et nad näeksid minu auhiilgust , mille sa mulle oled andnud ; sest sa oled mind armastanud enne maailma rajamist .
43017025	Õige Isa , maailm ei ole sind tundnud ; aga mina tunnen sind ja need on hakanud tundma , et sina oled mind läkitanud .
43017026	Ja ma olen neile andnud teada sinu nime ja annan seda teada selleks , et armastus , millega sa mind oled armastanud , oleks nendes ja mina oleksin nendes ! "
43018001	Kui Jeesus seda oli rääkinud , läks ta oma jüngritega välja üle Kiidroni jõe . Seal oli aed , kuhu ta läks oma jüngritega .
43018002	Aga Juudas , kes tema ära andis , teadis ka seda paika , sest et Jeesus sagedasti sinna oli kokku tulnud oma jüngritega .
43018003	Juudas võttis nüüd enesega kaasa väesalga ning ülempreestritelt ja variseridelt sulaseid ja tuli sinna tulelontide , lampide ja relvadega .
43018004	Siis Jeesus , kuna ta teadis kõik , mis tema peale tuleb , läks välja ja ütles neile : " Keda te otsite ? "
43018005	Nad vastasid temale : " Jeesust Naatsaretlast ! " Tema ütles neile : " Mina olen see ! " Ka Juudas , kes tema ära andis , seisis nende juures .
43018006	Kui ta nüüd neile ütles : " Mina olen see ! " taganesid nad ja langesid maha .
43018007	Siis ta küsis taas neilt : " Keda te otsite ? " Nemad ütlesid : " Jeesust Naatsaretlast ! "
43018008	Jeesus vastas : " Ma olen teile öelnud , et mina see olen ! Kui te nüüd mind otsite , siis laske need ära minna ! " -
43018009	et täide läheks sõna , mis ta oli öelnud : mina ei ole kaotanud kedagi neist , keda sa mulle oled andnud !
43018010	Siis Siimon Peetrus , kellel oli mõõk , tõmbas selle välja ja lõi ülempreestri sulast ning raius tema parema kõrva ära , sulase nimi aga oli Malkus .
43018011	Siis Jeesus ütles Peetrusele : " Pista oma mõõk tuppe ! Eks mina pea jooma seda karikat , mille Isa mulle on andnud ? "
43018012	Aga väesalk ja ülempealik ja juutide sulased võtsid Jeesuse ja sidusid ta kinni
43018013	ja viisid esiti Annase juurde ; sest see oli Kaifase äi , ja Kaifas oli tol aastal ülempreester .
43018014	Kaifas aga oli see , kes juutidele nõu andes oli öelnud : " Parem on , et üks inimene sureb rahva eest ! "
43018015	Aga Siimon Peetrus järgis Jeesust ja üks teine jünger . See jünger oli tuttav ülempreestrile ja läks Jeesusega ühes ülempreestri õue .
43018016	Ja Peetrus seisis väljas ukse ees . Siis läks teine jünger , kes oli tuttav ülempreestrile , välja ja rääkis uksehoidjaga ning viis Peetruse sisse .
43018017	Siis ütles uksehoidjatüdruk Peetrusele : " Eks sinagi ole üks selle inimese jüngritest ? " Tema ütles : " Mina ei ole ! "
43018018	Aga teenrid ja sulased seisid ja olid teinud sütetule , sest oli külm , ja soojendasid endid . Ja Peetrus seisis nende juures ning soojendas ennast .
43018019	Ülempreester küsis nüüd Jeesuselt tema jüngrite ja tema õpetuse kohta .
43018020	Jeesus kostis temale : " Mina olen avalikult rääkinud maailmale ; mina olen alati õpetanud koguduse-ja pühakojas , kuhu kõik juudid kokku tulevad , ja salaja ma ei ole midagi rääkinud .
43018021	Miks sa minult küsid ? Küsi nendelt , kes on kuulnud , mida ma neile olen rääkinud . Vaata , need teavad , mis ma olen rääkinud ! "
43018022	Aga kui ta seda oli öelnud , lõi üks sulaseist , kes seisid seal juures , Jeesust kõrva äärde ning ütles : " Kas sa nõnda vastad ülempreestrile ? "
43018023	Jeesus kostis temale : " Kui ma olen rääkinud pahasti , siis tõesta , et see on paha ; aga kui ma olen hästi rääkinud , miks sa mind siis lööd ? "
43018024	Siis Annas saatis tema seotult ülempreester Kaifase juurde .
43018025	Aga Siimon Peetrus seisis ja soojendas ennast . Siis ütlesid nad temale : " Eks sinagi ole tema jüngrite seast ? " Tema salgas ja ütles : " Mina ei ole ! "
43018026	Üks ülempreestri teenreist , selle sugulane , kelle kõrva Peetrus oli ära raiunud , ütleb : " Kas mina sind ei näinud ühes temaga aias ? "
43018027	Siis Peetrus salgas jälle , ja sedamaid laulis kukk .
43018028	Siis nad viisid Jeesuse Kaifase juurest kohtukotta ; aga see oli puhteajal . Ja nad ise ei läinud kohtukotta , et nad ei rüvetuks , vaid võiksid süüa paasatalle .
43018029	Siis läks Pilaatus välja nende juurde ja ütles : " Mis teil on kaebamist selle inimese peale ? "
43018030	Nemad vastasid ning ütlesid temale : " Kui see ei oleks kurjategija , me ei oleks andnud teda sinu kätte ! "
43018031	Siis ütles Pilaatus neile : " Võtke teie ta ja mõistke oma käsuõpetuse järgi kohut tema üle ! " Juudid ütlesid temale : " Meil ei ole luba kedagi tappa ! " -
43018032	et täide läheks Jeesuse sõna , mis ta oli öelnud , kui ta tähendas , millist surma ta sureb .
43018033	Siis läks Pilaatus jälle kohtukotta ja kutsus Jeesuse ning ütles temale : " Oled sina juutide kuningas ? "
43018034	Jeesus vastas : " Räägid sa seda iseenesest või on sulle teised seda minust öelnud ? "
43018035	Pilaatus vastas : " Egas ma juut ole ! Sinu oma rahvas ja ülempreestrid on sind andnud minu kätte . Mis sa oled teinud ? "
43018036	Jeesus kostis : " Minu riik ei ole sellest maailmast ; oleks mu riik sellest maailmast , küll mu sulased oleksid võidelnud , et mind ei oleks antud juutide kätte . Ent nüüd ei ole mu riik mitte siit ! "
43018037	Siis ütles Pilaatus temale : " Siis oled sina ometi kuningas ? " Jeesus vastas : " Jah , olen , sest mina olen kuningas ! Ma olen selleks sündinud ja selleks tulnud maailma , et ma tõele tunnistust annaksin . Kes tõe seest on , see kuuleb minu häält ! "
43018038	Pilaatus ütleb temale : " Mis on tõde ? " Kui ta seda oli öelnud , läks ta uuesti välja juutide juurde ja ütles neile : " Mina ei leia temast ühtki süüd !
43018039	Aga teil on kombeks , et ma paasapühal lasen ühe teile vabaks . Kas tahate nüüd , et ma teile vabaks lasen juutide kuninga ? "
43018040	Siis nad kisendasid jälle kõik ning ütlesid : " Mitte teda , vaid Barabas ! " Aga Barabas oli röövel .
43019001	Siis Pilaatus võttis Jeesuse ja laskis teda rooskadega peksta .
43019002	Ja sõjamehed punusid kibuvitstest krooni ja panid selle temale pähe ja riietasid teda purpurkuuega
43019003	ja tulid tema juurde ja ütlesid : " Tere , juutide kuningas ! " Ja nad lõid teda kõrva äärde .
43019004	Siis Pilaatus läks taas välja ja ütles neile : " Vaata , ma toon ta teile välja , et te aru saaksite , et ma ei leia temast ühtki süüd ! "
43019005	Siis tuli Jeesus välja ja kandis kibuvitsakrooni ja purpurkuube . Ja Pilaatus ütles neile : " Ennäe inimest ! "
43019006	Kui nüüd ülempreestrid ja sulased teda nägid , kisendasid nad ning ütlesid : " Löö risti ! Löö risti ! " Pilaatus ütles neile : " Võtke teie tema ja lööge ta risti , sest mina ei leia temast süüd ! "
43019007	Juudid vastasid temale : " Meil on käsuõpetus , ja käsu järgi ta peab surema , sest ta on enese teinud Jumala Pojaks ! "
43019008	Kui nüüd Pilaatus seda sõna kuulis , kartis ta veel enam .
43019009	Ja ta läks jälle kohtukotta ja ütleb Jeesusele : " Kust sa oled ? " Aga Jeesus ei andnud temale vastust .
43019010	Siis ütleb Pilaatus temale : " Kas sa ei räägi minuga ? Eks sa tea , et mul on meelevald sind vabaks lasta ja meelevald sind risti lüüa ? "
43019011	Jeesus kostis : " Sinul ei oleks mingit meelevalda minu üle , kui see sulle ei oleks antud ülalt ; sellepärast on sellel , kes mind sinu kätte andis , suurem patt ! "
43019012	Sellest alates püüdis Pilaatus teda vabaks lasta . Aga juudid kisendasid ning ütlesid : " Kui sa selle vabaks lased , siis sa ei ole keisri sõber ! Igaüks , kes iseenese teeb kuningaks , on keisri vastane ! "
43019013	Kui nüüd Pilaatus neid sõnu kuulis , viis ta Jeesuse välja ja istus maha kohtujärjele sinna paika , mida hüütakse Kivipõrandaks , aga heebrea keeli Gabbataks .
43019014	Aga oli paasapüha valmistuspäev , arvata kuues tund . Ja tema ütles juutidele : " Ennäe teie kuningat ! "
43019015	Aga nad kisendasid : " Vii ära , vii ära , löö ta risti ! " Pilaatus ütleb neile : " Kas ma pean teie kuninga risti lööma ? " Ülempreestrid vastasid : " Meil ei ole kuningat , vaid on keiser ! "
43019016	Siis ta andis tema nende kätte risti lüüa . Ja nad võtsid Jeesuse .
43019017	Ja tema kandis ise oma risti ning väljus nõndanimetatud Pealae asemele , mida heebrea keeli hüütakse Kolgataks .
43019018	Seal nad lõid ta risti ja teised kaks temaga , teise teisele poole , aga Jeesuse keskele .
43019019	Aga Pilaatus kirjutas ka pealkirja ja pani selle risti külge ; ja sellele oli kirjutatud : " Jeesus Naatsaretlane , juutide kuningas ! "
43019020	Seda pealkirja luges nüüd palju juute , sest paik , kus Jeesus risti löödi , oli linna ligi . Ja pealkiri oli kirjutatud heebrea , ladina ja kreeka keeli .
43019021	Siis ütlesid juutide ülempreestrid Pilaatusele : " Ära kirjuta " Juutide kuningas " , vaid : " Ta on öelnud : mina olen juutide kuningas ! "
43019022	Pilaatus kostis : " Mis ma olen kirjutanud , olen ma kirjutanud ! "
43019023	Kui nüüd sõjamehed Jeesuse olid risti löönud , võtsid nad tema riided ja tegid neli osa , igale sõjamehele ühe osa , ja kuue ; kuub aga oli õmbluseta , ülemisest äärest alumiseni ühes tükis kootud .
43019024	Siis nad ütlesid üksteisele : " Ärgem kiskugem seda lõhki , vaid heitkem liisku selle kohta , kellele see saab ! " - et läheks täide Kiri , mis ütleb : " Nad on mu riided isekeskis jaganud ja minu kuue kohta liisku heitnud ! " Seda sõjamehed tegidki .
43019025	Aga Jeesuse risti juures seisid tema ema ja ta ema õde Maarja , Kloopase naine , ja Maarja Magdaleena .
43019026	Kui nüüd Jeesus nägi risti kõrval seisvat oma ema ja jüngrit , keda ta armastas , ütleb ta emale : " Naine , vaata , see on su poeg ! "
43019027	Pärast ta ütleb jüngrile : " Vaata , see on su ema ! " Ja sestsamast tunnist võttis jünger ta oma kotta .
43019028	Pärast seda ütleb Jeesus , teades , et kõik juba on lõpetatud , et Kiri täide läheks : " Mul on janu ! "
43019029	Seal seisis astja täis äädikat . Siis nad pistsid äädikaga täidetud käsna iisopi otsa ja panid selle tema suu ette .
43019030	Kui nüüd Jeesus äädikat oli võtnud , ütles ta : " See on lõpetatud ! " Ja ta nõrgutas pead ning heitis hinge .
43019031	Aga et oli valmistuspäev ja et kehad ei jääks hingamispäevaks ristile - sest see hingamispäev oli suur - palusid juudid Pilaatust , et ristilöödute sääreluud murtaks ja nad maha võetaks .
43019032	Siis tulid sõjamehed ja murdsid esimese sääreluud ja teise omad , kes ühes temaga olid risti löödud .
43019033	Aga kui nad tulid Jeesuse juurde ja nägid ta juba surnud olevat , ei murdnud nad tema sääreluid ,
43019034	vaid üks sõjameestest pistis odaga tema küljesse ; ja kohe tuli välja verd ja vett .
43019035	Ja see , kes seda nägi , on seda tunnistanud , ja tema tunnistus on tõsi , ja tema teab , et ta räägib tõtt , et teiegi usuksite .
43019036	Sest see on sündinud , et Kiri täide läheks : " Tema luid ärgu murtagu ! "
43019037	Ja taas ütleb teine Kiri : " Nad saavad näha , kellesse nad on pistnud ! "
43019038	Aga pärast seda Joosep Arimaatiast , kes oli Jeesuse jünger , kuid salaja , kartusest juutide eest , palus Pilaatuselt , et ta tohiks maha võtta Jeesuse ihu . Ja Pilaatus andis temale loa . Siis ta tuli ja võttis Jeesuse ihu maha .
43019039	Nikodeemuski , kes varem oli öösel Jeesuse juurde tulnud , tuli ja tõi segatud mürri ja aaloet ligi sada naela .
43019040	Siis nad võtsid Jeesuse ihu ja mähkisid ta linastesse riietesse lõhnarohtudega , nõnda nagu on juutide matmisviis .
43019041	Aga seal paigas , kus ta oli risti löödud , oli aed ja aias uus haud , kuhu veel iialgi ei olnud kedagi pandud .
43019042	Sinna nad panid siis Jeesuse juutide valmistuspäeva pärast ; sest see haud oli lähedal .
43020001	Aga nädala esimesel päeval tuli Maarja Magdaleena vara , kui alles pime oli , hauale ja näeb , et kivi on haua eest ära võetud .
43020002	Siis ta jookseb ja tuleb Siimon Peetruse ja teise jüngri juurde , keda Jeesus armastas , ja ütleb neile : " Nad on Issanda hauast ära võtnud ja me ei tea , kuhu nad ta on pannud ! "
43020003	Siis läksid välja Peetrus ja teine jünger ja tulid hauale .
43020004	Aga nad jooksid mõlemad üheskoos , ja teine jünger jooksis ees usinamini kui Peetrus ja jõudis enne hauale .
43020005	Ja kummargile sisse vaadates näeb ta surnulinad seal olevat ; aga ta ei läinud sisse .
43020006	Siis tuli Siimon Peetrus , kes teda järgis , ja läks haua sisse . Ja ta näeb surnulinad maas olevat ,
43020007	ja higirätiku , mis oli tema pea peal olnud , et see ei ole surnulinadega maas , vaid on isepäinis kokku mähitud teises kohas .
43020008	Siis läks sisse ka teine jünger , kes esimesena oli tulnud hauale , ja nägi ja uskus .
43020009	Sest nad ei saanud veel aru Kirjast , et tema pidi surnuist üles tõusma .
43020010	Siis need jüngrid läksid jälle tagasi omaste juurde .
43020011	Maarja aga seisis haua juures väljas ja nuttis . Kui ta nõnda nuttis , vaatas ta kummargile hauda
43020012	ja näeb kaht inglit valgeis riideis istuvat , ühe peatsis ja teise jalutsis , seal kus Jeesuse ihu oli maganud .
43020013	Ja need ütlevad temale : " Naine , miks sa nutad ? " Ta ütleb neile : " Nemad on mu Issanda ära viinud ja ma ei tea , kuhu nad ta on pannud ! "
43020014	Kui ta seda oli öelnud , pöördus ta ümber ja näeb Jeesust seisvat , ja ta ei teadnud , et see on Jeesus .
43020015	Jeesus ütleb temale : " Naine , miks sa nutad ? Keda sa otsid ? " Naine mõtleb tema aedniku olevat ja ütleb talle : " Isand , kui sina ta oled ära kandnud , siis ütle mulle , kuhu sa ta oled pannud , ja mina toon ta ära ! "
43020016	Jeesus ütleb temale : " Maarja ! " See pöördub ümber ja ütleb talle heebrea keeli : " Rabuuni ! " See tähendab : õpetaja .
43020017	Jeesus ütleb talle : " Ära puuduta mind , sest ma pole veel üles läinud oma Isa juurde ! Kuid mine mu vendade juurde ja ütle neile : mina lähen üles oma Isa ja teie Isa juurde ja oma Jumala ja teie Jumala juurde ! "
43020018	Maarja Magdaleena tuleb ja teatab jüngritele , et ta on Issandat näinud ja et ta temale seda on öelnud .
43020019	Kui nüüd õhtu aeg oli samal nädala esimesel päeval ja uksed olid lukus seal , kus jüngrid olid kartuse pärast juutide eest , siis tuli Jeesus ja seisis keset nende seas ja ütles neile : " Rahu olgu teile ! "
43020020	Ja kui ta seda oli öelnud , näitas ta neile oma käsi ja külge . Siis jüngrid said rõõmsaks Issandat nähes .
43020021	Jeesus ütles nüüd taas neile : " Rahu olgu teile ! Nõnda nagu minu Isa on mind läkitanud , nõnda läkitan ka mina teid ! "
43020022	Ja kui ta seda oli öelnud , puhus ta nende peale ja ütles neile : " Võtke vastu Püha Vaim !
43020023	Kellele te iganes patud andeks annate , neile on need andeks antud ; kellele te iganes patud kinnitate , neile on need kinnitatud ! "
43020024	Aga Toomas , üks neist kaheteistkümnest , keda nimetatakse Kaksikuks , ei olnud nendega , kui Jeesus tuli .
43020025	Siis ütlesid teised jüngrid temale : " Me nägime Issandat ! " Aga tema ütles neile : " Kui ma ei näe tema kätes naelte jälgi ega pane oma sõrme naelte asemeisse ja oma kätt tema külje sisse , siis ma ei usu ! "
43020026	Ja kaheksa päeva pärast olid tema jüngrid jälle toas ja Toomas nendega . Siis tuli Jeesus uste lukus olles ja seisis nende keskel ja ütles : " Rahu olgu teile ! "
43020027	Selle järel ta ütleb Toomale : " Pane oma sõrm siia ja vaata minu käsi , ja siruta oma käsi siia ja pista see minu küljesse , ja ära ole uskmatu , vaid usklik ! "
43020028	Toomas vastas ning ütles temale : " Minu Issand ja minu Jumal ! "
43020029	Jeesus ütleb temale : " Et sa mind oled näinud , siis sa usud . Õndsad on need , kes ei näe ja siiski usuvad ! "
43020030	Nii tegi Jeesus ka veel muid tunnustähti jüngrite ees , mida ei ole kirjutatud sellesse raamatusse .
43020031	Aga need on kirjutatud , et te usuksite , et Jeesus on Kristus , Jumala Poeg , ja et teil uskudes oleks elu tema nime sees .
43021001	Pärast seda ilmus Jeesus jälle jüngritele Tibeeria mere ääres . Aga ta ilmus nõnda :
43021002	Siimon Peetrus ja Toomas , keda kutsutakse Kaksikuks , ja Naatanael Kaanast Galileamaalt , ja Sebedeuse pojad ja veel teised kaks tema jüngritest olid seal koos .
43021003	Siis ütleb Siimon Peetrus neile : " Ma lähen kalale . " Nad ütlevad temale : " Me tuleme ka ühes sinuga . " Nad läksid välja ja astusid varsti paati , aga ei saanud ühtki sel ööl .
43021004	Aga kui juba oli hommik , seisis Jeesus rannal . Ent jüngrid ei teadnud , et see oli Jeesus .
43021005	Siis ütleb Jeesus neile : " Lapsed , kas teil on midagi toidupoolist ? " Nemad vastasid temale : " Ei ole . "
43021006	Aga tema ütles neile : " Heitke võrk välja paremale poole paati , siis te leiate ! " Nad heitsid selle siis välja ega suutnud seda enam vedada kalade hulga pärast !
43021007	Siis ütles see jünger , keda Jeesus armastas , Peetrusele : " See on Issand ! " Kui nüüd Siimon Peetrus kuulis , et see on Issand , pani ta kuue selga , sest ta oli alasti , ja heitis enese merre .
43021008	Aga teised jüngrid tulid paadiga - sest nad ei olnud kaldast kaugemal kui kakssada küünart maad - ja vedasid võrku kaladega .
43021009	Kui nad nüüd astusid maale , näevad nad sütetule maas olevat ja kalu seal peal ja leiba .
43021010	Jeesus ütleb neile : " Tooge neid kalu , mis te praegu püüdsite ! "
43021011	Siimon Peetrus läks ja vedas võrgu mäele , mis oli täis suuri kalu , arvult sada ja viiskümmend kolm . Ja ehk küll kalu nii palju oli , võrk ei rebenenud mitte .
43021012	Jeesus ütleb neile : " Tulge einestama ! " Aga ükski jüngritest ei julgenud temalt küsida : " Kes sa oled ? " Sest nad teadsid , et see oli Issand .
43021013	Siis Jeesus tuleb ja võtab leiva ja annab neile , ja samuti kalu .
43021014	See oli juba kolmas kord , et Jeesus pärast oma ülestõusmist surnuist näitas ennast oma jüngritele .
43021015	Aga kui nad olid einestanud , ütleb Jeesus Siimon Peetrusele : " Siimon , Joona poeg , kas sa armastad mind rohkem kui need ? " Ta ütleb temale : " Jah , Issand , sina tead , et sa oled mulle armas ! " Ta ütleb temale : " Sööda mu tallekesi ! "
43021016	Ta ütleb temale jälle teist korda : " Siimon , Joona poeg , kas sa armastad mind ? " Ta ütleb temale : " Jah , Issand , sina tead , et sa oled mulle armas ! " Ta ütleb temale : " Hoia mu lambaid kui karjane ! "
43021017	Kolmandat korda ta ütleb temale : " Siimon , Joona poeg , kas ma olen sulle armas ? " Peetrus sai kurvaks , et ta temale kolmandat korda ütles : " Kas ma olen sulle armas ? " Ja ta ütles temale : " Issand , sina tead kõik , sina tunned , et oled mulle armas ! " Jeesus ütleb temale : " Sööda mu lambaid !
43021018	Tõesti , tõesti ma ütlen sulle : kui sa olid noorem , siis sa vöötasid ennast ise ja läksid , kuhu sa tahtsid . Aga kui sa saad vanaks , siis sa sirutad oma käed ja keegi teine vöötab sind ja viib sind , kuhu sa ei taha ! "
43021019	Aga seda ta ütles tähendades , missuguse surmaga ta pidi Jumalat austama . Ja kui ta seda oli rääkinud , ütleb ta temale : " Järgi mind ! "
43021020	Aga Peetrus pöördus ja näeb jüngrit , keda Jeesus armastas , järel sammuvat , selle , kes õhtusöömaajal oli ka laskunud Jeesuse rinnale ja öelnud : " Issand , kes see on , kes sind ära annab ? "
43021021	Kui nüüd Peetrus teda nägi , ütleb ta Jeesusele : " Issand , aga kuidas jääb temaga ? "
43021022	Jeesus ütleb talle : " Kui ma tahan , et ta jääb , kuni ma tulen , mis see sinusse puutub ? Järgi sina mind ! "
43021023	Siis tõusis jutt vendade seas , et see jünger ei surevat . Ent Jeesus ei olnud temale mitte öelnud , et ta ei sure , vaid : " Kui ma tahan , et ta jääb , kuni ma tulen , mis see sinusse puutub ? "
43021024	See on see jünger , kes neist asjust tunnistab ja on selle kirjutanud ; ja me teame , et tema tunnistus on tõsi .
43021025	On veel palju muudki , mida Jeesus tegi ; kui seda kõike üksikult üles kirjutataks , siis ma arvan , et maailm ei mahutaks kirjutatavaid raamatuid !
44001001	Esimese raamatu , Teofilos , ma kirjutasin kõigest sellest , mida Jeesus algusest peale tegi ja õpetas
44001002	selle päevani , mil ta võeti üles pärast seda kui ta Püha Vaimu läbi oli andnud käsu apostlitele , keda ta oli valinud ,
44001003	kellele tema ka pärast oma kannatamist oli mitme tõestusmärgiga ennast näidanud elavana , neile ilmudes nelikümmend päeva ning neile rääkides Jumala riigist .
44001004	Ja kui ta nendega koos oli , keelas ta neid Jeruusalemmast ära minemast , käskis aga oodata Isa tõotust , " mis teie , " ütles tema , " olete kuulnud minult .
44001005	Sest Johannes ristis veega , aga teid peab ristitama Püha Vaimuga mitte kaua pärast neid päevi ! "
44001006	Siis küsisid temalt need , kes olid kokku tulnud , ning ütlesid : " Issand , kas sa sel ajal jälle ehitad Iisraelile kuningriigi ? "
44001007	Tema ütles neile : " Teile ei sünni teada aegu ega hetki , mis Isa omas meelevallas on määranud ;
44001008	aga te saate Püha Vaimu väe , kes tuleb teie peale , ja peate olema minu tunnistajad Jeruusalemmas ja kõigel Juuda-ja Samaariamaal ja maailma otsani ! "
44001009	Kui ta seda oli öelnud , siis tõsteti ta üles nende nähes ja pilv viis ta nende silme eest ära .
44001010	Ja kui nad vaatasid üksisilmi taeva poole , kuidas ta ära läks , vaata , siis seisid nende juures kaks meest valgeis riideis ,
44001011	ja need ütlesid : " Galilea mehed , miks te seisate ja vaatate üles taeva poole ? See Jeesus , kes teilt üles võeti taevasse , tuleb samal kombel kui te nägite teda taevasse minevat ! "
44001012	Siis nad läksid tagasi Jeruusalemma mäelt , mida kutsutakse Õlimäeks ja mis on Jeruusalemma lähedal ühe hingamispäeva teekonna maad .
44001013	Ja kui nad olid jõudnud linna , siis nad läksid ülemisse tuppa , kus nad olid asumas , Peetrus ja Jakoobus ja Johannes ja Andreas , Filippus ja Toomas , Bartolomeus ja Matteus , Jakoobus , Alfeuse poeg ja Siimon Selootes ja Juudas , Jakoobuse vend .
44001014	Need kõik olid alati ühel meelel üheskoos palves naistega ja Maarjaga , Jeesuse emaga , ja Jeesuse vendadega .
44001015	Neil päevil tõusis Peetrus vendade seas üles - rahvast aga oli koos umbes sada kakskümmend isikut - ning ütles :
44001016	" Mehed , vennad , täide on pidanud minema kirjasõna , mis Püha Vaim on ette kuulutanud Taaveti suu kaudu Juuda kohta , kes hakkas juhiks Jeesuse kinnivõtjaile .
44001017	Sest ta oli arvatud meie sekka ja oli saanud selle ameti osaliseks .
44001018	Aga tema hankis enesele põllu ülekohtu palgaga , ja kui ta ülepeakaela alla kukkus , lõhkes ta keskpaigast ja kogu ta sisikond vajus välja .
44001019	Ja see on saanud teatavaks kõigile Jeruusalemma elanikele , nõnda et seda põldu nende oma keelemurdes hüütakse Akeldaamaks , see on Verepõlluks .
44001020	Sest Laulude raamatus on kirjutatud : " Tema elamu saagu tühjaks ja ärgu olgu selles elanikku , ja tema ülevaatajaamet saagu teisele ! "
44001021	Sellepärast peab nüüd üks neist meestest , kes on käinud ühes meiega kõige selle aja , mil Issand Jeesus meie juures käis sisse ja välja ,
44001022	alates Johannese ristimisest kuni selle päevani , mil ta meilt võeti üles , saama tema ülestõusmise tunnistajaks ühes meiega ! "
44001023	Ja nad seadsid üles kaks meest : Joosepi , keda hüütakse Barsabaseks , lisanimega Justuseks , ja Mattiase .
44001024	Ja nad palvetasid ning ütlesid : " Sina , Issand , kõikide südametundja , näita meile , kumma neist kahest sina oled valinud
44001025	saama selle tunnistuse ja apostliameti koha , millest Juudas ära astus , et minna oma paika ! "
44001026	Ja nad heitsid liisku nende kohta ; ja liisk langes Mattiasele , ja tema arvati nende üheteistkümne apostli juurde .
44002001	Ja kui nelipühapäev kätte tuli , olid kõik ühes paigas koos .
44002002	Ja taevast sündis äkitselt kohin , otsekui oleks kange tuul puhunud , ja täitis kõik koja , kus nad istusid .
44002003	Ja neile ilmus nagu lõhestatud tulekeeli , ja need langesid üksikult igaühe peale nende seast .
44002004	Ja nad kõik said täis Püha Vaimu ja hakkasid rääkima teisi keeli , nõnda nagu Vaim neile andis rääkida .
44002005	Aga Jeruusalemmas oli elamas juute , jumalakartlikke mehi kõigist rahvaist taeva all .
44002006	Kui nüüd see hääl tekkis , tuli rahvahulk kokku ja kohkus ära , sest igaüks kuulis neid rääkivat oma keelemurret .
44002007	Ja nad hämmastusid kõik ja panid imeks ning ütlesid üksteisele : " Vaata , eks need kõik , kes räägivad , ole Galilea mehed ?
44002008	Kuidas me siis kuuleme igaüks oma keelemurret , mille sees me oleme sündinud ?
44002009	Meie , partlased ja meedlased ja eelamlased ja kes elame Mesopotaamias , Judeas ning Kapadookias , Pontoses ja Aasias ,
44002010	Früügias ja Pamfüülias , Egiptuses ja Küreene-poolses Liibüas , ja siin asuvad roomlased , juudid ühes nende usku pöördunutega ,
44002011	kreetalased ja araablased , kuidas me kuuleme neid rääkivat meie omis keeltes Jumala suuri asju ? "
44002012	Nad kõik olid hämmastunud ja kahevahel ning küsisid üksteiselt : " Mis see küll peaks tähendama ? "
44002013	Aga teised irvitasid ning ütlesid : " Nad on täis magusat viina ! "
44002014	Siis Peetrus astus esile ühes nende üheteistkümnega , tõstis oma häält ning seletas neile : " Juuda mehed ja kõik teie , Jeruusalemma elanikud , see olgu teile teada ja pange tähele mu sõnu !
44002015	Ei ole need sugugi , nagu te arvate , joobnud , sest see on kolmas päevatund ;
44002016	vaid see on , mis on öeldud prohvet Joeli kaudu :
44002017	" Ja viimseil päevil sünnib , ütleb Jumal , et ma valan oma Vaimu kõige liha peale ! Ja teie pojad ja tütred hakkavad ennustama , teie noored mehed näevad nägemusi , ja teie vanemad uinuvad unenägusid nähes !
44002018	Ja neil päevil ma valan oma Vaimu oma sulaste ja ümmardajate peale ja nemad ennustavad ;
44002019	ja ma annan näha imesid ülal taevas ja tunnustähti all maa peal , verd ja tuld ja suitsusambaid !
44002020	Päike muutub pimedaks ja kuu vereks , enne kui tuleb Issanda päev , suur ja auline !
44002021	Ja sünnib , et igaüks , kes appi hüüab Issanda nime , pääseb ! "
44002022	Iisraeli mehed , kuulge neid sõnu : Jeesuse Naatsaretlase , mehe , kellest Jumal andis tunnistuse väe ja imede ja tunnustähtedega , mis Jumal tegi tema läbi teie seas , nõnda nagu isegi teate ,
44002023	tema te olete , kui ta Jumala määratud otsusel ja etteteadmist mööda oli loovutatud teie kätte , ülekohtuste käte läbi risti naelutanud ning tapnud ;
44002024	kuid Jumal on tema üles äratanud , päästes teda surma valudest , sest ei olnud ju võimalik , et surm oleks teda kinni pidanud .
44002025	Sest Taavet ütleb tema kohta : " Ma pean Issandat alati oma silma ees , sest ta on mu paremal pool , et ma ei kõiguks !
44002026	Sellepärast rõõmutseb mu süda ja mu keel ilutseb , ja mu ihugi võib hingata lootuses !
44002027	Sest sina ei jäta mu hinge surmavalda ega lase oma Püha näha kõdunemist !
44002028	Sa annad mulle teada elutee , sa täidad mind rõõmuga oma palge ees ! "
44002029	Mehed , vennad , olgu lubatud teie peavanemast Taavetist lausa öelda , et ta on surnud ja maha maetud ja tema haud on meie juures tänapäevani .
44002030	Et ta nüüd oli prohvet ja teadis , et Jumal temale oli vandega tõotanud seada tema ihusoost järglase tema aujärjele ,
44002031	siis ta rääkis ette nähes Kristuse ülestõusmisest , et tema hinge ei jäeta surmavalda ja et tema liha ei näe kõdunemist .
44002032	Selle Jeesuse on Jumal surnuist üles äratanud ; selle tunnistajad oleme meie kõik .
44002033	Et ta nüüd Jumala parema käe läbi on ülendatud ja on Isalt saanud Püha Vaimu tõotuse , siis on tema selle välja valanud , nõnda nagu te nüüd näete ning kuulete .
44002034	Sest Taavet ei ole läinud taevasse , aga tema ütleb : " Issand on öelnud minu Issandale : istu minu paremale käele ,
44002035	kuni ma panen su vaenlased sinu jalajäriks ! "
44002036	Kindlasti teadku nüüd kogu Iisraeli kodakond , et Jumal on teinud tema Issandaks ning Kristuseks , selle Jeesuse , kelle te risti lõite ! "
44002037	Aga kui nad seda kuulsid , läks see neil südamest läbi ja nad ütlesid Peetrusele ja teistele apostlitele : " Mehed , vennad , mis me peame tegema ? "
44002038	Aga Peetrus ütles neile : " Parandage meelt ja igaüks teist lasku ennast ristida Jeesuse Kristuse nimesse pattude andekssaamiseks , ja siis te saate Püha Vaimu anni .
44002039	Sest teie ja teie laste päralt on see tõotus ja kõikide päralt , kes on kaugel , keda iganes Issand , meie Jumal , kutsub enese juurde . "
44002040	Ja veel paljude muude sõnadega tunnistas ja manitses ta ning ütles : " Laske endid päästa sellest pöörasest soost ! "
44002041	Kes nüüd vastu võtsid tema sõna , need ristiti , ja nõnda lisati sel päeval nende juurde ligi kolm tuhat hinge .
44002042	Aga nemad jäid alati apostlite õpetusse ja osadusse ja leivamurdmisse ja palvetesse .
44002043	Aga igale hingele tuli kartus ; ja palju imesid ja tunnustähti sündis apostlite läbi .
44002044	Aga kõik need , kes uskusid , olid üheskoos ja kõik , mis neil oli , oli neil ühine .
44002045	Omandi ja vara nad müüsid ära ja jagasid , mis saadi , igaühele sedamööda , kuidas keegi vajas .
44002046	Ja nad viibisid iga päev ühel meelel pühakojas ja murdsid leiba kodasid mööda ja võtsid toidust ilutsemise ja siira südamega ,
44002047	kiites Jumalat ja leides armastust kõige rahva juures . Aga Issand lisas iga päev nende ühendusele juurde neid , kes päästeti .
44003001	Aga Peetrus ja Johannes läksid pühakotta palvusele , mida peeti üheksandal tunnil .
44003002	Ja üks mees , kes oli emaihust alates halvatu , toodi sinna . Ta pandi iga päev pühakoja ukse ette , mida hüütakse Ilusaks , ande paluma pühakojas käijailt .
44003003	Kui see nägi , et Peetrus ja Johannes tahavad minna pühakotta , palus ta neilt andi .
44003004	Siis Peetrus ühes Johannesega vaatas temale otsa ning ütles : " Vaata meie poole ! "
44003005	Tema jäi teraselt neile otsa vaatama , oodates , et ta neilt midagi saab .
44003006	Aga Peetrus ütles : " Hõbedat ja kulda mul ei ole , aga mis mul on , seda ma annan sulle : Jeesuse Kristuse , Naatsaretlase nimel , tõuse üles ja kõnni ! "
44003007	Ja ta haaras kinni tema paremast käest ja aitas ta üles . Ja sedamaid said tema jalapöiad ja luupeksed tugevaks ;
44003008	ja ta kargas üles , seisis ja kõndis , ja läks ühes nendega pühakotta sisse , kõndides ja hüpates ning Jumalat kiites .
44003009	Ja kõik rahvas nägi teda kõndivat ja Jumalat kiitvat .
44003010	Nad tundsid tema , et ta on seesama , kes oli istunud kerjamas pühakoja Ilusa värava ees , ja nad panid seda väga imeks ja olid hämmastunud sellest , mis temale oli sündinud .
44003011	Aga kui halvatu , kes oli terveks saanud , käis Peetruse ja Johannese kannul , jooksis kõik rahvas kokku nende juurde nõndanimetatud Saalomoni võlvitud hoonesse ja oli ärevil .
44003012	Kui Peetrus seda nägi , hakkas ta kõnelema rahvale : " Iisraeli mehed , miks te panete seda imeks või miks te üksisilmi vaatate meie peale , otsekui oleksime meie oma väe või vagadusega selle pannud kõndima ?
44003013	Aabrahami ja Iisaki ja Jaakobi Jumal , meie esiisade Jumal , on austanud oma sulast Jeesust , kelle te ära andsite ja salgasite Pilaatuse ees , kui see tegi otsuseks teda vabaks lasta .
44003014	Te salgasite ära Püha ja Õige ja palusite , et teile mõrtsukas vabaks antaks .
44003015	Te tapsite elu ülima juhi , kelle Jumal on surnuist üles äratanud ; selle tunnistajad oleme meie .
44003016	Ja usu läbi tema nimesse on tema nimi teinud tugevaks selle , keda te näete ja tunnete ; ja usk , mis tuleb temalt , on sellele andnud täie tervise teie kõikide nähes .
44003017	Ja nüüd , vennad , tean ma , et te olete seda teinud teadmatusest nagu teie ülemadki .
44003018	Aga Jumal on nõnda lasknud täide minna , mis tema kõigi oma prohvetite suu kaudu on ette kuulutanud , et tema võitu peab kannatama .
44003019	Sellepärast parandage meelt ja pöörduge , et teie patud kustutataks , et hingamiseajad tuleksid Issanda palgest
44003020	ja et ta läkitaks teie jaoks määratud Kristuse Jeesuse ,
44003021	keda taevas peab pidama enesele selle ajani , mil oma kohale asetatakse kõik , mis Jumal on rääkinud kõigi oma pühade prohvetite suu kaudu maailma ajastust alates .
44003022	Sest Mooses on öelnud : " Ühe prohveti äratab teile Issand , teie Jumal , teie vendade hulgast , minu sarnase ; teda peate kuulama kõiges , mida ta teile ütleb .
44003023	Ja peab sündima , et iga hing , kes seda prohvetit ei kuula , kaotatakse ära rahva seast ! "
44003024	Ja kõik prohvetid Saamueli ajast alates ja pärast seda , nii mitu kui neid on rääkinud , on ka ette kuulutanud neid päevi .
44003025	Teie olete prohvetite ja selle lepingu lapsed , mille Jumal tegi teie esiisadega , kui ta Aabrahamile ütles : " Ja sinu soos õnnistatakse kõiki suguvõsasid maa peal ! "
44003026	Teile kõigepealt on Jumal üles äratanud oma sulase Jeesuse ja on tema läkitanud teie juurde teid õnnistama , kui te pöördute igaüks oma tigedusest ! "
44004001	Aga kui nad rahvale rääkisid , astusid nende juurde preestrid ja pühakoja pealik ja saduserid ,
44004002	ja nende meel oli paha , et nemad õpetasid rahvast ja kuulutasid surnuist ülestõusmist Jeesuses .
44004003	Ja nad pistsid käed nende külge ja panid nad vangi järgmiseks päevaks , sest oli juba õhtu .
44004004	Aga paljud neist , kes Sõna kuulsid , uskusid ; ja meeste arv tõusis ligi viie tuhandeni .
44004005	Järgmisel päeval sündis , et rahva ülemad ja vanemad ja kirjatundjad tulid kokku Jeruusalemma ,
44004006	ka ülempreester Annas ja Kaifas ja Johannes ja Aleksandros ja niipalju kui neid oli ülempreestri soost .
44004007	Ja nad lasksid nad ette tuua ning küsitlesid neid : " Missuguse väega või kelle nimel te tegite seda ? "
44004008	Siis Peetrus , täis Püha Vaimu , ütles neile : " Rahva ülemad ja vanemad !
44004009	Kui me täna peame kohtus aru andma vigasele inimesele tehtud heateost ja kelle läbi ta on terveks saanud ,
44004010	siis olgu teile kõigile ja kogu Iisraeli rahvale teada , et Jeesuse Kristuse , Naatsaretlase nimel , kelle teie risti lõite ja kelle Jumal on surnuist üles äratanud , et tema läbi seisab see siin teie ees tervena .
44004011	Tema on see kivi , mille teie , kojaehitajad , olete ära põlanud ja mis on saanud nurgakiviks !
44004012	Ja ühegi muu sees ei ole päästet ; sest ei ole antud taeva all inimestele ühtki muud nime , kelles meid päästetakse ! "
44004013	Aga kui nad Peetruse ja Johannese julgust nägid ja teada said , et nad on kirjatundmatud ja õppimatud mehed , panid nad seda imeks ja tundsid nad ära , et nad olid need , kes olid olnud Jeesusega .
44004014	Ja kui nad inimest , kes oli terveks saanud , nende juures nägid seisvat , ei olnud neil midagi öelda selle vastu ,
44004015	vaid nad käskisid neid välja minna Suurkohtust , pidasid isekeskis nõu
44004016	ning ütlesid : " Mis me peame tegema nende inimestega , sest avalik ime on sündinud nende läbi ja on teada kõigile , kes Jeruusalemmas elavad , nõnda et me ei või seda salata .
44004017	Aga et seda laiemale ei levitataks rahva sekka , siis ähvardagem neid kõvasti , et nad enam ühelegi inimesele ei räägiks sel nimel ! "
44004018	Ja nad kutsusid nad sisse ja keelasid neid midagi rääkimast ja õpetamast Jeesuse nimel .
44004019	Aga Peetrus ja Johannes kostsid neile ning ütlesid : " Kas on õige Jumala ees teid rohkem kuulata kui Jumalat ? Otsustage ise .
44004020	Sest me ei või jätta rääkimata seda , mida oleme näinud ja kuulnud ! "
44004021	Aga nad ähvardasid neid ja lasksid nad vabaks , sest nad ei leidnud midagi , mille eest neid karistada , rahva pärast , sest kõik kiitsid Jumalat selle eest , mis oli sündinud .
44004022	Sest juba rohkem kui nelikümmend aastat vana oli inimene , kellele see tervekssaamise tunnustäht oli sündinud .
44004023	Kui nad olid vabaks saanud , tulid nad omade juurde ja kuulutasid , mis ülempreestrid ja vanemad neile olid öelnud .
44004024	Aga kui need seda kuulsid , tõstsid nad ühel meelel häält Jumala poole ja ütlesid : " Issand , sina oled see Jumal , kes on teinud taeva ja maa ja mere ja kõik , mis nende sees on ,
44004025	kes oled Püha Vaimu läbi oma sulase Taaveti suu kaudu öelnud : " Miks paganad möllavad ja rahvad mõtlevad tühja ?
44004026	Ilmamaa kuningad on kokku astunud ja ülemad on kogunenud ühte Issanda vastu ning tema Võitu vastu ? "
44004027	Sest tõepoolest on selles linnas sinu püha sulase Jeesuse vastu , kelle sa oled võidnud , kogunenud ühte paganatega ja Iisraeli rahvaga Heroodes ja Pontius Pilaatus ,
44004028	et teha seda , mis sinu käsi ja nõu oli enne määranud , et see pidi sündima .
44004029	Ja nüüd vaata , Issand , nende ähvardamistele ja anna oma sulastele kõige julgusega rääkida sinu sõna ,
44004030	oma kätt sirutades selleks , et tervekssaamised ning tunnustähed ja imed sünniksid sinu püha sulase Jeesuse nime läbi ! "
44004031	Ja kui nad olid palvetanud , kõikus paik , kus nad koos olid , ning nad kõik said täis Püha Vaimu ja rääkisid Jumala sõna julgesti .
44004032	Ja usklike hulk oli üks süda ja üks hing ; ja ükski ei öelnud oma varanduse kohta , et see on tema oma , vaid kõik oli neil ühine .
44004033	Ja apostlid tunnistasid suure väega Issanda Jeesuse ülestõusmist , ja suur arm oli nende kõikide juures .
44004034	Ei olnud ka ühtki vaest nende seas ; sest kellel olid põllud või majad , need müüsid need ära ning tõid müüdud asjade hinna
44004035	ja panid selle apostlite jalgade ette . Igaühele jagati siis sedamööda , kuidas ta vajas .
44004036	Aga Joosep , keda apostlid lisanimega hüüdsid Barnabaseks - see on meie keeli Trööstija - leviit , Küprose saarelt pärit ,
44004037	kellel oli põld , müüs selle ära ja tõi hinna ja pani selle apostlite jalgade ette .
44005001	Aga keegi mees , Ananias nimi , oma naise Safiiraga müüs oma varanduse
44005002	ja mees toimetas oma naise teades muist hinda kõrvale ja muist ta tõi ning pani apostlite jalgade ette .
44005003	Aga Peetrus ütles : " Ananias , mispärast on saatan täitnud su südame , et sa valet rääkisid Pühale Vaimule ja kõrvale toimetasid muist põllu hinda ?
44005004	Eks see su käes olles olnud sinu oma , ja kui see oli müüdud , eks see olnud ka siis sinu meelevallas ? Mispärast oled sa seda ette võtnud oma südames ? Sina ei ole valetanud inimestele , vaid Jumalale ! "
44005005	Kui nüüd Ananias kuulis neid sõnu , langes ta maha ja heitis hinge . Ja suur kartus tuli kõikide peale , kes seda kuulsid .
44005006	Aga noored mehed tõusid ning koristasid ta ära ja kandsid ta välja ning matsid maha .
44005007	Arvata kolme tunni pärast tuli tema naine ega teadnud , mis oli sündinud .
44005008	Aga Peetrus küsis talt : " Ütle mulle , kas te selle hinnaga müüsite põllu ? " Tema vastas : " Selle hinnaga jah ! "
44005009	Siis ütles Peetrus talle : " Mispärast on teil üks nõu olnud kiusata Issanda Vaimu ? Vaata , nende jalad , kes su mehe matsid , on ukse ees ja kannavad sindki välja ! "
44005010	Siis langes naine kohe maha tema jalge ette ja heitis hinge . Ja kui noored mehed tulid sisse , leidsid nad ta surnud olevat ja kandsid ta välja ning matsid ta tema mehe kõrvale .
44005011	Ja suur kartus tuli kõige koguduse peale ja kõikide peale , kes seda kuulsid .
44005012	Aga palju tunnustähti ja imesid sündis rahva seas apostlite käte läbi . Ja nad olid kõik koos ühel meelel Saalomoni võlvitud hoones .
44005013	Muudest inimestest aga ei julgenud ükski liituda nende hulka , rahvas aga pidas neist suurt lugu .
44005014	Seda enam aga lisandus neid , kes uskusid Issandasse , nii mehi kui naisi suurel hulgal !
44005015	Kandsid ju inimesed haigeid tänavailegi ja asetasid neid vooditesse ja raamidele , et kui Peetrus tuleb , tema vari langeks mõne peale nendest .
44005016	Ka tuli rahvast kokku Jeruusalemma ümberkaudseist linnadest , tuues haigeid ja rüvedaist vaimudest vaevatuid , ja need kõik said terveks .
44005017	Aga ülempreester tõusis ning kõik ta kaaslased , saduseride lahk , ning said täis viha ,
44005018	ja pistsid oma käed apostlite külge ning panid nad üldisesse vanglasse .
44005019	Aga Issanda ingel tegi öösel vangihoone uksed lahti ja viis nad välja ning ütles :
44005020	" Minge , esinege ning rääkige rahvale pühakojas kõik selle elu sõnad ! "
44005021	Kui nad seda olid kuulnud , läksid nad koidu ajal pühakotta ja õpetasid . Aga ülempreester ja tema kaaslased tulid ja kutsusid kokku Suurkohtu ja kõik Iisraeli laste vanematekogu ja läkitasid sulased vangitorni neid tooma .
44005022	Kui nüüd sulased kohale jõudsid , ei leidnud nad neid vangihoonest . Nad tulid tagasi ja andsid seda teada ,
44005023	öeldes : " Vangla me leidsime küll hästi hoolsasti lukustatud olevat ja hoidjad väljas uste ees seisvat , aga kui me avasime , ei leidnud me kedagi seest ! "
44005024	Kui pühakoja pealik ja ülempreestrid neid sõnumeid kuulsid , jäid nad kahevahele , mis sellest arvata .
44005025	Siis tuli keegi ja jutustas neile : " Vaata , mehed , keda te panite vanglasse , seisavad pühakojas ja õpetavad rahvast ! "
44005026	Siis läks pealik sulastega ja tõi nad ära ; aga mitte vägisi , sest nad kartsid , et rahvas nad kividega surnuks viskab .
44005027	Ja nad tõid ning seadsid nad Suurkohtu ette . Ja ülempreester küsis neilt ning ütles :
44005028	" Kas me teid ei ole kõvasti keelanud õpetamast selle nimel ? Ja vaata , te olete Jeruusalemma täitnud oma õpetusega ja tahate selle inimese vere saata meie peale ! "
44005029	Aga Peetrus ja teised apostlid kostsid ning ütlesid : " Jumala sõna tuleb rohkem kuulda kui inimeste sõna .
44005030	Meie esiisade Jumal on üles äratanud Jeesuse , kelle te olete poonud puu külge ning surmanud .
44005031	Tema on Jumal oma parema käega tõstnud Juhiks ja Õnnistegijaks , andma Iisraelile meeleparandust ja pattude andeksandmist .
44005032	Ja meie oleme kõigi nende asjade tunnistajad ja samuti Püha Vaim , keda Jumal on andnud neile , kes võtavad kuulda tema sõna ! "
44005033	Aga kui nad seda kuulsid , käis see nende südamest läbi , ja nad võtsid nõuks nemad ära tappa .
44005034	Kuid Suurkohtus tõusis üles üks variser , Gamaaliel nimi , käsuõpetaja , keda kõik rahvas austas , ja käskis mehed välja viia natukeseks ajaks ,
44005035	ja ütles siis koosolijaile : " Iisraeli mehed , olge ettevaatlikud sellega , mida te nende inimestega mõtlete teha .
44005036	Sest mitte ammu tagasi tõusis Teudas ning ütles enese midagi olevat , ja temaga liitus arvult ligi nelisada meest ; tema tapeti ja kõik , kes nõustusid temaga , hajutati ja hävisid .
44005037	Pärast teda astus üles galilealane Juudas rahvalugemise päevil ja ahvatles rahva enese järele ; ka tema sai hukka ja kõik , kes heitsid tema nõusse , hajutati .
44005038	Ja nüüd ma ütlen teile : jätke need inimesed rahule ja laske nad minna ! Sest kui see nõu ja töö on inimestest , siis läheb see tühja ,
44005039	aga kui see on Jumalast , siis te ei või seda tühjaks teha , et te kuidagi ei osutuks jumalavastasteks ! " Ja nad võtsid kuulda tema nõu .
44005040	Ja kui apostlid olid sisse kutsutud , peksid nad neid ja keelasid neid rääkimast Jeesuse nimel ja lasksid nad minna .
44005041	Aga nemad läksid Suurkohtu eest minema , rõõmsad sellest , et neid oli väärt arvatud kannatama teotust selle nime pärast .
44005042	Ja nad ei lakanud iga päev pühakojas ja kodasid mööda õpetamast evangeeliumi Kristusest Jeesusest .
44006001	Aga neil päevil kui jüngrite arv suurenes , tõusis nurin kreekakeelsete juutide seas heebrealaste vastu , et igapäevases abiandmises õieti ei hoolitud nende leskedest .
44006002	Siis kutsusid need kaksteist eneste juurde jüngrite hulga ning ütlesid : " See ei sobi , et me kõrvale jätame Jumala sõna ja hoolt kanname toidulaudade eest .
44006003	Sellepärast , vennad , vaadake endi seast seitse meest , kellel on hea tunnistus ja kes on täis Vaimu ja tarkust , kelle me seaksime sellesse ametisse .
44006004	Meie aga tahame pidevalt olla palvetamises ja sõna teenistuses ! "
44006005	See kõne oli kogu rahvahulga meelt mööda . Ja nad valisid Stefanose , mehe täis usku ja Püha Vaimu , ja Filippuse ja Prokorose ja Nikaanori ja Timoni ja Parmena ja Nikolaose , juudiusku pöördunud antiohlase .
44006006	Need nad seadsid apostlite ette ja palvetasid ning panid oma käed nende peale .
44006007	Ja Jumala sõna kasvas ; ja jüngrite arv sai väga suureks Jeruusalemmas ; ja suur hulk preestreid sai sõnakuulelikuks usule .
44006008	Aga Stefanos , täis armu ja väge , tegi imetegusid ja suuri tunnustähti rahva seas .
44006009	Siis tõusid nõndanimetatud libertiinide ja küreenlaste ja aleksandrialaste kogudustest ja Kiliikia ja Aasia poolt mõned , kes vaidlesid Stefanosega ,
44006010	aga ei suutnud vastu seista tarkusele ja Vaimule , kelle läbi tema rääkis .
44006011	Siis nad hankisid mehed , kes ütlesid : " Me oleme teda kuulnud pilkesõnu rääkivat Moosese ja Jumala vastu ! "
44006012	Ja nemad õhutasid rahvast ja vanemaid ja kirjatundjaid ja langesid ta kallale ning võtsid ta kinni ja viisid ta Suurkohtu ette .
44006013	Nad esitasid valetunnistajaid , kes ütlesid : " See inimene ei lakka rääkimast sõnu selle püha paiga ja käsuõpetuse vastu .
44006014	Sest me oleme kuulnud teda ütlevat , et Jeesus Naatsaretlane hävitavat selle paiga ja muutvat kombed , mis Mooses meile on andnud . "
44006015	Ja kui kõik Suurkohtus istujad temale otsa vaatasid , nägid nad tema palge olevat otsekui ingli palge .
44007001	Siis ütles ülempreester : " Kas see on nõnda ? "
44007002	Aga tema ütles : " Mehed , vennad ja isad , kuulge ! Au Jumal ilmus meie esiisale Aabrahamile , kui ta oli Mesopotaamias enne oma siirdumist Haaranisse ,
44007003	ning ütles temale : " Mine välja omalt maalt ja omast sugukonnast ja tule sinna maale , mille ma sulle näitan . "
44007004	Siis ta läks kaldealaste maalt ja asus elama Haaranisse . Ja kui tema isa suri , saatis Jumal tema sealt siia maale , kus teie nüüd elate ,
44007005	ega andnud siin temale pärandiks mitte jalatäitki , aga tõotas selle anda omandiks temale ja tema järglasile pärast teda ajal , mil ta oli alles lasteta .
44007006	Ent Jumal rääkis nõnda : tema järglased peavad olema võõrastena võõral maal ja seal nad tehakse orjadeks ja neid vaevatakse nelisada aastat ,
44007007	ja rahvast , keda nad orjavad , mina karistan , ütles Jumal , ja selle järel nad lähevad välja ja teenivad mind siin selles paigas .
44007008	Ja ta andis temale ümberlõikamislepingu ; ja nii sündis Aabrahamile Iisak ja ta lõikas tema ümber kaheksandal päeval . Ja Iisakile sündis Jaakob , ja Jaakobile need kaksteist peavanemat .
44007009	Ja peavanemad kadestasid Joosepit ning müüsid ta ära Egiptusesse ; aga Jumal oli temaga
44007010	ja päästis tema kõigist ta viletsustest ja andis temale armu ja tarkust , kui ta oli Egiptuse kuninga , vaarao ees ; ja see tõstis ta kogu Egiptuse ja oma koja ülemaks .
44007011	Aga nälg tuli kogu Egiptusesse ja Kaananisse ja suur viletsus ; ja meie esiisad ei leidnud toidust .
44007012	Aga kui Jaakob kuulis , et Egiptuses oli vilja , läkitas ta meie esiisad sinna esimest korda ;
44007013	ja teisel korral andis Joosep ennast tunda oma vendadele ja vaarao sai teada Joosepi päritolu .
44007014	Siis Joosep läkitas järele ja laskis kutsuda oma isa Jaakobi ja kogu oma suguvõsa , seitsekümmend viis hinge .
44007015	Ja Jaakob läks alla Egiptusesse ja suri , tema ja meie esiisad ,
44007016	ja nad viidi Sekemisse ja pandi hauda , mille Aabraham oli ostnud raha eest Emori , Sekemi isa lastelt .
44007017	Kui nüüd lähenes tõotuse aeg , mille Jumal Aabrahamile oli vandega tõotanud , kasvas rahvas ja sigis paljuks Egiptuses ,
44007018	seni kui tõusis teine kuningas , kes Joosepist midagi ei teadnud .
44007019	See tarvitas kavalust meie soo kallal ja tegi paha meie esivanemaile neid sundides ära heitma oma lapsukesed , et need ei jääks ellu .
44007020	Sel ajal sündis Mooses ja ta meeldis Jumalale . Teda toideti kolm kuud tema isa majas .
44007021	Aga kui ta oli kõrvale heidetud , võttis vaarao tütar tema ja kasvatas ta enesele pojaks .
44007022	Ja Moosesele õpetati kõike egiptlaste tarkust ja tema oli vägev sõnades ja tegudes .
44007023	Aga kui ta oli nelikümmend aastat vanaks saanud , tuli tema südamesse mõte oma vendi , Iisraeli lapsi , vaatama minna .
44007024	Ja nähes ühele ülekohut tehtavat , läks ta appi ja tasus kätte selle eest , kellele liiga tehti , ja lõi egiptlase maha .
44007025	Ent ta mõtles , et tema vennad saavad sellest aru , et Jumal tema käe läbi annab neile pääste ; aga nad ei saanud aru .
44007026	Ja järgmisel päeval ta juhtus nende juurde , kui nad riidlesid , ja sundis neid rahule ning ütles : " Mehed , te olete vennad , miks teete liiga üksteisele ? "
44007027	Aga see , kes tegi liiga oma ligimesele , lükkas ta enesest ära ja ütles : " Kes on sind seadnud meie ülemaks ja kohtumõistjaks ?
44007028	Kas tahad tappa mind , nagu sa eile tapsid egiptlase ? "
44007029	Selle kõne peale Mooses põgenes ja elas võõrana Midjanimaal ; seal sündis temale kaks poega .
44007030	Ja kui nelikümmend aastat möödas oli , ilmus temale Siinai mäe kõrbes Issanda ingel tuleleegis kibuvitsapõõsas .
44007031	Kui Mooses seda nägi , pani ta nägemust imeks . Ja kui ta ligi astus vaatama , kostis Issanda hääl :
44007032	" Mina olen sinu vanemate Jumal , Aabrahami Jumal ja Iisaki Jumal ja Jaakobi Jumal ! " Aga Mooses hakkas värisema ega julgenud sinna vaadata .
44007033	Aga Issand ütles temale : " Võta kingad jalast , sest paik , kus sa seisad , on püha maa !
44007034	Mina olen küllalt näinud oma rahva vaeva Egiptuses ja olen kuulnud nende ohkamist ning olen tulnud alla neid vabastama . Siis tule nüüd , ma läkitan sind Egiptusesse ! "
44007035	Selle Moosese , kelle nemad ära salgasid , öeldes : " Kes on sind seadnud ülemaks ja kohtumõistjaks ? " , selle läkitas Jumal ülemaks ja lunastajaks selle ingli kaudu , kes temale ilmus kibuvitsapõõsas .
44007036	See viis nad välja ja tegi imetegusid ja tunnustähti Egiptuses ja Punases meres ja kõrbes nelikümmend aastat .
44007037	See on see Mooses , kes ütles Iisraeli lastele : " Ühe prohveti äratab teile Jumal teie vendade hulgast , minu sarnase " ,
44007038	tema on see , kes oli koguduse seas kõrbes ühes selle ingliga , kes temaga kõneles Siinai mäel , ja oli ühes meie esiisadega ja sai elavaid sõnu meile edasiandmiseks .
44007039	Temale meie esivanemad ei tahtnud olla sõnakuulelikud , vaid tõukasid ta ära ja pöördusid oma südamega Egiptuse poole ,
44007040	öeldes Aaronile : " Tee meile jumalaid , kes käiksid meie ees , sest me ei tea , mis on sündinud selle Moosesega , kes meid tõi Egiptusest välja ! "
44007041	Ja nad tegid noil päevil vasika ja viisid sellele ebajumalale ohvreid ning rõõmustusid oma käte tegudest .
44007042	Kuid Jumal pöördus neist ära ja jättis nad teenima taeva vägesid , nõnda nagu on kirjutatud prohvetite raamatus : " Kas teie , Iisraeli sugu , nelikümmend aastat kõrbes tõite mulle tapaohvreid ja muid ohvreid ?
44007043	Ei , vaid te kandsite Mooloki telki ja oma jumala Romfa tähte , kujusid , mis te olite teinud , et neid kummardada : sellepärast ma siirutan teid teispoole Baabüloni ! "
44007044	Meie esiisadel oli tunnistustelk kõrbes , nõnda nagu oli määranud see , kes Moosesega rääkis , et ta pidi selle valmistama eeskuju järgi , mida ta oli näinud .
44007045	Selle meie esiisad ühes Joosuaga võtsid ning viisid paganate maa-alale , keda Jumal ajas minema meie esiisade eest kuni Taaveti päevini ,
44007046	kes leidis armu Jumala ees ja palus , et ta leiaks elamu Jaakobi kodakonnale .
44007047	Ent Saalomon ehitas temale koja .
44007048	Kuid Kõigekõrgem ei ela kätega tehtud kodades , nõnda nagu ütleb prohvet :
44007049	" Taevas on minu aujärg ja maa minu jalgealune järg ! Mis koda te mulle tahate ehitada " , ütleb Issand , " või mis on mu hingamise ase ?
44007050	Eks minu käsi ole selle kõik teinud ? "
44007051	Te kangekaelsed ja ümberlõikamatud südamest ja kõrvust ! Te panete ikka vastu Pühale Vaimule ! Nõnda nagu teie esiisad , nõnda teete teiegi .
44007052	Keda prohvetitest teie esiisad ei ole taga kiusanud ? Nad tapsid need , kes ennustasid selle Õige tulemist , kelle äraandjaiks ja tapjaiks nüüd olete saanud teie ,
44007053	kes saite käsuõpetuse inglite teenistuse kaudu ega pidanud seda mitte .
44007054	Aga kui nad seda kuulsid , lõikas see neile südamesse ja nad kiristasid hambaid ta peale .
44007055	Tema aga täis Püha Vaimu vaatas üksisilmi taeva poole ja nägi Jumala auhiilgust ning Jeesust seisvat Jumala paremal poolel ,
44007056	ja ta ütles : " Ennäe ! Ma näen taevad lahti olevat ja Inimese Poja seisvat Jumala paremal poolel ! "
44007057	Siis nad karjusid suure häälega ning pidasid oma kõrvad kinni ja kargasid kõik ühel meelel tema kallale
44007058	ning lükkasid ta linnast välja ja viskasid teda kividega . Ja tunnistajad panid oma riided maha ühe noore mehe jalgade ette , kelle nimi oli Saulus .
44007059	Ja nad viskasid Stefanost kividega , kuna tema palus Jumalat ja ütles : " Issand Jeesus , võta minu vaim vastu ! "
44007060	Ja ta heitis põlvili ning hüüdis suure häälega : " Issand , ära arva seda pattu neile süüks ! " Ja kui ta seda oli öelnud , uinus ta .
44008001	Aga Saulusel oli hea meel Stefanose surmast . Sel ajal algas suur Jeruusalemma koguduse tagakiusamine . Ja kõik peale apostlite hajutati Juuda-ja Samaariamaale .
44008002	Aga mõned jumalakartlikud mehed matsid Stefanose maha ja leinasid väga tema pärast .
44008003	Ent Saulus rüüstas kogudust , käies mööda kodasid , ja tõi välja mehi ja naisi ja andis nad vangi .
44008004	Siis käisid hajaliolevad mööda maad ja kuulutasid evangeeliumi sõna .
44008005	Aga Filippus tuli Samaaria linna ja kuulutas neile Kristust .
44008006	Ja rahvas pani ühel meelel seda tähele , mida Fifippus ütles , kuuldes teda ning nähes imetähti , mida ta tegi .
44008007	Sest paljude seest , kellel olid rüvedad vaimud , läksid need välja suure häälega kisendades , ja palju halvatuid ja jalutuid sai terveks .
44008008	Ja suur rõõm oli selles linnas .
44008009	Aga üks mees , Siimon nimi , oli enne juba seal linnas ja nõidus ning eksitas Samaaria rahvast , öeldes enese midagi suurt olevat .
44008010	Teda panid tähele kõik , nii pisukesed kui suured , ning ütlesid : " See on Jumala vägi , mida kutsutakse Suureks ! "
44008011	Ja nad hoidsid tema poole , sest et ta kaua aega oli neid nõidusega eksitanud .
44008012	Aga kui nad Filippust uskusid , kes neile kuulutas evangeeliumi Jumala riigist ja Jeesuse Kristuse nimest , siis ristiti nii mehi kui naisi .
44008013	Ka Siimon ise sai usklikuks , ja kui ta oli ristitud , jäi ta alati Filippuse juurde ja pani väga imeks , nähes sündivat imetähti ja suuri vägevaid tegusid .
44008014	Aga kui Jeruusalemmas olevad apostlid said kuulda , et Samaaria linn oli Jumala sõna vastu võtnud , läkitasid nad nende juurde Peetruse ja Johannese .
44008015	Kui need sinna said , palvetasid nad nende eest , et nad saaksid Püha Vaimu .
44008016	Sest Vaim ei olnud veel langenud ühegi peale nende seast , vaid nemad olid ainult ristitud Issanda Jeesuse nimesse .
44008017	Siis panid nad oma käed nende peale , ja nad said Püha Vaimu .
44008018	Aga kui Siimon nägi , et apostlite käte pealepanemise läbi anti Püha Vaimu , pakkus ta neile raha
44008019	ning ütles : " Andke ka minule see meelevald , et see , kelle peale ma iganes oma käed panen , saaks Püha Vaimu . "
44008020	Aga Peetrus ütles talle : " Kadugu su raha sinuga tükkis , et sa mõtled Jumala andi saada raha eest !
44008021	Sul ei ole jagu ega osa sellest sõnast , sest su süda ei ole avameelne Jumala ees .
44008022	Sellepärast paranda meelt sellest oma kurjusest ja palu Issandat , et sinu südame mõte sulle vahest andeks antaks .
44008023	Sest ma näen sind viha sapis ja ülekohtu sõlmes kinni olevat ! "
44008024	Aga Siimon vastas ning ütles : " Paluge teie Issandat minu pärast , et minu peale ei tuleks midagi sellest , mis te olete öelnud ! "
44008025	Kui nad nüüd olid tunnistanud ja rääkinud Issanda sõna , pöördusid nad tagasi Jeruusalemma ja kuulutasid evangeeliumi mitmes Samaariamaa alevis .
44008026	Aga Issanda ingel rääkis Filippusega ja ütles : " Tõuse ja mine lõuna poole seda teed , mis Jeruusalemmast läheb alla Gaasa poole , see on kõrbetee ! "
44008027	Ja ta tõusis ning läks . Ja vaata , üks Etioopia mees , etiooplaste kuninganna Kandake suur kojaülem , kogu ta varanduse hooldaja , kes oli tulnud Jeruusalemma Jumalat kummardama ,
44008028	oli tagasi minemas ning istus oma tõllas ja luges prohvet Jesaja raamatut .
44008029	Ja Vaim ütles Filippusele : " Mine ja astu selle tõlla lähedale ! "
44008030	Aga kui Filippus jooksis tõlla juurde , kuulis ta teda lugevat prohvet Jesaja raamatut ja küsis : " Kas sa ka mõistad , mida sa loed ? "
44008031	Tema ütles : " Kuidas ma võin mõista , kui keegi mind ei juhata ? " Ja ta palus Filippust astuda tõlda ja istuda tema kõrvale .
44008032	Ja kirjakoht , mida ta luges , oli see : " Nagu lammas viidi ta tappa , ja nagu tall oma niitja ees on vait , nõnda ei avanud ta oma suud !
44008033	Teda alandades võeti kohus ta pealt ! Kes kõneleb tema päritolust ? Sest ta elu võeti ära maa pealt ! "
44008034	Aga kojaülem hakkas rääkima Filippusega ning ütles : " Ma palun sind , kellest räägib prohvet seda ? Kas enesest või kellestki teisest ? "
44008035	Aga Filippus avas oma suu ja lähtudes sellest kirjakohast ta kuulutas temale evangeeliumi Jeesusest .
44008036	Ent kui nad teed edasi läksid , jõudsid nad vee juurde ja kojaülem ütles : " Ennäe vett ! Mis keelab , et mind ei peaks ristitama ? "
44008037	[ Aga Filippus ütles : " Kui sa usud kõigest südamest , siis võib see sündida ! " Tema vastas ning ütles : " Mina usun , et Jeesus Kristus on Jumala Poeg ! " ]
44008038	Ja ta käskis tõlla peatada , ja nad astusid mõlemad maha vette , Filippus ja kojaülem ; ja ta ristis teda .
44008039	Aga kui nad veest välja tulid , võttis Issanda Vaim Filippuse ära , ja kojaülem ei näinud teda enam . Aga ta läks oma teed rõõmuga .
44008040	Aga Filippus leiti Asdodist ja ta käis mööda maad ning kuulutas evangeeliumi kõigile linnadele , kuni ta jõudis Kaisareasse .
44009001	Aga Saulus turtsus ikka veel ähvardamise ja tapmisega Issanda jüngrite vastu ja läks ülempreestri juurde
44009002	ning palus temalt kirju Damaskuse kogudustele , et kui ta peaks leidma usuteel käijaid , olgu mehi või naisi , et ta võiks nad siduda ja tuua Jeruusalemma .
44009003	Aga kui ta oli sinna minemas ja Damaskuse lähedale jõudis , sündis , et äkitselt paistis tema ümber valgus taevast ;
44009004	ja ta kukkus maha maa peale ning kuulis üht häält temale ütlevat : " Saul , Saul , miks sa mind taga kiusad ? "
44009005	Tema vastas : " Issand , kes sa oled ? " Ja Issand ütles : " Mina olen Jeesus , keda sa taga kiusad !
44009006	Aga tõuse ja mine linna , ja seal öeldakse sulle , mis sul tuleb teha ! "
44009007	Aga mehed , kes olid temaga teel , seisid ehmunult ; nad kuulsid küll häält , aga ei näinud kedagi .
44009008	Aga Saulus tõusis maast üles ja kui ta oma silmad avas , ei näinud ta enam ! Siis nad talutasid teda kättpidi ja viisid ta Damaskusesse .
44009009	Ja kolm päeva ta ei näinud , ei söönud ega joonud !
44009010	Ent Damaskuses oli üks jünger , Ananias nimi . Sellele ütles Issand nägemuses : " Ananias ! " Tema vastas : " Issand , vaata , siin ma olen ! "
44009011	Issand ütles temale : " Tõuse ja mine sinna tänavasse , mida kutsutakse Õigeks , ja kuula Juuda majas Sauluse-nimelise Tarsose mehe järele , sest vaata , ta palvetab
44009012	ja on nägemuses näinud mehe , Ananias nimi , sisse tulevat ja käe ta peale panevat , et ta nägemise tagasi saaks ! "
44009013	Ananias vastas : " Issand , ma olen mitmelt kuulnud sellest mehest , kui palju ta on kurja teinud sinu pühadele Jeruusalemmas ;
44009014	ja tal on ülempreestrilt luba siin siduda kõiki , kes sinu nime appi hüüavad ! "
44009015	Aga Issand ütles temale : " Mine , sest ta on mulle valitud riist , et ta minu nime kannaks paganate ja kuningate ning Iisraeli laste ette ,
44009016	sest mina tahan temale näidata , kui palju ta peab minu nime pärast kannatama ! "
44009017	Siis Ananias läks ära ja astus sinna majja . Ja kui ta oma käe tema peale oli pannud , ütles ta : " Saul , vend , Issand on mind läkitanud , Jeesus , kes sulle ilmus teel , mida sa tulid , et sa nägemise tagasi saaksid ja täituksid Püha Vaimuga ! "
44009018	Ja sedamaid pudenes tema silmadelt otsekui soomuseid , ja ta nägi jälle ja tõusis ning laskis ennast ristida .
44009019	Ja kui ta oli leiba võtnud , sai ta jälle tugevaks . Siis ta jäi mõneks päevaks jüngrite sekka Damaskusesse ,
44009020	ja kuulutas varsti kogudusekodades Kristust , tunnistades , et seesama on Jumala Poeg .
44009021	Aga kõik , kes teda kuulsid , ehmusid ning ütlesid : " Eks see ole seesama , kes Jeruusalemmas rüüstas selle nime appihüüdjaid ja on siia tulnud selleks , et neid kinni siduda ja viia ülempreestrite kätte ? "
44009022	Aga Saulus läks järjest vägevamaks ja ajas juudid , kes Damaskuses elasid , kihama ning tõestas , et Jeesus on Kristus .
44009023	Mõne päeva pärast pidasid juudid nõu teda ära tappa .
44009024	Aga Saulus sai teada nende salanõu . Ent nad valvasid päeva ja öö väravais , et teda tappa ;
44009025	kuid jüngrid võtsid ta öösel ja aitasid ta üle müüri ning lasksid ta korviga alla .
44009026	Kui siis Saulus jõudis Jeruusalemma , püüdis ta liituda jüngrite hulka , aga nemad kõik kartsid teda ega uskunud , et ta on jünger .
44009027	Kuid Barnabas võttis ta vastu ja viis ta apostlite juurde ja rääkis neile , kuidas tema teel olles oli Issandat näinud ning temaga kõnelnud ja kuidas ta Damaskuses oli avalikult kuulutanud evangeeliumi Jeesuse nimel .
44009028	Nii ta jäi nende juurde sisse ja välja käima Jeruusalemmas ja kuulutas avalikult evangeeliumi Issanda nimel .
44009029	Ta rääkis ka ja ajas juttu kreekakeelsete juutidega ; aga need püüdsid teda tappa .
44009030	Aga kui vennad seda teada said , viisid nad ta Kaisareasse ja saatsid ta sealt Tarsosesse .
44009031	Siis oli nüüd kogudusel rahu kogu Juuda-ja Galilea-ja Samaariamaal , ja see kasvas ja täienes ja edenes Issanda kartuses ning Püha Vaimu julgustusel .
44009032	Aga sündis , kui Peetrus kõigis paigus käimas oli , et ta tuli ka pühade juurde , kes elasid Lüddas .
44009033	Seal ta leidis ühe inimese , Aineas nimi , kes oli kaheksa aastat olnud voodis maas ja halvatud .
44009034	Ja Peetrus ütles talle : " Aineas ! Jeesus Kristus teeb su terveks : tõuse üles ja sea oma ase korda ! " Ja sedamaid ta tõusis üles .
44009035	Ja teda nägid kõik , kes elasid Lüddas ja Saaronis ; ja need pöördusid Issanda poole .
44009036	Aga Joppes oli keegi naisjünger , nimega Tabiita , mis meie keeli tähendab Hirv . See oli rikas häist tegudest ja armastusandidest , mida ta tegi .
44009037	Ja neil päevil sündis , et ta jäi haigeks ja suri . Ja nad pesid teda ja panid ta ülemisse tuppa .
44009038	Aga Lüdda oli Joppe lähedal . Kui jüngrid kuulsid , et Peetrus seal on , läkitasid nad kaks meest tema juurde ja palusid teda , et ta viibimata tuleks nende juurde .
44009039	Siis Peetrus tõusis ja läks nendega . Ja kui ta sinna jõudis , viisid nad ta ülemisse tuppa , ja kõik lesknaised astusid tema ümber , nutsid ja näitasid kuubi ja riideid , mis Hirv nende juures olles oli teinud .
44009040	Aga Peetrus ajas kõik välja , heitis põlvili ja palus Jumalat ning pöördus surnu poole ja ütles : " Tabiita , tõuse üles ! " Siis avas see oma silmad , ja kui ta Peetrust nägi , tõusis ta istuma .
44009041	Aga Peetrus andis temale käe ja tõstis ta püsti . Siis ta kutsus sisse pühad ja lesed ja esitas teda neile elavana .
44009042	Aga see sai teatavaks kogu Joppes ja paljud uskusid Issandasse .
44009043	Ja Peetrus jäi mõneks päevaks Joppesse ühe nahkru Siimona juurde .
44010001	Kaisarea linnas oli üks mees , Korneelius nimi , selle väesalga pealik , mida kutsuti Itaalia väesalgaks .
44010002	Tema oli vaga ja jumalakartlik kogu oma perega ja jagas rahvale palju ande ning palus alati Jumalat .
44010003	See nägi nägemuses selgesti , arvata üheksandal päevatunnil , et Jumala ingel tuli sisse tema juurde ning ütles talle : " Korneelius ! "
44010004	Tema aga vaatas inglile otsa , lõi kartma ning ütles : " Isand , mis on ? " See ütles talle : " Sinu palved ja su annid on tõusnud Jumala ette sind meelde tuletama .
44010005	Läkita nüüd mehi Joppesse ja lase kutsuda Siimon , kelle lisanimi on Peetrus ;
44010006	tema asub nahkur Siimona juures , kelle maja on mererannas ! "
44010007	Kui siis ingel oli ära läinud , kes Korneeliusega rääkis , kutsus ta kaks oma perest ja ühe vaga sõjamehe neist , kes alati ta juures olid ,
44010008	rääkis neile kõik ära ning läkitas nad Joppesse .
44010009	Aga järgmisel päeval , kui nad teel olles lähenesid linnale , läks Peetrus katusele palvetama kuuendal tunnil .
44010010	Ja temale tuli nälg ning ta tahtis süüa . Aga kui talle rooga valmistati , jäi ta otsekui enesest ära
44010011	ning nägi taeva avatud olevat ja enese juurde alla tulevat anuma , otsekui suure linase riide , mida nelja nurka pidi alla lasti .
44010012	Selle sees oli kõiksugu neljajalgseid ja roomajaid maa elajaid ja taeva linde .
44010013	Ja temale ütles hääl : " Tõuse , Peetrus , verista ja söö ! "
44010014	Aga Peetrus ütles : " Ei ilmaski , Issand , sest ma pole veel söönud seda , mis on keelatud ja roojane ! "
44010015	Ja hääl ütles taas teist korda temale : " Mis Jumal on puhastanud , seda sina ära arva keelatuks ! "
44010016	Ja see sündis kolm korda , ja astja võeti jälle üles taevasse .
44010017	Aga kui Peetrus oli iseeneses kahevahel , mis tema nähtud nägemus küll võiks tähendada , vaata , siis olid mehed , keda Korneelius oli läkitanud , küsitledes leidnud Siimona maja ja seisid värava taga .
44010018	Nad hüüdsid ning küsisid , kas Siimon , kelle lisanimi on Peetrus , on seal võõrsil .
44010019	Ent kui Peetrus alles oma meeles mõtles nägemusele , ütles Vaim temale : " Vaata , kolm meest otsivad sind !
44010020	Aga tõuse üles ja astu alla ning mine nendega ilma kaksipidi mõtlemata , sest mina olen nad läkitanud ! "
44010021	Siis Peetrus tuli alla meeste juurde ning ütles : " Vaata , mina olen see , keda te otsite ! Mis asja pärast te olete tulnud ? "
44010022	Nemad vastasid : " Pealik Korneelius , õige ja jumalakartlik mees , kellel on hea tunnistus kogu juuda rahvalt , on pühalt inglilt saanud sõna , et ta sind peab kutsuma oma kotta ja kuulama sinu kõnet ! "
44010023	Siis ta kutsus nad sisse ja pidas neid külalistena . Aga järgmisel päeval läks Peetrus nendega ära ja mõned vennad , kes Joppest olid , läksid ühes temaga .
44010024	Järgmisel päeval nad saabusid Kaisareasse . Ja Korneelius ootas neid ja kutsus kokku oma sulased ja parimad sõbrad .
44010025	Ja kui Peetrus oli sisse astunud , läks Korneelius talle vastu ning heitis tema jalge ette maha ja kummardas .
44010026	Aga Peetrus tõstis ta üles ja ütles : " Tõuse üles , ka mina ise olen inimene ! "
44010027	Ja kui ta temaga oli kõnelnud , läks ta sisse ja leidis eest suure hulga inimesi
44010028	ning ütles neile : " Te teate , et juuda mehel ei ole luba sõbrustada muulasega või minna tema juurde , aga Jumal on mulle näidanud , et ühtki inimest ei tohi pidada halvaks ega rüvedaks .
44010029	Sellepärast olen ma ka tõrkumata tulnud , kui mind kutsuti . Siis küsin ma nüüd : mis asja pärast te olete mind kutsunud ? "
44010030	Korneelius ütles : " Neli päeva tagasi ma olin otse selsamal üheksandal tunnil oma kojas palvetamas ja vaata , üks mees seisis minu ees hiilgavais riideis
44010031	ning ütles : Korneelius , sinu palvet on kuuldud ja su annid on Jumalale meelde tulnud .
44010032	Siis läkita nüüd Joppesse ja kutsu Siimon , keda lisanimega hüütakse Peetruseks ; tema on võõrsil nahkur Siimona majas mererannas .
44010033	Siis ma läkitasin sedamaid sinu juurde , ja sa oled hästi teinud , et tulid . Nüüd me oleme kõik siin üheskoos Jumala ees kuulamas kõike , mis Jumal sind on käskinud ! "
44010034	Siis Peetrus avas oma suu ning ütles : " Ma mõistan tõesti , et Jumal ei tee vahet isikute vahel ,
44010035	vaid kõige rahva seast on see , kes teda kardab ja teeb õigust , tema meele järgi .
44010036	Selle sõna ta on läkitanud Iisraeli lastele , kuulutades evangeeliumi rahust Jeesuse Kristuse läbi , kes on kõikide Issand .
44010037	Te teate seda asja , mis on sündinud tervel Juudamaal alates Galileast pärast ristimist , mida Johannes kuulutas ,
44010038	kuidas Jumal Jeesuse Naatsaretist oli võidnud Püha Vaimu ja väega ja kuidas tema käis mööda maad ja tegi head ning parandas kõiki , kelle üle kurat oli saanud võimuse ; sest Jumal oli temaga .
44010039	Ja meie oleme kõigi nende asjade tunnistajad , mis ta on teinud juutide maal ja Jeruusalemmas ; ja nad poosid tema ristipuule ning surmasid .
44010040	Selle on Jumal üles äratanud kolmandal päeval ja on teda lasknud saada ilmsiks ,
44010041	mitte kõigele rahvale , vaid Jumala ennevalitud tunnistajaile , meile , kes temaga oleme söönud ja joonud , pärast seda kui ta oli surnuist üles tõusnud .
44010042	Ja tema on meid käskinud rahvale kuulutada ja tunnistada , et tema on Jumala poolt seatud elavate ja surnute kohtumõistja .
44010043	Temast tunnistavad kõik prohvetid , et tema nime läbi igaüks , kes usub temasse , saab pattude andeksandmise ! "
44010044	Kui Peetrus neid sõnu alles rääkis , langes Püha Vaim kõikide peale , kes seda sõna kuulsid !
44010045	Ja usklikud ümberlõigatute hulgast , niipalju kui neid ühes Peetrusega oli tulnud , ehmusid , et Püha Vaimu and valati ka paganate peale ,
44010046	sest nad kuulsid neid võõraid keeli rääkivat ja Jumalat väga ülistavat . Siis Peetrus ütles :
44010047	" Kas keegi võib vett keelata , et ei ristitaks neid , kes on saanud Püha Vaimu nõnda nagu meiegi ? "
44010048	Ja ta käskis neid ristida Issanda nimesse . Siis nad palusid teda , et ta jääks mõneks päevaks nende juurde .
44011001	Siis apostlid ja vennad , kes Juudamaal siin ja seal elasid , said kuulda , et ka paganad olid vastu võtnud Jumala sõna .
44011002	Aga kui Peetrus tuli Jeruusalemma , vaidlesid temaga ümberlõigatud
44011003	ning ütlesid : " Sina oled läinud sisse ümberlõikamatute juurde ja oled söönud nendega ! "
44011004	Aga Peetrus hakkas rääkima ning seletas neile asja selle järjekorras nõnda :
44011005	" Mina olin Joppe linnas palvetamas ja nägin otsekui enesest ära olles nägemuse : seal tuli alla anum , nagu suur linane riie , mida nelja nurka pidi lasti alla taevast , ja see tuli aiva minu juurde .
44011006	Kui ma seda juureldes vaatasin , nägin ma maa neljajalgseid elajaid ja metsalisi ja roomajaid ja taeva linde ,
44011007	ja ma kuulsin ka häält mulle ütlevat : tõuse üles , Peetrus , verista ja söö !
44011008	Aga ma ütlesin : ei ilmaski , Issand ; sest minu suhu ei ole elades saanud midagi keelatut ehk roojast !
44011009	Siis vastas mulle teist korda hääl taevast : mis Jumal on puhastanud , seda ära sina arva keelatuks !
44011010	Ja see sündis kolm korda . Ja kõik tõmmati jälle üles taevasse .
44011011	Ja vaata , samal hetkel seisid maja ees , kus me olime , kolm meest , kes olid Kaisareast läkitatud minu juurde .
44011012	Ent Vaim ütles mulle , et ma läheksin ühes nendega ega mõtleks kaksipidi . Siis tulid ka need kuus venda minuga , ja me läksime selle mehe kotta .
44011013	Ja ta kuulutas meile , kuidas ta oli näinud inglit oma majas seisvat ja ta talle ütlevat : läkita Joppesse ja kutsu Siimon , keda hüütakse lisanimega Peetruseks .
44011014	Tema räägib sulle sõnu , mille läbi sina ja kõik su pere saate õndsaks .
44011015	Aga kui ma hakkasin kõnelema , langes Püha Vaim nende peale , nagu meiegi peale alguses .
44011016	Siis meenus mulle Issanda sõna , kuidas ta ütles : Johannes ristis küll veega , aga teid ristitakse Püha Vaimuga !
44011017	Kui nüüd Jumal neile on andnud sama anni kui meilegi , kes usume Issandasse Jeesusesse Kristusesse , kes siis olin mina , et oleksin võinud Jumalat keelata ? "
44011018	Aga kui nad seda kuulsid , jäid nad vait ja andsid Jumalale au , öeldes : " Siis on Jumal ka paganaile andnud meeleparanduse eluks ! "
44011019	Aga need , kes olid hajutatud viletsuse läbi , mis oli tekkinud Stefanose pärast , käisid maad läbi Foiniikiani ja Küprose saareni ja Antiookiani ega kuulutanud sõna kellelegi muule kui ainult juutidele .
44011020	Aga nende hulgas olid mõned Küprose ja Küreene mehed ; need läksid Antiookiasse ning rääkisid ka kreeklastele , jutlustades Issandat Jeesust .
44011021	Ja Issanda käsi oli nendega ning suur hulk uskus ja pöördus Issanda poole .
44011022	Aga teade neist kostis Jeruusalemmas oleva koguduse kõrvu , ja nad läkitasid Barnabase Antiookiasse .
44011023	Kui ta sinna jõudis ja nägi Jumala armu , sai ta rõõmsaks ja manitses kõiki jääma kindla südamega Issanda juurde ;
44011024	sest ta oli õige mees , täis Püha Vaimu ning usku , ja palju rahvast koguti Issandale .
44011025	Siis ta läks Tarsosesse Saulust otsima , ja kui ta tema leidis , tõi ta tema Antiookiasse .
44011026	Ja nemad käisid terve aasta koos koguduses ja õpetasid suure hulga rahvast . Ja Antiookias hakati kõige enne nimetama jüngreid kristlasteks .
44011027	Noil päevil tuli Jeruusalemmast prohveteid Antiookiasse .
44011028	Ja üks neist , Aagabus nimi , tõusis ja andis Vaimu läbi teada , et suur nälg oli tulemas üle kogu maailma . Ja see tuligi keiser Klaudiuse ajal .
44011029	Siis jüngrid võtsid nõuks igaüks sedamööda , kuidas kellelgi jõudu oli , saata abi vendadele , kes elasid Juudamaal .
44011030	Seda nad tegidki ja saatsid annid vanemate kätte Barnabase ja Sauluse käe läbi .
44012001	Aga sel ajal pistis kuningas Heroodes käe mõnede külge kogudusest , et neile paha teha .
44012002	Ja ta tappis mõõgaga Jakoobuse , Johannese venna .
44012003	Ja nähes , et see oli juutidele meelt mööda , võttis ta ette vangistada ka Peetruse . Sel ajal olid parajasti hapnemata leibade pühad .
44012004	Ta võttis tema kinni ja heitis ta vangitorni ning andis tema nelja neljamehelise sõjameeste salga kätte hoida , kavatsedes teda pärast paasapüha tuua rahva ette .
44012005	Nii peeti siis Peetrust vangis , aga kogudus tegi väsimata palvet Jumala poole tema eest .
44012006	Aga kui Heroodes tahtis teda tuua kohtu ette , magas Peetrus sel ööl kahe sõjamehe vahel kahe ahelaga seotult , ja vahid ukse ees valvasid vangihoonet .
44012007	Ja vaata , Issanda ingel seisis seal ja valgus paistis seal toas ! Ja ingel tõukas Peetruse külge , äratas ta üles ning ütles : " Tõuse usinasti üles ! " Ja ta ahelad langesid käte ümbert maha .
44012008	Ja ingel ütles talle : " Pane vöö vööle ja kingad jalga ! " Tema tegi nõnda . Veel ta ütles talle : " Pane kuub selga ja tule mu järel ! "
44012009	Ja ta tuli välja ja läks ta järele ega teadnud , et on ilmsi see , mis sünnib ingli kaudu , vaid mõtles nägevat nägemust .
44012010	Aga kui nad jõudsid mööda esimesest ja teisest vahist , tulid nad raudvärava ette , mis viis linna . See läks iseenesest neile lahti ja nad tulid välja ja läksid edasi üht tänavat mööda . Ja ingel lahkus äkitselt temast .
44012011	Kui siis Peetrus teadlikuks sai , ütles ta : " Nüüd ma tean tõesti , et Issand on läkitanud oma ingli ja on mind päästnud Heroodese käest ja kõigest , mida juuda rahvas ootas ! "
44012012	Ja märgates , kus ta on , tuli ta Maarja , Johannese , teise nimega Markuse ema maja juurde , kuhu mitmed olid kokku tulnud palvetama .
44012013	Ent kui Peetrus koputas jalgväravale , tuli tüdruk , nimega Roode , välja kuulatama .
44012014	Kui ta Peetruse hääle ära tundis , ei teinud ta väravat lahti rõõmu pärast , vaid jooksis sisse ja teatas , et Peetrus värava taga seisvat .
44012015	Nemad ütlesid talle : " Sa jampsid ! " Aga tema tunnistas kindlasti , et see on nõnda . Nad ütlesid : " See on tema ingel ! "
44012016	Aga Peetrus jäi veel koputama . Ja kui nad avasid , nägid nad teda ja ehmusid .
44012017	Siis ta viitas käega neile , et nad jääksid vait , ja jutustas neile , kuidas Issand ta oli vangihoonest välja viinud , ning ütles : " Kuulutage seda Jakoobusele ja vendadele ! " Ja ta väljus ning läks teise paika .
44012018	Aga kui valgeks läks , ei olnud sõjameestel pisut muret sellest , mis Peetrusega oli sündinud .
44012019	Ja kui Heroodes teda otsis ega leidnud , laskis ta valvuritele kohut mõista ja käskis nad ära hukata . Ise ta läks siis Juudamaalt Kaisareasse ja viibis seal .
44012020	Heroodes aga kandis viha tüüroslaste ja siidonlaste vastu . Need tulid ühel meelel tema juurde ja meelitasid Blastust , kuninga kambriülemat , ja palusid rahu . Sest nende maa sai oma toiduse kuninga maast .
44012021	Siis pani Heroodes määratud päeval kuninglikud riided selga ja istus kohtujärjele ja pidas neile kõnet ;
44012022	aga rahvas kisendas : " See on Jumala , aga mitte inimese hääl ! "
44012023	Aga sedamaid lõi teda Issanda ingel , sest et ta ei andnud au Jumalale ; ja ussid sõid ta ära ja ta heitis hinge .
44012024	Aga Jumala sõna kasvas ja levis .
44012025	Ja Barnabas ja Saulus tulid tagasi Jeruusalemmast , kui nad olid täitnud oma ülesande , ning võtsid enestega ühes ka Johannese , keda hüüti lisanimega Markuseks .
44013001	Aga Antiookias olevas koguduses oli prohveteid ja õpetajaid : Barnabas ja Siimon , keda hüüti Nigeriks , ja Luukius Küreenest ja Maanaen , kes nelivürst Heroodesega ühes oli üles kasvatatud , ja Saulus .
44013002	Kui need Issandat teenisid ja paastusid , ütles Püha Vaim : " Eraldage mulle Barnabas ja Saulus tööle , milleks mina nad olen kutsunud ! "
44013003	Siis nad paastusid ja palusid Jumalat ja panid oma käed nende peale ja saatsid nad teele .
44013004	Need , Püha Vaimu poolt läkitatud , tulid nüüd Seleukiasse ja sõitsid sealt laevaga Küprosesse .
44013005	Ja kui nad Salamisesse olid jõudnud , kuulutasid nad Jumala sõna juutidele kogudusekodades ; neil oli ka Johannes käsiliseks ühes .
44013006	Aga kui nad olid saare läbi käinud Paafosest saadik , kohtasid nad üht juudi nõida ja valeprohvetit , Barjeesus nimi ;
44013007	see oli maavalitseja Sergius Pauluse juures , kes oli mõistlik mees . Tema kutsus Barnabase ja Sauluse enese juurde ja püüdis kuulda Jumala sõna .
44013008	Aga neile pani vastu Elümas , nõid - sest seda tähendab nimi tõlkes - püüdes maavalitsejat ära pöörata usust .
44013009	Kuid Saulus , keda hüütakse ka Pauluseks , täis Püha Vaimu , vaatas teravasti talle otsa
44013010	ning ütles : " Oh sind , kes oled täis kõike kavalust ja kõike tigedust , sa kuradi laps , sa kõige õiguse vaenlane , kas sa ei lakka kõverdamast Issanda sirgeid teid ?
44013011	Ja nüüd , vaata , Issanda käsi tuleb sinu peale ja sa jääd pimedaks ega näe päikest tükil ajal ! " Ja sedamaid langes ta peale sõgedus ning pimedus , ja ta käis ümber ja otsis talutajaid .
44013012	Kui maavalitseja nägi , mis sündis , uskus ta ja ehmus üliväga Issanda õpetusest .
44013013	Ja kui need , kes olid kaasas Paulusega , ära läksid Paafosest , saabusid nad Pergesse , Pamfüüliamaale . Seal Johannes lahkus neist ja läks tagasi Jeruusalemma .
44013014	Aga nemad läksid edasi Pergest ja jõudsid Pisiidia Antiookiasse ning läksid kogudusekotta hingamispäeval ja istusid maha .
44013015	Ja pärast seda , kui olid loetud käsk ja prohvetid , läkitasid kogudusekoja ülemad neile ütlema : " Mehed , vennad , kui teil on öelda mõni manitsussõna rahvale , siis öelge ! "
44013016	Siis Paulus tõusis üles ja viitas käega neile ning ütles : " Iisraeli mehed ja teie , kes kardate Jumalat , kuulge !
44013017	Selle rahva , Iisraeli , Jumal valis ära meie esiisad ja ülendas rahva , kui nad võõrastena olid Egiptuses , ja tõi nad sealt välja kõrgele tõstetud käsivarrega ,
44013018	ja sallis nende kombeid ligi nelikümmend aastat kõrbes
44013019	ja hävitas seitse rahvast Kaananimaal ja jagas nende maa neile pärandiks .
44013020	See kõik sündis umbes neljasaja viiekümne aasta jooksul . Pärast seda ta andis neile kohtumõistjaid prohvet Saamueli ajani .
44013021	Ja selle järele nad palusid enestele kuningat . Ja Jumal andis neile Sauli , Kiisi poja , Benjamini suguharust mehe . Nii möödus nelikümmend aastat .
44013022	Ja kui ta selle oli tagandanud , äratas ta neile kuningaks Taaveti , kellest tema ka tunnistades ütles : " Ma olen leidnud Taaveti , Jesse poja , oma südamekohase mehe , kes teeb kõik mu tahtmist mööda ! "
44013023	Selle soost on Jumal äratanud oma tõotuse järgi Jeesuse Iisraeli Päästjaks ,
44013024	siis kui otse enne tema ilmumist Johannes kuulutas meeleparanduse ristimist kõigele Iisraeli rahvale .
44013025	Ent kui Johannes oli oma elukäiku lõpetamas , ütles tema : " Mina ei ole see , kelleks te mind peate ; aga vaata , pärast mind tuleb see , kelle kinga jalast päästma ma väärt ei ole ! "
44013026	Mehed , vennad , Aabrahami soo lapsed ja need , kes teie seast kardavad Jumalat , meile on selle pääste sõna läkitatud !
44013027	Sest Jeruusalemma elanikud ja nende ülemad , Jeesust mitte tundes , saatsid hukkamõistmisega täide prohvetite sõnad , mida igal hingamispäeval loetakse ;
44013028	ja ehk nad küll ei leidnud ühkti surmasüüd , palusid nad Pilaatust , et ta surmataks .
44013029	Ja kui nad olid täide saatnud kõik , mis temast oli kirjutatud , võtsid nad ta maha puu pealt ja panid hauda .
44013030	Aga Jumal äratas tema surnuist üles !
44013031	Ja tema ilmus palju päevi neile , kes temaga olid tulnud Galileast Jeruusalemma ja kes nüüd on ta tunnistajad rahva ees .
44013032	Ja me kuulutame teile selle hea sõnumi , tõotuse , mis anti meie esiisadele ,
44013033	et Jumal selle on täitnud meile , nende lastele , äratades üles Jeesuse , nagu ka teises laulus on kirjutatud : " Sina oled mu Poeg , täna ma sünnitasin sind ! "
44013034	Et ta tema on surnuist üles äratanud , nii et tal iialgi ei ole tarvis kõduneda , sellest on ta öelnud nõnda : " Mina täidan teile need Taavetile antud pühad ja kindlad tõotused ! "
44013035	Sellepärast ta ütleb ka teises paigas : " Sina ei lase oma Püha näha kõdunemist ! "
44013036	Sest kui Taavet oma rahvapõlve ajal oli teinud Jumala tahte järgi , uinus ta magama ja pandi oma esiisade juurde ja nägi kõdunemist ;
44013037	kuid see , kelle Jumal üles äratas , ei näinud kõdunemist !
44013038	Sellepärast olgu teil nüüd teada , mehed , vennad , et teile selle läbi kuulutatakse pattude andeksandmist ,
44013039	ja et igaüks , kes usub , mõistetakse õigeks tema sees kõigest sellest , millest te ei võinud õigeks saada Moosese käsuõpetuse kaudu .
44013040	Katsuge nüüd , et teid ei tabaks , mis on öeldud prohvetite kirjades :
44013041	" Vaadake , te põlgajad , ja pange imeks ja minge hukka ! Sest ma teen teie päevil teo ; teo , mida te ei usuks , kui keegi teile sellest jutustaks ! "
44013042	Kui nad siis väljusid , paluti neid järgmisel hingamispäeval neile rääkida neid sõnu .
44013043	Aga kui kogudusekojast oli laiali mindud , järgis palju juute ja juudiusku pöördunud jumalakartlikke Paulust ja Barnabast , kes nendega kõnelesid ja neid õhutasid jääma Jumala armusse .
44013044	Aga järgmisel hingamispäeval kogunes peaaegu kõik linn kuulama Jumala sõna .
44013045	Kui siis juudid nägid rahvahulka , said nad täis viha ja vaidlesid vastu Pauluse kõnele ning pilkasid Jumalat .
44013046	Aga Paulus ja Barnabas kõnelesid julgesti ning ütlesid : " Teile pidi Jumala sõna esiti räägitama ; kuid et te selle enesest ära lükkate ega arva endid olevat igavest elu väärt , siis me pöördume paganate poole .
44013047	Sest nõnda on meid Issand käskinud : mina olen sind pannud valguseks paganaile , et sa oleksid päästeks ilmamaa otsani ! "
44013048	Kui paganad seda kuulsid , said nad rõõmsaks ja ülistasid Issanda sõna ja uskusid , nii paljud kui olid määratud igaveseks eluks .
44013049	Ja Issanda sõna levis üle kogu maakonna .
44013050	Aga juudid ässitasid jumalakartlikke kõrgema seisuse naisi ja linna ülemaid ning äratasid vaenu Pauluse ja Barnabase vastu ja ajasid nad välja oma aladelt .
44013051	Aga nemad puistasid oma jalgade põrmu nende peale ja tulid Ikoonioni .
44013052	Ja jüngrid täitusid rõõmu ja Püha Vaimuga .
44014001	Aga Ikoonionis sündis , et nad üheskoos läksid juutide kogudusekotta ja kõnelesid nõnda , et niihästi suur hulk juute kui kreeklasi sai usklikuks .
44014002	Aga uskmatud juudid kihutasid üles ja ärritasid paganate meeled vihale vendade vastu .
44014003	Siis nad viibisid seal kauemat aega , kuulutades julgesti Issandat , kes andis tunnistuse oma armusõnale ja laskis sündida tunnustähti ja imetegusid nende käte läbi .
44014004	Aga linna rahvas jagunes kaheks : ühed olid juutide , teised apostlite poolt .
44014005	Kui siis paganad ja juudid oma ülematega ühel nõul tahtsid tulla nende kallale , et neid teotada ja kividega visata ,
44014006	said nad seda teada ja põgenesid Lükaoonia linnadesse , Lüstrasse ja Derbesse ja nende ümbrusesse
44014007	ja kuulutasid seal evangeeliumi .
44014008	Ja Lüstras istus mees , võimetu seisma , oma emaihust jalutu , kes ei olnud elades kõndinud .
44014009	See kuulis Pauluse kõnet . Ja kui Paulus teda silmas ning nägi , et tal oli usku terveks saada ,
44014010	ütles ta suure häälega : " Tõuse püsti oma jalgele ! " Ja ta kargas üles ja kõndis .
44014011	Aga kui rahvas nägi , mis Paulus oli teinud , siis nad tõstsid oma häält ning ütlesid lükaoonia keeli : " Jumalad on inimeste sarnastena alla tulnud meie juurde ! "
44014012	Ja nad nimetasid Barnabast Zeusiks ja Paulust Hermeseks , sest tema oli see , kes kõneles .
44014013	Ja Zeusi preester linna aguli templist tõi härgi ja lillepärgi värava ette ja tahtis ohverdada ühes rahvaga .
44014014	Aga kui apostlid Barnabas ja Paulus seda kuulsid , rebestasid nad oma riided , kargasid hüüdes rahva sekka
44014015	ning ütlesid : " Mehed , miks te seda teete ? Meie oleme niisamasugused nõdrad inimesed nagu teiegi ja kuulutame teile evangeeliumi , et te tühjest asjust pöörduksite elava Jumala poole , kes on teinud taeva ja maa ja mere ning kõik , mis nende sees on ,
44014016	kes endisel põlvel on lasknud kõik rahvad käia omi teid ,
44014017	ja siiski ei ole jätnud andmata enesest tunnistust , vaid on meile head teinud , ja on taevast meile andnud vihma ja head viljalist aega ja rooga ning on täitnud meie südame rõõmuga ! "
44014018	Nii kõneldes nad vaevalt vaigistasid rahva , et see neile ei ohverdaks .
44014019	Aga Antiookiast ja Ikoonionist tuli sinna juute ja need meelitasid hulga eneste poole ja viskasid Paulust kividega ning vedasid ta linnast välja , arvates , et ta on surnud .
44014020	Aga kui jüngrid olid tema ümber tulnud , tõusis ta üles ja läks linna . Ja järgmisel päeval ta läks ühes Barnabasega Derbesse .
44014021	Ja kui nad selles linnas olid kuulutanud evangeeliumi ja saanud mõned jüngreiks , läksid nad tagasi Lüstrasse , Ikoonioni ja Antiookiasse ning
44014022	kinnitasid jüngrite hingi , manitsedes neid jääma ususse ning seletades , et meil mitme viletsuse kaudu tuleb minna Jumala riiki .
44014023	Ja kui nad neile igas koguduses käte pealepanemisega olid seadnud vanemad , jätsid nad paastudes ja palvetades nemad Issanda hooleks , kellesse need nüüd uskusid .
44014024	Siis nad käisid läbi Pisiidiamaa ja saabusid Pamfüüliasse .
44014025	Ja kui nad Perges olid sõna kuulutanud , läksid nad Ataaliasse .
44014026	Sealt nad purjetasid Antiookiasse , kust nad olid väljunud Jumala armu hooleks antuina sellele tööle , mille nad olid lõpetanud .
44014027	Ja kui nad olid saabunud , kogusid nad koguduse kokku ja kuulutasid , mis suuri asju Jumal oli teinud , olles nendega , ja et ta oli avanud paganaile usu ukse .
44014028	Ja nad viibisid seal kauemat aega jüngrite juures .
44015001	Ja mõned , kes olid tulnud Juudamaalt , õpetasid vendi nõnda : " Kui te ei lase endid ümber lõigata Moosese kombe järgi , siis te ei või õndsaks saada ! "
44015002	Kui sellest tõusis lahkmeel ja Paulusel ja Barnabasel ei olnud nendega mitte pisut vaidlemist , siis tehti otsuseks , et Paulus ja Barnabas ning mõned muud nende seast lähevad Jeruusalemma apostlite ja vanemate juurde selle tüliküsimuse pärast .
44015003	Siis kogudus saatis nad teele , ja nemad läksid Foiniikiast ja Samaariast läbi ning jutustasid paganate pöördumisest ja tegid sellega suure rõõmu kõigile vendadele .
44015004	Kui nad saabusid Jeruusalemma , võtsid kogudus , apostlid ja vanemad nad vastu . Ja nemad jutustasid , mis suuri asju Jumal oli teinud , olles nendega .
44015005	Aga mõned variseride usulahust , kes olid saanud usklikuks , astusid esile ning ütlesid : " Neid tuleb ümber lõigata ja käskida pidada Moosese käsku ! "
44015006	Siis apostlid ja vanemad tulid kokku seda asja arutama .
44015007	Ja kui asjast tekkis palju vaidlust , tõusis Peetrus ning ütles neile : " Mehed , vennad , teie teate , et Jumal juba ammusest ajast teie seast on ära valinud mind , et minu suu läbi paganad kuuleksid evangeeliumi sõna ja usuksid .
44015008	Ja südametundja Jumal on neile andnud tunnistuse , andes neile Püha Vaimu otsekui meilegi ,
44015009	ega ole teinud mingisugust vahet meie ja nende vahel , puhastades nende südamed usu läbi .
44015010	Miks te siis nüüd kiusate Jumalat , et panete jüngrite kaela ikke , mida meie esiisad ega meie ei ole suutnud kanda ?
44015011	Ent me usume Issanda Jeesuse Kristuse armu läbi saada õndsaks , otse nõnda kui nemadki ! "
44015012	Aga kogu rahvahulk jäi vait ja nad kuulasid , kuidas Barnabas ja Paulus jutustasid , mis suuri tunnustähti ja imesid Jumal paganate seas oli teinud nende läbi .
44015013	Kui nad siis olid jutu lõpetanud , võttis Jakoobus sõna ning ütles : " Mehed , vennad , kuulge mind !
44015014	Siimon on seletanud , kuidas Jumal esiti võttis eesmärgiks võita oma nimele rahvas paganate seast .
44015015	Sellega sobivad ühte prohvetite sõnad , nagu on kirjutatud :
44015016	" Pärast seda ma tulen jälle ja ehitan üles Taaveti lagunenud maja ning parandan ära tema varemed ja püstitan ta uuesti ,
44015017	et muudki inimesed otsiksid Issandat ja kõik rahvad , kelle üle on nimetatud minu nimi , ütleb Issand , kes seda teeb ,
44015018	mis on teada igavikust . "
44015019	Sellepärast arvan mina , et neile , kes paganate seast pöörduvad Jumala poole , ei peaks tehtama raskusi ,
44015020	vaid neile kirjutatagu , et nad hoiduksid väärjumalate rüveduse , porduelu , lämbunu ja vere eest .
44015021	Sest Moosesel on vanast ajast kõigis linnades küllalt neid , kes teda kuulutavad , ning teda loetakse igal hingamispäeval kogudusekodades . "
44015022	Siis apostlid ja vanemad ühes kõige kogudusega arvasid heaks valida endi seast mehed ning läkitada Antiookiasse ühes Pauluse ja Barnabasega , nimelt Juuda , lisanimega Barsabas , ja Siilase , kes olid juhatajad vendade seas .
44015023	Nendega nad saatsid järgmise kirja : " Meie , apostlid ja vanemad ja vennad , saadame tervisi vendadele paganate seast , kes elavad Antiookia-ja Süüria-ja Kiliikiamaal .
44015024	Olles kuulnud , et mõned meie seast on välja läinud ja on teid teinud kõnedega rahutuks ja on saatnud teie hinged kitsikusse , ilma et meie neid oleksime käskinud ,
44015025	arvasime üksmeelselt heaks valida mehed ja läkitada need teie juurde ühes meie armsate vendade Barnabase ja Paulusega ,
44015026	meestega , kes oma elu on pannud kaalule meie Issanda Kristuse nime pärast .
44015027	Nii me oleme siis läkitanud Juuda ja Siilase , et nad teile suusõnal teataksid sedasama .
44015028	Sest Püha Vaim ja meie oleme arvanud heaks , et teie peale ei tohi panna enam ühtki koormat kui aga need väga tarvilised määrused :
44015029	hoiduda ebajumalate ohvriliha ja vere ja lämbunu ja porduelu eest . Kui te nendest hoidute , teete hästi . Jääge Jumalaga ! "
44015030	Nii nad saadeti teele ja nad saabusid Antiookiasse . Seal nad kogusid rahvahulga kokku ja andsid kirja neile kätte .
44015031	Kui nad seda olid lugenud , said nad rõõmsaks selle troostist .
44015032	Aga Juudas ja Siilas , kes ka ise olid prohvetid , manitsesid vendi mitme sõnaga ja kinnitasid neid .
44015033	Ja kui nad seal mõne aja olid viibinud , saadeti nad rahuga vendade juurest nende juurde , kes nad olid läkitanud .
44015034	[ Ja Siilas arvas heaks jääda nende juurde . ]
44015035	Aga Paulus ja Barnabas viibisid Antiookias ning õpetasid ja kuulutasid ühes paljude teistega Issanda armuõpetuse sõna .
44015036	Mõne päeva pärast ütles Paulus Barnabasele : " Lähme jälle vaatama vendi kõiki linnu mööda , kus me oleme kuulutanud Issanda sõna , kuidas nende käsi käib ! "
44015037	Ja Barnabas andis nõu võtta kaasa Johannes , keda hüütakse Markuseks .
44015038	Aga Paulus arvas heaks mitte võtta enesega teda , kes neist oli lahkunud Pamfüülias ega olnud ühes nendega läinud tööle .
44015039	Sellest tekkis äge vaidlus , nii et nad üksteisest lahkusid ja et Barnabas võttis enese juurde Markuse ning sõitis laevaga Küprosesse .
44015040	Aga Paulus valis Siilase ja läks teele , ja vennad andsid ta Jumala armu hooleks .
44015041	Ja ta käis läbi Süüria ja Kiliikia kinnitades kogudusi .
44016001	Ja ta saabus Derbesse ja Lüstrasse . Ja vaata , seal oli üks jünger , Timoteos nimi , uskliku juudi naise poeg ; aga ta isa oli kreeklane .
44016002	Sellele andsid Lüstras ja Ikoonionis olijad vennad hea tunnistuse .
44016003	Teda tahtis Paulus enesele saatjaks teele . Ja ta võttis ning lõikas ta ümber juutide pärast , kes olid neis paigus ; sest nad teadsid kõik , et tema isa oli kreeklane .
44016004	Aga kui nad käisid linnast linna , käskisid nad usklikke pidada neid seadmisi , mis apostlid ja vanemad Jeruusalemmas olid otsustanud .
44016005	Siis kinnitati kogudusi usus ja liikmete arv kasvas päev-päevalt .
44016006	Ja nemad käisid läbi Früügia-ja Galaatiamaa , sest Püha Vaim oli neid keelanud sõna rääkimast Aasias .
44016007	Jõudes Müüsiani üritasid nad matkata Bitüüniasse , kuid Jeesuse Vaim ei lasknud neid mitte .
44016008	Siis nad läksid mööda Müüsiast ja tulid alla Troasse .
44016009	Ja Paulus nägi öösel nägemuse : Makedoonia mees seisis ja palus teda ning ütles : " Tule alla Makedooniasse ja aita meid ! "
44016010	Kui ta seda nägemust oli näinud , siis me püüdsime kohe välja minna Makedooniasse ja me olime julged selles , et Issand meid oli kutsunud neile evangeeliumi kuulutama .
44016011	Me läksime Troast teele ja tulime otsekohe Samotraakesse ja järgmisel päeval Neapolisse
44016012	ja sealt Filipisse , mis on esimesi linnu tolles Makedoonia osas , asulinn . Sinna linna me jäime peatama mõneks päevaks .
44016013	Ja hingamispäeval me läksime linnast välja jõe äärde , kus neil oli kombeks käia palvusel , ja istusime maha ning kõnelesime naistele , kes olid kokku tulnud .
44016014	Ja ka üks jumalakartlik naine , nimega Lüüdia , purpurimüüja Tüatiira linnast , kuulas jutlust . Tema südame avas Issand , et ta pani tähele seda , mida Paulus rääkis .
44016015	Aga kui tema ja ta pere olid ristitud , palus ta meid ning ütles : " Kui te arvate , et ma olen saanud usklikuks Issandasse , siis tulge mu kotta ja jääge sinna ! " Ja ta käis meile peale .
44016016	Aga sündis , kui me läksime palvusele , et meile tuli vastu tüdruk , kellel oli lausuja vaim . See tõi oma isandaile palju kasu lausumisega .
44016017	Tema tuli Paulusele ja meile järele , kisendas ning ütles : " Need inimesed on kõige kõrgema Jumala sulased , kes teile kuulutavad õndsuse teed ! "
44016018	Ja seda ta tegi mitu päeva . Aga Paulusel oli sellepärast meel haige , ja ta pöördus ümber ning ütles vaimule : " Ma käsin sind Jeesuse Kristuse nimel välja minna tema seest ! " Ja vaim läks välja samal tunnil .
44016019	Aga kui tüdruku isandad nägid , et nende kasu lootus oli lõppenud , võtsid nad Pauluse ja Siilase kinni ja vedasid nad turule ülemate juurde .
44016020	Ja nad viisid nad pealikute ette ning ütlesid : " Need inimesed teevad meie linna rahutuks ja nad on juudid !
44016021	Nad kuulutavad kombeid , mida meil kui roomlasil ei sünni vastu võtta ega täita ! "
44016022	Ja rahvas tõusis nende vastu . Ja pealikud käskisid kiskuda nende riided seljast ja neid vitstega peksta .
44016023	Ja kui nad neile olid palju hoope andnud , viskasid nad nemad vanglasse ja käskisid vangihoidjal neid hoolsasti valvata .
44016024	Niisuguse kange käsu saanud , heitis ta nad kõige kindlamasse vangihoonesse ja pani nende jalad pakku .
44016025	Aga keskööl palvetasid Paulus ja Siilas ning kiitsid lauldes Jumalat . Ja vangid kuulsid neid .
44016026	Siis äkitselt sündis suur maavärisemine , nii et vangihoone alused vabisesid ; ja sedamaid läksid kõik uksed lahti , ka kõikide köidikud pääsesid valla !
44016027	Kui nüüd vangihoidja unest ärkas ja nägi vangitorni uksed avatud olevat , tõmbas ta mõõga ja tahtis enesele otsa teha , sest ta mõtles , et vangid on ära karanud .
44016028	Aga Paulus hüüdis suure häälega ning ütles : " Ära tee enesele kurja , sest me oleme kõik siin ! "
44016029	Siis ta küsis tuld , kargas sisse , heitis värisedes Pauluse ja Siilase ette maha ,
44016030	tõi nad ka välja ning ütles : " Isandad , mis ma pean tegema , et ma õndsaks saaksin ? "
44016031	Aga nemad ütlesid : " Usu Issandasse Jeesusesse , siis saad õndsaks sina ja su pere ! "
44016032	Ja nad kuulutasid temale Issanda sõna ja kõigile , kes olid tema kojas .
44016033	Tema võttis nad sel öötunnil enese juurde ja pesi nende haavad . Ja ta ristiti sedamaid ja kõik tema pere .
44016034	Siis ta viis nad oma kotta , tõi toitu lauale ja oli väga rõõmus , et ta kogu oma perega oli saanud usklikuks Jumalasse .
44016035	Kui valgeks läks , läkitasid pealikud kohtusulased ütlema : " Lase need inimesed lahti ! "
44016036	Siis vangihoidja teatas need sõnad Paulusele , öeldes : " Pealikud on siia läkitanud sõna , et teid tuleb lahti lasta ; seepärast väljuge nüüd ja minge rahuga ! "
44016037	Aga Paulus ütles neile : " Nad on meid avalikult peksnud ilma kohut mõistmata , ja me oleme Rooma kodanikud ; nad on meid heitnud vangitorni ja nüüd nad tahavad meid salaja välja lükata . Nõnda ei tohi olla ! Vaid tulgu nad ise ja saatku meid välja ! "
44016038	Kohtusulased teatasid need sõnad pealikuile . Need lõid kartma , kui nad kuulsid neid Rooma kodanikud olevat .
44016039	Ja nad tulid ning rääkisid nendega lahkesti , tõid nad välja vangist ja palusid neid linnast ära minna .
44016040	Siis nad tulid vanglast välja ja läksid Lüüdia juurde . Ja kui nad olid vendi näinud , siis nad kinnitasid neid ja läksid ära .
44017001	Ja nad läksid läbi Amfipolise ja Apolloonia ja tulid Tessaloonikasse , kus oli juutide kogudusekoda .
44017002	Ja Paulus läks oma kombe järgi sisse nende juurde ja kõneles neile kolmel hingamispäeval Kirjast ,
44017003	seletades ja tõestades , et Kristus pidi kannatama ja surnuist üles tõusma , ja öeldes : " See Jeesus , keda mina teile kuulutan , on Kristus ! "
44017004	Ja mõned neist said usklikuks ja liitusid Pauluse ja Siilasega , nõndasamuti suur hulk jumalakartlikke kreeklasi ja mitte pisut suursuguseid naisi .
44017005	Aga juudid said kadedaks ja võtsid enestega mõningaid hulguseid , nurjatuid mehi , kihutasid rahva üles ning tõstsid linnas möllu ja ründasid Jaasoni maja ning katsusid neid välja vedada rahva ette .
44017006	Aga kui nad neid ei leidnud , vedasid nad Jaasoni ja mõned vennad linna ülemate ette ning kisendasid : " Need , kes kõiges maailmas tüli tõstavad , on ka siin !
44017007	Neid on Jaason vastu võtnud ja nad kõik teevad keisri käskude vastu ja ütlevad ühe teise olevat kuninga , Jeesuse ! "
44017008	Seda kuuldes said rahvas ja linna ülemad rahutuks ,
44017009	kuid saades Jaasonilt ja teistelt tagatise , lasksid nad nemad lahti .
44017010	Aga vennad saatsid sedamaid Pauluse ja Siilase läbi öö Beroiasse . Kui nemad olid saabunud , läksid nad juutide kogudusekotta .
44017011	Need olid üllamad kui Tessaloonika juudid ; nemad võtsid sõna vastu kõige hea meelega ja uurisid iga päev Kirjast , kas see on nõnda , nagu kuulutati .
44017012	Siis uskusid nüüd paljud neist , ja mitte pisut kreeka lugupeetud naisi ja mehi .
44017013	Aga kui Tessaloonika juudid said teada , et Paulus ka Beroias kuulutas Jumala sõna , tulid nad sinnagi rahvast ässitama ja rahutuks tegema .
44017014	Siis vennad saatsid Pauluse sedamaid minema mere äärde ; aga Siilas ja Timoteos jäid sinna .
44017015	Ja Pauluse saatjad viisid ta Ateenani , ja kui nad olid saanud Siilase ja Timoteose jaoks käsu , et need nii ruttu kui võimalik tuleksid tema juurde , tulid nad sealt ära .
44017016	Aga kui Paulus Ateenas neid oli ootamas , ärritus ta vaim temas , kui ta nägi linna ebajumalakujusid täis olevat .
44017017	Ent ta kõneles nüüd kogudusekojas juutidega ja jumalakartlike inimestega , ja turul iga päev nendega , keda ta kohtas .
44017018	Ja mõned epikuurlaste ja stoalaste mõttetargad vaidlesid temaga . Ühed ütlesid : " Mida siis see lobasuu tahab öelda ? " Aga teised : " Tema näib kuulutavat võõraid vaime ! " Sest ta jutlustas neile Jeesusest ja ülestõusmisest .
44017019	Ja nad võtsid ta kinni ja viisid ta Areopaagi ning ütlesid : " Kas me võiksime teada saada , mis uus õpetus see on , mida sa õpetad ?
44017020	Sest sa tood meie kõrvade ette võõrastavaid asju ; sellepärast tahamegi nüüd teada , mis need õige on ! "
44017021	Sest kõik ateenlased ja muulased , kes nende juures elasid , ei olnud millelegi nii himukad kui jutustama ja kuulama uudiseid .
44017022	Aga Paulus seisis keset Areopaagi ning ütles : " Ateena mehed , ma näen , et te olete igapidi väga jumalakartlikud .
44017023	Sest ma olen läbi minnes ja teie pühi paiku vaadeldes leidnud ka altari , mille peale oli kirjutatud : " Tundmatule Jumalale ! " Keda te nüüd tundmata teenite , teda kuulutan mina teile .
44017024	Jumal , kes on teinud maailma ja kõik , mis seal sees , tema , kes on taeva ja maa Issand , ei ela templis , mis on kätega tehtud ;
44017025	teda ei teenita ka mitte inimeste kätega , otsekui oleks temale midagi vaja ; tema annab ise kõigile elu ja õhu ja kõik .
44017026	Ja ta on ühest ainsast teinud kogu inimkonna kõige maa peale elama ning neile seadnud ennemääratud ajad ja nende asukohtade rajad ,
44017027	et nad otsiksid Jumalat , kas nad teda ehk saaksid kätega kombata ja leida , ehk tema küll ei ole kaugel mitte ühestki meist ;
44017028	sest tema sees elame ja liigume ja oleme meie , nagu ka mõned teie luuletajaist on öelnud : " Sest ka meie oleme tema sugu ! "
44017029	Kui me nüüd oleme Jumala sugu , siis me ei tohi mõelda , et jumalik olend on kulla või hõbeda või kivi sarnane , niisugune nagu inimese oskuse ja väljamõeldise läbi tekitatud kuju .
44017030	Jumal on küll niisuguseid teadmatuse aegu sallinud , kuid nüüd ta kuulutab kõigile inimestele kõigis paigus , et nad peavad meelt parandama ,
44017031	sest ta on seadnud päeva , mil ta tahab kohut mõista maailma üle õigluses mehe läbi , kelle ta selleks on määranud , ja pakub usku kõigile pärast seda , kui ta on tema surnuist üles äratanud ! "
44017032	Aga kui nad surnute ülestõusmisest kuulsid , panid mõned seda naeruks , aga teised ütlesid : " Me tahame sind selles asjas kuulda veel teinegi kord ! "
44017033	Nõnda läks Paulus nende keskelt ära .
44017034	Ent mõned mehed ühinesid temaga ja said usklikuks ; nende hulgas oli ka Areopaagi liige Dionüüsios ja üks naine , nimega Daamaris , ja muid ühes nendega .
44018001	Pärast seda läks Paulus Ateenast ära ja tuli Korintosesse .
44018002	Sealt ta leidis juudi , nimega Akvila ; see oli Pontosest pärit ja oli hiljuti tulnud Itaaliast ühes oma naise Priskillaga , sest keiser Klaudius oli käskinud kõigil juutidel Roomast lahkuda . Nende juurde tuli tema .
44018003	Ja et neil oli ühesugune amet , siis ta jäi nende juurde ja nad tegid ühes tööd ; sest nad olid ametilt telgitegijad .
44018004	Aga ta õpetas kogudusekojas igal hingamispäeval ning äratas juute ja kreeklasi usule .
44018005	Kui siis Siilas ja Timoteos Makedooniast sinna jõudsid , oli Paulus andunud sõna kuulutamisele ning tunnistas juutidele , et Jeesus on Messias .
44018006	Aga kui nad vastu panid ja pilkama hakkasid , puistas ta tolmu oma riietelt ning ütles neile : " Teie veri tulgu teie pea peale ! Mina olen puhas . Sest ajast ma lähen paganate juurde ! "
44018007	Ja kui ta sealt ära läks , tuli ta ühe jumalakartliku mehe kotta , nimega Justus , kelle maja oli otse kogudusekoja kõrval .
44018008	Aga kogudusekoja ülem Krispos sai usklikuks Issandasse kogu oma perega ja palju korintlasi sai kuulates usklikuks , ja nad ristiti .
44018009	Siis Issand ütles öösel nägemuses Paulusele : " Ära karda , vaid kõnele ja ära ole vait !
44018010	Sest mina olen sinuga ja ükski ei saa su kallale tulla sulle kurja tegema , sest mul on palju rahvast selles linnas ! "
44018011	siis ta viibis seal ühe aasta ja kuus kuud ja õpetas nende seas Jumala sõna .
44018012	Aga kui Gallio oli Ahhaia maavalitseja , tõusid juudid ühel meelel Pauluse vastu ja viisid ta kohtujärje ette
44018013	ning ütlesid : " See siin meelitab inimesi Jumalat teenima käsuvastaselt ! "
44018014	Aga kui Paulus tahtis suu avada , ütles Gallio juutidele : " Kui oleks tehtud mõni ülekohtune tegu või ilge kuritöö , oh juudid , siis ma oleksin küll kohustatud teid üle kuulama ;
44018015	aga kui on vaidlust sõnade ja nimede ja käsuõpetuse pärast teie seas , siis katsuge ise toime saada ; neis asjus ei taha mina olla kohtumõistja ! "
44018016	Ja ta ajas nad ära kohtujärje eest .
44018017	Nemad aga läksid kõik kogudusekoja ülema Soostenese kallale ja peksid teda kohtujärje ees . Ja Gallio ei hoolinud sellest midagi .
44018018	Aga Paulus viibis seal veel mitu päeva . Siis ta jättis vennad jumalaga ja sõitis laevaga Süüriasse ja ühes temaga Priskilla ja Akvila , pärast seda kui ta Kenkreas oli lasknud oma pea pügada , sellepärast et ta oli andnud tõotuse .
44018019	Ja nad saabusid Efesosse ja siin ta jättis nad maha , tema ise aga läks kogudusekotta ja vaidles juutidega .
44018020	Aga kui nad teda palusid kauemaks eneste juurde jääda , ei olnud ta nõus ,
44018021	vaid jättis nad jumalaga ning ütles : " Ma tulen teinekord teie juurde tagasi , kui Jumal tahab ! " Ja ta läks Efesosest ära .
44018022	Ja kui ta Kaisareas oli maabunud , läks ta üles Jeruusalemma , tervitas kogudust ja läks siis alla Antiookiasse .
44018023	Kui ta seal oli viibinud mõnd aega , läks ta teele ja käis järgemööda läbi Galaatia maakonna ja Früügia , kinnitades kõiki jüngreid .
44018024	Aga keegi juut , Apollos nimi , Aleksandriast pärit , vahva kõnemees ja vägev kirjaseletaja , tuli Efesosse .
44018025	Teda oli õpetatud tundma Issanda teed ja ta oli tuline vaimult , rääkis ja õpetas õigesti Jeesusest , aga tundis ainult Johannese ristimist .
44018026	Tema hakkas julgesti õpetama kogudusekojas . Aga kui Priskilla ja Akvila teda kuulsid , võtsid nad ta eneste juurde ja seletasid talle selgemini ära Jumala tee .
44018027	Aga kui ta tahtis minna Ahhaiasse , julgustasid vennad teda selleks ning kirjutasid jüngritele , et nad tema vastu võtaksid . Kui ta sinna oli saabunud , saatis ta palju kasu neile , kes armu läbi olid saanud usklikuks .
44018028	Sest suure osavusega lükkas ta avalikult juutide väited ümber ja näitas Kirjast , et Jeesus on Messias .
44019001	Kui Apollos oli Korintoses , sündis , et Paulus käis läbi ülamaakonnad ja tuli Efesosse ning leidis sealt jüngreid .
44019002	Ja ta küsis neilt : " Kas te saite Püha Vaimu , kui saite usklikuks ? " Aga nemad ütlesid talle : " Me ei olegi kuulnud , kas Püha Vaimu on ! "
44019003	Ja tema ütles : " Mis ristimisega te siis olete ristitud ? " Nad vastasid : " Johannese ristimisega ! "
44019004	Aga Paulus ütles : " Johannes ristis meeleparandusristimisega , öeldes rahvale , et nad usuksid temasse , kes pärast teda tuleb , see on Jeesusesse ! "
44019005	Kui nad seda kuulsid , lasksid nad endid ristida Issanda Jeesuse nimesse .
44019006	Ja kui Paulus pani oma käed nende peale , tuli Püha Vaim nende peale ja nad rääkisid võõraid keeli ja ennustasid .
44019007	Neid oli üldse ligi kaksteist meest .
44019008	Ja ta läks kogudusekotta ning kõneles seal avalikult kolm kuud , õpetades ja äratades nõudma Jumala riiki .
44019009	Aga kui mõned tegid oma südame kõvaks ega uskunud , vaid rääkisid halba õpetusest rahva ees , läks ta ära nende juurest ning eraldas neist jüngrid ja pidas iga päev arutlusi Türannose koolis .
44019010	See kestis kaks aastat , nii et kõik , kes Aasias elasid , niihästi juudid kui kreeklased , said kuulda Issanda Jeesuse sõna .
44019011	Ja Jumal tegi iseäralikke imetegusid Pauluse käte läbi ,
44019012	nii et ka tema ihu pealt võetud higirätikuid ja põlli viidi haigete peale ja tõved lahkusid haigetest ning kurjad vaimud läksid välja .
44019013	Aga mõningad ümberrändajad juudi lausujad hakkasid Issanda Jeesuse nime nimetama nende peale , kelles oli kurje vaime , öeldes : " Ma vannutan teid Jeesuse nimel , keda Paulus kuulutab ! "
44019014	Ja need olid ühe juudi ülempreestri Skeua seitse poega , kes seda tegid .
44019015	Ent kuri vaim vastas ning ütles neile : " Jeesust ma tunnen ja Paulust ma tean , aga kes teie olete ? "
44019016	Ja inimene , kelles oli kuri vaim , kargas nende kallale , sai võimust nende üle ja võitis nad ära , nõnda et nad alasti ja haavatult põgenesid sellest kojast .
44019017	Ja see sai teatavaks kõigile juutidele ja kreeklastele , kes elasid Efesoses . Ja hirm tuli nende kõikide peale , ja Issanda Jeesuse nime ülistati väga .
44019018	Ja paljud neist , kes olid usklikuks saanud , tulid ning tunnistasid ja andsid üles oma teod .
44019019	Aga mitmed neist , kes olid tegemist teinud nõiakunstiga , tõid kokku oma raamatud ja põletasid need ära kõikide nähes . Ja kui nende hind kokku arvati , leiti see olevat viiskümmend tuhat hõbetükki .
44019020	Nii võimsasti kasvas Issanda sõna ja avaldas oma väge .
44019021	Kui see kõik oli sündinud , võttis Paulus vaimus ette minna Makedoonia ja Ahhaia kaudu Jeruusalemma ning ütles : " Kui ma seal olen ära käinud , pean ma näha saama ka Rooma linna ! "
44019022	Ja ta läkitas kaks oma abilist , Timoteose ja Erastose , Makedooniasse ja jäi ise veel mõneks ajaks Aasiasse .
44019023	Sel ajal tekkis suur tüli õpetuse pärast .
44019024	Sest üks hõbesepp , Demeetrios nimi , tegi hõbedast Artemise templeid ja saatis sellega ametimeestele palju kasu .
44019025	Need ta kogus kokku ja teisi , kes seda tööd tegid , ning ütles : " Mehed , te teate , et meil sellest tööst on hea tulu ,
44019026	ja te näete ning kuulete , et see Paulus mitte ainult Efesoses , vaid ka peaaegu kogu Aasias palju rahvast ära meelitab ja eksitab , öeldes , et need ei olevat jumalad , mis kätega tehakse .
44019027	Ent mitte ükspäinis seda meie tööstust ei ähvarda halvakspanu , vaid ka suure jumalanna Artemise templit , nii et seda mikski ei panda ja et kaob ka jumalanna suur au , keda kummardavad kogu Aasia ja kõik maailm ! "
44019028	Kui nad seda kuulsid , said nad täis viha , kisendasid ning ütlesid : " Suur on efeslaste Artemis ! "
44019029	Ja kõik linn sai täis kära ja nad tormasid ühel meelel teatrisse ja vedasid ühes sinna Gaajuse ja Aristarhose , kaks makedoonlast , kes olid Pauluse matkakaaslased .
44019030	Ent kui Paulus tahtis rahva sekka minna , ei lasknud jüngrid teda mitte .
44019031	Ka mõned Aasiamaa ülemad , kes olid tema sõbrad , läkitasid tema juurde ning palusid teda , et ta ei läheks teatriväljakule .
44019032	Seal kisendasid ühed seda , teised teist ; sest rahvakogu oli segaduses ja suurem hulk ei teadnud , misjaoks nad olid kokku tulnud .
44019033	Siis toodi rahva seast esile Aleksandros , kelle juudid ette lükkasid . Aleksandros viitas käega , märku andes , et ta tahab pidada kaitsekõnet rahva ees .
44019034	Aga kui nad märkasid , et ta on juut , tõstsid nad kisa ja karjusid kõik nagu ühest suust ligi kaks tundi aega : " Suur on efeslaste Artemis ! "
44019035	Viimaks linnakirjutaja vaigistas rahva ning ütles : " Efesose mehed , kas on ühtki inimest , kes ei teaks , et efeslaste linn on suure Artemise ja tema taevast mahalangenud kuju hoidja ?
44019036	Et nüüd ükski sellele ei saa vastu rääkida , siis tuleb teil jääda vait ega tule midagi ette võtta uisapäisa .
44019037	Sest te olete toonud siia need mehed , kes ei ole templi rüüstajad ega teie jumalanna teotajad .
44019038	Kui nüüd Demeetriosel ja temaga ühes olevail ametimeestel on kellegi peale midagi kaebamist , siis on selleks kohtupäevi ja maavalitsejaid ; kaevaku nad üksteist kohtusse .
44019039	Ja kui teil on veel mingit muud nõudmist , siis seletatagu asi korrapärase rahvakogu ees .
44019040	Sest meil tuleb tänase kära pärast karta , et meie peale kaebus tõstetakse , ilma et meil oleks mingit põhjust , millega seda rahva kokkujooksu õigustada ! " Kui ta seda oli öelnud , saatis ta rahvakogu laiali .
44019041	
44020001	Kui kära oli vaigistatud , kutsus Paulus jüngrid enese juurde , jättis nad jumalaga ja läks teele Makedooniasse .
44020002	Ja kui ta need maakohad oli läbi käinud ja seal palju manitsussõnu rääkinud , tuli ta Kreekamaale .
44020003	Seal ta viibis kolm kuud . Kui ta siis mõtles mereteed minna Süüriasse ja juudid salanõu pidasid ta vastu , võttis ta nõuks tagasi matkata Makedoonia kaudu .
44020004	Teda saatsid beroialane Soopatros , Pürrose poeg , tessalooniklastest Aristarhos ja Sekundus , ja derbelane Gaajus , ja Timoteos , ja aasialased Tühhikos ja Trofimos .
44020005	Need läksid ära eele ja ootasid meid Troas .
44020006	Meie aga läksime laevaga pärast hapnemata leibade päevi Filipist teele ja saabusime nende juurde Troasse viiendal päeval , ja jäime sinna seitsmeks päevaks .
44020007	Aga kui me esimesel nädalapäeval olime kokku tulnud leiba murdma , siis Paulus , kes tahtis teisel päeval ära minna , kõneles nendega ja jätkas oma kõnet keskööni .
44020008	Ent mitu lampi põles ülemises toas , kus me koos olime .
44020009	Aga üks noor mees , Eutühhos nimi , istus aknal ; ja kui Paulus kauemini kõneles , tuli raske uni tema peale ja ta kukkus magades kolmandalt korralt alla ja tõsteti üles surnuna .
44020010	Aga Paulus läks alla ja heitis tema peale , haaras ta ümbert kinni ning ütles : " Ärge hädaldage , sest tal on hing veel sees ! "
44020011	Siis ta läks üles ja murdis leiba ja sõi ja kõneles kaua kuni koiduni ja läks siis teele .
44020012	Aga noor mees viidi minema elusana ja oldi suuresti trööstitud .
44020013	Me läksime eele laeva ja sõitsime Assosesse , kus mõtlesime oodata Paulust laeva , sest nõnda oli ta käskinud , ette võttes ise jala tulla .
44020014	Kui ta nüüd Assoses meiega kokku sai , võtsime ta laeva ja tulime Mitüleenesse .
44020015	Sealt me purjetasime edasi ja jõudsime järgmisel päeval Kiose saare kohta ja peatusime teisel päeval Saamoses ja saabusime järgmisel päeval Mileetosesse .
44020016	Sest Paulusel oli nõu Efesosest mööda sõita , et mitte aega viita Aasias . Tõttas ta ju , et kui vähegi võimalik , nelipühapäevaks jõuda Jeruusalemma .
44020017	Aga Mileetosest ta läkitas sõna Efesosse ja kutsus koguduse vanemad enese juurde .
44020018	Ja kui nad tema juurde tulid , ütles ta neile : " Te teate , kuidas ma esimesest päevast , kui ma tulin Aasiasse , kõige selle aja olin teie juures ,
44020019	teenides Issandat kõige alanduse ja pisarate ja kiusatustega , mis mind tabasid juutide salanõu tõttu ;
44020020	kuidas ma teie eest ei pidanud salajas midagi , mis teile tarvis oli , et oleksin selle jätnud teile kuulutamata ega oleks teid õpetanud avalikult ja kodasid mööda
44020021	ja tunnistanud nii juutidele kui kreeklastele pöördumist Jumala poole ja usku meie Issandasse Jeesusesse .
44020022	Ja nüüd , vaata , ma lähen vaimus seotuna Jeruusalemma ega tea , mis mind seal võib tabada ;
44020023	kuid seda ma tean , et Püha Vaim igas linnas mulle tunnistab ning ütleb , et köidikud ja viletsused ootavad mind .
44020024	Ometi ma ei hooli sellest midagi ega pea ka oma elu kalliks , kui ma aga lõpetan oma elukorra ja ametikohused , mis ma olen saanud Issanda Jeesuse käest , et tunnistada Jumala armu evangeeliumi .
44020025	Ja nüüd , vaata , ma tean , et te iialgi enam ei saa minu silmi näha , te kõik , kelle keskel ma olen käinud ja kuulutanud Jumala riiki .
44020026	Sellepärast tunnistan ma teile tänasel päeval , et ma olen puhas kõikide verest ;
44020027	sest ma pole midagi teie eest salanud Jumala tahtest , et ma teile seda tervelt ei oleks kuulutanud .
44020028	Sellepärast pange tähele iseendid ja kõike karja , kellele Püha Vaim on pannud teid ülevaatajaiks karjastena hoidma Jumala kogudust , mille ta on omandanud iseenese vere läbi .
44020029	Ma tean seda , et pärast minu äraminekut tulevad teie sekka hirmsad hundid , kes karjale armu ei anna ;
44020030	ja teie eneste seast tõusevad mehed , kes kõnelevad pööraseid asju , et vedada jüngreid eneste järele .
44020031	Sellepärast valvake ja mõelge sellele , et ma kolm aastat ööd ja päevad ei ole lakanud silmaveega manitsemast igaüht teie seast .
44020032	Ja nüüd ma annan teid , vennad , Jumala ja tema armusõna hooleks , kes on vägev teid üles ehitama ja andma teile pärandi kõikide seas , kes on pühitsetud .
44020033	Hõbedat ega kulda ega riietust ei ole ma ihaldanud .
44020034	Te teate ise , et need mu käed on teinud tööd minu ja mu kaaslaste vajaduste rahuldamiseks .
44020035	Mina olen teile kõigiti näidanud , et nõnda tööd tehes tuleb hoolt kanda nõrkade eest ja meeles pidada Issanda Jeesuse sõnu , mis ta on öelnud : õndsam on anda kui võtta ! "
44020036	Ja kui ta seda oli öelnud , langes ta põlvili ja palvetas ühes nende kõikidega .
44020037	Siis puhkesid kõik valjusti nutma ja hakkasid Paulusel ümber kaela ja andsid temale suud .
44020038	Kõige rohkem kurvastas neid sõna , mis ta oli öelnud , et nad enam ei saavat näha tema palet . Siis nad saatsid ta laeva .
44021001	Aga kui me neist olime lahkunud ja laevaga teele läinud , purjetasime otsekohe Koossi , aga teisel päeval Roodosesse ja sealt Patarasse .
44021002	Seal me leidsime laeva , mis läks Foiniikiasse , astusime sellesse ja purjetasime minema .
44021003	Kui Küpros meile hakkas paistma , jätsime selle vasakut kätt ja purjetasime Süüriasse ning maabusime Tüüroses , sest seal pidi laev koormast tühjendatama .
44021004	Seal me kohtasime jüngreid ning jäime nende juurde seitsmeks päevaks . Nemad ütlesid Paulusele Vaimu mõjul , et ta ei läheks Jeruusalemma .
44021005	Aga kui meie aeg lõppes , läksime teele . Ja nad kõik naiste ja lastega saatsid meid linnast välja , ja me heitsime põlvili ranna äärde ning palvetasime .
44021006	Ja kui me olime üksteise jätnud jumalaga , astusime laeva ; aga nemad pöördusid tagasi koju .
44021007	Tüürosest me sõitsime Ptolemaisse ja lõpetasime seal oma laevasõidu ; me teretasime vendi ja jäime nende juurde üheks päevaks .
44021008	Aga järgmisel päeval läksime sealt välja ja tulime Kaisareasse ; me läksime evangelist Filippuse kotta , kes oli üks neist seitsmest , ja jäime tema juurde .
44021009	Temal oli neli tütart ; need olid neitsid ja ennustasid .
44021010	Aga kui me mõned päevad seal viibisime , tuli sinna prohvet Judeast , Aagabus nimi .
44021011	Tema tuli meie juurde ja võttis Pauluse vöö , sidus oma käed ja jalad kinni ja ütles : " Seda ütleb Püha Vaim : mehe , kelle oma on see vöö , seovad juudid Jeruusalemmas nõnda kinni ja annavad ta paganate kätte ! "
44021012	Kui me seda kuulsime , palusime teda meie ja ka teised , kes seal elasid , et ta ei läheks Jeruusalemma .
44021013	Siis Paulus vastas : " Mis te teete , et nutate ja rõhute minu südant ? Sest ma pole mitte üksnes valmis laskma ennast siduda , vaid ka surema Jeruusalemmas Issanda Jeesuse nime pärast ! "
44021014	Aga kui ta ei võtnud meid kuulda , jäime rahule ja ütlesime : " Issanda tahtmine sündigu ! "
44021015	Pärast neid päevi me valmistusime teele ja läksime Jeruusalemma .
44021016	Ja meiega ühes tulid mõned jüngrid Kaisareast , kes meid viisid ühe vana jüngri Mnaasoni , Küprose mehe juurde , kelle külaliseks me pidime jääma .
44021017	Ja kui me jõudsime Jeruusalemma , võtsid vennad meid heal meelel vastu .
44021018	Järgmisel päeval läks Paulus meiega Jakoobuse juurde . Ja kõik vanemad tulid sinna .
44021019	Ja kui ta neid oli teretanud , jutustas ta järgemööda kõik , mis Jumal oli teinud paganate seas tema ameti kaudu .
44021020	Seda kuuldes nad andsid Jumalale au ning ütlesid talle : " Sa näed , vend , kui mitu tuhat juuti on , kes on saanud usklikuks , ja need kõik peavad kangesti käsu kombeid .
44021021	Aga nad on saanud kuulda sinust , et sina õpetavat juute , kes elavad paganate seas , taganema Moosesest öeldes , et ei ole vaja lapsi ümber lõigata ega elada usukommete järgi .
44021022	Mis nüüd teha ? Igatahes nad saavad kuulda , et sa oled tulnud .
44021023	Siis tee nüüd seda , mis me sulle ütleme : meil on neli meest , kes on võtnud eneste peale tõotuse .
44021024	Need võta enese juurde ning puhasta ennast ühes nendega ja kanna nende eest nende kulud , et nad oma pea pügaksid ; siis märkavad kõik , et see on tühi , mis nad sinust on kuulnud , vaid et ka sina ise elad käsku pidades .
44021025	Aga paganate kohta , kes on saanud usklikuks , oleme otsustanud ja läkitanud kirja , et neil on tarvis hoiduda ebajumala ohvrilihast ja verest ja lämbunu lihast ja hooraelust ! "
44021026	Siis võttis Paulus mehed enese juurde ja järgmisel päeval ta laskis ennast ühes nendega puhastada , läks pühakotta ja teatas , et puhastuspäevad on lõppenud , ja jäi sinna , kuni nende igaühe eest oli ohver toodud .
44021027	Aga kui need seitse päeva hakkasid lõpule jõudma , nägid teda Aasiast olevad juudid pühakojas ja ajasid kõik rahva kihama ning pistsid oma käed tema külge
44021028	ja kisendasid : " Iisraeli mehed , tulge appi ! Siin on see mees , kes igal pool õpetab kõiki inimesi meie rahva ja käsu ja selle paiga vastu ; pealegi on ta toonud kreeklasi pühakotta ja selle paiga rüvetanud ! "
44021029	Sest nad olid enne näinud temaga linnas olevat efeslase Trofimose ja arvasid temast , et Paulus oli ta toonud pühakotta .
44021030	Ja kogu linn tõusis liikvele ning rahvast jooksis kokku . Ja nad võtsid Pauluse kinni ning tõmbasid ta pühakojast välja , ja uksed pandi kohe lukku .
44021031	Juba nad tahtsid teda tappa , kui ülempealikule teada anti , et kõik Jeruusalemm on kihamas .
44021032	See võttis sedamaid sõjamehi ja pealikuid enesega ja tuli joostes nende juurde . Kui nad ülempealikut ja sõjamehi nägid , lakkasid nad Paulust peksmast .
44021033	Siis astus ülempealik ette , võttis ta oma hoole alla , käskis ta kahe ahelaga kinni siduda ja küsis , kes ta on ja mis ta on teinud .
44021034	Aga rahva seast kisendasid ühed seda , teised teist . Ja et ta ei võinud õieti asja teada saada kära pärast , käskis ta tema viia kindlusesse .
44021035	Kui aga Paulus jõudis trepile , pidid sõjamehed teda kandma rahvatungi pärast ,
44021036	sest suur rahvahulk käis järel ja kisendas : " Hukka ta ära ! "
44021037	Ja kui Paulust juba oldi viimas kindlusesse , ütles ta ülempealikule : " Kas mul on luba midagi sulle rääkida ? " Aga tema ütles : " Kas sa oskad kreeka keelt ?
44021038	Kas sina ei olegi see egiptlane , kes mõni aeg tagasi mässu tõstis ja viis välja kõrbe neli tuhat mõrtsukat ? "
44021039	Paulus ütles : " Mina olen juut Tarsosest , kuulsa Kiliikia linna kodanik ; aga ma palun sind , anna mulle luba rahvale kõnelda ! "
44021040	Kui ta andis loa , astus Paulus astmeile ning andis käega rahvale märku . Kui kõik vait jäid , hakkas ta kõnelema heebrea keeli ning ütles :
44022001	" Mehed , vennad ja vanemad , kuulge nüüd , mida ma enese kaitseks teile räägin ! "
44022002	Kui nad kuulsid , et ta neile räägib heebrea keeli , jäid nad veel vaiksemaks . Ja tema ütles :
44022003	" Mina olen Juuda mees , sündinud Tarsoses Kiliikiamaal ja kasvatatud siin selles linnas Gamaalieli jalgade ees , õpetatud kõige rangemaks esiisade käskude täitmiseks ; ja ma olin agar Jumala nõudja , nõnda nagu teie kõik tänapäeval olete .
44022004	Ja sellisena ma kiusasin taga seda õpetust vereni , köites ja viies vangi niihästi mehi kui naisi ,
44022005	nõnda nagu mulle võivad anda tunnistust ka ülempreester ja kogu vanematekogu , kellelt ma sain ka kirju viimiseks vendadele Damaskusesse ; ja ma olin sinna minemas kinni siduma ka neid , kes seal olid , ja Jeruusalemma viima , et neid nuheldaks .
44022006	Aga sündis , kui ma teel olin ja Damaskuse lähedale jõudsin lõunaajal , et äkitselt paistis mu ümber suur valgus taevast !
44022007	Ma kukkusin maha ja kuulsin häält mulle ütlevat : Saul ! Saul ! Miks sa mind taga kiusad ?
44022008	Mina aga vastasin : kes sa oled , isand ? Ja ta ütles mulle : mina olen Jeesus Naatsaretlane , keda sa taga kiusad !
44022009	Need aga , kes olid minuga , nägid küll valgust ja kartsid , kuid selle häält , kes minuga rääkis , nad ei kuulnud !
44022010	Siis ma ütlesin : Issand , mida ma pean tegema ? Aga Issand ütles mulle : tõuse üles , mine Damaskusesse ja seal sulle öeldakse kõik , mis sulle on määratud teha .
44022011	Ja kui ma selle heleda valguse pärast ei võinud näha , talutasid mind kättpidi mu kaasasolijad , ja ma jõudsin Damaskusesse .
44022012	Siis keegi Ananias , käsuõpetuselt jumalakartlik mees , kellel oli hea tunnistus kõigi sealsete juutide poolt ,
44022013	tuli mu juurde , astus ligi ja ütles mulle : Saul , vend , näe jälle ! Ja selsamal tunnil ma nägin jälle ning vaatasin talle otsa .
44022014	Tema aga ütles : meie esiisade Jumal on sind enne valinud tundma tema tahtmist ja nägema seda Õiget ja kuulma häält tema suust ,
44022015	sest sa pead olema tema tunnistaja kõigi inimeste ees neis asjus , mida sa oled näinud ja kuulnud .
44022016	Ja mida sa nüüd ootad ? Tõuse üles ja lase ennast ristida ja oma patud ära pesta , appi hüüdes tema nime .
44022017	Kui ma siis jälle tulin Jeruusalemma ja pühakojas palvetasin , sündis minuga , et ma otsekui enesest ära olin
44022018	ja nägin teda . Ja tema ütles mulle : tõtta ja mine kohe ära Jeruusalemmast , sellepärast et nad sinu tunnistust minu kohta vastu ei võta !
44022019	Ja mina ütlesin : Issand , nad teavad seda ise , et ma viisin vangi ja peksin kogudusekodades neid , kes uskusid sinusse .
44022020	Ja kui Stefanose , su tunnistaja veri ära valati , siis minagi juures olles kiitsin seda heaks ja hoidsin nende riideid , kes teda tapsid .
44022021	Ja tema ütles mulle : mine , sest ma tahan sind läkitada kaugele paganate sekka ! "
44022022	Sellest sõnast saadik nad kuulasid teda , ja siis nad tõstsid oma häält ning ütlesid : " Hukka niisugune ära maa pealt , tema ei tohi ellu jääda ! "
44022023	Ja kui nad kisendasid ja riideid seljast kiskusid ning tolmu vastu taevast viskasid ,
44022024	käskis ülempealik teda viia kindlusesse ning ütles , et teda tuleb üle kuulata ja piitsa abil kätte saada , mis süü pärast nad nõnda tema peale kisendasid .
44022025	Aga kui nad tema olid maha sirutanud , et teda rihmadega peksta , ütles Paulus pealikule , kes seal juures seisis : " Kas teil on luba peksta Rooma kodanikku ja pealegi ilma kohtu otsuseta ? "
44022026	Kui pealik seda kuulis , läks ta ja teatas seda ülempealikule ning ütles : " Mis sa nüüd teed ? See inimene on ju Rooma kodanik ! "
44022027	Siis tuli ülempealik Pauluse juurde ning ütles : " Ütle mulle , kas sa oled Rooma kodanik ? " Tema ütles : " Olen küll ! "
44022028	Ja ülempealik vastas : " Ma olen suure rahaga nõutanud enesele selle Rooma kodanikuõiguse ! " Ent Paulus ütles : " Aga mina olen sellena sündinud ! "
44022029	Siis läksid sedamaid tema juurest ära need , kes teda pidid piitsa abil üle kuulama . Ja ülempealik kartis , kui ta teada sai , et ta on Rooma kodanik , ja et ta tema oli kinni sidunud .
44022030	Aga järgmisel päeval , tahtes õieti teada saada , mis asja pärast juudid Paulust süüdistasid , päästis ta tema köidikuist lahti ja käskis ülempreestreid ja kogu nende Suurkohtu kokku tulla , viis Pauluse sinna ja seadis ta nende ette .
44023001	Aga Paulus pööras oma silmad Suurkohtu poole ning ütles : " Mehed , vennad , ma olen täiesti hea südametunnistusega Jumala ees elanud tänase päevani ! "
44023002	Aga ülempreester Ananias käskis neid , kes ta lähedal seisid , lüüa temale vastu suud .
44023003	Siis Paulus ütles talle : " Küll Jumal sind lööb , sa lubjatud sein ! Sina istud ja mõistad kohut minu üle käsku mööda ja käsid mind lüüa käsu vastu ? "
44023004	Lähedal seisjad aga ütlesid : " Kas sa teotad Jumala ülempreestrit ? "
44023005	Paulus ütles : " Vennad , ma ei teadnud , et ta on ülempreester , sest on kirjutatud : oma rahva ülemat ära sajata ! "
44023006	Kuna aga Paulus teadis , et üks osa neist oli sadusere ja teine varisere , siis ta hüüdis Suurkohtu ees : " Mehed , vennad , ma olen variser ja variseri poeg , lootuse ja surnute ülestõusmise pärast olen ma kohtu ees ! "
44023007	Kui ta seda oli rääkinud , tõusis kära variseride ja saduseride vahel ja nende hulk läks lahku .
44023008	Sest saduserid ei ütle ülestõusmist olevat , samuti ingleid ja vaime ; aga variserid tunnustavad mõlemaid .
44023009	Siis tõusis suur karjumine , ja kirjatundjad variseride hulgast tõusid ja vaidlesid kangesti ning ütlesid : " Me ei leia ühtki paha sellest inimesest ! Ehk aga on vaim või ingel temaga rääkinud ? "
44023010	Aga kui kära läks suureks , kartis ülempealik , et nad Pauluse lõhki kisuvad , ja käskis sõjaväe alla minna ja ta ära kiskuda nende seast ja viia kindlusesse .
44023011	Aga järgmisel ööl seisis Issand ta juures ning ütles : " Ole julge , Paulus ! Sest otsekui sa neid asju minust oled tunnistanud Jeruusalemmas , nõnda pead sa tunnistama ka Roomas ! "
44023012	Kui nüüd valgeks läks , heitsid mõned juudid ühte nõusse ja andsid isekeskis vande , et nad ei söö ega joo , enne kui nad on Pauluse tapnud .
44023013	Ja neid oli rohkem kui nelikümmend , kes nõnda olid heitnud vandeliitu .
44023014	Need läksid ülempreestrite ja vanemate juurde ning ütlesid : " Me oleme needes vandunud mitte midagi suhu võtta , enne kui oleme tapnud Pauluse !
44023015	Pange siis teie nüüd ühes Suurkohtuga ülempealikule ette , et ta homme tema tooks teie ette , otsekui tahaksite teie ta asja paremini üle kuulata ; aga meie oleme valmis teda tapma , enne kui ta saab teie ette ! "
44023016	Aga Pauluse õepoeg sai kuulda varitsemisnõust ja läks alla ning tuli kindlusesse ja teatas seda Paulusele .
44023017	Siis Paulus kutsus enese juurde ühe pealikuist ja ütles : " Vii see noormees ülempealiku juurde , sest tal on midagi temale öelda ! "
44023018	See võttis siis tema ja saatis ta ülempealiku juurde ja ütles : " Vang Paulus kutsus mind enese juurde ja palus noormehe tuua sinu juurde , sest tal on midagi sulle rääkida ! "
44023019	Aga ülempealik võttis ta kättpidi ja viis ta kõrvale ning küsis temalt : " Mis sul on mulle teatada ? "
44023020	Tema ütles : " Juudid on heitnud ühte nõusse sind paluda , et sa Pauluse homme laseksid viia Suurkohtu ette , otsekui sa mõtleksid paremini üle kuulata tema asja .
44023021	Aga sina ära usu neid , sest rohkem kui nelikümmend meest nende seast varitsevad teda ; need on vandunud mitte enne süüa ja juua kui nad tema on tapnud ; ja nüüd on nad valmis ning ootavad sinu luba ! "
44023022	Siis laskis ülempealik noormehe ära minna ja keelas teda kellelegi rääkimast , et ta seda oli temale teada andnud .
44023023	Ja ta kutsus enese juurde kaks pealikuist ning ütles : " Seadke valmis kakssada sõjameest Kaisareasse minemiseks ja seitsekümmend ratsameest ja kakssada piigimeest kolmandal öötunnil ,
44023024	samuti pidage ratsaloomad valmis , et ühe selga panna Paulus ja tema tervelt viia maavalitseja Feeliksi juurde . "
44023025	Ka kirjutas ta kirja nende sõnadega :
44023026	" Klaudius Lüüsias läkitab aulikule maavalitsejale Feeliksile palju tervist !
44023027	Selle mehe olid juudid kinni võtnud ja tahtsid teda tappa ; siis tulin mina sõjaväega vahele ja võtsin ta ära nende käest ja sain teada , et ta on Rooma kodanik .
44023028	Ja et ma tahtsin teada saada , mis süü pärast nad ta peale kaebasid , viisin ma ta nende Suurkohtu ette
44023029	ja leidsin , et ta peale kaevati nende käsuõpetusse puutuvate vaidluste pärast ; aga ükski kaebus ei olnud niisugune , mis oleks olnud surma või vangistust väärt .
44023030	Aga kui mulle teada anti , et juutidel on kaval nõu selle mehe vastu , saatsin ma tema sedamaid sinu juurde ja käskisin ka kaebajaid sinu ees kõnelda tema vastu ! "
44023031	Vastavalt saadud käsule võtsid siis sõjamehed Pauluse ja viisid ta ära läbi öö Antipatrisesse .
44023032	Aga järgmisel päeval lasksid nad ratsamehed temaga edasi minna ja pöördusid ise tagasi kindlusesse .
44023033	Kui need Kaisareasse jõudsid , andsid nad kirja ära maavalitseja kätte ja viisid ka Pauluse tema ette .
44023034	Kui maavalitseja oli kirja lugenud , küsis ta , kust maakonnast see mees on , ja teada saades , et ta on Kiliikiast ,
44023035	ütles ta : " Ma tahan sind üle kuulata , kui su kaebajad ka siia jõuavad ! " Ja ta käskis teda hoida Heroodese peavahis .
44024001	Aga viie päeva pärast tuli alla ülempreester Ananias mõnede vanematega ja ühe kõnemehe Tertullusega , ja nad tõstsid maavalitseja ees kaebust Pauluse peale .
44024002	Kui Paulus ette kutsuti , algas Tertullus oma kaebekõnet ning ütles :
44024003	" Me oleme sinu kaudu , auline Feeliks , saanud maitsta rahu ja sinu hoolekandel on palju parandusi osaks saanud sellele rahvale . Seda me võtame kõikepidi ja kõigis paigus vastu suure tänuga .
44024004	Aga et ma sind kauemini ei tülitaks , siis palun sind meid oma lahkust mööda lühidalt kuulata .
44024005	Me oleme leidnud selle mehe kahjuliku olevat ja naatsaretlaste usulahu eestvedajana juute mässule kihutavat igal pool kogu maailmas .
44024006	Ta on püüdnud rüvetada isegi pühakoda . Tema me võtsime kinni , [ et tema üle kohut mõista meie käsuõpetuse järgi .
44024007	Kuid ülempealik Lüüsias tuli ning võttis ta suure vägivallaga meie käest ära
44024008	ja käskis tema süüdistajaid tulla sinu juurde . ] Sa võid ise teda nüüd üle kuulata ja teada saada kõike , milles me teda süüdistame ! "
44024009	Ja juudid ühinesid sellega , tõendades , et see nõnda on .
44024010	Kui siis maavalitseja Paulusele käega märku andis , et ta räägiks , vastas ta : " Et ma sind mitu aastat kui selle rahva kohtunikku tunnen , siis tahan seda julgemini kosta enese eest .
44024011	Nagu sa võid teada saada , ei ole rohkem kui kaksteist päeva sellest , kui ma läksin üles Jeruusalemma Jumalat kummardama .
44024012	Ei nad ole leidnud mind ühegi inimesega kõnelemast ega rahva seas tüli tõstmast , ei pühakojas , ei kogudusekodades ega linnas ;
44024013	nad ei või ka tõeks teha seda , milles nad nüüd mind süüdistavad .
44024014	Aga seda ma tunnistan sulle , et ma seda õpetust mööda , mida nad kutsuvad usulahuks , nõnda teenin oma esiisade Jumalat , et ma usun kõike , mis käsuõpetuses ja prohvetite raamatutes on kirjutatud ,
44024015	ja et mul on see lootus Jumala peale , mida ka nemad ise ootavad , et tuleb õigete ja ülekohtuste ülestõusmine .
44024016	Ja selles ma püüan alati hoida puhast südametunnistust Jumala ja inimeste ees .
44024017	Aga nüüd ma tulin mitme aasta pärast tooma annetusi oma rahvale ja ohvriande .
44024018	Seda tegemast leidsid mind mõned juudid Aasiamaalt , kui ma pühakojas ennast puhastasin ega andnud põhjust rahvamurruks või käratsemiseks .
44024019	Need peaksid siin sinu ees olema ja kaebama , kui neil midagi oleks mu vastu .
44024020	Või öelgu need siinolijad ise , kas nad on minust leidnud mingisugust süüd , kui ma seisin Suurkohtu ees ,
44024021	olgu siis selle ainsa sõna , et ma nende seas seistes hüüdsin : surnute ülestõusmise pärast te mõistate täna kohut minu üle ! "
44024022	Aga Feeliks lükkas asja edasi , sest ta teadis väga hästi , kuidas selle õpetusega lugu on , ja ütles : " Kui ülempealik Lüüsias tuleb siia , siis ma uurin teie asja ! "
44024023	Ja ta käskis pealikut hoida teda vangis , aga kerge vahi all ja mitte takistada omi temale abiks olemast või tema juurde tulemast .
44024024	mõne päeva pärast tuli Feeliks ühes oma naise Drusillaga , kes oli juut , ja kutsus Pauluse enese ette ning kuulas ta kõnet usust Kristusesse Jeesusesse .
44024025	Aga kui Paulus kõneles õigusest ja kasinusest ja tulevasest kohtust , ehmus Feeliks ja kostis : " Mine seks puhuks ära ; kui mul aega on , kutsun ma sind jälle ! "
44024026	Ühtlasi ta ka lootis Pauluselt raha saada , mistõttu ta teda ka sagedasti kutsus enese juurde ja kõneles temaga .
44024027	Aga kui kaks aastat täis sai , tuli Porkius Festus Feeliksi asemele ; ja et Feeliks tahtis teha juutidele meelehead , siis jättis ta Pauluse vangi .
44025001	Kui nüüd Festus oli astunud maavalitseja ametisse , läks ta kolme päeva pärast Kaisareast Jeruusalemma .
44025002	Ja ülempreestrid ja juutide peamehed esitasid temale kaebuse Pauluse vastu ning pöördusid tema poole ,
44025003	paludes Paulusele seda armu , et ta kutsuks tema Jeruusalemma , sest nad olid nõuks võtnud teda varitseda ja teel ära tappa .
44025004	Aga Festus vastas , et Paulust peetakse kinni Kaisareas ja et ta ise mõtleb peatselt sinna minna .
44025005	" Kes nüüd teie seast " , ütles ta , " on mõjumehed , need tulgu ühes minuga alla , ja kui sellel mehel on süüd , kaevaku nad tema peale ! "
44025006	Ja kui ta mitte rohkem kui kaheksa või kümme päeva nende juures oli viibinud , läks ta alla Kaisareasse . Ja järgmisel päeval istus ta kohtujärjele ja käskis Pauluse ette tuua .
44025007	Aga kui ta ette astus , asusid Jeruusalemmast tulnud juudid tema ümber ja tõstsid Pauluse vastu mitu rasket kaebust , mida nad ei suutnud tõeks teha .
44025008	Sest Paulus kaitses ennast , öeldes : " Ei ma ole kuidagi viisi eksinud ei juutide käsu ega pühakoja vastu ega keisri vastu ! "
44025009	Aga Festus tahtis juutidele teha meelehead ning vastas Paulusele nõnda : " Kas sa tahad minna Jeruusalemma ja seal minu ees lasta enese üle kohut mõista neis asjus ? "
44025010	Paulus ütles : " Ma seisan keisri kohtujärje ees , kus mu üle peab kohut mõistetama ; juutidele ei ole ma teinud ühtki ülekohut , nõnda nagu sa väga hästi tead .
44025011	Sest kui ma midagi ülekohut olen teinud ja seda , mis on surma väärt , siis ma ei tõrgu suremast ; aga kui selles , milles need mind süüdistavad , ei ole mitte midagi , siis ei või ükski mind nende kätte anda ; mina nõuan keisri kohut ! "
44025012	Siis kõneles Festus Suurkohtu esindajatega ja vastas : " Keisri kohut oled sa nõudnud , keisri ette sa lähed ! "
44025013	Aga mõne päeva pärast tulid kuningas Agrippas ja Berniike Kaisareasse Festust tervitama .
44025014	Ja kui nad seal mitu päeva olid viibinud , jutustas Festus kuningale Pauluse asjast ning ütles : " Feeliks on siia kinni jätnud ühe mehe ,
44025015	kelle pärast minu Jeruusalemmas olles ülempreestrid ja juutide vanemad tulid mu ette ja nõudsid tema hukkamõistmist .
44025016	Neile ma vastasin , et roomlastel ei ole kommet inimest anda hukata , enne kui süüalune on saanud olla suu suud vastu süüdistajatega ja leidnud võimaluse ennast kaitsta kaebuse vastu .
44025017	Kui nad nüüd siia kokku tulid , siis ma viivitamata istusin järgmisel päeval kohtujärjele ja käskisin mehe ette tuua .
44025018	Aga kui kaebajad seisid ta ümber , ei suutnud nad leida ühtki kurja süüd , mida ma ootasin ,
44025019	vaid neil oli mõningaid vaidlusi temaga nende omist usuküsimustest ja kellegi surnud Jeesuse pärast , keda Paulus ütles elavat .
44025020	Kui ma siis nõutu olin , kuidas seda asja lahendada , küsisin temalt , kas ta ei tahaks minna Jeruusalemma ja seal lasta enese üle kohut mõista neis asjus .
44025021	Aga kui Paulus nõudis , et teda niikaua kinni peetaks , kuni keisri majesteet teeb otsuse , siis ma käskisin teda kinni pidada seni , kui ma võin tema saata keisri juurde . "
44025022	Siis ütles Agrippas Festusele : " Mina isegi tahaksin kuulda seda inimest ! " Ja tema ütles : " Homme sa saad teda kuulda ! "
44025023	Kui nüüd Agrippas ja Berniike järgmisel päeval suure toredusega tulid ja kohtukotta läksid ühes ülempealikute ja meestega , kes linnas olid kõige ülemad , siis Festuse sõna peale toodi Paulus ette .
44025024	Ja Festus ütles : " Kuningas Agrippas ja kõik mehed , kes olete meiega ! Te näete siin seda , kelle pärast kogu juutide hulk Jeruusalemmas ja siin on mulle peale käinud kisendades , et ta ei peaks enam ellu jääma .
44025025	Aga kui ma aru sain , et ta pole teinud midagi , mis on surma väärt , ja tema ka ise nõudis majesteedi kohut , tegin ma otsuseks saata tema sinna .
44025026	Midagi kindlat mul ei ole temast oma isandale kirjutada . Sellepärast ma olen lasknud tema tuua teie ette ja kõigepealt sinu ette , kuningas Agrippas , et mul pärast ülekuulamist oleks midagi kirjutada .
44025027	Sest minule näib mõttetuna lähetada vangi , ilma et tema vastu tõstetud süüdistust teada antaks ! "
44026001	Aga Agrippas ütles Paulusele : " Sul on luba enese eest rääkida ! " Siis Paulus sirutas oma käe ja kostis enese eest nõnda :
44026002	" Ma arvan enesele õnneks , kuningas Agrippas , et ma täna sinu ees saan kosta kõigi nende kaebuste pärast , mis juudid tõstavad minu vastu ,
44026003	seda enam , et sa tunned kõiki juutide kombeid ja vaidlusküsimusi . Sellepärast ma palun sind mind kannatlikult kuulata .
44026004	Minu elukorda mu noorest east alates , kuidas see mul algusest on olnud oma rahva seas Jeruusalemmas , teavad kõik juudid ,
44026005	sest nad tunnevad mind algusest peale , kui nad aga tahavad seda tunnistada , et mina kui variser olen elanud meie jumalateenistuse kõige rangemate kommete järgi .
44026006	Ja nüüd ma seisan kohtu ees lootuse pärast selle tõotuse peale , mille Jumal on andnud meie esiisadele
44026007	ja mille täitumist meie kaksteist suguharu ööd ja päevad alati Jumalat teenides loodavad näha . Selle lootuse pärast , kuningas , tõstavad juudid kaebust minu peale !
44026008	Mis ? Kas teil peetakse uskumatuks asjaks , et Jumal surnuid üles äratab ?
44026009	Ka mina ise olin arvamisel , et ma pean kõikepidi vastu panema Jeesuse Naatsaretlase nimele ,
44026010	mida ma ka tegin Jeruusalemmas . Ma panin palju pühi inimesi vangi , kui ma ülemailt preestreilt olin saanud selleks loa . Ja kui need tapeti , andsin mina oma hääle selle poolt .
44026011	Ja ma nuhtlesin neid sageli kõigis kogudusekodades ja sundisin neid pilkama Jumalat ning olin päris hull nende vastu neid taga kiusates ka välismaa linnadeni .
44026012	Ja kui ma ka neis asjus läksin Damaskusesse ülempreestrite volituse ja loaga ,
44026013	siis ma nägin , kuningas , keskpäevaajal tee peal valgust , mis oli heledam kui päike ja paistis taevast minu ja nende ümber , kes ühes minuga teel olid .
44026014	Aga kui me kõik maha kukkusime , kuulsin ma üht häält mulle heebrea keeli ütlevat : Saul ! Saul ! Miks sa mind taga kiusad ? Sulle läheb raskeks astla vastu takka üles lüüa !
44026015	Mina aga ütlesin : kes sa oled , isand ? Issand ütles : mina olen Jeesus , keda sa taga kiusad !
44026016	Tõuse siis nüüd üles ja seisa oma jalgel , sest ma olen sulle ilmunud selleks , et ma sind seaksin oma sulaseks ja selle tunnistajaks , kuidas ma veel sulle ilmun ning
44026017	päästan sind su rahva ja paganate käest , kelle juurde ma sind nüüd läkitan
44026018	avama nende silmi , et nad pimedusest pöörduksid valguse poole ja saatana võimuse alt Jumala poole ning saaksid pattude andeksandmist ja osa nende seas , kes on pühitsetud usu läbi minusse !
44026019	Sellepärast , kuningas Agrippas , ei olnud ma kuulmatu taevase nägemuse vastu ,
44026020	vaid jutlustasin esiti neile , kes elavad Damaskuses , ja siis neile , kes elavad Jeruusalemmas ja kogu Judeamaal , ja paganaile , et nad meelt parandaksid ja pöörduksid Jumala poole ning teeksid õigeid meeleparanduse tegusid .
44026021	Selle asja pärast on juudid mind kinni võtnud pühakojas ja on püüdnud mind tappa .
44026022	Aga et ma tänapäevani olen Jumalalt abi saanud , siis ma seisan veel siin ja tunnistan nii väikestele kui suurtele ega ütle muud midagi kui seda , mis prohvetid ja Mooses on rääkinud tulevasist asjust ,
44026023	et Kristus pidi kannatama ja esimesena surnuist üles tõusma ning kuulutama valgust niihästi juutidele kui paganaile ! "
44026024	Aga kui ta nõnda enese eest kostis , ütles Festus suure häälega : " Paulus , sa jampsid ! Suur kirjatarkus paneb sind jampsima ! "
44026025	Aga Paulus ütles : " Auline Festus , ma ei jampsi mitte , vaid ma räägin tõelisi ja mõistlikke sõnu !
44026026	Sest kuningas teab neid asju küll ja temale mina räägin ka julgesti , sest ma ei arva midagi temale teadmata olevat neist asjust ; ei ole ju need nurgas sündinud .
44026027	Kas sina , kuningas Agrippas , usud prohveteid ? Ma tean , et sa usud ! "
44026028	Aga Agrippas ütles Paulusele : " Ei puudu palju , sa meelitad mind , et ma saaksin kristlaseks ! "
44026029	Aga Paulus ütles : " Ma sooviksin küll Jumalalt , olgu piskus või paljus , et mitte ainult sina , vaid ka kõik , kes mind täna kuulete , saaksite niisuguseiks nagu mina olen , aga ilma nende köidikuteta ! "
44026030	Siis tõusid üles kuningas ja maavalitseja ja Berniike ning need , kes nendega istusid ,
44026031	ja läksid kõrvale ning rääkisid isekeskis ja ütlesid : " See inimene ei tee midagi , mis oleks surma ja köidikute väärt ! "
44026032	Siis Agrippas ütles Festusele : " Selle inimese oleks võinud lahti lasta , kui ta mitte ei oleks nõudnud keisri kohut ! "
44027001	Kui oli otsustatud , et me laevaga sõidame Itaaliasse , anti Paulus ja mõned teised vangid ühe pealiku hoolde , nimega Juulius , kes oli üks keiserliku väesalga ülemaid .
44027002	Ja me astusime Adramüti laeva , mille tee pidi minema Aasiamaa kohtade kaudu , ja purjetasime edasi . Meiega oli ka Aristarhos , makedoonlane Tessaloonikast .
44027003	Ja teisel päeval me saabusime Siidonisse . Ja Juulius kohtles Paulust lahkesti ning lubas teda minna oma sõprade juurde , et need hoolitseksid tema eest .
44027004	Ja kui me sealt olime läinud merele , purjetasime Küprose varju , sest tuuled olid vastu ,
44027005	ja kui olime purjetanud läbi Kiliikia ja Pamfüülia-äärse mere , saabusime Mürrasse Lüükiamaal .
44027006	Seal leidis pealik Aleksandria laeva , mis läks Itaaliasse , ja pani meid sellesse .
44027007	Aga kui me mitu päeva olime vähehaaval edasi purjetanud ja vaevaga saanud Kniidose kohale , ei lasknud tuul meid randa ja me purjetasime Kreeta varju Salmoone juures
44027008	ja saime ainult vaevaga sealt mööda ning jõudsime ühte paika , mida nimetatakse Heaks Sadamaks ja mille lähedal oli Lasaia linn .
44027009	Aga kui palju aega oli kulunud ja laevasõit juba läks kardetavaks ja ka paastuaeg oli möödunud , hoiatas Paulus neid
44027010	ning ütles : " Mehed , ma näen , et laevasõit ähvardab tuua raskusi ja suurt hädaohtu mitte ainult koormale ja laevale , vaid ka meie elule ! "
44027011	Aga pealik usaldas rohkem tüürimeest ja laevajuhti kui seda , mis Paulus ütles .
44027012	Ja et sinna sadamasse ei olnud hea üle talve jääda , siis oli suurema hulga nõu sealt ära minna ja kui võimalik , jõuda Foiniksisse , ühte Kreeta sadamasse vastu edela-ja loodetuult , ja sinna ületalve jääda .
44027013	Aga kui lõunatuul hakkas puhuma ja nad arvasid oma nõu võivat täide viia , tõmbasid nad ankru üles ja liikusid edasi Kreeta ranna läheduses .
44027014	Ent varsti pärast seda tõusis saare poolt marutuul , mida hüütakse kirdemaruks .
44027015	Kui laev kisti sellega kaasa ega saanud tuulele vastu panna , andsime endid tuule ajada .
44027016	Sattudes siis ühe väikese saare varju , mida hüütakse Klaudaks , suutsime hädavaevalt toime saada paadiga .
44027017	Kui see oli üles tõmmatud , tarvitati veel teisi abinõusid ja laev seoti ümbert kinni . Ja et kardeti sattuda Sürti liivale , võeti purjed maha ja lasti ennast edasi ajada .
44027018	Aga kui rajuilm meid väga vintsutas , heitsid nad teisel päeval muist koormat välja .
44027019	Ja kolmandal päeval viskasid nad oma käega laeva riistad välja .
44027020	Aga kui mitu päeva ei paistnud ei päikest ega tähti ja maru läks väga kangeks , lõppes viimaks kõik lootus veel pääseda .
44027021	Kui nad siis kaua olid olnud söömata , astus Paulus nende keskele ja ütles : " Mehed , te oleksite pidanud kuulama minu nõu ja Kreetast mitte ära tulema , siis te oleksite vältinud selle häda ja kahju .
44027022	Nüüd ma manitsen teid olla julged , sest ükski hing teie seast ei hukku , vaid üksnes laev .
44027023	Sest sel ööl seisis minu juures selle Jumala ingel , kelle oma ma olen ja keda ma ka teenin ,
44027024	ning ütles : ära karda Paulus , sa pead saama keisri ette , ja vaata , Jumal on sulle kinkinud need kõik , kes on ühes sinuga laeval !
44027025	Sellepärast , mehed , olge julges meeles , sest ma usun Jumalat , et nõnda sünnib , nagu mulle on öeldud !
44027026	Aga me peame ajama ühele saarele . "
44027027	Kui juba jõudis kätte neljateistkümnes öö , kui meid Aadria merel aeti sinna ja tänna , siis arvasid laevamehed kesköö ajal endid ühele maale lähenevat .
44027028	Ja kui nad loodi vette heitsid , leidsid nad kakskümmend sülda vett . Ja kui nad pisut edasi olid jõudnud ja jälle loodi heitsid , leidsid nad viisteist sülda vett .
44027029	Siis nad kartsid sattuda karile ja heitsid laeva tagumisest otsast välja neli ankrut ja jäid ootama päevavalgust .
44027030	Aga kui laevamehed püüdsid laevast põgeneda ja paati merre lasksid , nagu tahaksid nad laeva ninast ankrut sisse lasta ,
44027031	ütles Paulus pealikule ja sõjameestele : " Kui need ei jää laeva , siis te ei pääse eluga ! "
44027032	Siis raiusid sõjamehed paadi köied katki ja lasksid selle merre kukkuda .
44027033	Aga seni kui valgeks läks , manitses Paulus neid kõiki leiba võtta ja ütles : " Täna on neljateistkümnes päev , kui te ootate ja olete söömata ega ole midagi suhu võtnud .
44027034	Sellepärast ma manitsen teid leiba võtta , sest see on tarvilik teie pääsemiseks ; ei tohi ju ühelgi teie seast juuksekarvgi peast kaotsi minna ! "
44027035	Kui ta seda oli öelnud , võttis ta leiva , tänas Jumalat nende kõikide nähes , murdis ja hakkas sööma .
44027036	Siis nende kõikide meel läks heaks ja nad võtsid ka leiba .
44027037	Aga neid kõiki oli laeval kakssada seitsekümmend kuus hinge .
44027038	Ja kui nad olid leiba võtnud , kergendasid nad veel laeva , heites vilja merre .
44027039	Kui valgeks läks , siis nad ei tundnud , mis maa see oli , aga nad nägid üht lahte , millel oli sobiv rand . Sinna nad otsustasid , kui võimalik , laeva ajada .
44027040	Nad raiusid ankrud katki ja lasksid need merre vajuda ; siis nad päästsid tüüri köied lahti ja seadsid väikese purje tuule järele ning suunasid sõidu ranna poole .
44027041	Ent nad sattusid neemele ja ajasid laeva sinna ; laeva nina tungis sinna sisse ja jäi liikumata seisma , aga pära katkes kangete lainete käes .
44027042	Ent sõjameestel oli nõu vangid ära tappa , et ükski neist ujudes ei pääseks põgenema .
44027043	Kuid pealik , tahtes Paulust päästa , keelas neid seda nõu täitmast ja käskis neid , kes oskasid ujuda , esimestena hüpata vette ja väljuda maale ,
44027044	aga teisi ta käskis püüda randa jõuda laudadel ja muist laevatükkidel . Ja sel kombel pääsesid kõik tervelt maale .
44028001	Kui olime pääsenud , saime teada , et saart hüütakse Meliteks .
44028002	Aga umbkeelsed osutasid meile suurt lahkust ; nad tegid tule maha ja võtsid meid kõiki selle äärde vihmasaju ja külma pärast .
44028003	Aga kui Paulus sületäie hagu kokku riisus ja tulle pani , tuli kuumuse tõttu välja rästik ja hakkas tema käest kinni !
44028004	Kui umbkeelsed nägid seda looma tema käe küljes rippuvat , ütlesid nad isekeskis : " Vist on see mees inimesetapja , et õiguse jumalanna teda ei lase elada , ehk ta küll on pääsenud merest ! "
44028005	Aga tema raputas eluka tulle ega tundnud mingit viga .
44028006	Nad ootasid küll , et ta üles paistetab või äkitselt surnuna maha langeb . Aga kui nad olid kaua oodanud ja nägid , et talle ei sündinud mingit viga , mõtlesid nad teisiti ja ütlesid tema jumala olevat .
44028007	Aga selle paiga läheduses oli saare tähtsamal mehel , nimega Puublius , mõis . Tema võttis meid vastu ja pidas meid kolm päeva lahkesti külalistena .
44028008	Ja sündis , kui Puubliuse isa oli haige maas palavikus ja kõhutõves , et Paulus läks tema juurde , palvetas ja pani oma käed ta peale ning tegi tema terveks .
44028009	Kui see oli sündinud , tulid ka teised haiged saarelt ligi ja said terveks .
44028010	Ja nemad austasid meid mitmel viisil , ja kui me hakkasime ära minema , andsid nad teekonna jaoks , mis vaja oli .
44028011	Aga kolme kuu pärast me läksime sealt minema Aleksandria laevaga , mis oli ületalve olnud sellel saarel ja mille tunnuseks oli Dioskuuride märk .
44028012	Me maabusime Sürakuusas ja olime seal kolm päeva paigal .
44028013	Sealt me sõitsime edasi ja jõudsime Reegioni , ja kui ühe päeva pärast tõusis lõunatuul , saabusime teisel päeval Puteolisse .
44028014	Sealt me leidsime vendi , ja nende kutsel jäime seitsmeks päevaks nende juurde . Siis me läksime Rooma linna .
44028015	Ja kui sealsed vennad meist kuulda said , tulid nad meile vastu Appiuse turuni ja Trestabernani . Neid nähes tänas Paulus Jumalat ja sai julgust .
44028016	Aga kui saabusime Rooma , anti Paulusele luba jääda omaette elama ühes sõduriga , kes teda valvas .
44028017	Aga kolme päeva pärast Paulus kutsus kokku juutide peamehed . Kui need kokku tulid , ütles ta neile : " Mehed , vennad , mina pole teinud midagi meie rahva ja esiisade kommete vastu , ja ometi ma olen Jeruusalemmast vangina antud üle roomlaste kätte ;
44028018	ja kui need mind olid üle kuulanud , tahtsid nad mind vabaks lasta , sest minul ei olnud ühtki surmasüüd .
44028019	Aga kui juudid selle vastu rääkisid , siis ma pidin häda pärast nõudma keisri kohut , aga mitte , nagu oleks mul midagi kaebamist oma rahva peale .
44028020	Selle asja pärast ma teid nüüd kutsusin enese juurde , et teid näha ja teiega rääkida ; sest Iisraeli lootuse pärast ma olen kinni selles ahelas ! "
44028021	Aga nemad ütlesid talle : " Me ei ole saanud ühtki kirja Juudamaalt sinu kohta ; ei ole ka tulnud siia ühtki venda , kes sinust oleks teatanud ehk rääkinud midagi paha .
44028022	Ent meie soovime siiski kuulda sinult , mida sa mõtled ; sest sellest väärusust on meil teada , et selle vastu igas paigas räägitakse ! "
44028023	Ja nad määrasid temale päeva ja siis tuli tema juurde majasse veel rohkem inimesi . Neile ta seletas asja ja tunnistas Jumala riiki ning meelitas hommikust õhtuni neid uskuma Moosese käsuõpetusest ja prohvetitest seda , mis Jeesusest on kirjutatud .
44028024	Siis ühed veendusid tema sõnus , teised aga ei uskunud mitte .
44028025	Aga kui nad isekeskis ei olnud üksmeelsed , läksid nad ära , kui Paulus oli öelnud selle sõna : " Püha Vaim on hästi rääkinud prohvet Jesaja kaudu teie esiisadele
44028026	ja on öelnud : mine selle rahva juurde ja ütle : kuuldes te kuulete ega mõista , ja nähes te näete ega taipa !
44028027	Sest selle rahva süda on tuimaks läinud ja nad kuulevad raskesti oma kõrvadega ja sulevad oma silmad , et nad silmadega ei näeks ja kõrvadega ei kuuleks ja südamega ei mõistaks ega pöörduks , et mina neid parandaksin !
44028028	Siis olgu teile teada , et see Jumala pääste on läkitatud paganaile ja nemad võtavad seda kuulda ! "
44028029	[ Ja kui ta seda oli öelnud , läksid juudid minema ja neil oli isekeskis palju vaidlemist . ]
44028030	Aga Paulus jäi kaheks terveks aastaks oma üürielamusse ja võttis vastu kõiki , kes tulid tema juurde ,
44028031	ja kuulutas Jumala riiki ning õpetas Issandast Jeesusest Kristusest kõige julgusega ilma takistamata .
45001001	Paulus , Jeesuse Kristuse sulane , kutsutud apostliks , välja valitud kuulutama Jumala evangeeliumi ,
45001002	mille Jumal on enne tõotanud oma prohvetite kaudu pühades kirjades
45001003	oma Pojast - kes liha poolest on sündinud Taaveti soost
45001004	ja pühaduse vaimu poolest on seatud surnuist ülestõusmise läbi Jumala Pojaks väes - Jeesusest Kristusest , meie Issandast ,
45001005	kelle läbi me oleme saanud armu ja apostliameti , et äratada usu sõnakuulelikkust tema nime heaks kõigi rahvaste seas ,
45001006	kelle seast ka teie olete Jeesuse Kristuse poolt kutsutud ,
45001007	kõigile Roomas olevaile Jumala armastatuile , kutsutud pühadele : armu teile ja rahu Jumalalt , meie Isalt , ja Issandalt Jeesuselt Kristuselt !
45001008	Kõigepealt ma tänan oma Jumalat Jeesuse Kristuse läbi teie kõikide pärast , et teie usust kiitvalt kõneldakse kogu maailmas .
45001009	Sest Jumal , keda ma oma vaimus teenin tema Poja evangeeliumi kuulutamisega , on mu tunnistaja , kuidas ma lakkamata pean teid meeles ,
45001010	aina oma palvetes anudes , kas ma juba kord Jumala tahtmisel saaksin tulla teie juurde .
45001011	Sest ma igatsen teid näha , et võiksin jagada teile pisut vaimulikku annet teie kinnituseks ;
45001012	see on , et me teie juures üheskoos olles vastastikku ergutaksime üksteist ühise usu , teie ja minu oma läbi .
45001013	Ja ma ei taha , vennad , et teil oleks teadmata , et ma sageli olen ette võtnud tulla teie juurde , et ma ka teie seas võiksin saata mõnd kasu , nõnda nagu muude paganate seas ; aga ma olin tänini takistatud .
45001014	Ma olen nii kreeklaste kui umbkeelsete , nii tarkade kui rumalate võlglane ;
45001015	siis olen ma omalt poolt valmis ka teile , Roomas asuvaile , evangeeliumi kuulutama .
45001016	Sest ma ei häbene evangeeliumi ; sest see on Jumala vägi õndsakssaamiseks igaühele , kes usub , nii juudile esiti kui ka kreeklasele .
45001017	Sest temas saab ilmsiks Jumala õigus usust usku , nõnda nagu on kirjutatud : " Õige elab usust ! "
45001018	Sest Jumala viha saab ilmsiks taevast kõige inimeste jumalatuse ja ülekohtu vastu , nende vastu , kes tõde ülekohtuga kinni peavad ,
45001019	sellepärast et see , mida teatakse Jumalast , on avalik nende seas ; sest Jumal on seda neile avaldanud .
45001020	Sest tema nähtamatut olu , nii tema igavest väge kui jumalikku olemist , nähakse , kui neid pannakse tähele , tema tegudes maailma loomisest alates , nii et nad ei saa vabanduda ,
45001021	sellepärast et nad Jumalat tundes ei ole teda kui Jumalat austanud ega tänanud , vaid on oma mõtlemistes saanud tühiseks ja nende mõistmatu süda on läinud pimedaks .
45001022	Kiites endid targaks , on nad saanud jõledaks
45001023	ja on kadumatu Jumala au vahetanud kaduva inimese ja lindude ja neljajalgsete ja roomajate sarnase kuju vastu .
45001024	Sellepärast on Jumal nad andnudki nende südamete himudes rüvedusse , oma ihusid ise pilastama .
45001025	Nemad on Jumala tõe vahetanud vale vastu ja on austanud ning teeninud loodut enam kui Loojat , kes on ülistatud igavesti . Aamen .
45001026	Sellepärast on Jumal nad andnud häbematuisse ihadesse ; sest nende naised on vahetanud loomuliku sugulise käitlemise loomuvastasega ,
45001027	ja samuti on ka mehed loobunud loomulikust naise sugulisest käitlemisest ja on oma himus süttinud üksteisest ja teinud rõvedust mees mehega ja kätte saanud iseenestes oma eksimuse palga , mille pidid saama .
45001028	Ja nagu nad heaks ei arvanud kinni pidada Jumala tunnetamisest , nii on Jumal nad andnud hoolimatu meele sisse , tegema seda , mis ei kõlba ;
45001029	nad on täis kõike ülekohut , kurjust , ahnust , tigedust , täis kadedust , mõrva , riidu , kurikavalust ; nad on keelekandjad ,
45001030	laimajad , Jumala vihkajad , ülbed , suurelised , hooplejad , leidlikud kurjale , sõnakuulmatud vanemaile ,
45001031	mõistmatud , lepingu rikkujad , armuheitmatud , halastamatud ,
45001032	kes , ehk nad küll tunnevad Jumala õiguse määrust ja teavad , et need , kes teevad niisuguseid asju , on surma väärt , ei tee mitte ainult sedasama , vaid tunnevad head meelt neist , kes nõnda teevad .
45002001	Sellepärast , oh inimene , kes kohut mõistad , ole sa kes tahes , ei ole sul mingit vabandust ! Sest milles sa kohut mõistad teise üle , sessamas sa mõistad iseenese hukka ; sest sina , kes teist hukka mõistad , teed ise sedasama !
45002002	Aga me teame , et Jumala kohus tõepoolest tabab neid , kes sellesarnast teevad .
45002003	Või mõtled sa , oh inimene , kes kohut mõistad nende üle , kes sellesarnast teevad , ja teed ka sedasama , et sa pääsed Jumala kohtu eest ?
45002004	Või põlgad sa tema helduse ja kannatlikkuse ja pika meele rohkust ega saa aru , et Jumala heldus sind ajab meelt parandama ?
45002005	Ent sa kogud enesele viha oma kangusega ja patustpöördumata südamega vihapäevaks ja Jumala õige kohtu ilmumiseks ,
45002006	kes igaühele maksab tema tegude järgi ,
45002007	neile küll igavest elu , kes head tehes püsivusega otsivad au ja kiitust ja kadumatut põlve ,
45002008	aga neile , kes on riiakad ja tõele sõnakuulmatud , aga sõnakuulelikud ülekohtule , viha ja raevu !
45002009	Viletsus ning ahastus tuleb igale inimese hingele , kes kurja teeb , nii juudile esiti kui ka kreeklasele ,
45002010	aga au ja kiitus ja rahu igaühele , kes head teeb , nii juudile esiti kui ka kreeklasele !
45002011	Sest Jumal ei tee vahet isikute vahel !
45002012	Sest kõik , kes ilma käsuta on pattu teinud , lähevad ka hukka ilma käsuta ; ja kõik , kes käsu all on pattu teinud , nende üle mõistetakse ka kohut käsu järgi ;
45002013	sest käsu kuuljad ei ole õiged Jumala ees , vaid käsu tegijad mõistetakse õigeks -
45002014	sest kui paganad , kellel ei ole käsku , loomu poolest täidavad käsu nõudeid , on nad , ehk küll neil ei ole käsku , iseenestele käsuks
45002015	ja näitavad , et käsutegu on kirjutatud nende südametesse , kuna nende südametunnistus ühtlasi tunnistab seda ja nende mõtted isekeskis kas kaebavad nende peale või ka kostavad nende eest
45002016	- sel päeval , kui Jumal kohut mõistab inimeste salajaste asjade üle Kristuse Jeesuse läbi minu evangeeliumi järgi .
45002017	Ent kui sa nimetad ennast juudiks ja loodad käsu peale ning kiitled Jumalast
45002018	ja tunned tema tahtmist , ja käsust õpetust saades katsud läbi , mis on kõige parem ,
45002019	ja pead ennast sõgedate teejuhiks , nende valguseks , kes on pimeduses ,
45002020	mõistmatute juhatajaks , alaealiste õpetajaks , kellel on käes täieks kujunenud tunnetus ja tõde käsuõpetuses ;
45002021	kuidas sa siis , kes teist õpetad , iseennast ei õpeta ; kes kuulutad , et ei tohi varastada , ise varastad ;
45002022	kes ütled , et ei tohi abielu rikkuda , ise rikud abielu ; kes pead ebajumalaid jäledaks asjaks , ise riisud pühamut ;
45002023	kes kiitled käsust , ise teotad Jumalat käsust üleastumisega ?
45002024	Pilgatakse ju Jumala nime teie pärast paganate seas , nõnda nagu on kirjutatud .
45002025	Sest ümberlõikamisest on küll kasu , kui sa teed käsu järgi ; aga kui sa oled käsust üleastuja , siis on sinu ümberlõikamine saanud eesnahaks .
45002026	Kui nüüd ümberlõikamatu peab käsu nõudmisi , eks siis tema eesnahka peeta ümberlõikamiseks ?
45002027	Ja eks siis see , kes loomu poolest on ümberlõikamatu ja peab täiesti käsku , mõista kohut sinu üle , kes kirjatähe ja ümberlõikamise kaudu oled ometi käsust üleastuja ?
45002028	Ei ole ju juut see , kes seda on välispidi ; ega ole ümberlõikamine see , mis sünnib välispidi lihas ,
45002029	vaid juut on see , kes seda on seespidi , ja südame ümberlõikamine on vaimus , mitte kirjatähes . Niisugune saab kiituse mitte inimestelt , vaid Jumalalt .
45003001	Mis paremus on siis juudil ? Või mis kasu on ümberlõikamisest ?
45003002	On paljugi kõikepidi ! Kõigepealt see , et nende kätte on usaldatud , mida Jumal on rääkinud .
45003003	Mis sellest , kui mõned olid uskmatud ? Ega siis nende uskmatu meel tee tühjaks Jumala ustavust ?
45003004	Mitte sugugi ! Kindel on , et Jumal on tõemeelne , olgugi , et iga inimene on valelik , nagu on kirjutatud : " Et sa oleksid õiglane oma sõnades ja võit jääks sinule , kui sinuga kohtus käiakse ! "
45003005	Aga kui meie ülekohus teeb avalikuks Jumala õigluse , mis peame siis ütlema ? Kas Jumal ei ole ülekohtune , kui ta nuhtleb vihas ? Ma räägin kui inimene .
45003006	Mitte sugugi ! Kuidas võiks siis Jumal kohut mõista maailma üle ?
45003007	Sest kui Jumala tõde minu vale läbi saab palju selgemaks tema auks , miks siis veel minu kui patuse üle kohut mõistetakse ?
45003008	Ja miks me ei teeks nõnda , nagu meist pilgates öeldakse ja nagu mõned meist räägivad , et meie ütlevat : " Tehkem kurja , et sellest tuleks head ? " Niisugune nuhtlus on õige .
45003009	Kuidas siis on ? Kas me oleme paremas seisukorras ? Mitte sugugi ! Oleme ju varemini tõestanud , et niihästi juudid kui kreeklased on kõik patu all ,
45003010	nõnda nagu on kirjutatud : " Ei ole kedagi , kes oleks õige , ei ühtainustki ;
45003011	ei ole arusaajat ; ei ole , kes otsiks Jumalat ;
45003012	nad kõik on läinud kõrvale , nad on puha saanud kõlvatuks , ei ole kedagi , kes teeb head , ei ühtainustki .
45003013	Nende kurk on lahtine haud ; oma keelega nad petavad ; madude mürk on nende huulte taga .
45003014	Nende suu on täis sajatamist ja kibedaid sõnu ;
45003015	nende jalad on nobedad verd valama ;
45003016	hävitus ja õnnetus on nende teedel ,
45003017	ja rahu teed nad ei tunne ;
45003018	ei ole Jumala kartust nende silmade ees ! "
45003019	Aga me teame , et mida iganes käsk ütleb , seda ta ütleb neile , kes on käsu all , et iga suu suletaks ja kogu maailm oleks süüalune Jumala ees ;
45003020	sellepärast et käsu tegudest ei mõisteta õigeks ühtki liha tema ees ; sest käsu kaudu tuleb patu tundmine .
45003021	Aga nüüd on Jumala õigus , millest käsk ja prohvetid tunnistavad , ilmutatud ilma käsuta ,
45003022	see Jumala õigus , mis tuleb Jeesuse Kristuse usu kaudu kõikidele , kes usuvad ; sest siin ei ole ühtki vahet ;
45003023	sest kõik on pattu teinud ja on Jumala aust ilma
45003024	ning mõistetakse õigeks täiesti muidu , tema armust , lunastuse läbi , mis on Kristuses Jeesuses ,
45003025	kelle Jumal on seadnud lepitusvahendiks usu kaudu tema veres , oma õiguse osutamiseks enne tehtud pattude arvestamata jätmise pärast
45003026	tol ajal , kui Jumal seda sallis , et osutada oma õigust praegusel ajal ning näidata , et tema on õige ja teeb õigeks selle , kes on Jeesuse usust .
45003027	Kus on nüüd kiitlemine ? See on kõrvaldatud . Missuguse käsu läbi ? Kas tegude käsu läbi ? Ei mitte , vaid usu käsu läbi .
45003028	Sellepärast me arvame , et inimene mõistetakse õigeks usu läbi lahus käsu tegudest .
45003029	Või on Jumal ükspäinis juutide Jumal ? Eks ta ole ka paganate Jumal ? Jah , tõesti ka paganate Jumal !
45003030	Sest üks ja sama Jumal teeb usust õigeks ümberlõigatu ja usu läbi ümberlõikamatu .
45003031	Kas me siis teeme käsu tühjaks usu läbi ? Mitte sugugi , vaid me kinnitame käsku !
45004001	Mis me siis ütleme oma lihase esiisa Aabrahami saavutanud olevat ?
45004002	Sest kui Aabraham on õigeks mõistetud tegudest , on temal kiitlemist , kuid mitte Jumala ees .
45004003	Sest mis ütleb Kiri ? " Aabraham uskus Jumalat ja see arvati temale õiguseks ! "
45004004	Aga tegude tegijale ei arvata palka mitte armust , vaid teenet mööda .
45004005	Aga kes tegusid ei tee , vaid usub temasse , kes mõistab õigeks jumalatu , sellele arvatakse tema usk õiguseks ,
45004006	nõnda nagu Taavet kiidab õndsaks inimest , kellele Jumal arvab õiguse osaks ilma tegudeta :
45004007	" Õndsad need , kelle ülekohus on andeks antud ja kelle patud on kinni kaetud .
45004008	Õnnis see , kellele Jumal pattu ei arvesta ! "
45004009	Kas nüüd see õndsakskiitmine käib ainult ümberlõigatute kohta või ka ümberlõikamatute kohta ? Me ju ütleme , et Aabrahamile usk arvati õiguseks .
45004010	Kuidas see siis arvati ? Kas siis , kui ta oli ümberlõigatu või kui ta oli ümberlõikamatu ? Mitte kui ta oli ümberlõigatu , vaid kui ta oli ümberlõikamatu .
45004011	Ja ümberlõikamise märgi ta sai selle usu õiguse kinnituseks , mis tal oli ümberlõikamata põlves , et ta oleks kõikide isa , kes usuvad ümberlõikamatutena , et õigus arvatakse ka neile osaks
45004012	ja et ta oleks ka ümberlõigatute isa , nende isa , kes mitte ainult ei ole ümber lõigatud , vaid ka käivad meie isa Aabrahami usu jälgedes , mis tal oli juba ümberlõikamatuna .
45004013	Sest see tõotus , et Aabraham saab maailma pärijaks , ei antud temale ega tema soole mitte käsu läbi , vaid usu õiguse kaudu .
45004014	Sest kui need , kes on käsust , on pärijad , siis on usk tühistatud ja tõotus on tehtud mõjutuks .
45004015	Sest käsk toob viha ; aga kus ei ole käsku , seal ei ole ka üleastumist .
45004016	Sellepärast on see usust , et see oleks armust , et tõotus oleks kindel kogu soole , mitte üksnes sellele , mis on pärit käsust , vaid ka sellele , mis on pärit Aabrahami usust , kes on meie kõikide isa -
45004017	nagu on kirjutatud : " Ma olen sind pannud paljude rahvaste isaks ! " - selle Jumala ees , keda ta uskus ja kes teeb elavaks surnud ja kutsub esile olematuid asju otsekui olevaid .
45004018	Tema uskus üle lootuse lootuses , et ta saab paljude rahvaste isaks vastavalt sõnale : " Nõnda peab olema sinu sugu ! "
45004019	Ja ta ei läinud usus nõdraks tähele pannes oma ihu , mis oli elatanud - oli ta ju umbes saja-aastane - ja et Saara lapsekoda oli surnud .
45004020	Ent Jumala tõotusest ta ei mõelnud uskmatuses kaksipidi , vaid sai vägevaks usus , andes Jumalale austust
45004021	ja olles täiesti julge selles , et Jumal on vägev tegema , mis ta on tõotanud .
45004022	Sellepärast see arvatigi temale õiguseks .
45004023	Aga ei ole mitte üksnes tema pärast kirjutatud , et see arvati temale õiguseks ,
45004024	vaid ka meie pärast , kellele see peab arvatama õiguseks , sest me usume temasse , kes surnuist üles äratas meie Issanda Jeesuse ,
45004025	kes loovutati meie üleastumiste pärast ja üles äratati meie õigekssaamise pärast .
45005001	Et me nüüd oleme usust õigeks saanud , siis on meil rahu Jumalaga meie Issanda Jeesuse Kristuse läbi ,
45005002	kelle läbi me oleme ka usus saanud ligipääsu sellele armule , milles me nüüd oleme , ja kiitleme Jumala au lootusest .
45005003	Aga mitte üksnes sellest , vaid me kiitleme ka viletsustest , teades , et viletsus saadab kannatlikkuse ,
45005004	ja kannatlikkus saadab püsivuse ja püsivus lootuse ;
45005005	aga lootus ei jäta häbisse , sest Jumala armastus on välja valatud meie südameisse Püha Vaimu läbi , kes meile on antud .
45005006	Sest Kristus on , kui me alles nõdrad olime , omal ajal surnud nende eest , kes alles olid jumalatud .
45005007	Vaevalt ju keegi läheb surma õige eest ; ehk mõni küll julgeks surra hea sõbra eest .
45005008	Ent Jumal osutab oma armastust meie vastu sellega , et Kristus on surnud meie eest , kui me alles patused olime ;
45005009	kui palju enam me nüüd , olles õigeks saanud tema veres , pääseme tema kaudu viha eest .
45005010	Sest kui meid Jumalaga lepitati tema Poja surma kaudu , kui me alles olime Jumala vaenlased , kui palju enam päästetakse meid tema elu läbi nüüd , kus me juba oleme lepitatud .
45005011	Aga mitte ainult seda , vaid me kiitleme ka Jumalast meie Issanda Jeesuse Kristuse läbi , kelle kaudu me nüüd oleme saanud lepituse .
45005012	Sellepärast , otsekui ühe inimese kaudu patt tuli maailma ja patu läbi surm , nõnda on ka surm tunginud kõigisse inimestesse , sest nad kõik on pattu teinud .
45005013	Sest patt oli maailmas ka enne käsku , kuid pattu ei arvata süüks seal , kus ei ole käsku .
45005014	Ometi valitses surm Aadamast Mooseseni ka neid , kes ei olnud pattu teinud samasuguse üleastumisega nagu Aadam , kes oli selle eeltähendus , kes pidi tulema .
45005015	Aga ka armuanniga ei ole lugu nõnda nagu pattulangemisega ; sest kui ühe inimese pattulangemise läbi paljud on surnud , siis on veel palju enam Jumala arm ja and selle ühe inimese Jeesuse Kristuse armu läbi ülirohkesti saanud osaks neile paljudele .
45005016	Ja ka anniga ei ole nõnda nagu sellega , mis on tulnud ühe pattulangenu läbi ; sest ühest ainsast pattulangemisest on kohus saanud hukkamõistmiseks , aga armuand mitmest pattulangemisest õigeksmõistmiseks .
45005017	Sest kui ühe inimese pattulangemise tõttu surm on valitsenud selle ühe läbi , kui palju enam peavad need , kes saavad armu ja õiguse anni täiuse , valitsema elus selle ühe , Jeesuse Kristuse läbi .
45005018	Nõnda siis , otsekui üks langemine on saanud hukkamõistmiseks kõigile inimestele , nõnda saab ka üks õiguse täitmine kõigile inimestele elu õigustuseks .
45005019	Sest otsekui tolle ühe inimese sõnakuulmatuse läbi paljud on saanud patuseks , nõnda saavad ka selle ühe inimese sõnakuulelikkuse läbi paljud õigeks .
45005020	Aga käsk tuli kõrvalt sisse , et langemine saaks suuremaks . Ent kus patt on suurenenud , seal on ka arm saanud ülirohkeks ,
45005021	et otsekui patt on valitsenud surmas , samuti ka arm valitseks õiguse kaudu igaveseks eluks Jeesuse Kristuse , meie Issanda läbi .
45006001	Mis me nüüd ütleme ? Kas peame jääma patusse , et arm suureneks ?
45006002	Ei milgi kombel ! Meie , kes oleme ära surnud patule , kuidas peaksime veel elama selles ?
45006003	Või te ei tea , et nii mitu , kui meid on ristitud Kristusesse Jeesusesse , oleme ristitud tema surmasse ?
45006004	Me oleme siis surmasse ristimise kaudu ühes temaga maha maetud , et otsekui Kristus on surnuist üles äratatud Isa au läbi , nõnda meiegi käiksime uues elus .
45006005	Sest kui me oleme kasvanud ühte tema surma sarnasusega , siis saame üheks ka tema ülestõusmise sarnasusega ,
45006006	kuna me seda teame , et meie vana inimene on ühes temaga risti löödud , et patuihu kaotataks , nõnda et me enam ei orjaks pattu ;
45006007	sest kes on surnud , see on õigeks mõistetud patust .
45006008	Aga kui me ühes Kristusega oleme surnud , siis usume , et me ühes temaga saame ka elama .
45006009	Sest me teame , et Kristus pärast seda , kui ta surnuist üles äratati , enam ei sure ; surm ei valitse enam tema üle .
45006010	Sest mis ta suri , seda ta suri patule ühe korra ; aga mis ta elab , elab ta Jumalale .
45006011	Nõnda arvake teiegi endid surnud olevat patule , aga elavat Jumalale Kristuses Jeesuses .
45006012	Seepärast ärgu valitsegu siis patt teie surelikus ihus , et te kuulaksite teda tema himudes .
45006013	Ärge ka mitte andke oma liikmeid ülekohtu relviks patule , vaid andke iseendid Jumalale kui need , kes surnuist on saanud elavaks , ja oma liikmed õiguse relviks Jumalale .
45006014	Sest patt ei tohi teie üle valitseda , sellepärast et teie ei ole käsu all , vaid armu all .
45006015	Kuidas siis ? Kas hakkame pattu tegema , sest me ei ole käsu all , vaid armu all ? Mitte sugugi !
45006016	Eks te tea , et kelle orjaks te hakkate sõnakuulmises , selle orjad te olete , kelle sõna te kuulete , kas patu orjad surmaks või sõnakuulmise orjad õiguseks ?
45006017	Aga tänu Jumalale , et te olite patu orjad , aga nüüd olete südamest saanud sõnakuulelikuks sellele õpetuse väljendusele , mille juurde teid on juhatatud ,
45006018	ja et te patust vabanenuina olete saanud õiguse orjadeks !
45006019	Ma räägin inimese kombel teie liha nõtruse pärast . Sest otsekui te oma liikmed andsite orjadeks rüvedusele ja ülekohtule , selleks et käsust üle astuda , nõnda andke nüüd oma liikmed õiguse orjadeks pühitsusele .
45006020	Sest kui te olite patu orjad , olite vabad õigusest .
45006021	Mis vilja te kandsite siis ? Niisugust , millest teil nüüd on häbi ! Sest selle lõpp on surm !
45006022	Aga nüüd , et te olete saanud patust vabaks ja Jumala orjadeks , on teie vili pühitsuseks ja selle lõpp on igavene elu .
45006023	Sest patu palk on surm , aga Jumala armuand on igavene elu Kristuses Jeesuses , meie Issandas !
45007001	Või eks te tea , vennad - mina räägin käsutundjaile - et käsk valitseb inimese üle , niikaua kui inimene elab .
45007002	Nii on abielunaine käsuga seotud elusoleva mehe külge ; aga kui mees sureb , on ta lahti mehe käsu alt .
45007003	Sellepärast , kui naine mehe elus olles läheb teisele mehele , nimetatakse teda abielurikkujaks ; aga kui mees sureb , on ta sellest käsust vaba , nii et ta ei ole abielurikkuja , kui ta läheb teisele mehele .
45007004	Nõnda teiegi , mu vennad , olete surmatud käsule Kristuse ihu läbi , et saaksite teisele mehele , kes on surnuist üles äratatud , et me kannaksime vilja Jumalale .
45007005	Sest kui me olime lihas , siis patuhimud , mis tõusid käsu läbi , tegutsesid meie liikmetes , et kanda vilja surmale .
45007006	Aga nüüd me oleme käsust lahti ning oleme surnud sellele , mis meid kinni pidas , nii et me teenime Jumalat vaimu uues olemises ja mitte kirjatähe vanas olemises .
45007007	Mis me siis ütleme ? Ons käsk patt ? Mitte sugugi ! Ent pattu ma ei oleks tundnud muidu kui käsu kaudu ; sest ma ei oleks kurjast himust midagi teadnud , kui käsk ei oleks öelnud : " Sa ei tohi himustada ! "
45007008	Aga patt , saades tõuget käsust , äratas minus kõiksugu himusid ; sest ilma käsuta on patt surnud .
45007009	Mina elasin enne ilma käsuta ; aga kui käsusõna tuli , virgus patt ellu
45007010	ja mina surin ära , ja nõnda leiti käsusõna , mis mulle pidi olema eluks , mulle olevat surmaks .
45007011	Sest kui patt oli saanud käsusõnast tõuke , pettis ta mind ja surmas mind selle abil .
45007012	Nõnda on siis käsk püha ja käsusõna püha ja õige ja hea .
45007013	Kas siis nüüd see , mis on hea , on saanud mulle surmaks ? Mitte sugugi ! Vaid patt , et ta ilmneks patuna , on selle hea kaudu mulle toonud surma , et patt ise saaks üliväga patuseks käsusõna läbi .
45007014	Sest me teame , et käsk on vaimne , aga mina olen lihalik ja müüdud patu alla .
45007015	Ma ei tunne ju ära , mida ma teen ; sest ma ei tee seda , mida ma tahan , vaid mida ma vihkan , seda ma teen .
45007016	Kui ma aga teen , mida ma ei taha , siis ma möönan , et käsk on hea .
45007017	Nii ei tee seda enam mitte mina , vaid patt , mis minus elab .
45007018	Sest ma tean , et minus , see on minu lihas , ei ela head . Tahet mul on , aga head teha ma ei suuda ;
45007019	sest head , mida ma tahan , ma ei tee , vaid kurja , mida ma ei taha , ma teen !
45007020	Kui ma nüüd teen seda , mida ma ei taha , siis ei tee seda enam mitte mina , vaid patt , mis minus elab .
45007021	Nii ma leian eneses käsu , et kuigi ma tahan teha head , on mulle omane teha kurja .
45007022	Sest seespidise inimese poolest on mul Jumala käsust hea meel ,
45007023	aga oma liikmetes ma tunnen teist käsku , mis paneb vastu mu mõistuse käsule ja võtab mind vangi patu käsu alla , mis on mu liikmetes .
45007024	Oh mind viletsat inimest ! Kes päästab mind sellest surma ihust ?
45007025	Tänu olgu Jumalale Jeesuse Kristuse , meie Issanda läbi ! Nii ma siis teenin oma mõistusega Jumala käsku , aga lihaga patu käsku .
45008001	Nii ei ole siis nüüd mingisugust hukkamõistmist neile , kes on Kristuses Jeesuses .
45008002	Sest elu Vaimu käsk Kristuses Jeesuses on sind vabastanud patu ja surma käsust .
45008003	Sest mis oli võimatu käsule , sellepärast et ta oli jõuetu liha tõttu , seda tegi Jumal , kui ta läkitas oma Poja patuse liha samasuses ja patu pärast ning mõistis patu hukka liha sees ,
45008004	et käsu õigus täide viidaks meie sees , kes me ei käi liha järgi , vaid Vaimu järgi .
45008005	Sest kes elavad liha järgi , nende meel on suunatud lihalikele asjadele ; aga kes elavad Vaimu järgi , neil vaimsetele asjadele .
45008006	Sest liha mõtteviis , see on surm , aga Vaimu mõtteviis , see on elu ja rahu ,
45008007	sellepärast et liha mõtteviis on vaen Jumala vastu , sest ta ei alistu Jumala käsule ega võigi alistuda .
45008008	Kes siis lihameeles on , need ei või olla Jumalale meelepärased .
45008009	Aga teie ei ole lihameeles , vaid vaimus , kui Jumala Vaim tõepoolest asub teie sees . Aga kellel ei ole Kristuse Vaimu , see ei ole tema oma .
45008010	Kui aga Kristus on teie sees , siis on küll ihu surnud patu pärast ; aga vaim on elu õiguse pärast .
45008011	Aga kui selle Vaim , kes Jeesuse on surnuist üles äratanud , teis elab , siis tema , kes Kristuse Jeesuse surnuist üles äratas , teeb ka teie surelikud ihud elavaks oma Vaimu läbi , kes teis elab .
45008012	Sellepärast nüüd , vennad , oleme küll võlglased , aga mitte lihale , et elada liha järgi .
45008013	Sest kui te liha järgi elate , siis te surete ; aga kui te Vaimu läbi ihu teod suretate , siis te elate .
45008014	Sest kõik , keda iganes Jumala Vaim juhib , on Jumala lapsed .
45008015	Sest te ei ole saanud orjapõlve vaimu , et peaksite jälle kartma , vaid te olete saanud lapsepõlve Vaimu , kelles me hüüame : " Abba ! Isa ! "
45008016	Seesama Vaim tunnistab ühes meie vaimuga , et me oleme Jumala lapsed .
45008017	Kui me aga oleme lapsed , siis oleme ka pärijad , nii Jumala pärijad kui ka Kristuse kaaspärijad , et kui me ühes temaga kannatame , siis meid ühes temaga ka austatakse .
45008018	Sest ma arvan , et selle aja kannatused ei ole midagi tulevase au vastu , mis meile peab ilmsiks saama .
45008019	Sest kogu loodu ootab pikisilmi Jumala laste ilmsikssaamist .
45008020	On ju kogu loodu heidetud kaduvuse alla - mitte vabatahtlikult , vaid allaheitja tahtest - ometi lootuse peale ,
45008021	sest ka kogu loodu ise päästetakse kord kaduvuse orjusest Jumala laste au vabadusse .
45008022	Sest me teame , et kõik loodu ühtlasi ägab ja on aina sünnitusvaevas tänini ;
45008023	aga mitte üksnes seda , vaid isegi need , kellel on Vaimu esmaand , ka meie ise ägame enestes ning ootame lapseseisust , oma ihu lunastust .
45008024	Sest me oleme päästetud lootuses . Ent lootus , mida nähakse , ei ole mingi lootus ; sest mida keegi näeb , kuidas ta seda veel loodab ?
45008025	Aga kui me loodame seda , mida me ei näe , siis me ootame seda kannatlikkusega .
45008026	Aga samuti tuleb ka Vaim appi meie nõtrusele ; sest me ei tea seda , mida paluda , nõnda nagu peaks , ent Vaim ise palvetab meie eest sõnades väljendamatute ohkamistega .
45008027	Aga südamete uurija teab , mis Vaimul on mõttes , et ta kooskõlas Jumalaga kostab pühade eest .
45008028	Aga me teame , et neile , kes Jumalat armastavad , kõik ühtlasi heaks tuleb , neile , kes tema kavatsuse järgi on kutsutud .
45008029	Sest keda ta on ette ära tundnud , need on ta ka ette ära määranud olema tema Poja näo sarnased , et tema oleks esmasündinu paljude vendade seas .
45008030	Aga keda ta on ette ära määranud , need on ta ka kutsunud , ja keda ta on kutsunud , need on ta ka õigeks teinud , ent keda ta on õigeks teinud , neid on ta ka austanud .
45008031	Mis me siis ütleme selle kohta ? Kui Jumal on meie poolt , kes võib olla meie vastu ?
45008032	Tema , kes oma Poegagi ei säästnud , vaid loovutas tema meie kõikide eest , kuidas ta ei peaks siis temaga meile kõike muud annetama ?
45008033	Kes võib süüdistada Jumala valituid ? Jumal on , kes õigeks teeb .
45008034	Kes on , kes võib hukka mõista ? Kristus Jeesus on , kes suri , ja mis veel enam , kes üles äratati , kes on Jumala paremal käel , kes meie eest palub .
45008035	Kes võib meid lahutada Kristuse armastusest ? Kas viletsus , või ahastus , või tagakiusamine , või nälg , või alastiolek , või häda , või mõõk ?
45008036	Nõnda nagu on kirjutatud : " Sinu pärast surmatakse meid kogu päev , meid arvatakse tapalambaiks ! "
45008037	Aga selles kõiges me saame täie võidu tema läbi , kes meid on armastanud !
45008038	Sest ma olen veendunud selles , et ei surm ega elu , ei inglid , ei vürstid , ei käesolev ega tulev , ei vägevad ,
45008039	ei kõrgus ega sügavus ega mingi muu loodu või meid lahutada Jumala armastusest , mis on Kristuses Jeesuses , meie Issandas !
45009001	Ma räägin tõtt Kristuses , mina ei valeta mitte ; seda tunnistab mulle mu südametunnistus Pühas Vaimus ,
45009002	et mul on suur kurbus ja lõpmatu valu mu südames .
45009003	Sest ma sooviksin ise saada äraneetavaks , Kristusest lahku oma vendade heaks , kes on mu sugulased liha poolest ,
45009004	kes on iisraellased , kellele kuuluvad lapseõigus ja au , ja lepingud ja käsuandmine , ja jumalateenistus ja tõotused ,
45009005	kelle omad on esiisad ja kellest Kristus on pärit liha poolest , tema , kes on Jumal üle kõige , kiidetud igavesti ! Aamen .
45009006	Aga ei või olla nõnda , et Jumala sõna oleks läinud tühja ; sest mitte kõik need , kes põlvnevad Iisraelist , ei ole Iisrael ;
45009007	ka ei ole kõik lapsed selle tõttu , et nad on Aabrahami sugu , vaid on öeldud : " Iisakist loetakse sinu sugu ! "
45009008	See on : lihased lapsed , mitte need ei ole Jumala lapsed , vaid tõotuse lapsed arvatakse sooks .
45009009	Sest tõotuse sõna on see : " Ma tulen jälle aasta pärast samal ajal , ja Saaral saab olema poeg ! "
45009010	Aga mitte ainult temaga , vaid ka Rebekaga oli samane lugu , kui ta ühest , see on meie esiisast Iisakist , sai käima peale .
45009011	Sest enne kui kaksikud olid sündinud ega olnud teinud midagi head ega halba , siis - selleks , et valikule vastav Jumala otsustus jääks kindlaks mitte tegude pärast , vaid kutsuja tõttu -
45009012	öeldi temale : " Vanem orjab nooremat ! " ,
45009013	nagu ju on kirjutatud : " Jaakobit ma armastasin , aga Eesavit ma vihkasin ! "
45009014	Mida me nüüd ütleme ? Kas Jumal teeb ülekohut ? Mitte sugugi !
45009015	Sest ta ütleb Moosesele : " Ma olen armuline , kellele ma olen armuline , ja halastan , kelle peale ma halastan ! "
45009016	Nõnda siis ei olene see sellest , kes tahab , ega sellest , kes jookseb , vaid Jumalast , kes armu annab .
45009017	Sest Kiri ütleb vaaraole : " Just selleks ma olen sind õhutanud , et sinus näidata oma väge ja teha kuulsaks oma nime kogu maailmas ! "
45009018	Nõnda ta siis annab armu , kellele tahab , ja paadutab , keda tahab .
45009019	Sa ehk ütled nüüd mulle : " Miks ta siis veel sõitleb ? Kes võib vastu panna tema tahtele ? "
45009020	Oh inimene , nii see on ! Kes siis sina oled , et sa tahad vaielda Jumala vastu ? Kas see , mis tehtud , ütleb oma tegijale : " Miks sa mu nõnda tegid ? "
45009021	Või ei ole potissepal meelevalda savi ühest ja samast segust teha ühe astja õilsaks , teise halvaks otstarbeks ?
45009022	Eks Jumal , tahtes osutada oma viha ja teha teatavaks oma väge , suure pikameelega sallinud vihaastjaid , mis olid valmistatud hukatuseks ,
45009023	ja teinud seda selleks , et ilmutada oma au rikkust armuastjate vastu , mis ta ette oli valmistanud aulisteks ,
45009024	nõnda nagu tema on kutsunud ka meid , mitte ainult juutide , vaid ka paganate seast ?
45009025	Nõnda nagu ta ütleb ka Hoosea raamatus : " Ma tahan hüüda omaks rahvaks neid , kes ei olnud mu rahvas , ja oma armsaks seda , kes ei olnud mulle armas ;
45009026	ja sünnib , et seal paigas , kus neile öeldi : teie ei ole minu rahvas ! hüütakse neid elava Jumala lasteks ! "
45009027	Aga Jesaja hüüab Iisraeli kohta : " Kuigi Iisraeli laste arv oleks otsekui mereliiv , pääseb sellest ainult jääk ;
45009028	sest lõplikult ja kiiresti teostab Issand oma sõna maa peal ! "
45009029	Ja nõnda nagu Jesaja on ette öelnud : " Kui mitte vägede Issand ei oleks meile jätnud seemet , oleksime olnud nagu Soodom ja saanud Gomorra sarnaseks ! "
45009030	Mis me siis nüüd ütleme ? Seda , et paganad , kes õigust ei taotlenud , on kätte saanud õiguse , ent õiguse , mis tuleb usust .
45009031	Aga Iisrael , kes taotles õiguse käsku , ei ole käsku kätte saanud !
45009032	Mispärast ? Sellepärast et taotlus ei olnud usust , vaid otsekui tegudest ; nad tõukasid endid vastu komistuskivi ,
45009033	nõnda nagu on kirjutatud : " Vaata , ma panen Siionisse komistuskivi ja pahanduskalju ; ja kes usub temasse , ei jää häbisse ! "
45010001	Vennad , minu südame hea meel ja palve Jumala poole nende eest on , et nad õndsaks saaksid !
45010002	Sest ma annan neile tunnistuse , et nad on väga agarad Jumala suhtes , kuid mitte õiget tunnetust mööda ;
45010003	sest kui nad ei mõista Jumala õigust ja püüavad üles seada oma õigust , siis ei ole nad alistunud Jumala õigusele .
45010004	Sest käsu lõppsiht on Kristus õiguseks igaühele , kes usub .
45010005	Sest Mooses kirjutab õigusest , mis tuleb käsust , et inimene , kes seda täidab , elab sellest .
45010006	Aga õigus , mis tuleb usust , ütleb nõnda : " Ära ütle oma südames : kes läheb üles taevasse ? See on : Kristust alla tooma ;
45010007	või : kes läheb alla sügavusse ? See on : Kristust surnuist üles tooma ! "
45010008	Vaid mis ta ütleb ? " Sõna on sinule ligidal , sinu suus ja sinu südames ! " See on usu sõna , mida me kuulutame !
45010009	Sest kui sa oma suuga tunnistad , et Jeesus on Issand , ja oma südames usud , et Jumal on tema surnuist üles äratanud , siis sa saad õndsaks !
45010010	Sest südamega usutakse õiguseks , ent suuga tunnistatakse õndsuseks .
45010011	Sest Kiri ütleb : " Ükski , kes temasse usub , ei jää häbisse ! "
45010012	Siin ei ole vahet juudi ja kreeklase vahel , sest üks ja sama on kõikide Issand , rikas kõikide heaks , kes teda appi hüüavad .
45010013	Sest igaüks , kes hüüab appi Issanda nime , päästetakse .
45010014	Kuidas nad nüüd saavad appi hüüda teda , kellesse nad ei ole uskunud ? Ja kuidas nad võivad uskuda temasse , kellest nad ei ole kuulnud ? Ja kuidas nad saavad kuulda ilma kuulutajata ?
45010015	Ja kuidas nad võivad kuulutada , kui neid ei läkitata ? Nõnda nagu on kirjutatud : " Kui armsad on nende sammud , kes häid sõnumeid kuulutavad ! "
45010016	Aga mitte kõik ei ole võtnud kuulda evangeeliumi sõna . Sest Jesaja ütleb : " Issand , kes usub meie kuulutust ? "
45010017	Nii tuleb siis usk kuuldust , aga kuuldu Kristuse sõna kaudu .
45010018	Aga ma küsin : kas nad siis ei ole kuulnud ? On küll ! " Üle kogu ilmamaa käib nende hääl ja maailma otsteni nende sõna ! "
45010019	Aga ma küsin : kas Iisrael ei ole teada saanud ? Esimesena ütleb Mooses : " Mina ärritan teid rahvaga , kes ei ole rahvas , ja vihastan teid mõistmatu rahvaga ! "
45010020	Ent Jesaja räägib julgesti ja ütleb : " Mind on leidnud need , kes mind ei ole otsinud ; ma olen saanud ilmsiks neile , kes mind ei ole nõudnud ! "
45010021	Aga Iisraeli kohta ta ütleb : " Kogu päeva ma sirutan käsi rahva poole , kes ei kuula sõna ja räägib vastu ! "
45011001	Siis ma nüüd ütlen : kas vahest Jumal on oma rahva hüljanud ? Mitte sugugi ! Sest minagi olen Iisraeli mees , Aabrahami soost , Benjamini suguharust .
45011002	Jumal ei ole hüljanud oma rahvast , kelle tema on ette ära tundnud . Või kas te ei tea , mis Kiri ütleb Eelijast , kuidas tema Jumala ees kaebab Iisraeli pärast , öeldes :
45011003	" Issand , sinu prohvetid on nad tapnud ja sinu altarid maha kiskunud , ja mina olen üksi üle jäänud , ja nemad tahavad võtta mu elu ! "
45011004	Aga mis ütleb temale Jumala vastus ? " Mina olen enesele üle jätnud seitse tuhat meest , kes ei ole nõtkutanud põlvi Baali ees ! "
45011005	Samuti on ka siis praegusel ajal jääk üle jäänud armuvalikut mööda .
45011006	Aga kui see on armust , siis ei ole see enam tegudest ; muidu arm ei oleks arm . Aga kui see on tegudest , siis ei ole see enam arm ; muidu tegu ei oleks enam tegu .
45011007	Mis nüüd ? Mida Iisrael taotleb , seda ta ei ole saavutanud ; ent äravalitud on selle saavutanud ja teised on paadunud ,
45011008	nõnda nagu on kirjutatud : " Jumal on neile andnud uimuse vaimu , silmad mitte nägema ja kõrvad mitte kuulma tänapäevani ! "
45011009	Ja Taavet ütleb : " Nende laud saagu neile püüdepaelaks ja lõksuks ja pahanduseks ja kättemaksuks !
45011010	Nende silmad saagu pimedaks , et nad ei näeks , ja murra nende selg kõveraks jäädavalt ! "
45011011	Ma ütlen nüüd : ega nad ole komistanud selleks , et langeda ? Ei sugugi mitte ! Vaid nende eksimise läbi tuleb pääste paganaile , et paganad teeksid neid kadedaks .
45011012	Aga kui nende eksimine on maailma rikkus ja nende kahju paganate rikkus , saati siis nende täisarv !
45011013	Mina aga kõnelen teile , paganaile ! Sest sedavõrd kui ma olen paganate apostel , austan ma oma ametit ,
45011014	et võiksin kuidagi õhutada neid , kes on mu liha ja veri , ja mõned nende seast päästa .
45011015	Sest kui juba nende hülgamine on maailma lepitus , mis on siis nende vastuvõtt muud kui surnuist ellusaamine ?
45011016	Aga kui uudsevili on püha , siis on ka taigen püha ; ja kui juur on püha , siis on ka oksad pühad .
45011017	Kui nüüd okstest mõned on ära murtud ja sina , kes olid metsõlipuu , oled jätkatud nende asemele ja oled ühes nendega osa saanud õlipuu mahlakast juurest ,
45011018	siis ära kiitle okste vastu . Ja kui sa kiitled , siis mõtle , et sina ei kanna juurt , vaid juur kannab sind .
45011019	Sina ehk ütled nüüd : " Oksad on ära murtud , et mind külge jätkataks ! "
45011020	Õige küll ! Uskmatuse pärast on nad ära murtud ; aga sina püsid usu läbi . Ära saa omas meeles suureliseks , vaid karda !
45011021	Sest kui Jumal ei säästnud loodud oksi , ega ta sindki säästa !
45011022	Sellepärast vaata Jumala heldust ja valjust ; valjust küll nende vastu , kes on langenud ; aga heldust sinu vastu , kui sa püsid helduses , muidu sindki raiutakse maha !
45011023	Aga nemadki , kui nad ei jää uskmatusse , jätkatakse puu külge ; sest Jumal võib nad jälle külge jätkata .
45011024	Sest kui sina loomulikust metsõlipuust oled ära lõigatud ja loomu vastu oled jätkatud väärisõlipuu külge , saati siis , et nemad kui loodud oksad , jätkatakse iseeneste õlipuu külge .
45011025	Sest mina ei taha , vennad , et teile jääks teadmatuks see saladus - et teie ei oleks eneste meelest targad - et Iisraelile osalt on tulnud paadumus , kuni paganate täisarv on läinud sisse ,
45011026	ja kogu Iisrael päästetakse , nõnda nagu on kirjutatud : " Siionist tuleb päästja ja kõrvaldab Jaakobist jumalatuse .
45011027	Ja see on minu leping nendega , kui ma ära võtan nende patud ! "
45011028	Evangeeliumi poolest on nad küll vaenlased teie pärast , aga valiku poolest on nad armastatud esiisade pärast .
45011029	Sest Jumal ei võta tagasi oma armuande ja kutsumist !
45011030	Sest otsekui teie muiste olite Jumalale sõnakuulmatud , aga nüüd olete armu saanud nende sõnakuulmatuse läbi ,
45011031	nõnda on nüüd ka nemad sõnakuulmatud , et ka nemad nüüd teile osaks saanud armu kaudu saaksid armu .
45011032	Sest Jumal on kõik inimesed kinni pannud sõnakuulmatuse alla , et ta armu annaks kõikidele .
45011033	Oh seda Jumala rikkuse ja tarkuse ja tunnetuse sügavust ! Kui väljauurimatud on tema kohtumõistmised ja äraarvamatud tema teed !
45011034	Sest kes on ära tundnud Issanda meele ? Või kes on olnud tema nõuandja ?
45011035	Või kes on temale midagi enne andnud , et temale peaks jälle tasutama ?
45011036	Sest tema seest ja tema läbi ja tema poole on kõik asjad . Temale olgu au igavesti ! Aamen .
45012001	Mina manitsen teid nüüd , vennad , Jumala suure südamliku halastuse tõttu andma oma ihud elavaks pühaks ja Jumala meelepäraseks ohvriks . See olgu teie mõistlik jumalateenistus .
45012002	Ja ärge saage selle maailma sarnaseks , vaid muutuge teiseks oma meele uuendamise teel , et te uuriksite , mis on Jumala hea ja meelepärane ja täielik tahtmine .
45012003	Sest selle armu läbi , mis mulle on antud , ma ütlen teile igaühele , et ta ei mõtleks üleolevalt selle kohta , mida tuleb mõelda , vaid mõtleks nõnda , et saaks arukaks sedamööda , kuidas Jumal igaühele usu mõõdu on jaganud .
45012004	Sest otsekui meil ühes ihus on palju liikmeid , aga kõigil liikmeil ei ole sama töö ,
45012005	nõnda oleme meiegi paljud üks ihu Kristuses , aga üksikult igaüks üksteise liikmed .
45012006	Aga meil on armu mööda , mis meile antud , mõnesuguseid armuandeid : olgu prohvetliku kuulutamise anne , mis toimugu usu mõõtu mööda ;
45012007	Olgu hoolekanne , mis toimugu hoolekandeametis ; olgu keegi õpetaja , siis toimigu ta õpetamisametis ;
45012008	manitseb keegi , siis ta olgu manitsemisametis ; kes teistele annetab , andku siira südamega ; kes teisi juhatab , olgu hoolas ; kes vaeseid hooldab , tehku seda rõõmuga .
45012009	Armastus ärgu olgu silmakirjalik . Hoiduge kurjast eemale , kiinduge heasse !
45012010	Olge vennaarmastuse poolest hellasüdamelised üksteise vastu ; vastastikuses austamises jõudke üksteisest ette !
45012011	Ärge olge viitsimatud hoolsuses ; olge tulised vaimus ; teenige Issandat !
45012012	Olge rõõmsad lootuses , kannatlikud ahastuses , püsivad palves !
45012013	Võtke osa pühade puudusest ; püüdke olla külalislahked .
45012014	Õnnistage neid , kes teid taga kiusavad ! Õnnistage ja ärge needke !
45012015	Olge rõõmsad rõõmsatega , nutke nutjatega !
45012016	Mõtelge ühesuguselt üksteise suhtes ! Ärge nõudke kõrgeid asju , vaid hoiduge madaluse poole ; ärge olge eneste meelest targad !
45012017	Ärge tasuge ühelegi kurja kurjaga ; mõtelge ikka sellele , mis hea on kõigi inimeste suhtes !
45012018	Kui võimalik on ja niipalju kui teist oleneb , pidage rahu kõigi inimestega .
45012019	Ärge makske ise kätte , armsad , vaid andke maad Jumala vihale , sest on kirjutatud : " Minu käes on kättemaks , mina tasun kätte ! ütleb Issand . "
45012020	" Kui nüüd sinu vaenlasel on nälg , sööda teda ; kui tal on janu , jooda teda ; sest seda tehes sa kogud tuliseid süsi tema pea peale ! "
45012021	Ära lase kurjal võitu saada enese üle , vaid võida sina kuri ära heaga !
45013001	Iga hing olgu allaheitlik valitsemas olevaile ülemustele ; sest ülemust ei ole muud kui Jumalalt ; kus neid on , seal on nad Jumala poolt seatud .
45013002	Kes nüüd ülemusele vastu paneb , see paneb vastu Jumala korrale ; aga kes vastu panevad , saadavad eneste peale nuhtluse .
45013003	Sest valitsejad ei ole hirmuks headele tegudele , vaid kurjadele . Kui sina aga ei taha tunda hirmu ülemuse ees , siis tee head , ja siis sa saad temalt kiitust .
45013004	Sest tema on Jumala teener sinu heaks ; aga kui sa kurja teed , karda , sest ta ei kanna mõõka asjata ; ta on Jumala teenija , kättemaksja nuhtluseks sellele , kes kurja teeb .
45013005	Siis on tarvis olla allaheitlik , mitte ainult nuhtluse , vaid ka südametunnistuse pärast .
45013006	Sellepärast makske ka makse ; sest nemad on Jumala sulased , kes selleks peavad oma ametit .
45013007	Tasuge kõigile , mis teie kohus on : maksu , kellele maksu ; tolliraha , kellele tolliraha ; kartust , kellele kartust ; au , kellele au tuleb anda !
45013008	Ärgu olgu teil midagi kellegagi võlgu , kui et te üksteist armastate , sest kes teist armastab , on käsu täitnud .
45013009	Sest käsk : " Sa ei tohi abielu rikkuda ; sa ei tohi tappa ; sa ei tohi varastada ; sa ei tohi ülekohut tunnistada ; sa ei tohi himustada " , ja iga teine käsk on kokku võetud sellesse sõnasse : " Armasta oma ligimest nagu iseennast ! "
45013010	Armastus ei tee ligimesele kurja ; siis on armastus käsu täitmine .
45013011	Ja seda tehke sellepärast et te teate tunni juba käes olevat unest üles ärgata ; sest nüüd on meie pääste lähemal kui siis , kui me usklikuks saime .
45013012	Öö on möödumas , aga päev on lähedal . Siis heitkem enestest ära pimeduse teod ja varustugem valguse relvadega !
45013013	Elagem ausasti nagu päeva ajal , mitte öistes pidutsemistes ega joominguis , mitte kiimaluses ega iharuses , mitte riius ega kadeduses ,
45013014	vaid varustuge Issanda Jeesuse Kristusega ja ärge muutke liha eest hoolitsemist himude ärritamiseks !
45014001	Usu poolest nõrgale olge vastutulelikud ilma vaidlust alustamata arvamiste kohta .
45014002	Mõni usub , et ta võib süüa kõike , aga kes on nõrk , sööb taimetoitu .
45014003	Kes sööb , ärgu pidagu halvaks seda , kes mitte ei söö ; ja kes ei söö , ärgu mõistku hukka seda , kes sööb ; sest Jumal on tema vastu võtnud .
45014004	Kes oled sina , et sa mõistad hukka teise sulase ? Tema seisab või langeb iseenese isandale . Aga tema jääb seisma , sest Jumal võib teda püsti hoida .
45014005	Mõni arvab üht päeva paremaks teisest , aga teine peab kõik päevad ühesuguseks . Igaüks olgu enese mõttes kindel omas veendumuses .
45014006	Kes paneb tähele päeva , paneb seda tähele Issandale ; ja kes sööb , sööb Issandale , sest tema tänab Jumalat ; ja kes mitte ei söö , jääb söömata Issandale ning tänab Jumalat .
45014007	Sest keegi meist ei ela iseenesele ja keegi meist ei sure iseenesele .
45014008	Sest kui me elame , siis elame Issandale , ja kui me sureme , siis sureme Issandale . Kas me siis elame või sureme , oleme Issanda omad !
45014009	Sest Kristus suri selleks ja sai jälle elavaks , et ta oleks nii surnute kui ka elavate Issand .
45014010	Aga sina , miks sa mõistad kohut oma venna üle ? Või sina teine , miks sa paned oma venda halvaks ? Meid kõiki ju seatakse Jumala kohtujärje ette .
45014011	Sest on kirjutatud : " Nii tõesti kui ma elan , ütleb Issand , minu ees peab nõtkuma iga põlv ja iga keel peab tunnistama Jumalat ! "
45014012	Nõnda tuleb meil igaühel anda aru iseenesest Jumalale .
45014013	Ärgem siis enam mõistkem kohut üksteise üle , vaid pigemini otsustagem hoiduda saamast vennale komistuseks ja pahanduseks .
45014014	Ma tean ja olen veendunud Issandas Jeesuses , et midagi ei ole ebapüha iseenesest , vaid on ebapüha üksnes sellele , kes midagi peab ebapühaks .
45014015	Aga kui sinu vend saab nukraks roa pärast , siis ei käi sina enam armastuse järgi . Ära saada hukka oma roaga seda , kelle eest Kristus on surnud .
45014016	Sellepärast ärgu saagu hea , mis teil on , pilgatavaks .
45014017	Sest Jumala riik ei ole mitte söömine ega joomine , vaid õigus ja rahu ja rõõm Pühas Vaimus .
45014018	Sest kes neis asjus orjab Kristust , see on Jumalale meelepärane ja kõlvuline inimestele .
45014019	Siis taotlegem nüüd seda , mis läheb tarvis rahuks ja vastastikuseks paranduseks .
45014020	Ära riku roa pärast Jumala teost ! Kõik on küll puhas , aga paha on see sellele inimesele , kes sööb pahandusega .
45014021	Hea on liha mitte süüa ja viina mitte juua , ja mitte teha seda , mis su vennale on komistuseks .
45014022	Usk , mis sul on , pea enesele Jumala ees . Õnnis on see , kes iseennast ei mõista hukka selles , mida ta peab õigeks ;
45014023	aga kui keegi kõheldes sööb , siis on ta hukka mõistetud , sest see ei tule usust . Aga kõik , mis ei ole usust , on patt !
45015001	Aga meie , kes oleme tugevad , peame kandma jõuetute nõrkusi ega tohi elada iseeneste meele heaks .
45015002	Igaüks meist olgu ligimesele meelepärane tema heaks , et teda parandada .
45015003	Sest Kristuski ei elanud enese meele heaks , vaid nõnda nagu on kirjutatud : " Nende teotamised , kes sind teotavad , on langenud minu peale ! "
45015004	Sest mis iganes enne on kirjutatud , on kirjutatud meile õpetuseks , et meil kannatlikkuse ja Kirja troosti kaudu oleks lootust .
45015005	Aga kannatlikkuse ja troosti Jumal andku teile üksmeelt isekeskis Kristuse Jeesuse järele ,
45015006	et te ühel meelel ja ühe suuga austaksite Jumalat ja meie Issanda Jeesuse Kristuse Isa !
45015007	Sellepärast võtke vastu üksteist , nõnda nagu ka Kristus teid on vastu võtnud Jumala austuseks .
45015008	Sest ma ütlen , et Jeesus Kristus sai ümberlõikamise sulaseks Jumala tõe pärast , et kinnitada isadele antud tõotused ,
45015009	aga et paganad ülistavad Jumalat tema halastuse pärast , nõnda nagu on kirjutatud : " Sellepärast ma tahan sind ülistada paganate seas ja laulda kiitust su nimele ! "
45015010	Ja taas ütleb tema : " Olge rõõmsad , paganad , ühes tema rahvaga ! "
45015011	Ja veel : " Kiitke Issandat , kõik paganad , ja ülistage teda , kõik rahvad ! "
45015012	Ja jälle ütleb Jesaja : " Jesse juur tuleb ja see , kes tõuseb valitsema paganrahvaid ; tema peale hakkavad paganad lootma ! "
45015013	Aga lootuse Jumal täitku teid kõige rõõmu ja rahuga usus , et teil oleks rohkesti lootust Püha Vaimu väes !
45015014	Mu vennad , mina isiklikult olen teie suhtes veendunud selles , et teie isegi olete täis headust , täidetud kõige teadmisega ning võite küll juhatada üksteist .
45015015	Ometi olen ma üsna julgesti mõnd teile kirjutanud , vennad , otsekui teile meeldetuletuseks , selle armu pärast , mille Jumal mulle on andnud selleks ,
45015016	et ma oleksin Jeesuse Kristuse teenija paganate seas ja toimetaksin Jumala evangeeliumi püha teenistust , et paganad saaksid meelepäraseks ja Pühas Vaimus pühitsetud ohvriannetuseks .
45015017	Sellepärast ma tohin Kristuses Jeesuses kiidelda Jumala asjust .
45015018	Sest mina ei julge kõnelda millestki muust kui sellest , mis Kristus minu läbi paganate sõnakuulelikuks tegemiseks on korda saatnud sõna ja teoga
45015019	tunnustähtede ja imetegude väel , Püha Vaimu väel , nõnda et mina Jeruusalemmast ja selle ümberkaudsest maast alates Illürikonini olen täide viinud Kristuse evangeeliumi kuulutamise ;
45015020	kuna ma nõnda olen pidanud oma auks armuõpetust mitte kuulutada seal , kus Kristust juba on nimetatud , et ma ei ehitaks teiste rajatud alusele ,
45015021	vaid nõnda nagu on kirjutatud : " Need , kellele ei ole temast midagi kuulutatud , saavad näha , ja need , kes ei ole kuulnud , mõistavad ! "
45015022	See ongi see , mis mind mitu korda on takistanud teie juurde tulemast .
45015023	Aga et mul nüüd ei ole neis paigus enam aset ja et ma nii mitu aastat väga olen igatsenud teie juurde tulla ,
45015024	siis ma ehk Hispaaniasse minnes tulen teie juurde , sest ma loodan teie kaudu matkates näha teid ja teie saatel jõuda sinna , niipea kui ma enne teie keskel ennast olen pisut rõõmustanud .
45015025	Aga nüüd ma lähen Jeruusalemma püha rahvast abistama .
45015026	Sest Makedoonia ja Ahhaia on heaks arvanud toime panna korjanduse neile , kes Jeruusalemmas elavate seas kehvad on .
45015027	Nemad on seda heaks arvanud ja nad on ka nende võlglased . Sest kui paganad on osa saanud nende vaimulikest andidest , siis on ka nende kohus neid aidata ihulike andidega .
45015028	Kui ma siis selle asja olen toimetanud ja neile selle saavutuse ustavalt kätte saatnud , tahan ma teie kaudu minna Hispaaniasse .
45015029	Aga ma tean , kui ma teie juurde tulen , et ma siis tulen Kristuse täie õnnistusega .
45015030	Ent mina manitsen teid , vennad , meie Issanda Jeesuse Kristuse läbi ja Vaimu armastuse läbi , minuga ühes võidelda eestpalvetega minu eest Jumala poole ,
45015031	et ma pääseksin uskmatu rahva käest Juudamaal ja et minu abistus Jeruusalemma heaks oleks armas pühade meelest ,
45015032	et ma Jumala tahtel võiksin rõõmuga tulla teie juurde ja teie keskel leida kosutust .
45015033	Aga rahu Jumal olgu teie kõikidega ! Aamen .
45016001	Mina annan teie hooleks meie õe Foibe , kes on Kenkrea koguduse käsiline ,
45016002	et te võtaksite teda vastu Issandas , nõnda nagu sobib pühadele , ja oleksite temale abiks kõiges , milles temal iganes teid on vaja . Sest tema on abiks olnud paljudele , ka mulle enesele .
45016003	Tervitage minu kaastöölisi Kristuses Jeesuses , Priskat ja Akvilat ,
45016004	kes minu elu eest on pannud oma kaela tapavalmis , keda ei täna mitte mina üksi , vaid ka kõik paganate kogudused ,
45016005	ja kogudust nende majas . Tervitage Epainetost , minu armast , kes oli esimene Aasias pöörduma Kristuse poole .
45016006	Tervitage Maarjat , kes on palju vaeva näinud teie eest .
45016007	Tervitage Andronikost ja Juuniust , minu sugulasi ja kaasvange , kes on kuulsad apostlite hulgas ja kes enne mind on olnud Kristuses .
45016008	Tervitage Ampliatost , mu armast Issandas .
45016009	Tervitage Urbanust , meie kaastöölist Kristuses , ja mu armast Stahhüst .
45016010	Tervitage Apellest , kes on läbi katsutud Kristuses . Tervitage Aristobulose perekonda .
45016011	Tervitage Heroodioni , minu sugulast . Tervitage Narkissose perekonna liikmeid , kes on Issandas .
45016012	Tervitage Trüfainat ja Trüfoosat , kes teevad tööd Issandas . Tervitage Persist , armast õde , kes on näinud palju vaeva Issandas .
45016013	Tervitage Ruufust , Issandas äravalitut , ja tema ema , kes on ka minu ema .
45016014	Tervitage Asünkritost , Flegonit , Hermest , Patrobast , Hermast ja vendi , kes on nende juures .
45016015	Tervitage Filologost ja Juuliat , Neereust ja tema õde ja Olümpat ja kõiki pühasid , kes on nende juures .
45016016	Tervitage üksteist püha suudlusega . Kõik Kristuse kogudused tervitavad teid .
45016017	Aga mina manitsen teid , vennad , pidama silmas neid , kes tekitavad lõhesid ja pahandust õpetuse vastu , mis te olete õppinud , ja tõmbuge neist tagasi .
45016018	Sest niisugused inimesed ei teeni mitte meie Issandat Jeesust , vaid oma kõhtu , ja petavad magusate sõnadega ja libedate kõnedega tõemeelsete südameid .
45016019	Sest teie sõnakuulmine on saanud kõigile teatavaks ; seepärast ma rõõmustun teist , kuid tahan , et teie oleksite targad heale , aga kohtlased pahale .
45016020	Aga rahu Jumal tallab varsti saatana teie jalge alla . Meie Issanda Jeesuse Kristuse arm olgu teiega ! Aamen .
45016021	Teid tervitavad Timoteos , minu kaastööline , ja Luukius ja Jaason ja Sosipatros , minu sugulased .
45016022	Mina , Tertius , kes ma selle kirja olen kirjutanud , tervitan teid Issandas .
45016023	Teid tervitab Gaajus , kes on olnud külalislahke minule ja kõigele kogudusele . Teid tervitab Erastos , linna laekur , ja vend Kvartus .
45016024	[ Meie Issanda Jeesuse Kristuse arm olgu teie kõikidega ! Aamen . ]
45016025	Ent sellele , kes teid võib kinnitada minu evangeeliumi ja Jeesuse Kristuse jutluse järgi selle saladuse ilmutust mööda , mis on olnud igavesest ajast varjul ,
45016026	aga nüüd on saanud avalikuks ja on prohvetite kirjade kaudu igavese Jumala käsul tehtud teatavaks kõigile rahvastele usu sõnakuulelikkuse saavutamiseks -
45016027	ainsale targale Jumalale , Jeesuse Kristuse läbi , temale olgu au ajastute ajastuteni ! Aamen .
46001001	Paulus , Jumala tahtel kutsutud Kristuse Jeesuse apostel , ja vend Soostenes
46001002	Korintoses olevale Jumala kogudusele , pühitsetuile Kristuses Jeesuses , kutsutud pühadele , ühes nende kõikidega , kes appi hüüavad meie Issanda Jeesuse Kristuse nime kõigis nende ja meie paigus .
46001003	Armu teile ja rahu Jumalalt , meie Isalt ja Issandalt Jeesuselt Kristuselt .
46001004	Ma tänan alati oma Jumalat teie pärast selle Jumala armu eest , mis teile on antud Kristuses Jeesuses ,
46001005	et te olete kõiges saanud rikkaks tema sees igasuguses õpetuse sõnas ja igasuguses tunnetuses ,
46001006	sedamööda nagu tunnistus Kristusest on kinnitatud teie sees ,
46001007	nõnda et teil ei ole puudu ühestki armuandest ja ootate meie Issanda Kristuse ilmumist ,
46001008	kes ka teid tahab kinnitada otsani , et te võiksite olla laitmatud meie Issanda Jeesuse Kristuse päeval .
46001009	Jumal on ustav , kelle läbi te olete kutsutud tema Poja Jeesuse Kristuse , meie Issanda osadusse .
46001010	Aga ma manitsen teid , vennad , meie Issanda Jeesuse Kristuse nime läbi , et te kõik ühtviisi räägiksite ja et ei oleks lõhesid teie seas , vaid et oleksite kokku liidetud samas meeles ja samas mõttes .
46001011	Sest ma olen Kloe pererahvalt teist , mu vennad , saanud kuulda , et teie seas on riidlemisi .
46001012	Ma räägin sellest , et teie seast igaüks räägib omaviisi ; üks : " Mina olen Pauluse poolt ! " teine : " Mina olen Apollose poolt ! " kolmas : " Mina olen Keefase poolt ! " ja neljas : " Mina olen Kristuse poolt ! "
46001013	Kas Kristus on jaotatud mitmeks ? Kas Paulus löödi risti teie eest ? Või ristiti teid Pauluse nimesse ?
46001014	Ma tänan Jumalat , et ma kedagi muud teie seast ei ole ristinud kui üksnes Krispose ja Gaajuse ,
46001015	et keegi ei saaks öelda , ma olevat ristinud iseenese nimesse .
46001016	Siiski ma ristisin ka Stefanase pere ; muud kedagi ma ei tea ristinud olevat .
46001017	Sest Kristus ei läkitanud mind ristima , vaid armuõpetust kuulutama , mitte sõna tarkuses , et Kristuse risti ei tehtaks tühiseks .
46001018	Sest sõna ristist on jõledus neile , kes hukka lähevad , aga meile , kes päästetakse , on see Jumala vägi .
46001019	Sest on kirjutatud : " Mina kaotan tarkade tarkuse ja teen tühjaks mõistlike mõistuse ! "
46001020	Kus on targad ? Kus kirjatundjad ? Kus selle ajastu arutlejad ? Eks Jumal ole selle maailma tarkuse teinud jõleduseks ?
46001021	Sest maailm Jumala tarkuses ei õppinud tundma Jumalat tarkuse kaudu ja seepärast oli Jumalale meelepärast jõleda jutluse kaudu päästa need , kes usuvad .
46001022	Sest juudid nõuavad tunnustähti ja kreeklased otsivad tarkust ,
46001023	aga meie kuulutame ristilöödud Kristust , kes on juutidele pahandus ja paganaile jõledus ,
46001024	kuid neile nende seast , kes on kutsutud , niihästi juutidele kui kreeklastele , me kuulutame Kristust , Jumala väge ja Jumala tarkust .
46001025	Sest mis jõle on Jumala ees , on targem kui inimesed , ja mis nõder on Jumala ees , on vägevam kui inimesed .
46001026	Vaadake ometi , vennad , oma kutsumist , et mitte palju tarku liha poolest , mitte palju vägevaid , mitte palju suursuguseid ,
46001027	vaid mis on jõle maailma ees , selle on Jumal valinud , et tema teeks häbi tarkadele ; ja mis on nõder maailma ees , selle on Jumal valinud , et tema teeks häbi sellele , mis on vägev ;
46001028	ja mis maailma ees on halvast soost ja põlatud , selle on Jumal valinud , selle , mis midagi ei ole , et teha tühjaks seda , mis midagi on ,
46001029	et ükski liha ei kiitleks Jumala ees .
46001030	Ent temast on teie olemine Kristuses Jeesuses , kes on saanud meile tarkuseks Jumalalt ja õiguseks ja pühitsuseks ja lunastuseks ,
46001031	et oleks nõnda , nagu on kirjutatud : " Kes kiitleb , see kiidelgu Issandast ! "
46002001	Ka mina , kui ma tulin teie juurde , vennad , ei tulnud mitte kõne või tarkuse hiilgega teile kuulutama Jumala tunnistust .
46002002	Sest ma ei arvanud teie seas mitte midagi muud teadvat kui vaid Jeesust Kristust , ja teda kui ristilöödut .
46002003	Ja mina olin teie juures nõtruses ja kartuses ja suures väristuses .
46002004	Ja minu kõne ja minu jutlus ei olnud inimliku tarkuse meelitavais sõnus , vaid Vaimu ja väe osutamises ,
46002005	et teie usk ei oleks inimeste tarkuses , vaid Jumala väes .
46002006	Ent me kuulutame tarkust täiuslike seas , aga mitte selle maailma ega selle ajastu ülemate tarkust , kes hävivad ,
46002007	vaid me kuulutame Jumala salajas olevat ja varjatud tarkust , mis Jumal on ette määranud enne maailma-ajastute algust meie auks ,
46002008	mida ükski selle maailma ülemaist ei ole tundnud ; sest kui nad seda oleksid tundnud , ei oleks nad au Issandat risti löönud ,
46002009	vaid nõnda nagu on kirjutatud : " Mida silm ei ole näinud ja kõrv ei ole kuulnud ja mis inimese südamesse ei ole tõusnud , mis Jumal on valmistanud neile , kes teda armastavad ! "
46002010	Ent Jumal on selle meile ilmutanud Vaimu läbi ; sest Vaim uurib kõik asjad , ka Jumala sügavused .
46002011	sest kes inimesist teab seda , mis on inimeses , kui aga inimese vaim , kes temas on ? Samuti ei tea ka ükski , mis on Jumalas , kui aga Jumala Vaim .
46002012	Aga meie ei ole saanud maailma vaimu , vaid Vaimu , kes on Jumalast , et teaksime , mis Jumal meile armust on andnud ,
46002013	ja seda me ka räägime mitte sõnadega , mida õpetab inimlik tarkus , vaid mida õpetab Vaim , ja seletame vaimseid asju vaimsetega .
46002014	Aga maine inimene ei võta seda vastu , mis on Jumala Vaimust ; sest see on temale jõledus ja ta ei või sellest aru saada , sellepärast et seda tuleb ära mõista vaimselt .
46002015	Aga vaimulik inimene mõistab kõik ära , ent teda ennast ei mõista ükski ära .
46002016	Sest kes on Issanda meele ära tundnud , et temale nõu anda ? Aga meil on Kristuse meel !
46003001	Ka mina , vennad , ei võinud teile rääkida kui vaimulikele , vaid kui lihalikele , kui väetitele lastele Kristuses .
46003002	Ma jootsin teile piima ega andnud tahket rooga ; sest seda te ei talunud sellal ega talu veel praegugi .
46003003	Te olete ju alles lihalikud . Sest kui teie seas on kadedust ja riidu , eks te siis ole lihalikud ja eks te käitu inimeste taoliselt ?
46003004	Sest kui üks ütleb : " Mina olen Pauluse poolt ! " ja teine : " Mina olen Apollose poolt ! " eks te siis ole nagu inimesed kunagi ?
46003005	Mis on siis Apollos ? Või mis on Paulus ? Mis muud kui käsilised , kelle kaudu te olete saanud usklikuks , ja sedamööda , kuidas Issand kummalegi on andnud .
46003006	Mina istutasin , Apollos kastis , aga Jumal laskis kasvada .
46003007	Nõnda ei ole siis midagi see , kes istutab , ega see , kes kastab , vaid Jumal , kes laseb kasvada .
46003008	Aga istutaja ja kastja on ühesugused ; kuid kumbki saab oma palga oma töö järgi .
46003009	Sest me oleme Jumala kaastöölised , teie olete Jumala põllumaa ja Jumala ehitus .
46003010	Jumala armu järgi , mis minule on antud , olen ma kui tark hooneehitaja pannud aluse , ja teine ehitab selle peale ; aga igaüks vaadaku , kuidas tema selle peale ehitab .
46003011	Sest teist alust ei või keegi panna kui see , mis juba on pandud , see on Jeesus Kristus !
46003012	Aga kui keegi sellele alusele ehitab hoone kullast , hõbedast , kalliskividest , puust , heintest , õlest ,
46003013	siis saab igaühe töö avalikuks ; sest selle teeb selgeks Issanda päev , sest see saab tules ilmsiks ja tuli ise katsub läbi igaühe töö , missugune see on .
46003014	Kui kellegi töö , mis tema sellele alusele on ehitanud , jääb püsima , siis ta saab palga ;
46003015	aga kui kellegi töö põleb ära , siis ta saab sellest kahju ; kuid tema ise pääseb , aga ometi otsekui läbi tule .
46003016	Eks te tea , et te olete Jumala tempel ja et Jumala Vaim elab teie sees ?
46003017	Kui keegi rikub Jumala templi , siis Jumal rikub tema ; sest Jumala tempel on püha ja seesama olete teie .
46003018	Ärgu ükski ennast petku ! Kui keegi teie seast arvab enese targa olevat selles maailmas , siis ta saagu jõledaks , et ta saaks targaks .
46003019	Sest selle maailma tarkus on jõledus Jumala ees . Sest on kirjutatud : " Tema tabab tarku nende kavaluses ! "
46003020	Ja jälle : " Issand tunneb tarkade mõtlemised , et need on tühised ! "
46003021	Ärgu siis ükski kiidelgu inimestest ! Sest kõik on teie päralt ,
46003022	olgu Paulus , olgu Apollos , olgu Keefas , olgu maailm , olgu elu , olgu surm , olgu praegused asjad , olgu tulevased asjad , kõik on teie päralt ;
46003023	aga teie olete Kristuse päralt ja Kristus on Jumala päralt !
46004001	Nõnda pidagu meid igaüks Kristuse sulaseiks ja Jumala , saladuste majapidajaiks .
46004002	Ent majapidajailt nõutakse sel juhul kõigepealt , et igaüks leitaks ustav olevat .
46004003	Aga minule ei tähenda see midagi , et teie või mõni inimlik kohtupäev minu üle kohut mõistate ; ja mina isegi ei mõista kohut enese üle .
46004004	Sest mina ei tea enesel ühtki süüd olevat ; aga sellega ei ole ma veel õigeks mõistetud . Sest Issand on see , kes minu üle kohut mõistab .
46004005	Sellepärast ärge mõistke ühtki kohut enneaegu , enne kui Issand tuleb , kes ka pimeduse salajased asjad toob valge ette ja südamete nõud teeb avalikuks ; ja siis saab igaüks kiituse Jumalalt .
46004006	Seda olen mina , vennad , tähendanud enese ja Apollose kohta teie pärast , et te meist õpiksite - mitte üle selle , mis on kirjutatud - , et keegi teist ei uhkustaks teise vastu .
46004007	Sest kes eesõigustab sind ? Ja mis on sinul , mida sina ei oleks saanud ? Aga kui sa selle oled saanud , mis sa siis kiitled , otsekui ei oleks sa seda mitte saanud ?
46004008	Juba te olete täis söönud , juba olete saanud rikkaks ; te olete saanud kuningaiks ilma meieta . Kui te ometi tõesti oleksite kuningad , et ka meie võiksime ühes teiega olla kuningad !
46004009	Sest mulle näib , et Jumal meid , apostleid , on asetanud viimasteks , otsekui surmamõistetuiks ; sest me oleme saanud silmaimeks maailmale , nii inglitele kui ka inimestele ;
46004010	meie oleme ogarad Kristuse pärast , aga teie olete arukad Kristuses ; meie oleme nõdrad , aga teie olete tugevad ; teie ausad , aga meie autud .
46004011	Praeguse hetkenigi kannatame nälga ja janu ja oleme alasti , ja meid pekstakse rusikatega ja meil ei ole kuskil asu .
46004012	Ja me näeme vaeva tööd tehes oma kätega ; kui meid sõideldakse , siis me õnnistame ; kui meid taga kiusatakse , siis me kannatame ära ;
46004013	kui meid sõimatakse , siis me räägime lahkesti . Me oleme saanud otsekui maailma pühkmeks ja kõikide roistuks tänapäevani .
46004014	Mina ei kirjuta seda teie häbistamiseks , vaid noomin teid kui oma armsaid lapsi .
46004015	Sest ehkki teil oleks kümme tuhat kasvatajat Kristuses , ometi ei ole teil mitut isa , sest mina sünnitasin teid evangeeliumi läbi Kristuses Jeesuses .
46004016	Sellepärast ma manitsen teid : võtke mind eeskujuks !
46004017	Otse sellepärast ma läkitasin teile Timoteose , kes on mu armas ja ustav poeg Issandas . Tema tuletab teile meelde minu teed , mida ma käin Kristuses Jeesuses , nõnda nagu ma igal pool koguduses õpetan .
46004018	Mõned on hakanud suurustama , otsekui ma ei tulekski teie juurde .
46004019	Aga ma tulen varsti teie juurde , kui Issand tahab , ja siis saan selgusele mitte suurustajate sõnade , vaid väe kohta !
46004020	Sest Jumala riik ei ole mitte sõnades , vaid väes !
46004021	Mis te tahate : kas pean tulema teie juurde vitsaga või armastuse ning tasase vaimuga ?
46005001	Üldse kuuldub teie seas olevat hoorust ja niisugust hoorust , millist ei leidu paganategi seas , et kellelgi on oma isa naine .
46005002	Ja te olete pealegi suurelised ega ole pigemini saanud kurvaks , et see , kes niisuguse teo on teinud , lükataks teie seast välja .
46005003	Aga mina , ehk ma küll olen ihulikult eemal , aga vaimus siiski ligi , olen otsekui teie juures viibides omalt poolt juba otsustanud , et see , kes niisuguse teo on teinud -
46005004	pärast seda kui teie ja minu vaim ühes meie Issanda Jeesuse väega on kokku saanud -
46005005	Issanda Jeesuse nimel üle antaks saatanale liha hukkamiseks , et ta vaim päästetaks Issanda päeval .
46005006	Teie kiitlemine ei ole hea . Eks te tea , et pisut haputaignat teeb kogu taigna hapuks ?
46005007	Pühkige välja vana haputaigen , et oleksite uus taigen , nõnda nagu te oletegi hapnemata . Sest ka meie paasatall Kristus on tapetud .
46005008	Siis pidagem pühi , mitte vana haputaignaga , mitte pahede ega kurjuse haputaignaga , vaid puhtuse ja tõe hapnemata taignaga .
46005009	Ma kirjutasin oma kirjas , et teil ärgu olgu tegemist hoorajatega ,
46005010	muidugi mitte üldiselt selle maailma hoorajatega ja ahnetega ja riisujatega ja ebajumala kummardajatega , sest muidu te peaksite minema ära maailmast .
46005011	Aga praegu ma kirjutasin teile , et teil ärgu olgu midagi tegemist niisugusega , keda nimetatakse vennaks ja kes on kas hooraja või ahne või ebajumala kummardaja või pilkaja või joodik või anastaja ; niisugusega ärge ühes söögegi .
46005012	Sest kas minu asi on mõista kohut nende üle , kes on väljas ? Eks te mõista kohut nende üle , kes on sees ?
46005013	Ent nende üle , kes on väljas , mõistab Jumal kohut . Lükake siis kurjategija endi seast välja .
46006001	Kuidas julgeb keegi teie seast , kui tal on tegemist teisega , käia kohut ülekohtuste juures ja mitte pühade juures ?
46006002	Või kas te ei tea , et pühad mõistavad kohut maailma üle ? Ja kui te mõistate kohut maailma üle , kas te siis ei kõlba otsuseid tegema kõige vähemais asjus ?
46006003	Eks te tea , et kord me mõistame kohut inglitegi üle , miks siis mitte ajalikes asjus ?
46006004	Kui teil nüüd on õiendusi ajalikes asjus , kas te siis seate kohtunikeks neid , kellel ei ole lugupidamist koguduses ?
46006005	Seda ma ütlen teile häbiks . Kas siis teie seas ei ole ühtainustki tarka , kes kohut mõistaks venna ja venna vahel ?
46006006	Vaid vend käib kohut vennaga ja pealegi uskmatute ees !
46006007	Juba seegi on üldse veaks teie seas , et te üksteisega kohut käite . Miks te pigemini ei kannata ülekohut ? Miks te pigemini ei lase enestele kahju teha ?
46006008	Vaid te teete ülekohut ja kahju , ja pealegi vendadele !
46006009	Või kas te ei tea , et ülekohtused ei päri Jumala riiki ? Ärge eksige : hoorajad ja ebajumala kummardajad ja abielurikkujad ja salajased ropud ja poisipilastajad
46006010	ja vargad ja ahned , joodikud , pilkajad ja anastajad ei päri Jumala riiki !
46006011	Ja sellised olid teist mõningad ; aga te olete puhtaks pestud , olete pühitsetud , olete õigeks tehtud Issanda Jeesuse Kristuse nimes ja meie Jumala Vaimus .
46006012	Kõike on mul luba teha , aga kõigest ei ole kasu ; kõike on mul luba teha , aga miski ei tohi saada meelevalda minu üle .
46006013	Toit on kõhu jaoks ja kõht on toidu jaoks , ja Jumal teeb lõpu nii ühele kui teisele . Aga ihu ei ole hooruse jaoks , vaid Issanda jaoks ja Issand ihu jaoks .
46006014	Ent Jumal on üles äratanud Issanda ja äratab üles ka meid oma väe läbi .
46006015	Eks te tea , et teie ihud on Kristuse liikmed ? Kas peaksin siis võtma Kristuse liikmed ja tegema nad hoora liikmeiks ? Ärgu seda sündigu !
46006016	Või te ei tea , et see , kes hoiab hoora poole , on temaga üks ihu ? Sest " need kaks " , ütleb tema , " peavad olema üks liha ! "
46006017	Aga kes hoiab Issanda poole , see on üks vaim temaga .
46006018	Põgenege hooruse eest ! Iga patt , mida inimene iganes teeb , on väljaspool ihu , aga kes hoorab , teeb pattu omaenese ihu vastu .
46006019	Või te ei tea , et teie ihu on teie sees oleva Püha Vaimu tempel , kelle te olete saanud Jumalalt , ja et te ei ole iseeneste omad ?
46006020	Sest te olete kalli hinnaga ostetud . Austage siis Jumalat oma ihus !
46007001	Aga mis puutub sellesse , millest kirjutasite , siis mehele on hea naist mitte puudutada .
46007002	Kuid hooruspattude pärast olgu igal mehel oma naine ja igal naisel oma mees .
46007003	Mees täitku oma kohust naise vastu ja nõndasamuti ka naine mehe vastu .
46007004	Naisel ei ole meelevalda oma ihu üle , vaid mehel ; ja nõndasamuti ei ole mehel meelevalda oma ihu üle , vaid naisel .
46007005	Ärge tõmbuge eemale teineteisest muidu kui ehk mõlemate tahtes mõneks ajaks , et oleksite vabad palveks , ja tulge jälle ühte , et saatan teid ei kiusaks teie taltumatuse pärast .
46007006	Ent seda ma ütlen andes luba , mitte käskides .
46007007	Sest ma tahaksin , et kõik inimesed oleksid nõnda nagu minagi ; aga igaühel on oma armuanne Jumalalt , ühel nõnda , teisel teisiti .
46007008	Ent ma ütlen vallalistele ja lesknaistele : neile on hea , kui nad jäävad nõnda nagu minagi .
46007009	Aga kui nad ei suuda endid talitseda , siis nad abiellugu , sest parem on abielluda kui himudes põleda .
46007010	Aga abielulistele ei käsi mina , vaid Issand , et naine ärgu mingu mehest lahku .
46007011	On aga keegi lahutatud , siis ta jäägu abielutuks või leppigu ära oma mehega . Ja mees ärgu hüljaku naist .
46007012	Aga muile ütlen mina , mitte Issand : kui ühel vennal on uskmatu naine ja naine heal meelel tahab elada temaga , siis ta ärgu hüljaku teda .
46007013	Samuti kui ühel naisel on uskmatu mees ja mees heal meelel tahab elada temaga , siis ta ärgu hüljaku meest .
46007014	Sest uskmatu mees on pühitsetud naise läbi ja uskmatu naine on pühitsetud mehe läbi , sest muidu oleksid teie lapsed rüvedad , aga nüüd on nad pühad .
46007015	Aga kui uskmatu pool lahkub , siis ta lahkugu ; niisuguseis asjus ei ole vend ega õde orjastatud ; ent Jumal on meid rahus kutsunud .
46007016	Sest mis tead sina , naine , kas sa oma mehe päästad ? Või mis tead sina , mees , kas sa oma naise päästad ?
46007017	Ainult nõnda nagu Jumal on jaganud igaühele , nõnda nagu Issand on igaühe kutsunud , nõnda ta käitugu ja nõnda korraldan mina kõigis kogudustes .
46007018	On keegi kutsutud ümberlõigatuna , siis ärgu ta seda varjaku ; on keegi kutsutud eesnahas , siis ärgu ta lasku ennast ümber lõigata .
46007019	Ümberlõikamine ei ole midagi ja eesnahk ei ole midagi , vaid tähtis on Jumala käskude pidamine .
46007020	Igaüks jäägu sellesse kutsesse , milles ta on kutsutud .
46007021	Kui sa oled kutsutud orjana , siis ära hooli sellest . Aga kui sa võid ka vabaks saada , siis kasuta pigemini seda .
46007022	Sest kes on kutsutud orjana Issandas , on Issandas vabakslastu ; samuti , kes on kutsutud vabana , on Kristuse ori .
46007023	Teie olete kallilt ostetud , ärge saage inimeste orjaks !
46007024	Jäägu , vennad , igaüks Jumala ees sellesse , milles ta on kutsutud !
46007025	Ent neitsite kohta ei ole mul Issanda käsku , aga ma annan nõu otsekui see , kes Issandalt on saanud armu olla usaldusväärne .
46007026	Siis ma arvan eelseisva kitsikuse pärast hea olevat , et inimene jääb , nagu ta on .
46007027	Kui sa oled naisega seotud , siis ära püüa vabaneda ; kui oled vallaline , siis ära otsi naist .
46007028	Aga kui sa ka abiellud , siis sa ei tee pattu ; ja kui neitsi läheb mehele , siis ta ei tee pattu . Ent sellised saavad kannatada ihulikku viletsust , mina aga säästaksin teid .
46007029	Ent seda ütlen , vennad , et aeg on lühike ; sellepärast olgu nii , et needki , kellel on naised , olgu nagu need , kellel neid ei ole ;
46007030	ja olgu nii , et kes nutavad , nagu ei nutakski , ja kes on rõõmsad , nagu ei olekski rõõmsad , ja kes ostavad , nagu ei saakski seda enesele pidada ,
46007031	ja kes seda maailma tarvitavad , nagu ei tarvitakski seda ; sest selle maailma nägu kaob .
46007032	Ent mina tahaksin , et te oleksite muretud . Vallaline mees hoolitseb selle eest , mis kuulub Issandale , kuidas ta saaks olla Issanda meele järgi .
46007033	Aga naisemees hoolitseb selle eest , mis kuulub maailmale , kuidas ta saaks olla naise meele järgi .
46007034	Nii on ta jaotatud kaheks . Ja vallaline naine või neitsi hoolitseb selle eest , mis kuulub Issandale , et ta võiks olla püha nii ihu kui ka vaimu poolest ; aga abielunaine hoolitseb selle eest , mis kuulub maailmale , kuidas tema saaks olla mehe meele järgi .
46007035	Aga seda ma ütlen teie eneste kasuks , ei mitte , et köit panna teile kaela , vaid et te elaksite viisakalt ja püsiksite takistamatult Issandas .
46007036	Aga kui keegi arvab vääriti käitlevat oma neitsit , kelle paras naimaiga on möödumas , ja kui see peab nõnda sündima , siis tehku ta , mida tahab ; ta ei tee pattu . Nad abiellugu .
46007037	Aga kes on kindel oma südames ja kellel seda ei ole vaja , vaid on meelevald oma tahtmise üle ning on otsustanud oma südames oma neitsi jätta neitsiks , see teeb hästi .
46007038	Kes siis oma neitsi naib , teeb hästi , ja kes teda ei nai , teeb paremini .
46007039	Naine on seotud niikaua kui tema mees elab ; aga kui ta mees on läinud magama , on ta vaba minema mehele , kellele tahab , kui see vaid sünnib Issandas .
46007040	Aga ta on õndsam , kui ta jääb , nagu ta on . See on minu arvamine . Ent ma mõtlen , et minulgi on Jumala Vaim .
46008001	Mis puutub ebajumala ohvrilihasse , siis teame : meil kõigil on tunnetus . Tunnetus teeb suureliseks , ent armastus ehitab .
46008002	Kui keegi arvab midagi tunnetavat , ta ei tunneta veel nõnda , kuidas tuleb tunnetada ,
46008003	aga kes armastab Jumalat , selle on Jumal ära tundnud .
46008004	Mis nüüd puutub ebajumala ohvriliha söömisse , siis teame , et maailmas ei ole ühtki ebajumalat ja et ei ole muud Jumalat kui üks .
46008005	Sest kuigi on olemas niinimetatud jumalaid , olgu taevas või maa peal , nagu ju on olemas palju jumalaid ja palju isandaid ,
46008006	on meil ometigi ainult üks Jumal , Isa , kellest on kõik asjad ja kellesse me suundume , ja üks Issand Jeesus Kristus , kelle läbi on kõik ja ka meie tema läbi .
46008007	Aga kõikidel ei ole seda teadmist , vaid harjumusest ebajumalatega söövad mõned tänini ebajumala ohvriliha sellisena ja nende südametunnistus , mis on nõder , rüvetub .
46008008	Roog ei vii meid lähemale Jumalale ; kui me ei söö , ei ole meile sellest kahju , ja kui sööme , ei ole meil sellest kasu .
46008009	Vaadake ainult , et see teie vabadus ei saaks nõtradele komistuseks .
46008010	Sest kui keegi , kellel on tunnetus , näeb sind ebajumala kojas lauas istuvat , kas siis tema südametunnistus , kui see on nõrk , ei ärrita teda sööma ebajumala ohvriliha ?
46008011	Siis läheb ju sinu tunnetuse läbi hukka nõder vend , kelle pärast Kristus on surnud .
46008012	Aga kui te nõnda teete pattu vendade vastu ja haavate nende nõrka südametunnistust , siis te teete pattu Kristuse vastu .
46008013	Sellepärast : kui roog mu venda pahandab , siis ma ei söö iialgi enam liha , et ma oma venda ei pahandaks !
46009001	Eks ma ole vaba ? Eks ma ole apostel ? Eks ma ole näinud Jeesust Kristust , meie Issandat ? Eks teie ole minu töö Issandas ?
46009002	Kui ma apostel ei ole muile , siis ma olen seda ometi teile ; sest teie olete minu apostliameti pitser Issandas .
46009003	Minu kaitsekõne neile , mu arvustajaile , on see :
46009004	kas meil ei ole õigust süüa ja juua ?
46009005	Kas meil ei ole õigust naiseks kaasa võtta usuõde , nagu muil apostlitel ning Issanda vendadel ja Keefasel ?
46009006	Või kas üksi minul ja Barnabasel pole õigust olla ilma kehaliku tööta ?
46009007	Kes iganes läheb omal kulul sõtta ? Kes istutab viinamäe , aga ei söö selle vilja ? Või kes hoiab karja , aga ei söö karja piima ?
46009008	Kas ma räägin seda inimeste viisil ? Eks käskki ütle seda ?
46009009	On ju Moosese käsuõpetuses kirjutatud : " Ära seo kinni härja suud , kui ta pahmast tallab ! " Ega Jumal härgade eest hoolitse ?
46009010	Eks ta seda kõige rohkem ütle meie pärast ? Sest meie pärast on kirjutatud , et kündja peab kündma lootuses ja rehepeksja peksma lootuses osa saada .
46009011	Kui me teile oleme külvanud vaimulikku seemet , kas on see siis suur asi , kui me lõikame teie ihulikku vara ?
46009012	Kui teistel on niisugune õigus teie kohta , mispärast mitte palju rohkem meil ? Me ainult ei ole tarvitanud seda õigust , vaid me talume kõike , et me mingit takistust ei teeks Kristuse evangeeliumile .
46009013	Eks te tea , et need , kes pühakojas tööd teevad , pühakojast ka söövad , et need , kes teenivad ohvrialtari juures , oma osa saavad altariga samal määral ?
46009014	Nõnda on ka Issand seadnud neile , kes evangeeliumi kuulutavad , et nad elaksid evangeeliumist .
46009015	Aga mina ei ole sellest midagi tarvitanud . Ent ma ei ole seda kirjutanud , et mulle nõnda peaks sündima ; sest mulle oleks palju parem surra , kui - ei , keegi ei saa mu kiitlemist tühjaks teha !
46009016	Sest kui ma armuõpetust kuulutan , ei ole mul sellest kiitlemist , sest mu kohus on seda teha . Ja häda mulle , kui ma armuõpetust ei kuuluta !
46009017	Sest kui ma teen seda vabast tahtest , siis ma saan palga ; aga kui sunniviisil , siis on ometi amet usaldatud minu kätte .
46009018	Mis on siis mu palk ? See , et ma armuõpetust kuulutades tasuta levitan evangeeliumi , ilma et ma tarvitaksin oma õigust , mis evangeeliumis on lubatud .
46009019	Sest ehk ma küll olen vaba kõikidest , olen ma ometi hakanud kõikide orjaks , et ma seda rohkem inimesi võiksin võita .
46009020	Nii olen ma juutidele olnud otsekui juut , et ma võidaksin juudid ; neile , kes on käsu all , olen ma otsekui käsualune , kuigi ma käsu all ei ole , et ma võidaksin käsualused .
46009021	Käsuta olijaile ma olen otsekui käsuta - ehk ma küll ei ole ilma Jumala käsuta , vaid elan Kristusele käsus - et võita need , kes on käsuta .
46009022	Nõtradele ma olen saanud nõdraks , et võita nõdrad . Ma olen kõikidele saanud kõigeks , et ma igapidi mõned päästaksin .
46009023	Aga kõike ma teen evangeeliumi pärast , et mina sellest ka osa saaksin .
46009024	Eks te tea , et need , kes võidu jooksevad , jooksevad küll kõik , aga võiduanni saab üks ? Jookske nõnda , et teie selle saate !
46009025	Aga iga võidujooksja on kasin kõigis asjus , nemad küll selleks , et saavutada kaduvat pärga , aga meie , et saavutada kadumatut pärga .
46009026	Sellepärast ma ei jookse nagu pimedast peast , ma ei võitle nõnda nagu see , kes tuult peksab ,
46009027	vaid ma talitsen oma ihu ja teen selle oma orjaks , et ma muile jutlust öeldes ise ei saaks kõlvatuks .
46010001	Sest ma ei taha , vennad , et teil oleks teadmata , et meie esiisad olid kõik pilve all ja läksid kõik merest läbi ,
46010002	ja ristiti kõik Moosesesse pilves ja meres ,
46010003	ja sõid kõik sama vaimulikku rooga
46010004	ja jõid kõik sama vaimulikku jooki , sest nad jõid vaimulikust kaljust , mis neid järgis . Ent see kalju oli Kristus .
46010005	Aga suurem hulk neist ei olnud Jumalale meelepärased , sest nad löödi maha kõrbes .
46010006	Ent need lood sündisid meile eeltähenduseks , et me ei himustaks kurja , nagu nemad himustasid .
46010007	Ärge ka saage ebajumala kummardajaiks , nõnda nagu mõned neist said , nagu on kirjutatud : " Rahvas istus maha sööma ja jooma ning tõusis üles mängima . "
46010008	Ärgem pidagem ka hooraelu , nõnda nagu mõned neist pidasid ja langesid ühel päeval kakskümmend kolm tuhat .
46010009	Ärgem ka kiusakem Issandat , nõnda nagu mõned neist kiusasid ja said surma madude läbi .
46010010	Ärge ka nurisege , nõnda nagu mõned neist nurisesid ja said otsa hukkaja läbi .
46010011	See sündis neile eeltähendavalt ja on kirjutatud meile manitsuseks , kellele maailma lõpu ajad on vastu jõudnud .
46010012	Sellepärast , kes enese arvab seisvat , katsugu , et ta ei langeks !
46010013	Teid ei ole veel tabanud muud kui inimlik kiusatus ; aga ustav on Jumal , kes ei lase teid rohkem kiusata kui te suudate kanda , vaid ühes kiusatusega valmistab ka väljapääsu , nõnda et te suudaksite kanda .
46010014	Sellepärast , minu armsad , põgenege ebajumala teenistuse eest !
46010015	Ma räägin nõnda kui arusaajaile ; otsustage ise , mida ma räägin .
46010016	Õnnistuse karikas , mida me õnnistame , eks see ole Kristuse vere osadus ? Leib , mida me murrame , eks see ole Kristuse ihu osadus ?
46010017	Sellepärast et on ainult üks leib , siis me , kuigi paljud , oleme üks ihu ; sest me kõik saame osa ühest leivast .
46010018	Vaadake Iisraeli peale , nagu ta liha poolest on ! Eks need , kes söövad ohvreid , ole altari osalised ?
46010019	Mis ma nüüd ütlen ? Kas seda , et ebajumala ohver on midagi ? Või et ebajumal on midagi ?
46010020	Ei ! Vaid ma ütlen : mida paganad ohverdavad , seda nad ohverdavad kurjadele vaimudele , aga mitte Jumalale . Ent ma ei taha , et teil oleks osadust kurjade vaimudega .
46010021	Te ei või juua Issanda karikat ja kurjade vaimude karikat ; te ei või osa võtta Issanda lauast ja kurjade vaimude lauast !
46010022	Või tahame Issandat ärritada ? Kas me oleme vägevamad temast ?
46010023	Kõik on lubatav , kuid kõigest ei ole kasu ; kõik on lubatav , kuid kõik ei ehita kogudust .
46010024	Ärgu ükski otsigu oma kasu , vaid teise kasu !
46010025	Kõike , mida lihaturul müüakse , sööge , südametunnistusest hoolimata .
46010026	Sest Issanda päralt on maa ja selle täius !
46010027	Kui keegi uskmatuist kutsub teid ja te tahate minna , siis sööge kõike , mis teile ette pannakse , südametunnistusest hoolimata .
46010028	Aga kui keegi teile ütleb : " See on ohvriliha ! " , siis ärge sööge selle inimese pärast , kes tegi märkuse , ja südametunnistuse pärast .
46010029	Ent mina ei räägi sinu , vaid teise südametunnistusest . Sest milleks peaks teise südametunnistus otsustama minu vabaduse üle ?
46010030	Kui ma midagi vastu võtan tänuga , miks mind pilgatakse selle pärast , mille eest ma tänan ?
46010031	Kas te siis sööte või joote või midagi teete , seda tehke kõik Jumala auks !
46010032	Ärge olge pahanduseks ei juutidele ega kreeklastele ega Jumala kogudusele ,
46010033	nagu minagi olen kõiges kõikidele meelepärane ega otsi oma , vaid paljude kasu , et nad päästetaks !
46011001	Võtke mind eeskujuks , nagu minagi võtan Kristuse .
46011002	Aga ma kiidan teid , vennad , et te kõiges tuletate mind meelde ja peate mu seadmisi , nõnda nagu ma need teile olen andnud .
46011003	Aga ma tahan , et te teaksite , et Kristus on iga mehe pea ja et mees on naise pea ja Jumal on Kristuse pea .
46011004	Iga mees , kes palvetab või prohvetlikult räägib kaetud peaga , häbistab oma pead .
46011005	Aga iga naine , kes palvetab või prohvetlikult räägib katmata peaga , häbistab oma pead , sest see on otse sama , kui oleks tema pea paljaks aetud .
46011006	Sest kui naine ei kata oma pead , siis lõigaku ta ka juuksed maha . Aga et naisel on häbiks juukseid lõigata või pead paljaks ajada , siis ta katku oma pea .
46011007	Mehel ei ole tarvis oma pead katta , sest tema on Jumala kuju ja aupaiste , naine aga on mehe aupaiste .
46011008	Sest mees ei ole naisest , vaid naine on mehest .
46011009	Meest ei loodud ka mitte naise pärast , vaid naine loodi mehe pärast .
46011010	Sellepärast peab naisel olema pea peal meelevallatunnus inglite pärast .
46011011	Ometi ei ole naine meheta ega mees naiseta Issandas .
46011012	Sest otsekui naine mehest , nõnda on ka mees naise läbi , aga kõik on Jumalast .
46011013	Otsustage iseenestes , kas naisele kõlbab katmata peaga paluda Jumalat .
46011014	Eks ju loodus ise teid õpeta , et mehele on häbiks kanda pikki juukseid ;
46011015	ent naisele , kui ta kannab pikki juukseid , on see auks ; sest pikad juuksed on temale antud liniku eest .
46011016	Aga kui keegi on tülinorija , see teadku , et meil ei ole seesugust kommet ega ka mitte Jumala kogudustel .
46011017	Aga seda käskides ma ei kiida seda , et te tulete kokku mitte paremuseks vaid pahemuseks .
46011018	Sest esmalt ma kuulen , et kui te kokku tulete Jumala koguduses , teil on lõhesid eneste keskel , ja osalt ma usun seda .
46011019	Sest teie seas peab olema lahkõpetusi , et saaks ilmsiks , kes teie seast on püsivad katsumistes .
46011020	Kui te nüüd kokku tulete , siis ei ole Issanda õhtusöömaaja pidamist ;
46011021	sest sööma asudes võtab igaüks enne iseenese toidu ära , ja mõni jääb ilma ja mõni joob liiaks .
46011022	Kas teil ei ole kodasid , kus te võite süüa ? Või kas põlgate Jumala kogudust ja teete häbi neile , kellel ei ole midagi ? Mis ma pean teile ütlema ? Kas pean teid kiitma ? Selle poolest ma ei kiida teid !
46011023	Sest mina olen Issandalt saanud selle , mis ma teilegi olen andnud , et Issand Jeesus sel ööl , mil ta ära anti , võttis leiva
46011024	ja tänas ja murdis ning ütles : " See on minu ihu , mis teie eest antakse . Seda tehke minu mälestuseks ! "
46011025	Samuti ta võttis ka karika pärast söömaaega ning ütles : " See karikas on uus leping minu veres . Seda tehke nii sageli kui te iganes seda joote , minu mälestuseks ! "
46011026	Sest iga kord , kui te seda leiba sööte ja karikast joote , te kuulutate Issanda surma , kuni ta tuleb !
46011027	Sellepärast : kes iganes seda leiba sööb või Issanda karikat joob kõlvatult , sellel on Issanda ihust ja verest süüd .
46011028	Aga inimene katsugu ennast läbi ja nõnda söögu ta seda leiba ja joogu sellest karikast ;
46011029	sest kes sööb ja joob , see sööb ja joob enesele nuhtlust , kui ta enesele ei anna aru sellest ihust .
46011030	Sellepärast on ka palju nõrku ja põdejaid teie seas ja paljud on läinud magama .
46011031	Sest kui me enestest ise aru annaksime , siis meie üle ei mõistetaks kohut ;
46011032	aga kui meie üle kohut mõistetakse , siis Issand karistab meid , et meid ühes maailmaga hukka ei mõistetaks .
46011033	Seepärast , mu vennad , kui te kokku tulete sööma , siis oodake üksteist .
46011034	Kui keegi on näljane , söögu kodus , et te ei tuleks kokku nuhtluseks . Muud asjad ma korraldan , kui ma tulen .
46012001	Mis puutub vaimuannetesse , vennad , ei taha ma teid jätta teadmatusse .
46012002	Te teate , et alles paganad olles te käisite keeletute ebajumalate juures , nõnda nagu teid veeti .
46012003	Sellepärast ma teen teile teatavaks , et ükski , kes räägib Jumala Vaimus , ei ütle : " Neetud on Jeesus ! " Ja ükski ei või öelda : " Jeesus on Issand ! " kui vaid Pühas Vaimus .
46012004	Armuanded on küll mitmesugused , aga Vaim on sama ;
46012005	ja ametid on mitmesugused , aga Issand on sama .
46012006	Ja väeavaldused on mitmesugused , aga sama on Jumal , kes teeb kõike kõikide sees .
46012007	Aga igaühele antakse Vaimu ilmutus ühiseks kasuks .
46012008	Nii antakse ühele Vaimu läbi tarkuse sõna , teisele aga tunnetuse sõna sama Vaimu kaudu ;
46012009	teisele antakse usku samas Vaimus , teisele andeid terveks teha samas Vaimus ;
46012010	teisele vägevaid tegusid , teisele prohvetlikku kuulutamist , teisele vaimude äratundmist , teisele mõnesuguste keelte kõnelemist , teisele keelte tõlgitsemist .
46012011	Ent kõike seda teeb üks ja sama Vaim , jagades igaühele eriti , nõnda nagu tema tahab .
46012012	Sest otsekui ihu on üks ja tal on palju liikmeid , aga kõik ihu liikmed , kuigi neid on palju , on üks ihu , nõnda on ka Kristus :
46012013	sest me kõik oleme ühe Vaimuga ristitud üheks ihuks , olgu juudid või kreeklased , olgu orjad või vabad , ja oleme kõik sama Vaimuga joodetud .
46012014	Sest ihu ei ole üks liige , vaid palju liikmeid .
46012015	Kui jalg ütleks : " Et ma ei ole käsi , siis ma ei kuulu ihusse ! " kas ta sellepärast ei kuulu ihusse ?
46012016	Ja kui kõrv ütleks : " Et ma ei ole silm , siis ma ei kuulu ihusse ! " kas ta sellepärast ei kuulu ihusse ?
46012017	Kui kõik ihu oleks silm , kuhu jääks siis kuulmine ? Kui kõik oleks kuulmine , kuhu jääks siis haistmine ?
46012018	Aga nüüd Jumal asetaski liikmed , igaühe neist , ihu külge , nõnda nagu tema tahtis .
46012019	Ja kui kõik need oleksid üks liige , kuhu jääks siis ihu ?
46012020	Nüüd aga ongi palju liikmeid , aga üks ihu !
46012021	Silm ei või öelda käele : " Mulle ei ole sind tarvis " Või jälle pea jalgadele : " Mulle ei ole teid tarvis ! "
46012022	Vaid palju enam on tarvis neid ihu liikmeid , mis näivad olevat nõrgemad ,
46012023	ja neid , mida me peame autumaiks ihu küljes , katame iseäralise auga , ja liikmeid , millest meil on häbi , me ehime kõige enam ;
46012024	ent meie suursuguseil liikmeil pole seda tarvis . Sest Jumal on ihu nõnda ühte liitnud , et ta sellele , mis on alam , on andnud rohkem au ,
46012025	et ihus ei oleks lahkmeelt , vaid et liikmed üksmeeles kannaksid muret üksteise eest .
46012026	Ja kui üks liige kannatab , siis kannatavad teisedki liikmed ühes temaga , ja kui üht liiget austatakse , siis teisedki liikmed rõõmutsevad ühes temaga .
46012027	Aga teie olete Kristuse ihu ja igaüks omast kohast tema liikmed .
46012028	Ja Jumal on seadnud koguduses mõned - esiteks apostleiks , teiseks prohveteiks , kolmandaks õpetajaiks ; siis ta on andnud imetegusid , siis andeid terveks teha , abistada ja valitseda , rääkida mõnesuguseid keeli .
46012029	Ega kõik ole apostlid ? Ega kõik prohvetid ? Ega kõik õpetajad ? Ega kõik imetegijad ?
46012030	Ega kõigil ole tervekstegemise armuandeid ? Ega kõik räägi keeltega ? Ega kõik tõlgitse ?
46012031	Aga olge agarad püüdma suuremaid armuandeid ! Ja ma näitan veel teile tee , mis on üle kõige .
46013001	Kui ma inimeste ja inglite keeltega räägiksin , aga mul poleks armastust , oleksin ma vaid kumisev vask ja kõlisev kelluke !
46013002	Ja kui mul oleks prohvetianne ja ma teaksin kõik saladused ja kõik tunnetatu , ja kui mul oleks kõik usk , nõnda et võiksin mägesid teisale paigutada , aga mul poleks armastust , siis ei oleks minust ühtigi !
46013003	Ja kui ma jagaksin kõik oma vara vaestele ja kui ma annaksin oma ihu põletada ja mul poleks armastust , siis ei oleks mul sellest mingit kasu !
46013004	Armastus on pikameelne , armastus on täis heldust ; ta ei ole kade , armastus ei suurustle , ta ei ole iseennast täis ;
46013005	ta ei ole viisakuseta , ta ei otsi omakasu , ta ei ärritu , ta ei pea meeles paha ;
46013006	ta ei rõõmutse ülekohtust , aga ta rõõmutseb ühes tõega ;
46013007	tema vabandab kõik , usub kõik , loodab kõik , sallib kõik !
46013008	Armastus ei hävi ilmaski ! Aga olgu prohveti ennustused , need kaovad ; olgu keeled , need lakkavad ; olgu tunnetus , see lõpeb ära .
46013009	Sest poolik on , mida me tunnetame , ja poolik , mida me ennustame .
46013010	Aga kui tuleb täiuslik asi , siis kaob see , mis on poolik !
46013011	Kui ma olin väeti laps , siis ma rääkisin nagu väeti laps , ma mõtlesin nagu väeti laps ja arvasin nagu väeti laps ; aga kui ma sain meheks , siis ma hülgasin selle , mis on omane väetile lapsele .
46013012	Sest nüüd me näeme nagu peeglis tuhmi kujutist , aga siis palgest palgesse ; nüüd ma tunnetan poolikult , aga siis ma tunnetan täiesti , nagu minagi olen täiesti tunnetatud .
46013013	Ent nüüd jääb usk , lootus , armastus , need kolm ; aga suurim neist on armastus !
46014001	Taotlege armastust ja olge agarad taotlema vaimuandeid , aga kõige enam prohvetlikku kõnelemist !
46014002	Sest kes keeltega räägib , ei kõnele inimestele , vaid Jumalale ; sest keegi ei saa temast aru , vaimust ta ju räägib saladusi .
46014003	Aga prohvetlikult kõneleja räägib inimestele nende ehitamiseks ja manitsuseks ja troostiks .
46014004	Keeltega rääkija ehitab iseennast ; aga prohvetlikult kõneleja ehitab kogudust .
46014005	Ma tahaksin küll , et te kõik räägiksite keeltega , aga veel enam , et te prohvetlikult kõneleksite ; sest prohvetlikult kõneleja on suurem keeltega rääkijast , kui see mitte ühtlasi ei tõlgitse , nõnda et kõne saab koguduse ehitamiseks .
46014006	Aga nüüd , vennad , kui ma tuleksin teie juurde ja räägiksin keeltega , mis kasu ma tooksin teile , kui ma teile ei räägiks kas ilmutuse või tunnetuse või ennustuse või õpetuse kaudu ?
46014007	Nõnda on ju lugu ka elutute asjadega , mis annavad häält , olgu vile või kannel ; kui need ei annaks erinevaid hääli , kuidas teatakse , mida puhutakse vilel või mida mängitakse kandlel ?
46014008	Samuti kui pasun annab segast häält , kes siis hakkab valmistama sõjaks ?
46014009	Nõnda ka teie : kui te keeltega ei räägi arusaadavalt , kuidas siis teatakse , mida räägitakse ? Te räägiksite ju tuulde !
46014010	Maailmas on ei tea kui palju mitmesuguseid keelemurdeid ja ükski neist pole häälikuteta .
46014011	Kui mina nüüd ei tunne hääliku tähendust , olen ma sellele , kes räägib , umbkeelne ja rääkija on mulle umbkeelne .
46014012	Samuti teiegi olles agarad taotlema vaimuandeid , püüdke saada neid rohkesti koguduse ehitamiseks .
46014013	Seepärast , kes keeltega räägib , palugu Jumalat , et ta võiks ka tõlgitseda .
46014014	Sest kui ma keeltega rääkides palvetan , siis palvetab mu vaim , aga mu mõistus on viljatu .
46014015	Mida siis teha ? Ma tahan palvetada vaimus ja tahan palvetada ka mõistusega ; ma tahan laulda vaimus ja tahan laulda ka mõistusega .
46014016	Sest kui sa teed tänupalvet vaimus , kuidas siis see , kes võhiku kohal seisab , sinu tänu peale saab öelda : " Aamen ! " ; ta ju ei tea , mida sa ütled .
46014017	Sest sa tänad küll hästi , aga teist see ei ehita .
46014018	Ma tänan Jumalat , et mina räägin keeltega rohkem kui teie kõik !
46014019	Aga ma tahan koguduses pigemini rääkida viis sõna oma mõistusega , et ka muid õpetada , kui kümme tuhat sõna keeltega .
46014020	Vennad , ärge saage lasteks mõtteviisis , vaid olge lapsed kurjuses ; kuid mõtteviisi poolest saage täisealiseks .
46014021	Käsuõpetuses on kirjutatud : " Teiste keeltega ja teiste huultega ma räägin sellele rahvale ja siiski nad ei kuule mind ! " , ütleb Issand .
46014022	Nii ei ole siis keeled tunnuseks usklikele , vaid uskmatuile ; aga prohvetlik kõne ei ole tunnuseks uskmatuile , vaid usklikele .
46014023	Kui nüüd kõik kogudus tuleks kokku ühte paika ja kõik räägiksid keeltega , ja tuleksid sisse võhikud või uskmatud , kas nad ei ütleks , et te jampsite ?
46014024	Aga kui nemad kõik kõneleksid prohvetlikult ja tuleks uskmatu või võhik , siis nad kõik paljastaksid tema olukorra ja kõik arvustaksid teda ;
46014025	tema südame saladused tuleksid ilmsiks ja ta heidaks siis silmili maha ja kummardaks Jumalat ning tunnistaks , et Jumal on tõesti teie sees .
46014026	Mis siis nüüd , vennad ? Kui te kokku tulete , siis on igaühel midagi , kas laulu või õpetust või ilmutust või keeltega rääkimist või tõlgitsemist ; sündigu see kõik koguduse ehitamiseks .
46014027	Kui keeltega räägitakse , siis rääkigu kaks või kõige rohkem kolm ükshaaval , ja üks tõlgitsegu .
46014028	Aga kui tõlgitsejat ei ole , olgu rääkija vait koguduses ja rääkigu iseenesele ja Jumalale .
46014029	Aga prohveteist kõnelgu kaks või kolm ja teised arvustagu .
46014030	Ja kui kellelegi teisele , kes istub , ilmutatakse midagi , siis olgu esimene vait .
46014031	Sest te võite kõik ükshaaval prohvetlikult kõnelda , et kõik õpiksid ja saaksid troosti .
46014032	Ja prohvetite vaimud alistuvad prohveteile .
46014033	Sest Jumal ei ole mitte korratuse , vaid rahu Jumal . Nõnda nagu kõigis pühade kogudustes ,
46014034	olgu naised koguduses vait , sest neil ei ole luba kõnelda , vaid nad olgu allaheitlikud , nõnda nagu käskki ütleb .
46014035	Aga kui nad tahavad midagi õppida , siis nad küsigu kodus oma meestelt . Sest naisele on häbiks kõnelda koguduses .
46014036	Või kas Jumala sõna on teist lähtunud ? Või kas see on tulnud üksnes teie juurde ?
46014037	Kui keegi arvab enese olevat prohveti või Vaimu mõjualuse , see teadku , et mida ma teile kirjutan , see on Issanda käsk !
46014038	Aga kui keegi ei taha seda teada , ärgu teadku !
46014039	Niisiis , vennad , taotlege prohvetlikku kõnelemist ja ärge ka keelake keeltega rääkimist .
46014040	Kõik sündigu viisakalt ja korra järgi .
46015001	Ent ma juhin teie tähelepanu evangeeliumile , mida ma teile kuulutasin , mille te ka vastu võtsite ja milles ka püsite
46015002	ning milles te ka õndsaks saate - kui te peate seda kinni nende sõnadega , millega mina teile seda kuulutasin - olgu siis , et asjata saite usklikuks .
46015003	Sest ma olen teile kõigepealt teada andnud , mida ma olen saanud , et Kristus suri meie pattude eest kirjade järgi
46015004	ja et ta maeti ja et ta üles äratati kolmandal päeval kirjade järgi
46015005	ja et ta ilmus Keefasele , pärast seda neile kaheteistkümnele .
46015006	Pärast ta ilmus ühekorraga rohkem kui viiesajale vennale , kellest suurem hulk veel praegugi on elus , aga mõned on läinud magama ;
46015007	pärast seda ta ilmus Jakoobusele , siis kõigile apostlitele ;
46015008	aga pärast kõike ta ilmus ka minule kui äbarikule .
46015009	Sest mina olen apostlite seast kõige väiksem , kes ei ole väärt , et mind apostliks hüütakse , sest ma kiusasin taga Jumala kogudust .
46015010	Aga Jumala armust olen mina , mis ma olen ; ja see arm minu vastu ei ole olnud tühine , vaid ma olen palju rohkem tööd teinud kui nemad kõik ; aga mitte mina , vaid Jumala arm , mis on minuga .
46015011	Olgu nüüd mina või olgu nemad , nõnda me kuulutame ja nõnda olete saanud usklikuks .
46015012	Aga kui Kristusest kuulutatakse , et ta on surnuist üles äratatud , kuidas siis mõned teie seast ütlevad , et ei olevatki surnute ülestõusmist ?
46015013	Aga kui ei ole surnute ülestõusmist , siis ei ole ka Kristus üles äratatud .
46015014	Ent kui Kristus mitte ei ole üles äratatud , siis on meie jutlus tühine ja tühine on ka teie usk ;
46015015	ja meid leitakse siis Jumala valetunnistajad olevat , sest me oleme tunnistanud Jumala vastu , et ta on üles äratanud Kristuse , keda tema pole äratanud , kui surnuid üles ei äratata .
46015016	Sest kui surnuid ei äratata , siis ei ole ka Kristust äratatud .
46015017	Aga kui Kristust ei ole äratatud , siis on teie usk tühine ja te olete alles oma pattude sees .
46015018	Siis on ka need , kes Kristuse sees on läinud hingama , hukka saanud .
46015019	Kui meie selles elus oleme lootnud ainult Kristuse peale , siis me oleme kõigist inimestest kõige armetumad .
46015020	Aga nüüd on Kristus surnuist üles äratatud ja on saanud esmaseks nende seast , kes on läinud hingama .
46015021	Sest kui juba surm on tulnud inimese kaudu , siis on ka surnute ülestõusmine inimese kaudu .
46015022	Sest nõnda nagu kõik surevad Aadamas , nõnda tehakse ka kõik elavaiks Kristuses ,
46015023	aga igaüks oma järjekorras : esimesena Kristus , selle järel Kristuse omad tema tulemises ;
46015024	siis tuleb ots , kui ta annab riigi Jumala ja Isa kätte pärast seda , kui ta on hävitanud kõik valitsuse ja kõik meelevalla ja võimu .
46015025	Sest tema peab valitsema , kuni ta on pannud kõik vaenlased tema jalge alla .
46015026	Viimne vaenlane , kellele ots tehakse , on surm !
46015027	Sest " ta on kõik alistanud tema jalge alla ! " Kui ta aga ütleb , et kõik on alistatud tema alla , siis on avalik , et ei ole alistatud see , kes kõik temale alistas .
46015028	Aga kui kõik temale on alistatud , siis peab ka Poeg ise alistatama sellele , kes kõik temale on alistanud , et Jumal oleks kõik kõigis .
46015029	Mis teevad muidu need , kes endid lasevad ristida surnute eest , kui surnuid koguni ei äratata ? Mispärast siis neid ristitakse nende eest ?
46015030	Ja mispärast oleme meiegi hädaohus igal hetkel ?
46015031	Iga päev ma olen surmasuus , nii tõesti kui teie , vennad , olete minu kiitus , mis mul on Kristuses Jeesuses , meie Issandas .
46015032	Kui ma inimeste kombel olen Efesoses võidelnud metsalistega , siis mis kasu on mul sellest ? Kui surnuid ei äratata , siis " söögem ja joogem , sest homme me sureme ! "
46015033	Ärge eksige ! " Kurjad kõned rikkuda võivad kombeid häid ! "
46015034	Kainestuge õieti ja ärge tehke pattu ; sest mõned ei tea midagi Jumalast ; seda ma ütlen teile häbiks .
46015035	Aga mõni küsib : " Kuidas surnud ärkavad üles ? Ja millise ihuga nad tulevad ? "
46015036	Rumal ! See , mida sa külvad , ei saa elavaks , kui see enne ei sure .
46015037	Ja mida sa külvad , sa ei külva selle ihuna , mis peab tõusma , vaid paljast iva , olgu nisuiva või mis tahes iva .
46015038	Aga Jumal annab temale ihu , millise tahab , ja igale seemnele tema oma ihu .
46015039	Kõik liha ei ole sama liha , vaid ise on inimeste liha ja ise veiste liha ja ise lindude ja ise kalade liha ;
46015040	ja on taevalikke ihusid ja maiseid ihusid ; aga teistsugune on taevalike auhiilgus ja teistsugune maiste auhiilgus .
46015041	Isesugune on päikese hiilgus ja isesugune kuu hiilgus ja isesugune tähtede hiilgus ; sest tähe ja tähe hiilgusel on oma vahe .
46015042	Nõnda on ka surnute ülestõusmine . Kaduvuses külvatakse , kadumatuses äratatakse üles ;
46015043	autuses külvatakse , auhiilguses äratatakse üles ; nõtruses külvatakse , väes äratatakse üles ;
46015044	maine ihu külvatakse , vaimne ihu äratatakse üles ; sest kui on olemas maine ihu , siis on ka olemas vaimne ihu .
46015045	Nõnda on ka kirjutatud : " Esimene inimene Aadam sai elavaks hingeks . " Viimne Aadam sai vaimuks , kes elustab .
46015046	Aga vaimne ihu ei ole esimene , vaid maine ; selle järel on vaimne .
46015047	Esimene inimene oli maast , muldne , teine inimene on taevast .
46015048	Milline on muldne , sellised on ka muldsed ; ja milline on taevane , sellised on ka taevased .
46015049	Ja otse nõnda nagu me oleme kandnud muldse inimese kuju , nõnda me kanname kord ka taevast kuju .
46015050	Aga seda ma ütlen , vennad , et liha ja veri ei või pärida Jumala riiki ega kaduvus pärida kadumatust .
46015051	Vaata , ma ütlen teile saladuse : me kõik ei lähe magama , aga me kõik muutume ,
46015052	äkitselt ühe silmapilguga , viimse pasuna hüüdes . Sest pasun hüüab ja surnud tõusevad üles kadumatutena ja me muutume .
46015053	Sest see kaduv peab riietuma kadumatusega ja see surev riietuma surematusega .
46015054	Aga kui see kaduv riietub kadumatusega ja see surev riietub surematusega , siis saab tõeks sõna , mis on kirjutatud : " Surm on neelatud võidusse !
46015055	Surm , kus on sinu võit ? Surm , kus on sinu astel ? "
46015056	Aga surma astel on patt ja patu vägi on käsk .
46015057	Ent tänu Jumalale , kes meile võidu annab meie Issanda Jeesuse Kristuse läbi !
46015058	Sellepärast , mu armsad vennad , olge kindlad , vankumatud ja ikka innukad Issanda töös , teades , et teie vaevanägemine Issandas ei ole asjatu !
46016001	Mis puutub korjandusse pühade heaks , siis tehke teiegi nõnda , nagu ma olen korraldanud Galaatia kogudustes .
46016002	Igal esimesel nädalapäeval pangu igaüks teie seast midagi tallele sedamööda , kuidas temal on jõudu , et mitte alles siis raha ei kogutaks , kui ma tulen .
46016003	Aga kui ma saabun , läkitan ma kirjadega need , keda te arvate kõlbavaks viima teie anni Jeruusalemma .
46016004	Ja kui asi on seda väärt , et minagi läheksin , siis nad tulgu ühes minuga .
46016005	Ent ma mõtlen tulla teie juurde , kui ma olen käinud läbi Makedoonia ; sest Makedooniast ma lähen läbi .
46016006	Teie juures ma ehk viibin mõne aja või vahest kogu talvegi , et te mind siis saadaksite , kuhu ma iganes lähen .
46016007	Sest ma ei taha teid seekord näha mitte ainult mööda minnes , vaid ma loodan jääda tükiks ajaks teie juurde , kui Issand lubab .
46016008	Aga Efesosse ma jään nelipühani ,
46016009	sest mulle on seal avanenud suur uks viljarikkaks tööks ja seal on palju vastaseid .
46016010	Kui Timoteos tuleb , siis katsuge , et ta võiks olla ilma kartuseta teie juures , sest ta teeb Issanda tööd nõnda nagu minagi .
46016011	Ärgu siis ükski teda halvaks pangu , vaid saatke ta rahus teele , et ta tuleks minu juurde , sest ma ootan teda ühes vendadega .
46016012	Mis aga puutub vend Apollosesse , siis olen ma temale sageli peale käinud , et ta tuleks teie juurde ühes vendadega , aga tal ei olnud üldse tahtmist nüüd tulla ; ta tuleb , kui tal leidub parajat aega .
46016013	Valvake , seiske usus , olge mehed , saage tugevaks !
46016014	Kõik teie asjad sündigu armastuses !
46016015	Ma palun teid , vennad : teie teate Stefanase peret , et see on Ahhaias esimene pöördunu ja et nemad on andunud pühade abistamisele ;
46016016	olge teiegi sõnakuulelikud niisugustele ja igaühele , kes töötab ühes ning näeb vaeva .
46016017	Ma rõõmustun Stefanase ja Fortunaatuse ja Ahhaikose tulekust , sest nemad täidavad minule teie aset ;
46016018	nemad on ju jahutanud minu ja teie vaimu . Pidage siis niisugustest lugu !
46016019	Aasia kogudused tervitavad teid . Teid tervitavad Issandas Akvila ja Priska ühes kogudusega nende majas .
46016020	Teid tervitavad kõik vennad . Tervitage üksteist püha suudlusega !
46016021	Tervitus on minu , Pauluse käega .
46016022	Kui keegi Issandat Jeesust Kristust ei pea armsaks , siis olgu ta ära neetud ! Maaran ata .
46016023	Issanda Jeesuse Kristuse arm olgu teiega !
46016024	Minu armastus on teie kõikidega Kristuses Jeesuses !
47001001	Paulus , Kristuse Jeesuse apostel Jumala tahtest , ja vend Timoteos Korintoses olevale Jumala kogudusele ja kõigile pühadele kogu Ahhaias .
47001002	Armu teile ja rahu Jumalalt , meie Isalt ja Issandalt Jeesuselt Kristuselt .
47001003	Kiidetud olgu Jumal ja meie Issanda Jeesuse Kristuse Isa , halastuse Isa ja kõige troosti Jumal ,
47001004	kes meid trööstib kõigis meie viletsusis , et meie võime trööstida neid , kes on kõiksuguses viletsuses , troostiga , millega Jumal meid endid trööstib .
47001005	Sest otsekui Kristuse kannatamisi tuleb rohkesti meie peale , nõndasamuti tuleb meile rohkesti ka troosti Kristuse kaudu .
47001006	Olgu meil nüüd viletsust , siis sünnib see teie trööstimiseks ja päästmiseks ; või kui saame troosti , siis sünnib seegi teie trööstimiseks ja see teostub samade kannatamiste kandmiseks , mida meiegi kannatame ;
47001007	ja meie lootus teie kohta on kindel , sest me teame , et otsekui teil on osa kannatustest , nõnda on teil osa ka troostist .
47001008	Sest me ei taha , vennad , et teil oleks teadmata , missuguses viletsuses me olime Aasias , kuidas meid ülemäära vaevati üle meie jõu , nõnda et me isegi olime kahevahel oma elu pärast .
47001009	Ja me olime enestegi arvates surma mõistetud , et me ei loodaks eneste peale , vaid Jumala peale , kes surnud üles äratab .
47001010	Tema päästis meid nii suurest surmast ja päästab veelgi ; tema peale me loodame , et tema ka edaspidi päästab ,
47001011	kui ühtlasi ka teie appi tulete palves meie eest , et paljude isikute käest meie heaks tulnud armuanni eest tõuseks tänu paljude suust meie eest .
47001012	Sest meie kiitlus on see : meie südametunnistuse tõendus , et meie Jumala pühaduses ja puhtuses oleme elanud maailmas , mitte lihalikus tarkuses , vaid Jumala armus , ja iseäranis teie juures .
47001013	Sest me ei kirjuta teile muud midagi kui aga seda , mida te siin loete või mida te ka tunnetate , ja mida te , nagu ma loodan , veel lõpuni saate tunnetada ,
47001014	nõnda nagu te ka meid olete osalt tundnud , et me oleme teie kiitlus , nagu ka teie olete meie kiitlus meie Issanda Jeesuse päeval .
47001015	Ja niisuguse usaldusega ma mõtlesin juba ennemini tulla teie juurde , et teie saaksite veel teisegi armuanni osalisteks ,
47001016	ja teie kaudu siis matkata Makedooniasse ja Makedooniast tulla tagasi jälle teie juurde ja teilt saada saatjaid Judeasse .
47001017	Kui ma nüüd nõnda kavatsesin , kas ma siis toimisin kergemeelselt ? Või mis ma kavatsen , kas ma kavatsen liha järgi , selleks , et mu kõnes oleks " jah " , " jah " ja " ei " , " ei " ?
47001018	Kuid Jumal on ustav , nii et meie kõne teie vastu ei ole " jah " ja " ei " ühtlasi .
47001019	Sest Jumala Poeg Jeesus Kristus , keda meie , mina , Silvaanus ja Timoteos , oleme teile kuulutanud , ei olnud mitte " jah " ja " ei " , vaid temas sai tõeks " jah " .
47001020	Sest Jumala tõotused puha on tema sees " jah " ja sellepärast ka tema läbi " aamen " Jumala auks meie läbi .
47001021	Aga kes meid ühes teiega kinnitab Kristusesse ja kes meid on võidnud , see on Jumal ,
47001022	kes meid ka on kinnitanud pitseriga ja on andnud Vaimu pandi meie südamesse .
47001023	Aga ma kutsun Jumala tunnistajaks oma hinge peale , et ma tahtes teid säästa , ei ole veel tulnud Korintosesse .
47001024	Ei mitte , et me tahame olla valitsejad teie usu üle , vaid me oleme teie rõõmu kaastegelased ; sest teie püsite usus .
47002001	Aga ma olin oma mõttes otsustanud mitte tulla jälle teie juurde kurvastusega .
47002002	Sest kui mina teid kurvastan , kes on siis , kes mind rõõmustab , kui vaid see , kelle ma olen teinud kurvaks .
47002003	Ja ma olen kirjutanud teile seda otse selleks , et mulle teie juurde tulles ei saaks osaks kurvastust neilt , kes mind pidid rõõmustama ; sest mul on teist kõigist see lootus , et minu rõõm on teie kõikide rõõm .
47002004	Sest ma kirjutasin teile suures viletsuses ja südame ahastuses paljude silmapisaratega , ei mitte selleks , et te kurvastuksite , vaid et te tunneksite selle armastuse , mida mul on rohkesti teie vastu .
47002005	Aga kui keegi on kurvastanud , ei ole ta mind kurvastanud , vaid teataval määral , et mitte liialdada , teid kõiki .
47002006	Niisugusel on küllalt sellest noomitusest , mille ta on saanud paljude poolt ,
47002007	nõnda et teie hoopis vastupidi peate temale andeks andma ja teda kinnitama , et teda veel suurem kurvastus ära ei neelaks .
47002008	Sellepärast ma manitsen teid osutada temale armastust .
47002009	Sest selleks ma olengi kirjutanud , et teada saada teie meelt , kas te olete igapidi sõnakuulelikud .
47002010	Aga kellele te midagi andeks annate , sellele ka mina annan andeks . Sest ka mina , mis ma andeks andsin , kui mul oli midagi andeks anda , andsin andeks teie pärast Kristuse palge ees ,
47002011	et saatan meid kavalasti ei petaks , sest tema mõtted ei ole meile teadmatud .
47002012	Aga kui ma tulin Troasse kuulutama Kristuse evangeeliumi ja mulle oli uks avatud Issandas ,
47002013	ei leidnud ma siiski mitte rahu oma vaimus , sest ma ei kohanud oma venda Tiitust . Ma jätsin nad siis jumalaga ja läksin Makedooniasse .
47002014	Aga tänu Jumalale , kes meile ikka annab võimust Kristuses ja teeb avalikuks oma tunnetuse lõhna meie kaudu kõigis paigus .
47002015	Sest meie oleme Jumalale Kristuse hea lõhn niihästi nende seas , kes päästetakse , kui ka nende seas , kes hukka lähevad ,
47002016	ühtedele küll surmalehk surmaks , kuid teistele elulõhn eluks . Ja kes kõlbab selleks ?
47002017	Sest me ei ole nagu mitmed , kes Jumala sõnaga hangeldavad , vaid puhtast meelest , jah , otsekui Jumalast , me kõneleme Kristuses Jumala ees !
47003001	Kas hakkame siis jälle iseendid soovitama ? Või kas vajame , nagu mõningad , soovituskirju teie kätte või teie käest ?
47003002	Teie olete meie kiri , kirjutatud meie südamesse , kõigile inimestele tuttav ja loetav ,
47003003	sest teist on ju ilmsi näha , et te olete Kristuse kiri , mis meie teenimistöö läbi on valminud , kirjutatud mitte tindiga , vaid elava Jumala Vaimuga , ka mitte kivilauakestele , vaid lihastele südamelauakestele .
47003004	Aga niisugune lootus on meil Kristuse läbi Jumala peale ,
47003005	mitte nii , et me oleksime iseenestest võimelised midagi mõtlema , nagu iseenesest , vaid meie võime tuleb Jumalalt ,
47003006	kes meid ka on teinud võimeliseks olema uue lepingu sulased , mitte kirjatähe , vaid Vaimu sulased ; sest kirjatäht suretab , aga Vaim teeb elavaks .
47003007	Aga kui surma amet , mis kirjatähtedega oli uuristatud kividesse , esines nii suures aus , et Iisraeli lapsed ei suutnud vaadata Moosese palgesse ta palge hiilguse pärast , mis ometi oli kaduv ,
47003008	kuidas ei peaks palju rohkem Vaimu amet olema au sees ?
47003009	Sest kui hukkamõistmise ametil oli au , siis on õiguse amet veel palju suurem au poolest .
47003010	Sest too , mis oli enne au sees , ei olegi enam niisugusel määral au sees selle üliväga suure au pärast .
47003011	Sest kui see , mis on kaduv , on tekkinud au läbi , kui palju rohkem on siis au sees see , mis on püsiv .
47003012	Et meil nüüd on niisugune lootus , siis me räägime täie julgusega
47003013	ega tee nõnda nagu Mooses , kes pani katte oma palgele , et Iisraeli lapsed ei näeks selle lõppu , mis on kaduv .
47003014	Ent nende meeled on paadunud ; sest veel tänapäevalgi jääb sama kate Vana Testamendi lugemisel ära võtmata , sest alles Kristuses see kaob .
47003015	Veel tänapäevalgi , kui Moosest loetakse , on kate nende südame peal ;
47003016	aga kui nende süda pöördub Issanda poole , siis kate võetakse ära .
47003017	Sest Issand on Vaim , ja kus on Issanda Vaim , seal on vabadus !
47003018	Aga me kõik , kes katmatu palgega vaatleme Issanda auhiilgust otsekui peeglis , muutume samasuguseks kujuks aust ausse nagu Issanda Vaimust .
47004001	Sellepärast et meil on niisugune amet selle halastuse järgi , mis meile on osaks saanud , siis me ei lähe araks ,
47004002	vaid me oleme loobunud salajastest häbitegudest ega ela tigedas kavaluses ega võltsi Jumala sõna , vaid tõe ilmsikstoomisega me asetume kõigi inimeste südametunnistuse otsuse ette Jumala ees .
47004003	Kui nüüd ka meie evangeelium on kinni kaetud , siis on see kinni kaetud nende eest , kes hukka lähevad ,
47004004	kelle uskmatud meeled selle maailma jumal on teinud sõgedaks , et neile ei paistaks Kristuse au evangeeliumi valgus , kes on Jumala kuju .
47004005	Sest me ei kuuluta mitte iseendid , vaid Kristust Jeesust , et tema on Issand ja meie teie orjad Jeesuse pärast .
47004006	Sest Jumal , kes ütles : " Paistku valgus pimedusest ! " , on see , kes on hakanud paistma meie südametes , et tekiks tunnetuse valgus Jeesuse Kristuse isikus olevast Jumala aust .
47004007	Aga meil on see aare saviriistades , et üliväga suur vägi oleks Jumala poolt ja mitte meist .
47004008	Meid rõhutakse kõikepidi , kuid ei suruta maha ; me oleme nõutud , aga me ei heida meelt ;
47004009	me oleme taga kiusatud , aga me ei ole hüljatud ; me oleme maha vajutatud , aga me ei hukku .
47004010	Me kanname alati enestega Issanda Jeesuse surma oma ihus , et ka Jeesuse elu meie ihus tuleks ilmsiks .
47004011	Sest meid , kes elame , antakse alatasa surma Issanda Jeesuse pärast , et ka Jeesuse elu meie surelikus lihas saaks avalikuks .
47004012	Nõnda siis on surm vägev meie sees , aga elu teie sees !
47004013	Aga et meil on seesama usu Vaim sedamööda , nagu on kirjutatud : " Ma usun , sellepärast ma räägin ! " , siis meiegi usume ja sellepärast me ka räägime ,
47004014	teades , et see , kes üles äratas Issanda Jeesuse , ka meid üles äratab ühes Jeesusega ja seab ühes teiega enese ette .
47004015	Sest kõik sünnib teie pärast , et üha rohkemate kaudu üliväga suureks saav arm valmistaks ikka rohkemat tänu Jumala austuseks .
47004016	Sellepärast me ei loidu , vaid kuigi meie väline inimene kõduneb , uueneb sisemine inimene ometi päev-päevalt .
47004017	Sest see silmapilkne kerge viletsus saavutab meile määratu suure ja rohke igavese au ,
47004018	meile , kes me ei vaata nähtavaile , vaid nähtamatuile asjadele ; sest nähtavad asjad on ajalikud , nähtamatud aga on igavesed .
47005001	Sest me teame , et kui meie maine telkhoone maha kistakse , on meil elamu Jumala käest , mitte kätega tehtud igavene hoone taevas .
47005002	Sellepärast me ka ohkame igatsedes , et kaetud saada taevase eluasemega ,
47005003	ometi nõnda , et meid kaetult kord ei leitaks alasti olevat .
47005004	Sest meiegi , kes elame selles telgis , ohkame olles koorma all , sellepärast et me ei taha kattest vabaneda , vaid kaetud olla , et elu neelaks ära selle , mis on surelik .
47005005	Aga meid on sellesama tarvis valmistanud Jumal , kes meile on andnud Vaimu pandi .
47005006	Sellepärast me oleme julged igal ajal ja teame , et niikaua kui me kodus oleme ihus , oleme Issanda juurest ära ;
47005007	sest me käime usus ja mitte nägemises ;
47005008	aga me oleme julges meeles ja himustaksime ennemini ära olla ihust ja kodus olla Issanda juures .
47005009	Sellepärast me ka püüame olla temale meelepärased , kas oleme kodus või võõrsil .
47005010	Sest me kõik peame saama ilmsiks Kristuse kohtujärje ees , et igaühele tasutaks vastavalt sellele , mis ta ihus olles tegi , olgu see hea või kuri !
47005011	Et me nüüd teame , mis on Issanda kartus , siis me meelitame inimesi uskuma , aga Jumalale me oleme tuntud , ja ma loodan , et me ka teie südametunnistuses oleme tuntud .
47005012	Me ei soovita jälle endid teie ees , vaid me anname teile põhjust kiidelda meist , et teil oleks millega kiidelda nende ees , kes kiitlevad sellega , mis on silma ees , aga mitte sellega , mis on südames .
47005013	Sest kui me oleme olnud arust ära , siis oleme seda olnud Jumalale ; ja kui me oleme selge meelega , siis teile .
47005014	Sest Kristuse armastus sunnib meid ning me otsustame nõnda : kui üks on surnud kõikide eest , siis on kõik surnud ;
47005015	ja ta on surnud kõikide eest , et need , kes elavad , ei elaks enam enestele , vaid temale , kes nende eest on surnud ja üles tõusnud .
47005016	Sellepärast me ei tunne praegusest ajast peale kedagi liha poolest ; ja kui me ka oleme tundnud Kristust liha poolest , siis me ei tunne teda nüüd mitte enam nõnda .
47005017	Niisiis : kui keegi on Kristuses , siis ta on uus loodu ; vana on möödunud , vaata , uus on tekkinud !
47005018	Aga kõik on Jumalast , kes meid on iseenesega lepitanud Kristuse läbi ja on meile andnud lepitusameti .
47005019	Sest Jumal oli Kristuses ja lepitas maailma iseenesega ega arvanud neile nende üleastumisi süüks ja on pannud meie sisse lepitussõna .
47005020	Seepärast me oleme nüüd käskjalad Kristuse asemel , otsekui manitseks Jumal meie läbi . Me palume Kristuse asemel : andke endid lepitada Jumalaga !
47005021	Ta on tema , kes ei teadnud mingist patust , meie eest teinud patuks , et meie saaksime Jumala õiguseks tema sees .
47006001	Aga olles kaastegevad me ka manitseme , et te Jumala armu ilmaasjata vastu ei võtaks !
47006002	Sest ta ütleb : " Ma olen sind kuulnud soodsal ajal ja aidanud päästepäeval ! " Näe , nüüd on hästi soodus aeg , vaata , nüüd on päästepäev !
47006003	Me ei anna üheski asjas mingit põhjust pahanduseks , et meie ametit ei laidetaks ,
47006004	vaid kõiges me näitame endid kui Jumala abilised : suures kannatuses , viletsustes , hädades , kitsikustes ,
47006005	hoopide all , vangis , mässudes , vaevanägemistes , valvamistes , paastumistes ,
47006006	puhtuses , tunnetuses , pikas meeles , helduses , Pühas Vaimus , silmakirjatsematus armastuses ,
47006007	tõe sõnas , Jumala väes , õiguse sõjariistade varal paremas ja vasakus käes ,
47006008	aus ja häbis , kurja kõne all ja hea all , kui eksitajad ja ometi tõtt rääkijad ,
47006009	kui tundmatud ja ometi küll tuntud , kui surijad , ja vaata , me elame ; kui karistatud , kuid mitte surmatud ;
47006010	kui kurvastatud , kuid ikka rõõmsad ; kui vaesed , kes aga teevad paljusid rikkaks ; kui need , kellel ei ole midagi ja kelle päralt on kõik !
47006011	Meie suu on avatud teie vastu , korintlased , meie süda on avardunud ;
47006012	meie sees ei ole teil kitsas , vaid teil on kitsas teie omas südames .
47006013	Vastutasuks tehke sedasama - ma ütlen teile kui lastele - avardage ka teie oma süda !
47006014	Ärge hakake võõras ikkes vedama ühes uskmatutega ; sest mis on ühist õigusel ülekohtuga ? Mis on ühist valgusel pimedusega ?
47006015	Kuidas sobib Kristus ühte Beliariga ? Või mis osa on usklikul uskmatuga ?
47006016	Kuidas sünnib Jumala tempel ühte ebajumalatega ? Sest meie oleme elava Jumala tempel , nõnda nagu Jumal on öelnud : " Ma elan nende sees ja käin ja olen nende Jumal , ja nad peavad olema mu rahvas ! "
47006017	Sellepärast " minge ära nende keskelt ja eralduge neist " , ütleb Issand , " ja ärge puudutage roojast , siis ma võtan teid vastu
47006018	ja olen teile Isaks , ja teie olete mulle poegadeks ja tütardeks " , ütleb kõigeväeline Issand .
47007001	Et meil nüüd on niisugused tõotused , mu armsad , siis puhastagem endid kõigest liha ja vaimu rüvedusest ja tehkem täielikuks oma pühitsus Jumala kartuses .
47007002	Andke meile maad oma südames ! Me ei ole teinud kellelegi ülekohut , ei ole kellelegi saatnud kahju , ei ole kedagi petnud .
47007003	Seda ma ei ütle teie hukkamõistmiseks ; sest mina olen juba öelnud , et te olete meie südames , et me ühes sureksime ja ühes elaksime .
47007004	Mul on palju lootust teie suhtes , mul on teist palju kiitlemist , ma olen täis troosti ; ma olen üliväga rõõmus kõiges meie kitsikuses .
47007005	Sest ka Makedooniasse saabudes ei olnud meie lihal mingit rahu , vaid meid vaevati kõikepidi ; väljaspool oli võitlusi ja seespool kartust .
47007006	Aga Jumal , kes masendatuid kinnitab , on meid kinnitanud Tiituse tulemisega ;
47007007	kuid mitte ainult tema tulemisega , vaid ka selle troostiga , mille ta oli teilt saanud , sest ta jutustas meile teie igatsemisest , teie kurtmisest , teie innust minu heaks , nõnda et ma rõõmustusin veel enam .
47007008	Sest kuigi ma teid kirjaga kurvastasin , ei kahetse ma seda mitte ; ja kuigi ma kahetsesin - ma näen ju , et see kiri teid on kurvastanud , olgugi lühikeseks ajaks -
47007009	siis olen nüüd rõõmus , mitte sellest , et kurvastusite , vaid et kurvastusite meeleparanduseks ; sest te kurvastusite Jumala meele järgi , et teil ei oleks mingit kahju meilt .
47007010	Sest kurvastus Jumala meele järgi saavutab meeleparanduse , mis toob pääste , mida ei kahetseta ; aga maailma kurvastus toob surma .
47007011	Sest vaadake , kuidas otse see , et te saite kurvaks Jumala meele järgi , on teis tekitanud millise hoole , millise vabandamise , millise meelepaha , millise kartuse , millise igatsemise , millise innukuse , millise karistuse ! Te olete kõikepidi osutanud endid puhtaiks selles asjas .
47007012	Nõnda siis : kuigi ma teile kirjutasin , siis ei sündinud see mitte tema pärast , kes tegi paha , ega tema pärast , kellele tehti paha , vaid selleks , et teie hool meie heaks saaks avalikuks teie keskel Jumala ees .
47007013	Selle poolest oleme trööstitud . Oma troostiks me rõõmustusime aga veel rohkem Tiituse rõõmust , et tema vaim kosutust on saanud teie kõikide poolt .
47007014	Sest kui ma temale teist midagi olen kiidelnud , ei ole ma jäänud häbisse , vaid otsekui me teile oleme rääkinud tervet tõtt , nõnda on ka meie kiitlemine teist Tiitusele osutunud tõeks .
47007015	Ja tema süda on seda rohkem teie poole , kui ta meenutab teie kõikide sõnakuulelikkust , kuidas te kartuse ja väristusega võtsite ta vastu .
47007016	Olen rõõmus , et ma kõiges võin olla julge teie suhtes !
47008001	Aga me teeme teile , vennad , teatavaks armu , mille Jumal on andnud Makedoonia kogudustele ,
47008002	et neil keset suurt kitsikuse katsumist oli rõõmu ülikülluses ja nende põhjatu vaesus kasvas nende südamlikkuse rikkuseks .
47008003	Sest nad on andnud jõudu mööda - ma tunnistan seda , koguni üle jõu - ja seda vabatahtlikult ,
47008004	käies meile kangesti peale anumisega võtta vastu see and ja lubada neid osa võtta pühade abistamisest ;
47008005	ja mitte ainult nõnda nagu lootsime , vaid nad andsid iseendidki esiti Issandale , siis meile , Jumala tahtel ,
47008006	nii et me õhutasime Tiitust ka teie keskel selle anni korjamist nõnda lõpetama , nagu ta seda juba oli alustanud .
47008007	Aga otsekui te kõiges olete rikkad , usus ja sõnas ja tunnetuses ja kõiksuguses usinuses ja armastuses meie poolt teie vastu , nõnda olge helde käega selleski armastustöös .
47008008	Ma ei ütle seda käskides , vaid seades teiste usinust teile eeskujuks , ma tahaksin teada saada , kas teiegi armastus on tõsine .
47008009	Sest te tunnete meie Issanda Jeesuse Kristuse armu , et tema , kuigi ta oli rikas , sai vaeseks teie pärast , et teie tema vaesusest saaksite rikkaks .
47008010	Selle asja poolest ma annan nõu ; sest see tuleb kasuks teile , kes juba mullu olite esimesed mitte ainult tegema , vaid ka tahtma .
47008011	Aga nüüd viige ka täide oma tegemine , et nõnda nagu teil oli himu tahta , nõnda te ka lõpetaksite oma teo , sedamööda kuidas teil jõudu on .
47008012	Sest kui on head tahtmist anda , siis on see vastuvõetav sel määral kuidas jõud kannab , mitte üle jõu .
47008013	Sest ei ole vaja , et mis teistele on kergenduseks , teile oleks koormaks , vaid tasakaalustuseks
47008014	nende puudusele olgu see , mida teil praegusel ajal on ülearu , et ka see , mida neil on ülearu , aitaks teie puudust ja nõnda sünniks tasakaal ,
47008015	nagu on kirjutatud : " Sellel , kel oli palju , ei olnud ülearu , ja kel oli pisut , ei olnud puudust ! "
47008016	Aga tänu olgu Jumalale , kes niisuguse hoole teie heaks andis Tiituse südamesse .
47008017	Sest ta võttis kuulda manitsust ; ent ta enese hool oli veel suurem ja ta läks omast tahtest teele teie juurde .
47008018	Me läkitasime ühes temaga venna , kelle kuulsus evangeeliumi kuulutamises on tuttav kõigis kogudustes ;
47008019	ja mitte ainult seda , vaid ta on ka koguduste poolt valitud meie teekonna kaaslaseks kohale viima seda armastuseandi , mida meie kogume , Issanda enese auks ja meie hea tahte tunnuseks .
47008020	Nõnda me hoidume selle eest , et ükski meid ei laimaks selle rohke anni suhtes , mida me teostame .
47008021	Sest me hoolitseme selle eest , mis on hea , mitte ainult Issanda ees , vaid ka inimeste ees .
47008022	Me aga läkitasime ühes nendega veel oma venna , kelle innukust me oleme sageli saanud tunda paljudes asjades ja kes on nüüd veel palju innukam selle suure usalduse tõttu , mis tal teie vastu on .
47008023	Mis Tiitusesse puutub , siis on ta minu seltsimees ja kaastööline teie juures ; mis puutub meie vendadesse , siis on nemad koguduste apostlid ja Kristuse au .
47008024	Niisiis andke neile koguduste ees tõestus oma armastusest ja sellest , et meie kiitlemine teie kohta on tõsi .
47009001	Pühade abistamisest aga on mul tõesti ülearune teile kirjutada ;
47009002	sest ma tean teie head tahet ning kiitlen teist sellega makedoonlaste ees , et Ahhaia juba mullu on olnud valmis ja et teie innukus on paljusid õhutanud .
47009003	Aga ma läkitasin need vennad , et meie kiitlemine teist selles asjas ei läheks tühja , vaid te oleksite valmis , nagu ma olen rääkinud ;
47009004	muidu , kui makedoonlasi peaks tulema ühes minuga ja nad ei leiaks teid valmis olevatena , meie - või kas pean ütlema " teie " - jääksime häbisse oma lootuses .
47009005	Olen siis arvanud tarvilikuks õhutada vendi minema teele teie poole ette valmistama teie varemini lubatud tänuandi , et see oleks valmis tänuna ja mitte ihnutsemisena .
47009006	Aga pange tähele : kes kasinasti külvab , see lõikab ka kasinasti , ja kes rohkesti külvab , see lõikab ka rohkesti .
47009007	Igaüks andku nõnda , kuidas süda kutsub , mitte kurva meelega ega sunniviisil , sest Jumal armastab rõõmsat andjat .
47009008	Aga Jumal on vägev teile andma kõike armu rohkesti , et teil ikka oleks kõike igati küllaldaselt ning oleksite rikkad iga hea teo tarvis ,
47009009	nõnda nagu on kirjutatud : " Ta puistab välja , ta jagab vaestele , tema õigus püsib igavesti ! "
47009010	Aga tema , kes annab seemet külvajale , annab ka leiba toiduseks ja rohkendab teie külvi ja kasvatab teie õiguse vilja ,
47009011	nõnda et te , saades rikkaks kõige poolest , võiksite helde südamega teha kõike head , mis meie läbi valmistab tänu Jumalale .
47009012	Sest selle anni kaudu antud abi ei kõrvalda mitte ainult pühade puudust , vaid toob ka rohket õnnistust selle läbi , et paljud tänavad Jumalat
47009013	ja selle abistamise tõestuse tõttu ülistavad Jumalat selle eest , et te nii allaheitlikult tunnistate Kristuse evangeeliumi ja nii helde südamega teete andide osalisteks neid ja kõiki ,
47009014	ja oma palvetes teie eest nad avaldavad igatsust teie järele Jumala üliväga suure armu tõttu , mis teile on osaks saanud .
47009015	Tänu olgu Jumalale tema ütlematu suure anni eest !
47010001	Aga mina , Paulus , manitsen teid isiklikult Kristuse tasase ja järeleandliku meele pärast , kes ma teie silma ees olles küll olen alandlik , kuid ära olles julge teie vastu ,
47010002	ja palun , et mul ei oleks tarvis teie juures viibides südi olla selle julgusega , millega ma mõtlen südikas olla nende vastu , kes meist arvavad , nagu käiksime meie liha järgi .
47010003	Sest kuigi me käime lihas , ei sõdi me mitte liha viisi järgi .
47010004	Sest meie võitluse relvad ei ole lihalikud , vaid nad on vägevad Jumala ees maha lõhkuma kindlustusi , hävitades kõik mõistuse targutused .
47010005	Ja me lükkame ümber kõik kõrgistused , mis tõstetakse Jumala tunnetuse vastu , võttes vangi iga mõtte Kristuse sõnakuulelikkuse alla
47010006	ja olles valmis nuhtlema kõike sõnakuulmatust , kui teie sõnakuulelikkus enne on saanud täielikuks .
47010007	Vaadake õieti seda , mis on silme ees ! Kui keegi on eneses veendunud , et ta on Kristuse päralt , siis ta mõelgu iseeneses ka seda , et otsekui tema on Kristuse päralt , nõnda oleme ka meie .
47010008	Sest kui ma ka rohkem hakkaksin kiitlema meie meelevallast , mis Issand on andnud teie ehitamiseks ja mitte mahalõhkumiseks , siis ma ei jääks mitte häbisse ,
47010009	et ei näiks , nagu tahaksin ma teid hirmutada kirjadega .
47010010	Sest öeldakse : " Tema kirjad on küll ranged ja võimsad , kuid ihulikult meie juures olles on ta nõrk ja ta kõne on kõhn ! "
47010011	Nõnda ütleja mõtelgu , et millised me oleme eemal olles kirjade kaudu sõnadelt , sellised me oleme ka teie juures olles tegudelt !
47010012	Sest me ei julge arvata iseendid mõningate sekka või võrrelda nendega , kes iseendid soovitavad ; ent nad ei saa aru , et nad endid mõõdavad iseenestega ja võrdlevad iseenestega .
47010013	Aga me ei taha ennast kiita ülemäära , vaid seda mõõdupuud mööda , mille Jumal meile on mõõduks määranud , et me ulatuksime ka teieni .
47010014	Sest me ei pinguta ennast liialt , nagu ei saakski me teie juurde , sest me oleme juba ulatunud teieni Kristuse evangeeliumiga .
47010015	Me ei kiida ennast ülemäära võõra vaevaga , vaid meil on lootus , et teie usu kasvades ka meie oma mõõdupuule vastavalt saame üliväga suureks teie seas ,
47010016	et me neisse maadesse , mis on teist tagapool , saaksime viia evangeeliumi ega kiitleks sellega , mis on korda saadetud võõral tegevusalal .
47010017	Aga kes kiitleb , see kiidelgu Issandast !
47010018	Sest mitte see ei ole kõlvuline , kes ennast ise soovitab , vaid keda Issand soovitab .
47011001	Oh , et te minult ometi salliksite natuke rumalust ! Küllap te seda sallitegi ka minult !
47011002	Sest ma olen armukade teie pärast jumaliku armukadedusega ; olen ma ju teid kihlanud üheainsale mehele , Kristusele , et teid esitada temale kui puhast neitsit .
47011003	Aga mina kardan , et nõnda nagu madu pettis Eevat oma kavalusega , vahest teiegi mõtted rikutakse ja need loobuvad siirast meelest ja kasinusest Kristuse suhtes .
47011004	Sest kui keegi tuleb ja kuulutab mingisugust teist Jeesust , keda meie ei ole kuulutanud , või kui te saate teise vaimu , keda te ei ole saanud , või teise evangeeliumi kui see , mille te olete vastu võtnud , siis te seda küll salliksite .
47011005	Sest ma ei arvanud ennast sugugi vähema olevat neist ülisuurtest apostlitest .
47011006	Aga ehk ma küll olen õppimatu kõnelt , ei ole ma seda siiski mitte tunnetuselt , vaid me oleme kõikepidi seda kõigis asjus teile avalikuks teinud .
47011007	Või olen ma teinud pattu sellega , et ma ennast alandasin , et teid ülendataks , ja teile ilma palgata kuulutasin Jumala evangeeliumi ?
47011008	Teisi kogudusi ma riisusin , neilt palka võttes , et teid teenida ,
47011009	ja kui mul oli puudust teie juures olles , ei olnud ma ühelegi vaevaks . Sest mis mul puudus , selle tasusid vennad , kes tulid Makedooniast , ja mingeis asjus ma ei tahtnud olla teile koormaks ega taha nüüdki .
47011010	Nii tõesti kui Kristuse tõde on minus , ei tõkestata seda mu kiitlemist Ahhaiamaa kohtades .
47011011	Miks ? Kas sellepärast , et ma ei armasta teid ? Jumal teab seda .
47011012	Aga mida ma teen , tahan ma teha veelgi , et ära lõigata nende põhjust , kes otsivad põhjust , et neid leitaks neis asjus , millega nad kiitlevad , olevat samasugused nagu meie .
47011013	Sest need inimesed on valeapostlid , petised töötegijad , kes endid moondavad Kristuse apostleiks .
47011014	Ja see ei ole ime ; sest saatan ise moondab ennast valguseingliks .
47011015	Sellepärast ei ole suur asi , kui ka tema abilised endid moondavad õiguse abilisteks . Ent nende ots on nende tegude järgi .
47011016	Veel ma ütlen : ükski ärgu arvaku mind rumala olevat ; aga kui ometi , siis võtke mind vastu kui rumalat , et ka mina võiksin pisut kiidelda .
47011017	Mida ma nüüd räägin , seda ma ei räägi Issanda nõu järgi , vaid otsekui rumaluses , selles kindlas arvamises , et mul on asja kiitlemiseks .
47011018	Kuna paljud kiitlevad liha poolest , siis kiitlen minagi .
47011019	Sest te sallite rumalaid heal meelel , olles ise mõistlikud .
47011020	Sest te sallite , kui keegi teid orjastab , kui keegi teid paljaks sööb , kui keegi teid koorib , kui keegi on ülbe , kui keegi lööb teile vastu silmi .
47011021	Häbi pärast ma ütlen , et meie nagu oleksime olnud nõdrad . Aga mille üle keegi uhke on - ma räägin rumalusest - selle üle olen ka mina uhke .
47011022	Nemad on heebrea mehed , mina ka ; nemad on Iisraeli lapsed , mina ka ; nemad on Aabrahami sugu , mina ka .
47011023	Nemad on Kristuse teenijad - ma räägin pööraselt - mina olen rohkem . Ma olen rohkem näinud vaeva , olen rohkem olnud vangis , olen palju rohkem saanud hoope , olen sagedasti olnud surmahädas .
47011024	Juutide käest ma olen saanud viis korda ühe hoobi vähem kui nelikümmend .
47011025	Kolm korda on mind vitstega pekstud , üks kord kividega visatud , kolm korda on laev hukka läinud , terve öö ja päeva ma olen olnud mere sügavuses .
47011026	Sagedasti olen ma oma teekondadel hädaohus olnud jõgedel , hädas mõrtsukate käes , hädas oma rahva seas , hädas paganate keskel , hädas linnas , hädas kõrbes , hädas merel , hädas valevendade seas ,
47011027	töös ning vaevas ; sagedasti valvamises , näljas ja janus , sagedasti paastumistes , külmas ja alastiolekus ;
47011028	peale muude asjade igapäevane rahva kokkuvool , mure kõigi koguduste eest .
47011029	Kes on nõder , ja mina ei peaks jääma nõdraks ? Kes pahandab , ja minu hing ei peaks süttima ?
47011030	Kui tuleb kiidelda , siis ma kiitlen oma nõtrusest !
47011031	Jumal ja meie Issanda Jeesuse Kristuse Isa , kes on igavesti kiidetud , teab , et ma ei valeta .
47011032	Damaskuses valvas kuningas Aretase pealik damasklaste linna ja tahtis mind kinni võtta ,
47011033	ja mind lasti aknaaugust korviga üle müüri alla ja nõnda ma pääsesin tema käest .
47012001	Tuleb kiidelda , ehk mul sellest küll pole kasu . Aga nüüd ma siirdun nägemustesse ja Issanda ilmutustesse .
47012002	Ma tunnen inimest Kristuses , keda neljateistkümne aasta eest tõmmati kolmanda taevani - kas ta oli ihus , seda ma ei tea , või kas ta oli ihust väljas , mina ei tea , Jumal teab .
47012003	Ja ma tean , et sama inimene - kas ta oli ihus või ihust lahus , mina ei tea , Jumal teab -
47012004	tõmmati paradiisi ja ta kuulis räägitamatuid sõnu , mida inimene ei tohi rääkida .
47012005	Sellestsamast mehest ma tahangi kiidelda ; aga iseenesest ma ei kiitle muuga kui oma nõtrustega .
47012006	Sest kui ma tahaksingi kiidelda , ei oleks ma rumal , sest ma räägiksin tõtt . Aga ma keeldun sellest , et keegi ei arvaks minust rohkem kui ta mind näeb olevat , või mida ta minust kuuleb
47012007	ka väga suurte ilmutuste tõttu . Sellepärast et ma ei läheks kõrgiks , on mulle liha sisse antud vai , saatana ingel , mind rusikaga lööma , et ma ei läheks kõrgiks .
47012008	Sellesama pärast olen ma kolm korda Issandat palunud , et see minust lahkuks .
47012009	Aga ta ütles mulle : " Sulle saab küllalt minu armust ; sest vägi saab nõtruses täie võimuse ! " Nii ma siis tahan meelsamini kiidelda oma nõtrustest , et Kristuse vägi asuks elama minusse .
47012010	Sellepärast olen meeleldi nõtrustes , vägivalla all , hädades , tagakiusamistes ja kitsikustes Kristuse pärast ; sest kui olen nõder , siis olen vägev !
47012011	Ma olen läinud rumalaks ; teie olete mind selleks sundinud . Sest mina oleksin pidanud saama kiitust teilt ; sest ma pole sugugi vähem kui ülisuured apostlid , ehk ma küll ei ole midagi .
47012012	Apostli tunnusteod on ju teie seas täide saadetud kõige kannatlikkusega , nii tunnustähtede kui imede ja väeavaldustega .
47012013	Sest mille poolest teie olete olnud halvemad kui teised kogudused , kui vaid selle poolest , et mina ise ei ole olnud teile koormaks ? Andke mulle see süü andeks !
47012014	Vaata , ma olen nüüd kolmandat korda valmis tulema teie juurde ega tule teile koormaks ; sest mina ei otsi teie oma , vaid teid endid ; sest lapsed pole kohustatud koguma varandust vanemaile , vaid vanemad lastele .
47012015	Aga ma teen meeleldi kulu ja kulutan iseennast teie hingede eest , kuigi mind , kes ma teid väga armastan , pisut armastatakse .
47012016	Aga olgu peale , mina ei ole teid koormanud , kuid " ma olin kelm ja võtsin teid kavalusega kinni ! "
47012017	Kas ma kellegi kaudu neist , keda ma läkitasin teie juurde , olen teid koorinud ?
47012018	Mina õhutasin Tiitust tulema ja ühes temaga ma saatsin ühe venna . Kas Tiitus teid on koorinud ? Kas me ei ole käinud ühesuguses vaimus ? Ja kas ka mitte samades jälgedes ?
47012019	Teie mõtlete ammugi , et me kostame eneste eest teie ees ? Me räägime Kristuses Jumala ees . Aga kõik , armsad vennad , teie ehitamiseks .
47012020	Sest ma kardan , et kui ma tulen , ma ei leia teid niisugustena nagu tahan , ja et teie leiate mind seesugusena , nagu te ei taha . Ma kardan , et teie seas vahest on riidu , kadedust , viha , jonni , laimamisi , keelekandmist , hooplemist , korratust ;
47012021	ja et kui ma tulen , minu Jumal mind jälle alandab teie juures ja ma pean olema kurb mitme pärast , kes enne on teinud pattu ega ole pöördunud oma rüvedusest ja hoorusest ja kiimalusest , mida nad on harrastanud .
47013001	Kolmandat korda juba tulen teie juurde . Kahe ja kolme tunnistaja ütlusega tehakse iga asi kindlaks .
47013002	Olen enne öelnud ja ütlen veel ette ära - nagu ütlesin siis , kui teist korda teie juures olin , ja samuti nüüd , kui ma ära olen - neile , kes enne on pattu teinud , ja kõigile muile , et kui ma jälle tulen , ma ei säästa .
47013003	Te otsite ju tõestust selle kohta , kas Kristus räägib minus . Tema ei ole nõder teie suhtes , vaid vägev teie sees .
47013004	Sest kuigi tema löödi risti nõtruses , ometi elab ta Jumala väe läbi . Nõnda meiegi oleme küll nõdrad tema sees , kuid elame ühes temaga Jumala väest teie jaoks .
47013005	Katsuge iseendid läbi , kas te olete usus . Uurige iseendid ! Või te ehk ei tunne iseendist , et Jeesus Kristus on teie sees ? Või ei ole te ehk kõlvulised ?
47013006	Ma loodan , et te tunnete ära , et me ei ole kõlbmatud .
47013007	Aga me palume Jumalat , et teie ei teeks ühtki kurja , mitte et meie näiksime kõlvulised olevat , vaid et teie teeksite head ja meie oleksime otsekui kõlbmatud .
47013008	Sest me ei suuda midagi tõe vastu , vaid üksnes tõe poolt !
47013009	Sest me rõõmutseme , kui meie oleme nõdrad ja teie olete vägevad ; ja seda me palumegi , et teie saaksite täiuslikuks .
47013010	Sellepärast ma kirjutan seda eemal olles , et ei oleks vaja teie juures olles olla range selle meelevalla järgi , mille Issand on andnud minule koguduse ehitamiseks ja mitte mahakiskumiseks .
47013011	Lõppeks , vennad , olge rõõmsad , seadke oma asjad korda , võtke manitsust , olge üksmeelsed , pidage rahu . Küll armastuse ja rahu Jumal on siis teiega !
47013012	Teretage üksteist püha suudlusega ! Kõik pühad saadavad teile tervituse !
47013013	Issanda Jeesuse Kristuse arm ja Jumala armastus ja Püha Vaimu osadus olgu teie kõikidega !
47013014	
48001001	Paulus , apostel , mitte inimeste poolt valitud ega ühegi inimese kaudu , vaid Jeesuse Kristuse ja Jumala Isa läbi , kes tema on surnuist üles äratanud ,
48001002	ja kõik vennad , kes on minu juures , Galaatia kogudustele :
48001003	Armu teile ja rahu Jumalalt , meie Isalt , ja Issandalt Jeesuselt Kristuselt ,
48001004	kes enese andis meie pattude eest , et ta meid viiks välja praegusest kurjast ajastust Jumala ja meie Isa tahte järgi ,
48001005	kellele olgu austus ajastute ajastuteni ! Aamen .
48001006	Ma panen imeks , et te Kristusest , kes teid on armus kutsunud , nii ruttu ära pöördute teistsuguse evangeeliumi juurde ,
48001007	mis ei olegi teine evangeelium ; on vaid mõningaid , kes teid segavad ja tahavad Kristuse evangeeliumi pöörata teiseks .
48001008	Aga kui me ise , või isegi mõni ingel taevast , peaks teile kuulutama evangeeliumi peale selle , mida meie teile oleme kuulutanud - ta olgu neetud !
48001009	Nagu me ennegi oleme öelnud , nõnda ütlen mina ka nüüd jälle : kui keegi teile kuulutab evangeeliumi peale selle , mis te olete saanud , siis ta olgu neetud !
48001010	Kas ma nüüd püüan inimeste või Jumala heakskiitmist ? Või püüan ma olla inimestele meelepärane ? Sest kui ma veel tahaksin olla inimestele meelepärane , siis ma ei oleks Kristuse sulane !
48001011	Sest ma annan teile teada , vennad , et evangeelium , mida mina olen kuulutanud , ei ole inimestelt .
48001012	Sest ma pole seda saanud ega õppinud inimestelt , vaid Jeesuse Kristuse ilmutuse kaudu .
48001013	Sest te olete kuulnud minu endisest elust juudi õpetuses , et ma üliväga taga kiusasin Jumala kogudust ja hävitasin seda ,
48001014	ja et ma juudi õpetuses ette jõudsin mitmest samaealisest oma hõimus , olles palju innukam harrastama oma esiisade pärimusi .
48001015	Aga kui oli sellele meelepärane , kes mind mu ema ihust valis ja oma armu läbi kutsus ,
48001016	ilmutada minus oma Poega , et ma kuulutaksin teda paganate seas , siis ma ei hakanud kohe nõu pidama liha ja verega
48001017	ega läinud ka Jeruusalemma nende juurde , kes enne mind olid apostlid , vaid ma läksin Araabiasse ja tulin jälle tagasi Damaskusesse .
48001018	Hiljemini alles , kolme aasta pärast , ma läksin Jeruusalemma tegema tutvust Keefasega ja jäin tema juurde viieteistkümneks päevaks .
48001019	Kedagi muud apostlitest ma ei näinud kui vaid Jakoobust , Issanda venda .
48001020	Ja mida ma teile kirjutan , vaata , ma kinnitan Jumala ees , et ma ei valeta !
48001021	Pärast ma tulin Süüria ja Kiliikia maakohtadesse .
48001022	Aga ma olin näo poolest tundmatu Judea kogudustele , kes on Kristuses .
48001023	Nad olid ainult kuulnud , et see , kes meid enne taga kiusas , nüüd jutlustab seda usku , mida ta enne hävitas .
48001024	Ja nad andsid Jumalale austust minu pärast .
48002001	Siis , neljateistkümne aasta pärast , ma läksin jälle üles Jeruusalemma ühes Barnabasega ja võtsin ka Tiituse kaasa .
48002002	Ent ma läksin sinna ilmutuse tagajärjel ja esitasin neile evangeeliumi , mida ma kuulutasin paganate seas , eriti neile tähtsamaile , et ma kuidagi tühja ei jookseks ega oleks jooksnud .
48002003	Aga Tiitustki , mu kaaslast , ehk ta küll on kreeklane , ei sunnitud end laskma ümber lõigata .
48002004	Ent sissepugenud valevendade pärast , kes olid hiilinud varitsema meie vabadust , mis meil on Kristuses Jeesuses , et meid orjastada ,
48002005	ei andnud me silmapilkugi järele ega alistunud neile , et evangeeliumi tõde jääks teie juurde .
48002006	Ja need , kes näisid midagi olevat - olgu missugused nad iganes olid , mulle on see ükskõik , Jumal ei pea ju ühest inimesest rohkem lugu kui teisest - need , kes olid tähtsamad , ei lisanud mulle midagi juurde ,
48002007	vaid vastupidi , kui nad nägid , et minu hooleks on usaldatud evangeeliumi kuulutamine ümberlõikamatuile , nõnda nagu Peetruse hooleks ümberlõigatuile -
48002008	sest see , kes tegev oli Peetruses apostliametiks ümberlõigatute seas , oli ka minus tegev paganate heaks -
48002009	ja kui Jakoobus ja Keefas ja Johannes , keda peeti sambaiks , tundsid ära armu , mis mulle oli antud , andsid nad mulle ja Barnabasele kätt osaduse täheks , et meie paganate seas ja nemad ümberlõigatute seas , kuulutaksime armuõpetust ,
48002010	ainult et me ka mõtleksime vaestele , ja just seda ma olen olnud usin tegema .
48002011	Aga kui Keefas tuli Antiookiasse , astusin ma isiklikult ta vastu , sest teda oli tarvis noomida .
48002012	Sest enne kui Jakoobuse juurest oli tulnud mõningaid , sõi ta ühes paganatega ; aga kui need tulid , tõmbus ta tagasi ja läks kõrvale , kartes ümberlõigatuid .
48002013	Ja ühes temaga hakkasid ka teised juudid silmakirjatsema , nõnda et ka Barnabas kaasa tõmmati nende silmakirjatsemisse .
48002014	Aga kui ma nägin , et nad õigesti ei käinud evangeeliumi tõe järgi , ütlesin ma kõikide ees Keefale : " Kui sina , olles juut , elad paganate ja mitte juutide kommete järgi , miks sa siis sunnid paganaid elama juudi kommete järgi ?
48002015	Meie oleme sünnilt juudid ja mitte patused paganate seast ,
48002016	aga teades , et inimene ei saa õigeks käsu tegudest , vaid üksnes Kristuse Jeesuse usu kaudu , oleme ka meie uskunud Kristusesse Jeesusesse , et me saaksime õigeks Kristuse usust ja mitte käsu tegudest , sest käsu tegudest ei saa õigeks ükski liha .
48002017	Aga kui otsides õigekssaamist Kristuses , meiegi osutume patusteks , kas on siis Kristus patu teenija ? Ei sugugi mitte !
48002018	Sest kui ma jälle ehitan üles selle , mille ma olen maha kiskunud , siis ma teen enese üleastujaks .
48002019	Sest mina olen käsu läbi käsule surnud , et ma elaksin Jumalale ; ma olen ühes Kristusega risti löödud !
48002020	Ent nüüd ei ela enam mina , vaid Kristus elab minu sees ! Ja mida ma nüüd elan lihas , seda ma elan usus Jumala Pojasse , kes mind on armastanud ja on iseenese andnud minu eest .
48002021	Ma ei tee Jumala armu tühjaks . Sest kui käsu kaudu tuleks õigus , siis oleks Kristus ilmaasjata surnud !
48003001	Oh te mõistmatud galaatlased , kes teid on võlunud ? Teid , kelle silmade ette Jeesus Kristus oli joonistatud ristilööduna ?
48003002	Seda üksnes ma tahan teilt teada , kas te saite Vaimu käsu tegudest või usu kuulutamisest ?
48003003	Kas te olete nii mõistmatud ? Te algasite Vaimus ; kas tahate nüüd lihas lõpetada ?
48003004	Kas te nii suurt olete kannatanud ilmaasjata ? Teisiti see olekski ilmaasjata !
48003005	Tema , kes siis annab teile Vaimu ja teeb vägevaid tegusid teie sees , kas ta teeb seda käsu tegudest või usu kuulutamisest ,
48003006	nõnda nagu " Aabraham uskus Jumalat , ja see arvati temale õiguseks ! " ?
48003007	Te ju teate , et need , kes on usust , on Aabrahami lapsed .
48003008	Aga et Kiri nägi ette ära , et Jumal teeb paganad usust õigeks , kuulutas see Aabrahamile selle hea sõnumi : " Sinus õnnistatakse kõik rahvad ! "
48003009	Sellepärast õnnistatakse neid , kes on usust , ühes uskliku Aabrahamiga .
48003010	Sest kõik , kes endid rajavad käsutegudele , on needuse all ; sest on kirjutatud : " Neetud on igaüks , kes ei püsi kõiges , mis on kirja pandud käsuraamatus , nii et ta seda teeks ! "
48003011	Et nüüd käsu kaudu ükski ei saa õigeks Jumala ees , on ilmne , sest õige peab usust elama .
48003012	Käsk aga ei ole usust , vaid " kes teeb nende järgi , see elab nende varal ! "
48003013	Kristus on meid lahti ostnud käsu needusest , kui ta sai needuseks meie eest - sest on kirjutatud : " Neetud on igaüks , kes puu küljes ripub " -
48003014	et Aabrahami õnnistus saaks paganaile osaks Jeesuses Kristuses ja me usu kaudu saaksime Vaimu tõotuse .
48003015	Vennad , mina räägin inimese viisil ! Inimesegi viimset tahet , kui see on nimetatud , ei tee ükski tühjaks ega lisa sellele midagi juurde .
48003016	Aga nüüd on tõotused antud Aabrahamile ja tema soole . Ei ole mitte öeldud : " Ja sinu sugudele " , otsekui paljude kohta , vaid nagu ühe kohta : " Ja sinu soole , " kes on Kristus .
48003017	Aga ma ütlen seda : lepingut , mille Jumal on enne kinnitanud , ei tee nelisada kolmkümmend aastat hiljemini tekkinud käsk mitte tühjaks , nii et see hävitaks tõotuse .
48003018	Sest kui pärand tuleks käsust , ei oleks see enam tõotusest . Ent Jumal on selle kinkinud Aabrahamile tõotuse kaudu .
48003019	Milleks on siis käsk ? See on üleastumiste pärast juurde lisatud seniks , kui tuleb sugu , kellele oli antud tõotus ; ja käsk seati inglite kaudu vahemehe käe läbi .
48003020	Kuid vahemeest ei vajata ühe jaoks ; ent Jumal on üks .
48003021	Kas siis käsk on Jumala tõotuste vastu ? Ei sugugi . Sest kui oleks antud käsk , mis võiks teha elavaks , siis tuleks õigus tõesti käsust .
48003022	Aga Kiri on kõik pannud kinni patu alla , et tõotus antaks Jeesuse Kristuse usust neile , kes usuvad .
48003023	Aga enne kui tuli usk , olime käsu valve all , kinni pandud tulevase usu ilmumise jaoks .
48003024	Nõnda on käsk saanud meie kasvatajaks Kristuse poole , et me saaksime õigeks usust .
48003025	Aga et usk on tulnud , ei ole me mitte enam kasvataja all .
48003026	Sest te olete kõik usu kaudu Jumala lapsed Kristuses Jeesuses .
48003027	Sest nii paljud kui teid on Kristusesse ristitud , olete Kristusega riietatud !
48003028	Ei ole siin juuti ega kreeklast , ei ole siin orja ega vaba , ei ole siin meest ega naist , sest te kõik olete üks Kristuses Jeesuses .
48003029	Aga kui te olete Kristuse omad , siis olete ka Aabrahami sugu ja pärijad tõotuse järgi .
48004001	Aga ma ütlen : niikaua kui pärija on alaealine , ei ole mingit vahet orja ja tema vahel , ehk ta küll on kõige isand ;
48004002	vaid ta on eestkostjate ja valitsejate all kuni isa poolt määratud ajani .
48004003	Nõnda ka meie : kui olime alaealised , siis olime orjastatud maailma algjõudude alla .
48004004	Aga kui aeg täis sai , läkitas Jumal oma Poja , kes sündis naisest ja sai käsu alla ,
48004005	lahti ostma käsualuseid , et me saaksime lapse seisuse .
48004006	Aga et te nüüd olete lapsed , on Jumal läkitanud teie südamesse oma Poja Vaimu , kes hüüab : " Abba , Isa ! "
48004007	Nõnda ei ole sa enam ori , vaid laps ; aga kui sa oled laps , siis oled ka pärija Jumala kaudu .
48004008	Aga siis , kui te ei tundnud Jumalat , te orjasite neid , kes olemise poolest ei olegi jumalad .
48004009	Ent nüüd , kus te olete Jumala ära tundnud , või õigemini , Jumal on teid ära tundnud , kuidas te pöördute jälle nõrkade ja viletsate algjõudude poole , mida te jälle tahate uuesti orjata ?
48004010	Te arvestate päevi ja kuid ja aegu ja aastaid .
48004011	Ma kardan teie pärast , et ma teie kallal ehk asjata olen vaeva näinud .
48004012	Saage minusuguseiks , sest minagi olen saanud teiesuguseks , vennad , ma palun teid ! Te ei ole mind millegagi solvanud .
48004013	Te ju teate , et ma liha nõtruses teile kuulutasin evangeeliumi esimesel korral ,
48004014	ja te ei pannud kiusatust , mis teil oli minu kehalisest seisukorrast , mitte halvaks ega võõrastanud mind , vaid võtsite mind vastu kui Jumala ingli , kui Kristuse Jeesuse .
48004015	Kus on nüüd teie õndsuse kiitlus ? Sest ma tunnistan teile , et teie , kui see oleks olnud võimalik , oleksite oma silmad kiskunud välja ja andnud minule .
48004016	Kas ma nüüd olen saanud teie vaenlaseks , et ma olen teile tõtt öelnud ?
48004017	Nad on õhinal teie ümber , kuid mitte kaunil viisil , vaid nad tahavad teid välja jätta , et te innukad oleksite nende kasuks .
48004018	Hea on olla innukas hea suhtes alatasa ja mitte ainult siis , kui mina teie juures olen .
48004019	Mu lapsukesed , kelle pärast ma nüüd jälle olen lapsevaevas , kuni Kristus teie sees saab kuju !
48004020	Küll ma tahaksin nüüd olla teie juures ja oma häältki muuta , sest ma olen päris nõutu teie pärast !
48004021	Öelge mulle , kes tahate olla käsu all , kas te ei kuule käsuõpetust ?
48004022	Sest on kirjutatud , et Aabrahamil oli kaks poega , üks ümmardajast ja teine vabast naisest .
48004023	Aga ümmardaja poeg oli sündinud liha järgi , vaba naise poeg aga tõotuse kaudu .
48004024	Need on võrdluskujud . Sest need naised on kaks lepingut ; üks Siinai mäelt , mis sünnitab orjapõlveks , see on Haagar .
48004025	Sest Haagar tähendab Siinai mäge Araabias ja vastab praegusele Jeruusalemmale , sest see orjab ühes oma lastega .
48004026	Aga see Jeruusalemm , mis on ülal , on vaba naine , ja see on meie kõikide ema .
48004027	Sest on kirjutatud : " Rõõmutse , sigimatu , kes pole sünnitanud ; tõsta häält ja hüüa valjusti , kes pole olnud lapsevaevas , sest vallalisel saab olema rohkem lapsi kui sellel , kellel on mees ! "
48004028	Ent teie , vennad , olete nõnda nagu Iisak , tõotuse lapsed !
48004029	Aga nõnda nagu tol ajal see , kes oli sünnitatud liha järgi , taga kiusas seda , kes oli sündinud Vaimu järgi , nõnda on ka nüüd .
48004030	Aga mida ütleb Kiri ? " Kihuta minema ümmardaja ja tema poeg , sest ümmardaja poeg ei või pärida ühes vaba naise pojaga ! "
48004031	Niisiis , vennad , ei ole me ümmardaja , vaid oleme vaba naise lapsed !
48005001	Vabaduseks on Kristus meid vabastanud . Püsige siis selles ja ärge laske endid jälle panna orjaikkesse .
48005002	Vaata , mina , Paulus , ütlen teile : kui te lasete endid ümber lõigata , siis ei ole teil Kristusest mingit kasu .
48005003	Aga ma tunnistan jälle igale inimesele , kes laseb ennast ümber lõigata , et ta kohus on täita kõike käsku .
48005004	Te olete jäänud ilma Kristusest , kes tahate saada õigeks käsu kaudu ; te olete langenud ära armust .
48005005	Sest me ootame usust õiguse lootust Vaimu kaudu .
48005006	Sest Kristuses Jeesuses ei kehti ümberlõikamine ega ümberlõikamatus , vaid usk , mis on tegev armastuse kaudu .
48005007	Te jooksite hästi ; kes on teid takistanud olemast tõele sõnakuulelikud ?
48005008	Veenmine selleks ei tulnud mitte temalt , kes teid kutsub .
48005009	Pisut haputaignat teeb kogu taigna hapuks .
48005010	Mina loodan teist Issandas , et te ei hakka teisiti mõtlema ; aga kes teid teeb segaseks , peab kandma oma nuhtlust , olgu see kes tahes .
48005011	Aga mind , vennad , kui ma veel jutlustan ümberlõikamist , miks mind veel taga kiusatakse ? Siis ju oleks pahandus ristist kõrvaldatud .
48005012	Oh et need , kes teid tülitavad , endid ära lõikaksid !
48005013	Sest teie , vennad , olete kutsutud vabaduseks ; aga mitte lihale ajet andvaks vabaduseks , vaid teenige üksteist armastuses .
48005014	Sest kõik käsk on täidetud ühes sõnas , nimelt selles : " Armasta oma ligimest nagu iseennast ! "
48005015	Aga kui te isekeskis purelete ja üksteist sööte , siis katsuge , et te üksteist ära ei neela .
48005016	Aga ma ütlen : käige Vaimus , siis te ei täida mitte liha himusid .
48005017	Sest liha himustab Vaimu vastu ja Vaim liha vastu ; need on üksteise vastu , et te ei teeks seda , mida te tahate .
48005018	Aga kui te olete Vaimu juhitavad , siis te ei ole käsu all .
48005019	Aga liha teod on ilmsed , need on : hoorus , rüvedus , kiimalus ,
48005020	ebajumalateenistus , nõidus , vaen , riid , kade meel , vihastumised , jonn , kildkonnad , lahkõpetused ,
48005021	tapmised , joomised , pidutsemised ja muud sellesarnast , millest ma teile ette ütlen , nagu ma ka juba enne olen öelnud , et need , kes teevad seesugust , ei päri Jumala riiki .
48005022	Aga Vaimu vili on armastus , rõõm , rahu , pikk meel , lahkus , heatahtlikkus , ustavus ,
48005023	tasadus , kasinus ; selliste vastu ei ole käsk .
48005024	Aga kes on Kristuse Jeesuse päralt , need on oma liha risti löönud ühes tema ihalduste ja himudega .
48005025	Kui me elame Vaimus , siis käigem ka Vaimus .
48005026	Ärgem olgem ahned tühjale aule , üksteist ärritades , üksteist kadestades .
48006001	Vennad , kui inimene ka satuks mingisse eksitusse , siis teie , vaimulikud , parandage niisugust jälle tasase vaimuga ; ja valva sa iseennastki , et ka sind ei kiusataks .
48006002	Kandke üksteise koormat , ja nõnda te täidate Kristuse käsku .
48006003	Sest kui keegi mõtleb enese midagi olevat , ilma midagi olemata , see petab iseennast .
48006004	Ent igaüks katsugu läbi oma töö , ja siis on tal üksi eneses kiitlemist , mitte teisele ;
48006005	sest igaüks kandku oma koormat .
48006006	Aga keda õpetatakse sõnaga , see jagagu kõike head sellele , kes teda õpetab .
48006007	Ärge eksige , Jumal ei anna ennast pilgata , sest mis inimene külvab , seda ta ka lõikab !
48006008	Sest kes külvab oma lihale , see lõikab lihast kadu ; aga kes külvab Vaimule , see lõikab Vaimust igavest elu .
48006009	Ja kui me teeme head , siis ärgem tüdigem , sest me saame omal ajal lõigata , kui me ei väsi .
48006010	Seepärast nüüd , et meil veel on aega , tehkem head kõikidele , aga kõige enam usukaaslastele !
48006011	Vaadake , kui suurte tähtedega ma oma käega teile olen kirjutanud !
48006012	Kõik , kes püüavad meeldida liha poolest , need sunnivad teid ümberlõikamisele ainult sellepärast , et neid taga ei kiusataks Kristuse risti tõttu .
48006013	Sest needki ise , kes lasevad endid ümber lõigata , ei pea käsku , vaid tahavad , et teid ümber lõigataks ja nad teie lihast võiksid kiidelda .
48006014	Aga mulle ärgu juhtugu seda , et ma kiitleksin muust kui meie Issanda Jeesuse Kristuse ristist , kelle läbi maailm on minule risti löödud ja mina maailmale .
48006015	Sest ümberlõikamine ei tähenda midagi ega ümberlõikamatus , vaid uus loodu .
48006016	Ja kõigile , kes käivad seda juhtnööri mööda , neile olgu rahu ja halastus , ja ka Jumala Iisraelile !
48006017	Viimaks ärgu tehku mulle keegi vaeva , sest mina kannan Jeesuse arme oma ihul .
48006018	Meie Issanda Jeesuse Kristuse arm olgu teie vaimuga , vennad ! Aamen .
49001001	Paulus , Jumala tahtest Kristuse Jeesuse apostel pühadele , kes on Efesoses , ja usklikele Kristuses Jeesuses .
49001002	Armu teile ja rahu Jumalalt , meie Isalt ja Issandalt Jeesuselt Kristuselt !
49001003	Kiidetud olgu Jumal ja meie Issanda Jeesuse Kristuse Isa , kes meid on õnnistanud kõige vaimuliku õnnistusega taevasis asjus Kristuses ,
49001004	nõnda nagu ta meid on valinud tema sees enne maailma rajamist olema pühad ja laitmatud tema ees armastuses ,
49001005	meid ette ära määrates lapseõiguse osalisiks Jeesuse Kristuse kaudu enese juurde oma tahtmise heaksarvamisel ,
49001006	oma armu au kiituseks , mille ta meile on kinkinud selles Armsas ,
49001007	kelles meil on lunastus tema vere läbi , üleastumiste andekssaamine tema armu rikkust mööda .
49001008	Seda armu on ta rohkesti välja valanud meie üle kõige tarkuse ja mõistusega ,
49001009	kui ta meile tegi teatavaks oma tahtmise saladuse oma hea meele kohaselt , nõnda nagu ta seda eneses oli kavatsenud ,
49001010	aegade täiuse korraldamiseks , et Kristuses kokku võetaks kõik , mis on taevas ja mis on maa peal ,
49001011	temas , kelles meiegi oleme saanud pärijaiks , kes selleks enne oleme määratud selle kavatsust mööda , kes kõik teeb oma tahtmise nõu järgi ,
49001012	et me oleksime tema au kiituseks , kes enne oleme lootnud Kristuses ,
49001013	kelles teiegi olete sellest alates , kui saite kuulda tõe sõna , oma õndsuse evangeeliumi , ja kelles teiegi saades usklikuks olete kinnitatud tõotatud Püha Vaimu pitseriga , selle Vaimu ,
49001014	kes on meie pärandi tagatis tema omandi lunastamiseks - tema au kiituseks .
49001015	Sellepärast ka mina , kui ma sain kuulda teie usust Issandasse Jeesusesse ja armastusest , mis teil on kõigi pühade vastu ,
49001016	ei lakka tänamast teie eest ja tuletan teid meelde oma palvetes ,
49001017	et meie Issanda Jeesuse Kristuse Jumal , au Isa , teile annaks tarkuse ja ilmutuse Vaimu tema tunnetamises
49001018	ja valgustaks teie südame silmad , et te teaksite , mis lootus see on , milleks ta teid on kutsunud , ja mis on tema pärandi au rikkus pühade sees ,
49001019	ja mis on tema ülemäära suur vägi meie suhtes , kes usume tema jõutugevuse mõjul ,
49001020	millega ta on olnud mõjuv Kristuses , kui ta tema surnuist üles äratas ja pani istuma oma paremale käele taevas ,
49001021	kõrgele üle kõige valitsuse ja võimu ja väe ja ülemuse ning üle iga nime , mida nimetatakse mitte ainult selles , vaid ka tulevases maailmas ,
49001022	ja asetas kõik tema jalge alla ja pani tema kõigi asjade üle peaks kogudusele ,
49001023	kes on tema ihu , selle täius , kes kõik kõiges täidab !
49002001	Jumal on teinud elavaks ka teid , kes olite surnud oma üleastumistes ja pattudes ,
49002002	milles te käisite enne selle maailma ajastu järgi , õhuvalla vürsti järgi , vaimu järgi , kes nüüd on tegev sõnakuulmatuse laste sees ,
49002003	kelle seas ka me kõik enne käisime oma liha himudes ja tegime liha ja mõtete tahtmist mööda ning olime loomu poolest viha lapsed nagu teisedki .
49002004	Aga Jumal , kes rikas on halastusest , oma suure armastuse pärast , millega ta meid on armastanud ,
49002005	kuigi me olime surnud üleastumistes , on meid ühes Kristusega teinud elavaks - armust olete õndsaks saanud -
49002006	ja on meid ühes temaga üles äratanud ja ühes temaga asetanud istuma taevalikku olukorda Kristuses Jeesuses ,
49002007	et osutada tulevail ajastuil oma armu ülemäärast rikkust helduses meie vastu Kristuses Jeesuses .
49002008	Sest teie olete armust õndsaks saanud usu kaudu ja see pole mitte teist enestest ; see on Jumala and ;
49002009	mitte tegudest , et ükski ei saaks kiidelda .
49002010	Sest meie oleme tema teos , Kristuses Jeesuses loodud headele tegudele , mis Jumal on enne valmistanud , et me käiksime nendes .
49002011	Sellepärast tuletage meelde , et teie , kes enne olite liha poolest paganad ja keda ümberlõikamatuiks kutsusid need , keda lihas kätega tehtud ümberlõikamise tõttu kutsutakse ümberlõigatuiks ,
49002012	olite tol ajal lahus Kristusest , kaugel ära Iisraeli kodakondsuse õigusest ja võõrad tõotuse lepingule , ilma lootuseta ja ilma Jumalata siin maailmas .
49002013	Aga nüüd olete teie , kes enne olite kaugel , Kristuses Jeesuses saanud ligi Kristuse vere läbi .
49002014	Sest tema on meie rahu , kes on mõlemad teinud üheks ja kiskunud maha lahutava vaheseina , vaenu , kui ta oma lihas
49002015	kaotas käsusõnade käsu seadlustega , et ta need kaks looks enese sees üheks uueks inimeseks , tehes rahu ,
49002016	ja lepitaks mõlemad Jumalaga ühes ihus risti kaudu , kui ta vaenu suretas enese läbi .
49002017	Ja tema tuli ning kuulutas rahu teile , kes kaugel olite , ja rahu neile , kes lähedal olid ,
49002018	sest tema läbi on meil mõlemail ligipääs ühes Vaimus Isa juurde .
49002019	Nii ei ole te siis mitte enam võõrad ega majalised , vaid pühade kaaskodanikud ja Jumala kodakondsed ,
49002020	rajatud apostlite ja prohvetite alusele , kus Kristus Jeesus ise on nurgakivi ,
49002021	milles kogu hoone on kokku liidetud ja kasvab pühaks templiks Issandas ,
49002022	kelles ka teid ühes üles ehitatakse Jumala eluasemeks Vaimus .
49003001	Seetõttu mina , Paulus , olen Kristuse Jeesuse vang teie pärast , paganad -
49003002	kui te vahest olete kuulnud Jumala armu majapidamisest , mis minu kätte on antud teie heaks ;
49003003	sest ilmutuse kaudu on mulle antud teada saladus , nagu ma lühidalt enne kirjutasin ,
49003004	selleks et te lugedes võiksite ära tunda minu arusaamise Kristuse saladusest ,
49003005	mida endistes põlvedes inimlastele ei ole teada antud , nagu see nüüd on ilmutatud tema pühadele apostlitele ja prohvetitele Vaimu läbi ,
49003006	et paganadki on kaaspärijad ja ühes ihus ja osalised tema tõotusest Kristuses Jeesuses evangeeliumi kaudu ,
49003007	mille teenijaks ma olen saanud Jumala armuande järgi , mis mulle on antud tema väe mõjustust mööda .
49003008	Minule , kõige vähemale kõigi pühade seast , on see arm antud paganate seas kuulutada Kristuse äraarvamatut rikkust
49003009	ja selgeks teha , milline on selle saladuse korraldus , mis igavikest alates on olnud varjul Jumalas , kes kõik on loonud ,
49003010	et Jumala mitmesugune tarkus nüüd saaks teatavaks koguduse kaudu taevalistele valitsustele ja võimudele
49003011	ajastute ettemääramise järgi , mille ta teostas Kristuses Jeesuses , meie Issandas ,
49003012	kelle sees meil on julge ligipääs usalduses usu kaudu temasse .
49003013	Seetõttu ma palun , et te ei nõrkeks minu kitsikustes teie pärast , mis on teie au .
49003014	Sellepärast ma nõtkutan põlvi Isa ees ,
49003015	kelle lasteks nimetatakse kõiki suguvõsasid taevas ja maa peal ,
49003016	et ta annaks teile oma au rikkust mööda saada tugevaks tema Vaimu läbi seespidise inimese poolest ,
49003017	et Kristus usu kaudu elaks teie südameis ning te oleksite juurdunud ja rajatud armastusse ,
49003018	et võiksite täiesti mõista ühes kõigi pühadega , milline on armastuse laius ja pikkus ja kõrgus ja sügavus ,
49003019	ja ära tunda Kristuse armastuse , mis ületab kõik tunnetuse ; et te oleksite täidetud Jumala kõige täiusega .
49003020	Aga sellele , kes enam kui rohkesti võib teha üle kõige selle , mida me palume või mõistame väge mööda , mis meis on tegev ,
49003021	temale olgu austus koguduses ja Kristuses Jeesuses ajastute ajastu kõigi sugupõlvedeni ! Aamen .
49004001	Nii manitsen teid siis mina , kes olen vang Issanda pärast , väärikalt käima kutsumise järgi , millega te olete kutsutud ,
49004002	kõige alanduse ja tasadusega , pika meelega , sallides üksteist armastuses ,
49004003	ja olles usinad üksmeelt pidama vaimus rahusideme läbi .
49004004	Üks ihu ja üks vaim , nagu te ka olete kutsutud üheks lootuseks oma kutsumise poolest ;
49004005	üks Issand , üks usk , üks ristimine ,
49004006	üks Jumal ja kõikide Isa , kes on kõikide üle ja kõikide läbi ja teie kõikide sees .
49004007	Aga igaühele meist on antud armu Kristuse annetuse mõõtu mööda .
49004008	Sellepärast öeldakse : " Tema läks üles kõrgele , viis vangid vangi , andis inimestele ande ! "
49004009	Aga et ta on läinud üles , mis on see muud kui et ta ka enne on läinud alla maa alamaisse paikadesse ?
49004010	Kes on läinud alla , on sama , kes on ka läinud üles üle kõigi taevaste , et tema kõik täidaks .
49004011	Ja tema on pannud mõned apostleiks ja mõned prohveteiks ja mõned evangeeliumikuulutajaiks ja mõned karjaseiks ja õpetajaiks ,
49004012	et pühi inimesi täielikult valmistada abiliste tööle Kristuse ihu ülesehitamiseks ,
49004013	seniks kui me kõik jõuame ühisele usule ja Jumala Poja tunnetusele ning täieks meheks saame Kristuse täiuse täisea mõõtu mööda ,
49004014	ega jääks enam väetiteks lasteks , keda õõtsutatakse ja kõigutatakse igas õpetuse tuules inimeste pettemänguga ja nende vembutamisega eksiõpetusse võrgutamiseks ;
49004015	vaid et me tõtt taotledes armastuses kasvaksime kõiges selle sisse , kes on pea , Kristus ,
49004016	kelles kogu ihu on kokku liidetud ja koos hoitakse iga kõõluse kaasabil vastavalt iga üksiku liikme tegevusele tema mõõdu järgi ja kes teeb , et ihu kasvab enese ülesehitamiseks armastuses .
49004017	Seda ma siis ütlen ja hoiatan teid Issandas , et te ei elaks enam , nagu ka paganad elavad oma meele tühjuses ,
49004018	kes pimestunuina mõistuse poolest ja võõrdunuina Jumala elust neis pesitseva rumaluse ja nende südame paadumuse tõttu
49004019	on südametunnistuses tuimaks jäänud ning endid andnud kõlvatuse kätte kõike roppust ahnesti tegema .
49004020	Aga nõnda ei ole te õppinud Kristust tundma ,
49004021	kui te tõesti olete temast kuulnud ja temas õpetatud , nõnda nagu tõde on Jeesuses :
49004022	et teil tuleb enesest ära heita endise elu poolest vana inimene , kes ennast hävitab järgides petlikke himusid ,
49004023	ja saada uueks oma meele vaimus
49004024	ning riietuda uue inimesega , kes Jumala sarnaseks on loodud tõelise õiguse ja pühaduse sisse .
49004025	Sellepärast jätke maha vale ja rääkige tõtt igaüks oma ligimesega , sest me oleme üksteise liikmed !
49004026	Vihastuge , aga ärge tehke pattu ! Ärge laske päeva looja minna oma vihastuse üle
49004027	ja ärge andke maad kuradile !
49004028	Kes varastab , ärgu varastagu enam , vaid tehku pigemini tööd ning soetagu vara oma käte tööga , et tal oleks jagada sellele , kellel on puudus .
49004029	Ükski nurjatu sõna ärgu tulgu teie suust , vaid ainult seesugune , mis on hea tarvilikuks kasvatuseks , et see pakuks mõnu kuulajaile .
49004030	Ja ärge kurvastage Jumala Püha Vaimu , kellega te olete otsekui pitseriga kinnitatud lunastuse päevani .
49004031	Kõik kibedus ja äkiline meel ja viha ja kisa ja pilge jäägu teist kaugele ära ühes kõige pahaga .
49004032	Aga olge lahked üksteise vastu , südamlikud , andke andeks üksteisele , nõnda nagu ka Jumal Kristuses teile on andeks andnud .
49005001	Siis võtke nüüd Jumal enestele eeskujuks nagu armsad lapsed
49005002	ja käige armastuses , nõnda nagu ka Kristus meid on armastanud ja on iseenese andnud meie eest anniks ja ohvriks , Jumalale magusaks lõhnaks .
49005003	Aga hoorus ja kõik roppus või ahnus olgu nimetamata teie seas , nõnda nagu sünnis on pühadele ,
49005004	ja riivatus ja rumalad sõnad või tühised naljad , mis kõik ei sobi , vaid pigemini olgu tänu .
49005005	Sest seda te teate tunnetades , et mitte ühelgi hoorajal ega ropul ega ahnel , kuna ta on ebajumala ori , ei ole pärandit Kristuse ja Jumala riigis .
49005006	Ükski ärgu petku teid tühjade sõnadega , sest niisuguste asjade pärast tuleb Jumala viha sõnakuulmatute laste peale ;
49005007	ärge siis saage nende kaaslasteks !
49005008	Sest te olite varemalt pimedus , aga nüüd te olete valgus Issandas . Käige nagu valguse lapsed -
49005009	sest valguse vili on kõiksugune headus ja õigus ja tõde -
49005010	ja katsuge , mis on Issandale meelepärane !
49005011	Ärgu teil olgu tegemist pimeduse viljatute tegudega , vaid mõistke need pigemini hukka !
49005012	Sest mis kõik seal salajas nende kaudu sünnib , on häbi öeldagi .
49005013	Aga kõik saab avalikuks , kui valgus seda paljastab ; sest kõik , mis tuleb ilmsiks , on valgus .
49005014	Sellepärast ta ütleb : " Ärka üles , kes magad , ja tõuse üles surnuist , siis Kristus valgustab sind ! "
49005015	Siis vaadake hästi , kuidas te elate , mitte kui rumalad , vaid kui targad ,
49005016	pidades aega kalliks , sest päevad on kurjad !
49005017	Seepärast ärge olge rumalad , vaid mõistke , mis on Issanda tahtmine .
49005018	Ärge joovastuge viinast , kust tuleb õnnetu elu , vaid saage täis Vaimu ,
49005019	rääkides isekeskis psalmide ja kiituseviiside ja vaimulike lauludega , lauldes ja mängides kannelt Issandale oma südames ,
49005020	kõige eest alatasa tänades Jumalat ja Isa meie Issanda Jeesuse Kristuse nimel .
49005021	Ja olge allaheitlikud üksteisele Kristuse kartuses .
49005022	Naised , olge allaheitlikud oma meestele , otsekui Issandale !
49005023	Sest mees on naise pea , nõnda nagu ka Kristus on koguduse pea , tema on ihu õnnistegija .
49005024	Aga nõnda nagu kogudus on allaheitlik Kristusele , nõnda olgu ka naised oma meestele kõigis asjus .
49005025	Mehed , armastage oma naisi , nõnda nagu ka Kristus on armastanud kogudust ja on andnud iseenese tema eest ,
49005026	et teda pühitseda , pestes puhtaks veepesemisega sõna sees ,
49005027	ja seada enese ette kogudus austatuna , nii et tal ei oleks laiku ega kortsu ega muud sellesarnast , vaid et ta oleks püha ja laitmatu .
49005028	Nõnda peavad mehedki omi naisi armastama nagu iseenese ihu . Kes oma naist armastab , armastab iseennast .
49005029	Sest ükski ei ole iialgi vihanud iseenese liha , vaid igaüks toidab ja hoiab seda , nõnda nagu ka Issand kogudust .
49005030	Sest meie oleme tema ihu liikmed .
49005031	" Seepärast inimene jätab maha oma isa ja ema ning hoiab oma naise poole , ja need kaks on üks liha ! "
49005032	See saladus on suur ; aga mina räägin Kristusest ja kogudusest .
49005033	Olgu nüüd kuidas on , aga teiegi igaüks omaette armastage oma naist nagu iseennast ; aga naine kartku meest .
49006001	Lapsed , kuulake oma vanemate sõna Issandas , sest see on õige .
49006002	" Austa oma isa ja ema ! " - see on esimene käsusõna , millel on tõotus :
49006003	" Et su käsi hästi käiks ja sina kaua elaksid maa peal ! "
49006004	Ja teie , isad , ärge ärritage oma lapsi vihale , vaid kasvatage neid karistuses ja Issanda manitsuses .
49006005	Orjad , olge sõnakuulelikud neile , kes teie isandad on liha poolest , kartuse ja värinaga oma südame kohtlases meeles , otsekui Kristusele ,
49006006	mitte silmakirjaks , nagu püüdes olla inimestele meelepärast , vaid kui Kristuse orjad , kes südamest teevad , mida Jumal tahab ,
49006007	orjates hea meelega otsekui Issandat ja mitte inimesi ,
49006008	teades , et Issand selle hea , mis keegi on teinud , tasub igaühele , olgu ta ori või vaba .
49006009	Ja teie , isandad , tehke neile samuti ja jätke ähvardamine , sest te teate , et nende ja teie Issand on taevas ja et temal ei ole isikute eelistamist .
49006010	Lõppeks , mu vennad , saage vägevaks Issandas ja ta tugevuse jõus !
49006011	Varustage endid kogu Jumala sõjavarustusega , et te suudaksite seista kuradi kavalate rünnakute vastu !
49006012	Sest meil ei ole maadlemist vere ja lihaga , vaid valitsuste ja võimudega , selle pimeduse maailma valitsejatega , taevaaluste kurjuse vaimudega .
49006013	Sellepärast võtke kätte kõik Jumala sõjavarustus , et te suudaksite vastu panna kurjal päeval ja jääda püsima , kui te kõik olete sooritanud .
49006014	Siis seiske nüüd ja teie niuded olgu vöötatud tõega ja teil olgu seljas õiguse soomusrüü
49006015	ja kingadeks jalas valmidus rahuevangeeliumi kuulutamiseks .
49006016	Kõige selle juures haarake usukilp , millega te võite kustutada kõik tigeda tulised nooled !
49006017	Ja võtke enesele päästekiiver ja vaimumõõk , see on Jumala sõna ,
49006018	iga palve ja anumise kaudu , palvetage igal ajal Vaimus , ning olge selleks valvel kõige püsivusega ja eestpalvetega kõigi pühade eest ,
49006019	ja minugi eest , et minule , kui ma suu avan , antaks julgesti kuulutada evangeeliumi saladust ,
49006020	mille jaoks mina olen saadik ka ahelas , et ma julgesti kõneleksin sellest , nõnda nagu mu kohus on kõnelda .
49006021	Aga et ka teie teaksite , kuidas minu käsi käib , siis jutustab teile kõik Tühhikos , armas vend ja ustav abiline Issandas ,
49006022	kelle ma otse selleks läkitasin teie juurde , et te saaksite teada , kuidas on lugu meiega , ja et ta kinnitaks teie südameid .
49006023	Rahu olgu vendadele ja armastus usuga Jumalalt Isalt ja Issandalt Jeesuselt Kristuselt !
49006024	Arm nende kõikidega , kes armastavad meie Issandat Jeesust Kristust kadumatuses !
50001001	Paulus ja Timoteos , Kristuse Jeesuse sulased , kõigile pühadele Kristuses Jeesuses , kes elavad Filipis , ja ühtlasi koguduse juhatajaile ja abilistele .
50001002	Armu teile ja rahu Jumalalt , meie Isalt , ja Issandalt Jeesuselt Kristuselt !
50001003	Ma tänan oma Jumalat iga kord , kui ma teid meelde tuletan ,
50001004	alati igas oma palves teie kõikide eest rõõmuga palvetades ;
50001005	ma tänan teie osaduse pärast evangeeliumiga esimesest päevast siiani ;
50001006	ja olen kindel selles , et see , kes teis on alustanud hea töö , viib selle lõpule Kristuse Jeesuse päevani .
50001007	Nõnda ongi mulle õige seda teist kõigist mõtelda , sest ma kannan teid oma südames , kes te kõik siis , kui ma olen ahelais , ja ka siis , kui kaitsen evangeeliumi ja seda kinnitan , ühes minuga olete armu osalised .
50001008	Sest Jumal on mu tunnistaja , kuidas ma teid kõiki igatsen Kristuse Jeesuse südamlikkusega .
50001009	Ja seda ma palun Jumalalt , et teie armastus veel rohkem ja rohkem kasvaks selges tunnetamises ja kõiges tajumises ,
50001010	et te võiksite kindlaks teha , mis on peaasi , ja oleksite puhtad ning laitmatud Kristuse päevaks ,
50001011	täis õiguse vilja , mis tuleb Jeesuse Kristuse läbi , Jumala austuseks ja kiituseks .
50001012	Aga ma tahan teada anda teile , vennad , et see , mis minuga on juhtunud , on andnud evangeeliumile veel rohkem hoogu ,
50001013	nõnda et kogu kohtukojas ja kõigile muile on saanud avalikuks , et ma olen ahelais Kristuse pärast
50001014	ja et suurem osa vendi mu ahelate tõttu on saanud vahvaks Issandas ja palju rohkem julgevad kartmatult rääkida Jumala sõna .
50001015	Mõned küll kuulutavad Kristust kadeduse ja riiu pärast , kuid mõned ka hea meelega .
50001016	Teised kuulutavad armastusest , teades , et ma viibin siin evangeeliumi kaitsmiseks ,
50001017	teised aga kuulutavad Kristust kiusu pärast , mitte puhtast meelest ; nad ju mõtlevad suurendada minu vangipõlve viletsust .
50001018	Aga mis sellest ? Kui aga Kristust kuulutatakse igal kombel , olgu silmakirjaks , olgu tõemeelega , ja sellest ma rõõmutsen ja tahan ka edaspidi rõõmutseda ;
50001019	sest ma tean , et see tuleb mulle päästeks teie palve kaudu ja Jeesuse Kristuse Vaimu abil
50001020	minu kindlat ootust ja lootust mööda , et ma milleski ei jää häbisse , vaid et Kristus nüüdki , nagu ikka , täie julgusega saab auliseks minu ihus , olgu elu või surma läbi .
50001021	Sest minule on elamine Kristus ja suremine kasu .
50001022	Aga kui lihas elamine on tulusam mu tööle , siis ma ei tea , kumba valida .
50001023	Mind tõmbab nii see kui teine : ma himustan siit lahkuda ja olla Kristuse juures , sest see on hoopis palju parem ;
50001024	aga lihasse jäämine on vajalikum teie pärast .
50001025	Ja selles veendumuses ma tean , et ma jään lihasse ja jään teie kõikide juurde teie usu eduks ja rõõmuks ,
50001026	et teie kiitlemine oleks rohke Kristuses Jeesuses minu läbi selle tõttu , et ma jälle tulen teie juurde .
50001027	Ainult käituge Kristuse evangeeliumi vääriliselt , et ma , olgu tulles ja teid nähes või tulemata jäädes , kuuleksin teist , et te püsite ühes vaimus ja ühel meelel minuga võitlete evangeeliumi usu eest
50001028	ega lase endid heidutada mitte millestki vastaste poolt . See on neile hukatuse , teile aga pääste tähiseks , ja nimelt Jumalalt .
50001029	Sest teile on armust antud Kristuse pärast mitte ainult uskuda temasse , vaid ka kannatada tema pärast
50001030	ja võidelda sama võitlust , mida te olete näinud minust ja nüüd minust kuulete .
50002001	Kui nüüd mingisugune manitsus Kristuses , kui mingisugune armastuse troost , kui mingisugune Vaimu osadus , kui mingisugune südamlikkus ja kaastundmus kehtib ,
50002002	siis tehke mu rõõm täielikuks sellega , et mõtlete sama ja peate ühesugust armastust , olles üksmeelsed ja ühemõttelised
50002003	ega tee midagi riiu ega tühja au pärast , vaid arvate alanduses üksteist ülemaks kui iseennast ,
50002004	ja et ükski ei vaata selle peale , mis on tulus temale , vaid ka selle peale , mis on tulus teistele .
50002005	Olgu teil samasugune meel , mis oli ka Kristusel Jeesusel ,
50002006	kes , kuigi ta oli Jumala nägu , ei arvanud saagiks olla Jumalaga ühesugune ,
50002007	vaid loobus iseenese olust ning võttis orja näo , saades inimeste sarnaseks ; ja ta leiti välimuselt inimesena ;
50002008	ta alandas iseennast , saades sõnakuulelikuks surmani , pealegi ristisurmani .
50002009	Sellepärast ongi Jumal tema ülendanud kõrgele ja andnud temale nime üle kõigi nimede ,
50002010	et Jeesuse nimes nõtkuksid kõik põlved , niihästi taevaliste kui maapealsete kui ka maa-aluste omad ,
50002011	ja iga keel tunnistaks , et Jeesus Kristus on Issand , Jumala Isa auks .
50002012	Nõnda siis , mu armsad , otsekui te ikka olete olnud sõnakuulelikud , mitte üksnes nagu siis , kui ma olin teie juures , vaid ka nüüd veel rohkem minu ära olles , nõudke oma päästet kartuse ja värinaga !
50002013	Sest Jumal on see , kes teis on tegev , et te tahate ja tegutsete tema hea meele järgi .
50002014	Tehke kõik nurisemata ja kaksipidi mõtlemata ,
50002015	et te oleksite laitmatud ja puhtad , veatud Jumala lapsed keset tigedat ja pöörast sugupõlve , kelle seas teie paistate otsekui taevatähed maailmas ,
50002016	hoides elu sõna , minule kiitluseks Kristuse päeval , et ma ei ole tühja jooksnud ega teinud tühja tööd .
50002017	Ja kuigi minu veri peaks kahjana valatama teie usu ohvri ja jumalateenistuse üle , siiski ma rõõmutsen ja olen rõõmus ühes teie kõikidega .
50002018	Sellesama pärast olge ka teie rõõmsad ja rõõmutsege ühes minuga .
50002019	Ma loodan Issandas Jeesuses Timoteose varsti läkitada teie juurde , et ka minul oleks hea meel teada saades , kuidas teie käsi käib .
50002020	Sest mul pole kedagi muud nii üksmeelset minuga , kes nõnda tõsiselt hoolitseks teie eest .
50002021	Sest nad kõik otsivad eneste oma , aga mitte seda , mis on Kristuse Jeesuse oma .
50002022	Aga tema ustavust te teate , sest nagu laps oma isaga , nõnda on ta minuga ühes töötanud evangeeliumi kasuks .
50002023	Teda ma loodan nüüd läkitada , niipea kui näen , kuidas minu asi areneb .
50002024	Ent mul on kindel lootus Issandas , et ma ka ise varsti tulen .
50002025	Aga ma olen arvanud tarviliseks läkitada teie juurde vend Epafroditose , oma kaastöölise ja kaasvõitleja , teie apostli ja minu vajaduste eest hoolitseja ,
50002026	sellepärast et ta teid kõiki igatses ja suurt tuska tundis sellest , et olite kuulnud tema haigestumisest .
50002027	Sest tema oli ka tõesti suremas haige ; ent Jumal andis temale armu , aga mitte üksi temale , vaid ka minule , et mulle ei tuleks kurbust kurbuse peale .
50002028	Sellepärast ma läkitasin tema seda nobedamini , et te teda nähes jälle rõõmustuksite ja mul oleks vähem kurbust .
50002029	Siis võtke ta vastu Issandas kõige rõõmuga ja pidage niisuguseid mehi kalliks .
50002030	Sest Kristuse töö pärast oli ta surma suus ega hoolinud oma elust , et täita seda , mis teil jäi tegemata hoolitsemises minu eest .
50003001	Peale kõige , mu vennad , rõõmutsege Issandas ! Üht ja sama kirjutades ei tüüta see mind , aga teid see kinnitab .
50003002	Pidage silmas koeri , pidage silmas kurje töötegijaid , hoiduge katkilõikamise eest !
50003003	Sest ümberlõigatud , need oleme meie , kes Jumalat teenime vaimus , ja kiitleme Kristusest Jeesusest ega looda liha peale ,
50003004	ehkki mul oleks lootust liha peale . Kui keegi muu arvab , et tema võib liha peale loota , siis mina veel rohkem !
50003005	Ma olen ümber lõigatud kaheksandal päeval , ma olen Iisraeli soost , Benjamini suguharust , ma olen heebrealane , sündinud heebrealasist , käsuõpetuselt variser ,
50003006	innukas koguduse tagakiusaja , laitmatu käsuõiguse poolest .
50003007	Aga mis mulle oli kasuks , olen ma arvanud kahjuks Kristuse pärast .
50003008	Jah tõesti , mina arvan kõik kahjuks oma Issanda Kristuse Jeesuse ülivõimsa tunnetuse vastu , kelle pärast ma olen minetanud kõik selle ja pean kõike pühkmeiks , et kasuks saada Kristust
50003009	ja et mind leitaks tema seest ega oleks mul oma õigust , mis on käsust , vaid see õigus , mis tuleb Kristuse usu kaudu , see , mis tuleb Jumalalt usu varal ,
50003010	et ma tunneksin ära tema ja ta ülestõusmise väe ja tema kannatamise osaduse ning muutuksin tema surma sarnaseks ,
50003011	kui ma kuidagi pääsen ülestõusmisele surnute seast .
50003012	Ei mitte , et ma selle juba oleksin kätte saanud või oleksin juba täiuslik , vaid ma püüan kätte saada seda , mille pärast Kristus Jeesus mind on kätte saanud .
50003013	Vennad , mina ei arva seda juba kätte saanud olevat ; ent üht ma ütlen : ma unustan ära , mis on taga , ja sirutun sinnapoole , mis on ees ,
50003014	ma pürin seatud eesmärgi poole , taevase kutsumise võiduhinna poole Kristuses Jeesuses .
50003015	Nii mitu nüüd , kui meid on täiuslikku , mõelgem sama ! Ja kui te midagi mõtlete teisiti , siis Jumal ilmutab teile ka selle .
50003016	Ometi , kuhu oleme jõudnud , sealt käigem sama teed !
50003017	Järgige minu eeskuju , vennad , ja vaadelge neid , kes elavad nõnda nagu meie teile eeskujuks oleme .
50003018	Sest paljud , kellest ma teile olen sagedasti öelnud ja nüüd ütlen ka nuttes , elavad Kristuse risti vaenlastena .
50003019	Nende ots on hukatus , nende jumal on nende kõht ja nende au on nende häbis ; nad taotlevad maapealseid asju .
50003020	Sest meie ühiskond on taevas , kust me ka ootame Issandat Jeesust Kristust kui Õnnistegijat ,
50003021	kes meie alanduse ihu muudab oma äraseletatud ihu sarnaseks väge mööda , millega ta võib ka kõik teha oma alamaks .
50004001	Nõnda , mu armsad ja igatsetud vennad , minu rõõm ja pärg , seiske siis Issandas kindlatena , armsad !
50004002	Euodiat ma manitsen ja ma manitsen Süntühhet olema ühemõttelised Issandas .
50004003	Ja ma palun ka sind , tõsine kaastööline , aita neid naisi , kes on võidelnud evangeeliumi eest ühes minuga ja Kleemensiga ja mu teiste abimeestega , kelle nimed on eluraamatus .
50004004	Olge ikka rõõmsad Issandas ! Ja taas ma ütlen : olge rõõmsad !
50004005	Teie leebus saagu teatavaks kõigile inimestele . Issand on lähedal !
50004006	Ärge muretsege ühtigi , vaid laske kõiges oma palumised palve ja anumisega ühes tänuga saada Jumalale teatavaks .
50004007	Ja Jumala rahu , mis on ülem kõigest mõistusest , hoiab teie südamed ja mõtted Kristuses Jeesuses .
50004008	Viimaks , vennad , kõik , mis on tõsine , mis aus , mis õige , mis kasin , mis armas , mis on hea kuulda kui vooruslik komme ja kiituse väärt , sellele mõelge !
50004009	Mis te ka olete õppinud ja saanud ja kuulnud ja näinud minult , seda tehke ; ja rahu Jumal on siis teiega .
50004010	Väga suureks rõõmuks Issandas aga oli mulle see , et te juba uuesti virgusite mõtlema minule : sellele te mõtlesite ennegi , aga teil ei olnud juhust selleks .
50004011	Ma ei ütle seda puuduse pärast ; sest ma olen õppinud olema rahul sellega , mis mul on .
50004012	Oskan elada vähesega ja oskan elada külluses , olen kõigega ja kõigi oludega harjunud : nii olema söönud kui ka nägema nälga , elama nii külluses kui ka puuduses .
50004013	Ma suudan kõik temas , kes mind teeb vägevaks .
50004014	Siiski te tegite hästi , et mind toetasite minu viletsuses .
50004015	Ent teiegi , filiplased , teate , et armuõpetuse algusaegadest , kui ma läksin teele Makedooniast , ükski kogudus ei olnud osaduses minuga andmise ja võtmise arvepidamises kui ainult teie ,
50004016	sest Tessaloonikassegi te saatsite minu tarviduseks ühe ja teise korra .
50004017	Mitte , et ma andi püüan , vaid ma otsin vilja , mis kasuks oleks teie arvele .
50004018	Mul on nüüd kõike ja mul on rohkesti ; ma sain küllalt , kui ma Epafroditoselt võtsin vastu , mis teie olite lähetanud magusa lõhnana ja armsa ohvrina , mis on Jumalale meelepärast .
50004019	Aga küll minu Jumal täidab kõik teie vajaduse oma rikkust mööda auga Kristuses Jeesuses .
50004020	Aga Jumalale ja meie Isale olgu austus ajastute ajastuteni ! Aamen .
50004021	Tervitage kõiki pühasid Kristuses Jeesuses ! Teid tervitavad minu juures olevad vennad .
50004022	Kõik pühad saadavad teile tervitusi , aga iseäranis need , kes on keisri perest .
50004023	Meie Issanda Jeesuse Kristuse arm olgu teie vaimuga !
51001001	Paulus , Jumala tahtel Jeesuse Kristuse apostel , ja vend Timoteos ,
51001002	Kolossas elavaile pühadele ja usklikele vendadele Kristuses . Armu teile ja rahu Jumalalt , meie Isalt , ja Issandalt Jeesuselt Kristuselt !
51001003	Me täname Jumalat ja oma Issanda Jeesuse Kristuse Isa , palvetades igal ajal teie eest ,
51001004	sest me oleme kuulnud teie usust Kristuses Jeesuses ja teie armastusest kõigi pühade vastu ,
51001005	mis teil on taevasse tallele pandud lootuse pärast , millest te varemalt olete kuulnud evangeeliumi tõesõna kaudu ,
51001006	mis on tulnud teie juurde ja nõnda kogu maailmas on kandmas vilja ning kasvab , nõnda ka teie seas alates sellest päevast , mil te kuulsite ja tunnetasite Jumala armu tõe sees ,
51001007	nõnda nagu te seda ka õppisite Epafrase , meie armsa kaassulase käest , kes on ustav Kristuse abiline teie heaks ,
51001008	kes meile ka on teatanud teie armastusest Vaimus .
51001009	Sellepärast ei ole ka meie sellest päevast , mil me seda kuulsime , lakanud palvet tegemast ja palumast teie eest , et teid täidetaks tema tahtmise tunnetusega kõiges vaimulikus tarkuses ja arusaamises ,
51001010	et te elaksite väärikalt Issandale , et temale kõigiti meeldida , vilja kandes kõiges heas töös ning kasvades Jumala tunnetuses
51001011	ja saades vägevaks kõige väega tema au vägevust mööda kõigeks püsivuseks ja pikaks meeleks , rõõmuga
51001012	tänades Isa , kes teid on teinud kõlbavaks osa saama püha rahva pärandist valguses ,
51001013	kes meid on päästnud pimeduse võimusest ja on meid asetanud oma armsa Poja riiki .
51001014	Temas on meil lunastus , pattude andekssaamine .
51001015	Tema on nähtamatu Jumala kuju , kõige loodu esmasündinu .
51001016	Sest tema läbi on loodud kõik , mis on taevastes ja mis on maa peal , mis nähtav ja nähtamatu , olgu aujärjed , ülemused , valitsused , võimud ; kõik on loodud tema läbi ja temasse ;
51001017	ja tema ise on enne kõiki , ja kõik püsivad koos tema sees ;
51001018	ja tema on ihu - see on koguduse - pea ; ta on algus ja esmasündinu surnutest , et ta kõiges saaks esikohale .
51001019	Sest Jumal arvas heaks kõik täiuse lasta elada temas
51001020	ja tehes rahu ristivere läbi , lepitada tema läbi enese poole kõik , niihästi selle , mis on maa peal , kui ka selle , mis on taevas .
51001021	Ja ta on teid , kes enne olite temast võõrdunud ja oma meelsuse poolest vaenlased , tehes kurja , nüüd ka lepitanud oma lihalikus ihus surma läbi ,
51001022	et seada teid pühadena ja veatuina ja laitmatuina enese ette ,
51001023	kui te aga jääte ususse hästi rajatuina ja kindlaina ega lase endid ära pöörata evangeeliumi lootusest , mida te olete kuulnud ja mis on kuulutatud kõigele loodule taeva all ja mille teenijaks mina , Paulus , olen saanud .
51001024	Nüüd ma olen rõõmus oma kannatamistes teie pärast , ja mis mul veel puudub Kristuse viletsustest , selle ma täiendan omas lihas tema ihu heaks , mis on kogudus ,
51001025	kelle teenijaks ma olen saanud Jumala korralduse järgi , mis minu kätte on usaldatud , et teile täielikult kuulutada Jumala sõna :
51001026	seda saladust , mis oli varjul endiste ajastute ja sugupõlvede eest , aga nüüd on avalikuks tehtud tema pühadele ,
51001027	kellele Jumal tahtis teada anda , milline on selle saladuse auhiilguse rikkus paganate seas - see on Kristus teie sees , auhiilguse lootus ,
51001028	keda me kuulutame , manitsedes igat inimest ja õpetades igat inimest kõiges tarkuses , et valmistada igat inimest täielikuks Kristuses .
51001029	Selle jaoks minagi näen vaeva ja võitlen tema tarmu mööda , mis minus on vägevasti tegev .
51002001	Sellepärast ma tahan , et teil oleks teada , kui suur võitlus mul on teie ja laodikealaste pärast ja kõikide pärast , kes mu palet lihas ei ole näinud ,
51002002	et saaksid kinnitust nende südamed , olles kokku liidetud armastuses ja täieliku mõistmise kogu rikkusesse ning tunnetaksid Jumala saladuse , Kristuse ,
51002003	kelles peituvad kõik tarkuse ja tunnetuse aarded .
51002004	Seda ma ütlen selleks , et keegi teid ei petaks meelitavate kõnedega .
51002005	Sest kuigi mina liha poolest olen eemal , olen ma siiski vaimus teiega ühes ning olen rõõmus , nähes teie head korda ja teie kindlat usku Kristusesse .
51002006	Otsekui te nüüd olete vastu võtnud Kristuse Jeesuse , Issanda , nõnda käige temas
51002007	juurdunuina temasse ja rajatuina temale ning kinnitatuina usus , nõnda nagu teid on õpetatud , ja olge ülevoolavad tänus .
51002008	Vaadake , et keegi teid ei võtaks saagiks mõtteteaduse ja tühja pettusega , mis vastavad inimeste pärimusele , maailma algjõududele ja mitte Kristusele .
51002009	Sest temas elab kõik Jumala olemise täius ihulikult .
51002010	Ja te olete täidetud temas , kes on iga valitsuse ja võimu pea ;
51002011	ja temas te olete ka ümber lõigatud ümberlõikamisega , mida ei toimetata kätega , vaid lihaliku ihu äraheitmise teel , Kristuse ümberlõikamisega ,
51002012	kui teid ühes temaga maha maeti ristimises , milles teid ühes üles äratati usu läbi , mis on tegev Jumala väes , kes tema surnuist üles äratas .
51002013	Ka teid , kes olite surnud üleastumistes ja oma ümberlõikamata lihas , on ta ühes temaga teinud elavaks , andes meile andeks kõik üleastumised ,
51002014	kui ta kustutas meie kohta käiva võlakirja ühes selle sätetega ; see oli meie vastu ja selle ta kõrvaldas , seda risti külge naelutades .
51002015	Ta riisus ülemustelt ja võimudelt relvad ning tegi nad avaliku pilke alusteks , võidutsedes nende üle Kristuses .
51002016	Sellepärast ärgu ükski mõistku kohut teie üle sööma või jooma ja pühade või noorkuu või hingamispäevade pärast ,
51002017	mis on vaid tulevaste asjade vari , kuna ihu on Kristuse oma .
51002018	Ärgu siis teie võiduandi teilt riisugu ükski , kellele meeldib alandlikkus ja inglite austamine ning kes tungib sellesse , mis ta nägemuses on näinud , lastes ilmaasjata ennast täis puhuda oma lihaliku meele poolt ,
51002019	ja kes ei pea kinni peast , kelles kogu ihu kokku liidetakse ja koos hoitakse kõõluste ja sidemete abil ning kasvab Jumala poolt seatud kasvamist .
51002020	Kui te nüüd ühes Kristusega olete surnud maailma algjõududele , miks te siis , nagu elaksite maailmas , lasete endile teha määrusi :
51002021	" Ära puuduta ! Ära maitse ! Ära katsu käega ! "
51002022	- seda , mis kõik on määratud kadumisele kulutamise teel - inimeste käskude ja õpetuste järgi ?
51002023	Sel kõigel on küll tarkuse nägu omatehtud jumalateenistuse , alandlikkuse ja ihu kurnamise tõttu , aga mis on ilma erlise väärtuseta ja mis sünnib liha rahuldamiseks .
51003001	Kui te nüüd ühes Kristusega olete surnuist üles tõusnud , siis otsige seda , mis on ülal , kus Kristus on istumas Jumala paremal käel .
51003002	Mõelge sellele , mis on ülal , mitte sellele , mis on maa peal !
51003003	Sest teie olete surnud ja teie elu on varjul ühes Kristusega Jumalas .
51003004	Kui Kristus , meie elu , saab avalikuks , siis saate ka teie ühes temaga avalikuks au sees .
51003005	Sellepärast surmake oma maapealsed liikmed : hoorus , roppus , kired , pahad himud ja ahnus , mis on ebajumalateenistus ;
51003006	nende pärast tuleb Jumala viha ;
51003007	nende sees käisite muiste ka teie , kui elasite neis .
51003008	Ent nüüd jätke teiegi maha see kõik : viha , ärritatavus , kurjus , pilkamine , ropud sõnad oma suust .
51003009	Ärge rääkige valet üksteisest , sest te olete endid lahti riietanud vanast inimesest tema tegudega ,
51003010	ja olete riietunud uude inimesse , kes on uuendatud õigesti tunnetama oma Looja kuju järgi ,
51003011	kus ei ole kreeklast ega juuti , ei ümberlõigatut ega ümberlõikamatut , ei harimatut ega sküüti , ei orja ega vaba , vaid kõik ja kõikide sees on Kristus !
51003012	Riietuge siis kui Jumala valitud pühad ja armastatud südamliku halastusega , heldusega , alandusega , tasadusega , pika meelega ,
51003013	sallides üksteist ja andeks andes üksteisele , kui kellelgi on kaebust teise peale . Nõnda nagu Kristus teile on andeks andnud , nõnda tehke ka teie .
51003014	Aga kõigele sellele lisaks olgu armastus ; see on täiuslik side .
51003015	Ja Kristuse rahu valitsegu teie südameis , sest selleks te olete kutsutud ühes ihus . Ja olge tänulikud .
51003016	Kristuse sõna elagu rohkesti teie seas . Kõige tarkusega õpetage ja juhatage üksteist psalmidega ja kiituslauludega ja vaimulike lauludega , tänumeeles lauldes Issandale oma südames .
51003017	Ja kõik , mida te iganes teete sõnaga või tööga , seda tehke kõik Issanda Jeesuse nimel , tänades Jumalat Isa tema läbi !
51003018	Naised , olge meestele allaheitlikud , nõnda nagu on kohus Issandas !
51003019	Mehed , armastage oma naisi ja ärge olge karmid nende vastu !
51003020	Lapsed , olge oma vanemaile sõnakuulelikud kõigis asjus , sest see on Issandale meelepärast !
51003021	Isad , ärge ärritage oma lapsi , et nad ei läheks araks !
51003022	Orjad , olge sõnakuulelikud kõigis asjus neile , kes isandad on liha poolest , mitte silmakirjaks nagu need , kes püüavad olla inimestele meelepärast , vaid siirast südamest , kartes Issandat !
51003023	Mida te iganes teete , seda tehke südamest , nõnda nagu Issandale ja mitte nagu inimestele ,
51003024	teades , et te saate Issandalt pärandi palga ! Te teenite Issandat Kristust !
51003025	Aga kes teeb ülekohut , saab kätte , mis ta on ülekohut teinud , ja ei tehta vahet isikute vahel .
51004001	Isandad , tehke oma orjadele , mis on õige ja kohus , ja teadke , et ka teil on Issand taevas !
51004002	Jääge kindlasti palvesse ja valvake palves tänuga ,
51004003	paludes ühtlasi ka meie eest , et Jumal meile avaks sõna ukse , et saaksime rääkida Kristuse saladust , mille pärast mina olengi seotud ,
51004004	et ma seda võiksin avaldada , nõnda nagu mul tuleb kõnelda .
51004005	Kohelge targasti neid , kes on väljaspool , ja pidage aega kalliks !
51004006	Teie kõne olgu alati armu sees , soolaga soolatud , et te teaksite , kuidas teil tuleb igaühele kosta .
51004007	Kuidas mu käsi käib , küll seda kõike teatab teile Tühhikos , armas vend ja ustav abiline ning kaassulane Issandas ,
51004008	kelle ma praegu läkitan teie juurde selle tarvis , et te saaksite teada , kuidas meie käsi käib , ja et ta kinnitaks teie südameid ,
51004009	ühes ustava ja armsa venna Oneesimosega , kes on teie seast . Küll nad annavad teile teada , kuidas siin kõigega lugu on .
51004010	Teile saadab tervisi Aristarhos , mu vangiseltsiline , ja Markus , Barnabase õepoeg , kelle kohta te juba olete saanud juhatusi , et kui ta tuleb teie juurde , te võtaksite ta vastu .
51004011	Ja teid tervitab Jeesus , keda hüütakse Justuseks . Need on ümberlõigatuist olnud ainsad kaastöölised Jumala riigi alal , ja nad on olnud mulle troostiks .
51004012	Teid tervitab Epafras , kes on teie seast , Kristuse Jeesuse sulane , kes alati võitleb teie eest palveis , et te püsiksite täiuslikena ja oleksite täidetud kõige Jumala tahtmisega .
51004013	Sest ma annan temale selle tunnistuse , et ta kannab väga suurt hoolt teie eest ja nende eest , kes on Laodikeas ja kes on Hierapolises .
51004014	Teid tervitab arst Luukas , kes mulle on armas , ja Deemas .
51004015	Tervitage vendi Laodikeas ja Nümfat ja kogudust ta majas .
51004016	Ja kui see kiri on loetud teie juures , siis tehke nii , et seda loetaks ka Laodikea koguduses , ja et teie loeksite ka Laodikeast tulevat kirja .
51004017	Ja öelge Arhipposele : " Pea silmas oma ametit , mille sa oled saanud Issandalt , et sa seda täidaksid ! "
51004018	See tervitus on minu , Pauluse , oma käega . Mõelge mu ahelatele ! Arm teiega !
52001001	Paulus ja Silvaanus ja Timoteos tessalooniklaste kogudusele Jumalas Isas ja Issandas Jeesuses Kristuses . Armu teile ja rahu !
52001002	Me täname alati Jumalat teie kõikide eest ning tuletame teid meelde oma palvetes , lakkamatult
52001003	meenutades teie usu tegu ja armastuse tööd ning kannatlikkust lootuses meie Issandale Jeesusele Kristusele Jumala ja meie Isa ees ,
52001004	teades , et teie , Jumala armastatud vennad , olete valitud .
52001005	Sest meie evangeelium ei tulnud teie juurde mitte ainult sõnaga , vaid ka väega ning Püha Vaimuga ja väga kindla veendumusega , nagu te ju isegi teate , missugused me olime teie seas teie pärast .
52001006	Ja teist said meie ja Issanda järgijad , kui te võtsite sõna vastu suures viletsuses Püha Vaimu rõõmuga ,
52001007	nii et te olete saanud eeskujuks kõigile usklikele Makedoonias ja Ahhaias .
52001008	Sest teie juurest on Issanda sõna kostnud mitte ainult Makedooniasse ja Ahhaiasse , vaid ka igale poole on levinud teie usk Jumalasse , nõnda et meil pole tarvis sellest midagi rääkida .
52001009	Ise nad ju jutustavad meist , kuidas me oleme tulnud teie juurde ja kuidas te olete pöördunud ebajumalaist Jumala poole teenima elavat ja tõelist Jumalat
52001010	ning ootama taevast tema Poega , kelle tema on surnuist üles äratanud , Jeesust , kes meid tõmbab välja tulevasest vihast .
52002001	Teie ise ju teate , vennad , et meie tulek teie juurde ei ole olnud tühine ;
52002002	vaid , kuigi meie , nagu te teate , olime kannatanud Filipis ja saanud teotada , võtsime siiski oma Jumalas julguse kuulutada teile Jumala evangeeliumi suure võitlusega .
52002003	Sest meie manitsus ei tule mitte eksimeelest , ei ebapuhtast mõttest ega kavalusest ,
52002004	vaid nõnda nagu Jumal on meid arvanud kõlbavaks usaldada evangeelium meie kätte , nõnda me ka räägime , ei mitte , nagu tahaksime olla inimestele , vaid Jumalale meelepärast , kes katsub läbi meie südamed .
52002005	Sest me ei ole iialgi tarvitanud meelitavaid sõnu , nagu te teate , ega ka ettekäändeid ahnuseks : Jumal on tunnistaja .
52002006	Me ei otsi ka austust inimestelt , ei teilt ega muilt ,
52002007	kuigi me Kristuse apostlitena oleksime võinud esineda tähtsatena ; vaid me oleme saanud leebeiks teie seas nagu imetaja ema , kes hellitab oma lapsi ;
52002008	nõnda meie , teid ihaldades , olime valmis teile andma mitte ainult Jumala evangeeliumi , vaid ka oma hinged , sest te olite meile armsaks saanud .
52002009	Te mäletate ju , vennad , meie tööd ja vaeva : ööd ja päevad me tegime tööd selleks , et mitte kedagi teie seast koormata , ja kuulutasime teie seas Jumala evangeeliumi .
52002010	Teie ja Jumal olete tunnistajad , kui pühasti ja õigesti ja laitmatult me suhtusime teisse usklikesse ;
52002011	nagu te ka teate , kuidas me igaüht teie seast otsekui isa oma lapsi
52002012	õhutasime ja julgustasime , teid manitsedes elama nõnda , kuidas kohus on Jumala ees , kes teid kutsub oma riiki ja ausse .
52002013	Ja seepärast meiegi täname lakkamatult Jumalat , et teie , kuuldes meilt Jumala sõna , ei võtnud seda vastu mitte inimeste sõnana , vaid sellena , mida see tõesti on , Jumala sõnana , mis ka on tegev teie sees , kes usute .
52002014	Sest teie , vennad , olete saanud nende Kristuses Jeesuses olevate Jumala koguduste järgijaiks , mis on Judeas , sest ka teie olete saanud sedasama kannatada oma suguvendade poolt , nõnda nagu nemadki juutide poolt ,
52002015	kes tapsid Issanda Jeesuse ja prohvetid , ja kiusasid meid taga , ja ei ole Jumalale meelepärast , ja on kõigi inimeste vastased
52002016	ning keelavad meid rääkimast paganaile nende päästmiseks , et täita kõigiti oma pattude mõõtu . Aga viha ongi juba tulnud nende peale lõpuni .
52002017	Meie aga , vennad , olles teist lahutatud natukeseks ajaks küll palge , mitte aga südame poolest , oleme seda suurema himuga püüdnud näha saada teie palet .
52002018	Seepärast oleme tahtnud tulla teie juurde , mina , Paulus , küll üks kord ja teinegi kord , aga saatan on meid takistanud .
52002019	Sest kes on meie lootus või rõõm või kiitlemise pärg - kas mitte teiegi - meie Issanda Jeesuse Kristuse ees tema tulemises ?
52002020	Sest teie olete meie au ja rõõm .
52003001	Sellepärast meie , kui me enam ei läbenud kannatada , arvasime heaks jääda üksinda Ateenasse
52003002	ja läkitasime Timoteose , oma venna ja Jumala kaastöölise Kristuse evangeeliumi kuulutamises , teid kinnitama ja manitsema teie usu pärast ,
52003003	et ükski ennast ei laseks vintsutada neis viletsusis . Sest te isegi teate , et meid on neisse pandud .
52003004	Sest ka siis , kui olime teie juures , ütlesime teile ette , et meid vaevad ootavad , nõnda nagu ongi sündinud ja on teile teada .
52003005	Sellepärast ka mina , kui ma enam ei läbenud , läkitasin tema kuulama teie usku , kas ehk vahest kiusaja ei ole teid kiusanud ja kas meie vaev ei ole saanud tühjaks .
52003006	Aga kui Timoteos nüüd tuli meie juurde teie juurest ja tõi rõõmsaid sõnumeid teie usust ja armastusest ja et te peate meid alati heas mälestuses ning igatsete meid näha saada , nõnda nagu meiegi teid ,
52003007	siis oleme trööstitud teie suhtes , vennad , kõiges oma hädas ja kitsikuses teie usu läbi ,
52003008	sest et nüüd me elame , kui teie püsite kindlasti Issandas .
52003009	Sest missugust tänu me võimegi anda Jumalale teie pärast kõige selle rõõmu eest , mis meil on teist oma Jumala ees ,
52003010	kuna me ööd ja päevad oleme kõige palavamas palves , et saaksime näha teie palet ja täita seda , mis teie usul veel on puudu .
52003011	Aga meie Jumal ja Isa ise ja meie Issand Jeesus Kristus juhtigu meie tee teie juurde .
52003012	Ent teid kasvatagu Issand ja tehku teid rikkaks armastuse poolest üksteise vastu ja kõikide vastu , nagu meiegi oleme teie vastu ,
52003013	et kinnitada teie südamed laitmatuiks pühitsuses Jumala ja meie Isa ees meie Issanda Jeesuse tulekul kõigi ta pühadega .
52004001	Peale selle nüüd , vennad , me palume ja manitseme teid Issandas Jeesuses , et teie , nõnda nagu te meilt olete õppinud , kuidas elada ja olla Jumalale meeltmööda , ja nõnda nagu te juba elategi , kasvaksite veel täiuslikumaks .
52004002	Sest te teate , mis käsud me teile oleme andnud Issanda Jeesuse läbi .
52004003	Sest see on Jumala tahtmine , teie pühitsus , et te hoiduksite hooruse eest ,
52004004	et igaüks teie seast teaks hoida oma astjat pühaduses ja aus ,
52004005	mitte himude kiimas , nõnda nagu paganad , kes ei tunne Jumalat ,
52004006	et ükski teist ei teeks ülekohut ega petaks oma venda asjaajamises , sest et Issand on kättemaksja kõigi niisuguste asjade eest , nõnda nagu me olemegi teile enne öelnud ning tunnistanud .
52004007	Sest Jumal ei ole meid mitte kutsunud rüvedusele , vaid pühitsusele .
52004008	Seepärast , kes seda hülgab , ei hülga inimest , vaid Jumala , kes ka annab oma Püha Vaimu teie sisse .
52004009	Aga vennalikust armastusest ei ole vaja teile kirjutada , sest teid endid on Jumal õpetanud armastama üksteist ;
52004010	sest te teete seda ka kõigile vendadele kogu Makedoonias . Me ainult manitseme teid , vennad , et te kasvaksite veel täiuslikumaks
52004011	ja otsiksite au selles , et elate vaiksesti ja ajate oma asju ning teete tööd oma kätega , nõnda nagu me oleme teid käskinud ,
52004012	et te käitumises oleksite ausad nende vastu , kes on väljaspool , ega vajaks ühegi abi .
52004013	Aga me ei taha , et teil , vennad , oleks teadmata nende järg , kes on läinud magama , et teiegi ei läheks nõnda kurvaks nagu teised , kellel ei ole lootust .
52004014	Sest kui me usume , et Jeesus on surnud ning üles tõusnud , nõnda ka Jumal toob esile Jeesuse kaudu need , kes ühes temaga on läinud magama .
52004015	Sest seda me ütleme teile Issanda sõnaga , et meie , kes elame ja üle jääme Issanda tulemiseni , ei jõua mitte ette neist , kes on läinud magama ;
52004016	sest et Issand ise tuleb taevast alla sõjahüüuga , peaingli hääle ning Jumala pasunaga , ja Kristuses surnud tõusevad üles esmalt ;
52004017	selle järele kistakse meid , kes elame ja üle jääme , ühtlasi nendega pilvede peal Issandale vastu üles õhku , ja nõnda saame olla ikka ühes Issandaga .
52004018	Kinnitage nüüd üksteist nende sõnadega !
52005001	Aga aegadest ja tundidest ei ole teile , vennad , tarvis kirjutada ,
52005002	sest te ise teate selgesti , et Issanda päev tuleb nagu varas öösel .
52005003	Kui nad ütlevad : " Nüüd on rahu ja julgeolek ! " , tabab neid äkiline hukatus nõnda nagu lapsevaev naise , kes on käima peal ; ja nad ei pääse mitte pakku .
52005004	Aga teie , vennad , ei ole mitte pimeduses , nii et see päev teid saaks haarata kui varas .
52005005	Teie kõik olete ju valguse lapsed ja päeva lapsed . Meie ei ole mitte öö ega pimeduse lapsed .
52005006	Siis ärgem magagem nagu teised , vaid valvakem ja olgem kained .
52005007	Sest kes magavad , need magavad öösel , ja kes joobnud on , need on öösel joobnud .
52005008	Aga meie , kes oleme päeva lapsed , olgem kained , varustatud usu ja armastuse raudrüüga ja päästelootuse kiivriga .
52005009	Sest Jumal ei ole meid pannud viha alla , vaid pääste omandamisele meie Issanda Jeesuse Kristuse läbi ,
52005010	kes meie eest suri , et meie , kas valvame või magame , ühes temaga elaksime .
52005011	Sellepärast manitsege üksteist ja kosutage üksteist , nagu te seda teetegi .
52005012	Aga me palume teid , vennad , tunnustada neid , kes teevad tööd teie seas ja on teie ülevaatajad Issandas ning juhatavad teid ,
52005013	ja pidada neid üpris väga armsaks nende töö pärast . Pidage rahu isekeskis !
52005014	Me manitseme teid , vennad : noomige korratuid , julgustage argu , toetage nõtru , olge pika meelega kõikide vastu .
52005015	Katsuge , et ükski teisele ei tasu kurja kurjaga , vaid püüdke ikka teha head üksteisele ja kõikidele .
52005016	Olge ikka rõõmsad !
52005017	Palvetage lakkamata !
52005018	Olge tänulikud kõige eest ; sest see on Jumala tahtmine teie suhtes Kristuses Jeesuses .
52005019	Ärge kustutage Vaimu !
52005020	Ärge pange halvaks prohvetlikult kõnelemist !
52005021	Katsuge kõike läbi ; pidage kinni , mis hea on !
52005022	Hoiduge kõiksuguse kurja eest !
52005023	Aga rahu Jumal ise pühitsegu teid täielikult ja kogu teie vaim ja hing ja ihu säiligu laitmatuina meie Issanda Jeesuse Kristuse tulekuks .
52005024	Ustav on see , kes teid kutsub ; küll ta teebki seda .
52005025	Vennad , palvetage meie eest !
52005026	Tervitage kõiki vendi püha suudlusega .
52005027	Ma vannutan teid Issanda juures , et te selle kirja ette loeksite kõigile vendadele .
52005028	Meie Issanda Jeesuse Kristuse arm olgu teiega !
53001001	Paulus ja Silvaanus ja Timoteos tessalooniklaste kogudusele Jumalas , meie Isas , ja Issandas Jeesuses Kristuses .
53001002	Armu teile ja rahu Jumalalt , meie Isalt , ja Issandalt Jeesuselt Kristuselt !
53001003	Me oleme alati kohustatud Jumalat tänama teie eest , vennad , nõnda nagu on sünnis , sest et teie usk vägevasti kasvab ja armastus jõudsasti edeneb igaühes teie kõikide seas üksteise vastu ,
53001004	nõnda et me isegi teist kiitleme Jumala kogudustes , teie kannatlikkusest ja usust , kõigis teie tagakiusamistes ja viletsusis , mida te kannatate
53001005	Jumala õige kohtu tõestuseks , et teid arvataks Jumala riiki väärt olevat , mille pärast te ka kannatate ,
53001006	kui see kuidagi on õige Jumala ees , et teie vaevajaile tasutaks vaevamisega
53001007	ja teile , keda vaevatakse , antaks hingamist ühes meiega , kui Issand Jeesus ilmub taevast oma väe inglitega
53001008	tuleleegis ja maksab kätte neile , kes ei tunne Jumalat ja kes ei alistu meie Issanda Jeesuse Kristuse evangeeliumile ,
53001009	kes saavad nuhtluseks igavese hukatuse , hülgamise Issanda palge eest ja tema vägevuse auhiilgusest ,
53001010	kui ta sel päeval tuleb , et austatud olla oma pühades ja imestatav kõigi usklike seas , sest et meie tunnistust teie kohta on ustud .
53001011	Selleks me palumegi alati teie eest , et meie Jumal peaks teid kutsumisväärseks ja teeks täielikuks kõik teie hea meele tubliduse ja teie usu teo väes ,
53001012	et meie Issanda Jeesuse Kristuse nime austataks teie sees ja teid tema sees meie Jumala ja meie Issanda Jeesuse Kristuse armu mööda .
53002001	Aga me palume teid , vennad , meie Issanda Jeesuse Kristuse tulemise ja meie kokkusaamise pärast temaga ,
53002002	et te ei annaks endid niipea kõigutada sinna ja tänna eemale õigest meelest ega heidutada ei vaimu läbi ega sõna läbi või kirja läbi , otsekui oleks see meie lähetatud , nagu peaks Issanda päev olema käes .
53002003	Ärgu ükski teid petku mingil kombel ; sest see päev ei tule mitte enne , kui on tulnud ärataganemine ja saanud avalikuks ülekohtu-inimene , hukatusepoeg ,
53002004	kes paneb vastu ja tõstab enese üle kõige , mida nimetatakse Jumalaks või jumalateenistuseks , nii et ta istub Jumala templisse ja ütleb enese olevat Jumala .
53002005	Eks te mäleta , et ma seda teile ütlesin , kui olin alles teie juures ?
53002006	Ja nüüd te teate , mis takistab teda saamast avalikuks omal ajal .
53002007	Sest ülekohtu saladus on juba mõjumas ; ainult peab enne vahelt kõrvaldatama see , kes teda siiamaani takistab ;
53002008	ja siis saab avalikuks ülekohtune - kelle Issand Jeesus hävitab oma suu vaimuga ja kellele ta teeb otsa oma tulemise ilmumisega -
53002009	kelle tulemine sünnib saatana võimu mõjustusel igasuguses valeväes ja valetunnustähtedega ja valeimetegudega
53002010	ja igasuguse ülekohtu pettuses neile , kes hukka lähevad , sellepärast et nad ei võtnud vastu tõearmastust , et nad oleksid võinud pääseda .
53002011	Ja sellepärast Jumal läkitab neile vägeva eksituse , et nad hakkavad uskuma valet ,
53002012	et mõistetaks hukka kõik need , kes ei ole uskunud tõde , vaid kellel on olnud hea meel ülekohtust .
53002013	Aga me peame alati tänama Jumalat teie eest , Issanda armastatud vennad , et Jumal algusest teid on valinud õndsuseks Vaimu pühitsemise ja tõeusu kaudu ,
53002014	milleks ta on teidki kutsunud meie evangeeliumi läbi , et te kätte saaksite meie Issanda Jeesuse Kristuse au .
53002015	Siis seiske nüüd , vennad , ja pidage kinni neist õpetusist , mis te meilt olete õppinud suusõnal või kirja teel .
53002016	Aga meie Issand Jeesus Kristus ise ja Jumal , meie Isa , kes meid on armastanud ja meile on andnud igavese troosti ja hea lootuse armuannina ,
53002017	trööstigu teie südameid ja kinnitagu teid igasuguses heas teos ja sõnas !
53003001	Lõppeks , vennad , paluge meie eest , et Issanda sõna leviks ja et see tõuseks ausse nõnda nagu teiegi juures ,
53003002	ja et me pääseksime nurjatute ja kurjade inimeste käest . Sest usk ei ole mitte igaühe oma .
53003003	Aga Issand on ustav , kes teid kinnitab ja kurja eest hoiab .
53003004	Ja me loodame teist Issandas , et te nüüd ja ka edaspidi teete , mida me käsime .
53003005	Ent Issand juhtigu teie südamed Jumala armastuse ja Kristuse kannatlikkuse poole .
53003006	Aga me käsime teid , vennad , meie Issanda Jeesuse Kristuse nimel hoiduda igast vennast , kes elab korratut elu ja mitte seda pärimust mööda , mille olete meilt saanud .
53003007	Sest te teate ise , kuidas te peate meie eeskuju järgi elama , sest me ei ole elanud korratult teie keskel
53003008	ega ole kellegi juures leiba muidu söönud , vaid oleme vaeva ja rängeldamisega ööd ja päevad teinud tööd , et mitte kedagi teie seast koormata ;
53003009	ei mitte , et meil poleks selleks meelevalda , vaid et me annaksime teile head eeskuju käia meie järel .
53003010	Sest ka siis , kui olime teie juures , seadsime nii , et kes ei taha tööd teha , ärgu ka söögu .
53003011	Me kuuleme ju , et mõned teie seast elavad korratut elu ega tee tööd , vaid janditavad .
53003012	Ent niisuguseid me käsime ja manitseme Issandas Jeesuses Kristuses , et nad vaikselt tööd tehes sööksid omaenese leiba !
53003013	Kuid teie , vennad , ärge tüdige head tegemast !
53003014	Aga kui keegi meie sõna , mis meie kirja kaudu on öeldud , ei võta kuulda , siis pidage teda silmas ja ärge tehke tegemist temaga , et ta häbeneks .
53003015	Ometi ärge pidage teda vaenlaseks , vaid hoiatage teda kui venda .
53003016	Aga Rahuissand ise andku teile rahu alati ja igal viisil ! Issand olgu teie kõikidega !
53003017	See tervitus on minu , Pauluse käega ; see on tunnuseks igas kirjas ; nõnda ma kirjutan .
53003018	Meie Issanda Jeesuse Kristuse arm olgu teie kõikidega !
54001001	Paulus , Kristuse Jeesuse apostel Jumala , meie Õnnistegija , ja Kristuse Jeesuse , meie lootuse käsul ,
54001002	Timoteosele , oma tõelisele pojale usus . Armu , halastust , rahu Jumalalt Isalt ja Kristuselt Jeesuselt , meie Issandalt !
54001003	Nõnda kuidas ma Makedooniasse minnes sind õhutasin jääma kauemaks Efesosse , et mõningaid manitseda , et nad ei õpetaks teisiti
54001004	ega teeks tegemist tühjade juttudega ja lõpmatute suguvõsade üleslugemistega , mis tekitavad rohkem küsimusi kui Jumala majapidamisest arusaamist usus , nõnda tee .
54001005	Sest käskimise eesmärk on armastus puhtast südamest ja heast südametunnistusest ja silmakirjatsematust usust .
54001006	Neist on mõned ära taganenud ja kaldunud kõrvale tühja kõne poole ,
54001007	tahtes olla käsuõpetajad , kuigi nad ei mõista seda , mida nad räägivad , ega seda , mida nad kindlasti väidavad .
54001008	Me ju teame , et käsk on hea , kui keegi seda käsitleb käsu kohaselt
54001009	ja peab meeles , et käsku pole seatud õigele , vaid ülekohtustele ja kangekaelseile , jumalakartmatuile ja patustele , õelatele ja roojastele , isatapjaile ja ematapjaile , mõrtsukaile ,
54001010	hoorajaile , poisipilastajaile , inimesemüüjaile , valelikele , valevandujaile ja kõigele muule , mis käib õige õpetuse vastu -
54001011	õndsa Jumala au evangeeliumi järgi , mis on usaldatud minu kätte .
54001012	Ma tänan teda , kes mind on teinud vägevaks , Kristust Jeesust , meie Issandat , et ta mind on pidanud ustavaks , pannes mind oma teenistusse ,
54001013	ehk ma küll enne olin pilkaja ja tagakiusaja ja vägivaldne . Aga ma olen armu saanud , sest ma olin seda teinud teadmata , uskmatus meeles .
54001014	Meie Issanda arm aga on olnud üliväga suur usu ja armastusega , mis on Kristuses Jeesuses .
54001015	Ustav on see sõna ja kõigiti vastuvõetav , et Kristus Jeesus on tulnud maailma päästma patuseid , kelle seast mina olen suurim ;
54001016	kuid sellepärast ma olen saanud armu , et Jeesus Kristus kõigepealt minus osutaks kõike oma pikka meelt eeskujuks neile , kes veel edaspidi saavad usklikuks temasse igaveseks eluks .
54001017	Aga ajastute Kuningale , kadumatule , nähtamatule , ainule Jumalale olgu au ja austus ajastute ajastuteni ! Aamen .
54001018	Selle käsu ma panen su südamele , mu poeg Timoteos , vastavalt varemaile sinu kohta käivaile ennustustele , et sa nende varal võitleksid õilsat võitlust ,
54001019	omades usku ja head südametunnistust , mille mõningad on tõuganud enesest ära ja on selle tõttu usu suhtes läinud põhja nagu laev .
54001020	Nende seast on Hümenaios ja Aleksandros , keda ma olen andnud saatana meelevalda , et nad karistuse all võõrduksid pilkamisest .
54002001	Ma manitsen siis nüüd kõigepealt tegema palveid , palvusi , eestpalveid , tänupalveid kõigi inimeste eest ,
54002002	kuningate ja kõigi ülemate eest , et võiksime vaikset ja rahulikku elu elada kõiges jumalakartuses ja aususes .
54002003	Sest see on hea ja armas Jumala , meie Õnnistegija meelest ,
54002004	kes tahab , et kõik inimesed õndsaks saaksid ja tõe tunnetusele tuleksid .
54002005	Sest Jumal on üks , ka vahemees üks Jumala ja inimeste vahel , inimene Kristus Jeesus ,
54002006	kes andis iseenese lunastushinnaks kõikide eest , et sellest antaks tunnistust parajail aegadel ;
54002007	ja selle tarvis olen mina pandud kuulutajaks ja apostliks - ma räägin tõtt Kristuses ega valeta mitte - paganate õpetajaks usus ja tões .
54002008	Ma tahan siis , et mehed palvetaksid igas kogumispaigas ja tõstaksid üles pühad käed ilma vihata ja kahtlemiseta ;
54002009	nõndasamuti ka , et naised , viisakalt riietatud , endid ehiksid häbeliku ja mõistliku meelega , mitte juuksepalmikutega ega kullaga ega pärlitega ega kalliste riietega ,
54002010	vaid heade tegudega , nõnda kui sobib naistele , kes endid tunnistavad jumalakartlikeks .
54002011	Naine õppigu vaiksel viisil , olles kõigiti alistuv .
54002012	Aga naisele ma ei luba õpetada ega valitseda mehe üle , vaid ta elagu vaikselt .
54002013	Sest Aadam loodi enne , siis Eeva ;
54002014	ega Aadamat petetud , vaid naist peteti ja ta sattus üleastumisse ,
54002015	aga ta saab õndsaks lastesünnitamise läbi , kui ta jääb ususse ja armastusse ning pühitsusse mõistliku meelega .
54003001	Ustav on see sõna : kui keegi püüab koguduse ülevaataja ametisse , siis ta igatseb kaunist tööd .
54003002	Niisiis tuleb koguduse ülevaatajal olla laitmatu , ühe naise mees , kaine , mõistlik , viisakas , külalislahke , osav õpetama ;
54003003	mitte joodik , mitte riiakas , vaid leebe , rahunõudja , mitte rahaahne ,
54003004	vaid kes oma maja hästi valitseb , kes oma lapsi peab sõnakuulmises kõige aususega .
54003005	Sest kui keegi iseenese maja ei oska juhtida , kuidas ta võib hoolt kanda Jumala koguduse eest ?
54003006	Ta ärgu olgu alles vastpöördunu , et ta ei läheks uhkeks ega langeks sama nuhtluse alla kui kurat .
54003007	Ka olgu tal hea tunnistus neilt , kes on väljaspool kogudust , et ta ei satuks naeru alla ja kuradi köitesse .
54003008	Nõndasamuti tuleb ka abilistel olla ausad , mitte kahekeelsed , mitte joomamehed , mitte liigkasuvõtjad , vaid sellised ,
54003009	kellel usu saladus on puhtas südametunnistuses .
54003010	Ent nad katsutagu enne läbi ja siis , kui nad on laitmatud , astugu nad ametisse .
54003011	Nõndasamuti olgu nende naised ausad , mitte keelepeksjad , kained , ustavad kõigis asjus .
54003012	Koguduse abilised olgu ühe naise mehed , kes oma lapsi ja oma peret hästi juhivad .
54003013	Sest need , kes on hästi pidanud oma ametit , saavutavad enestele kauni lugupidamise ja suure julguse usus , mis on Kristuses Jeesuses .
54003014	Seda kirjutan sulle , ehk ma küll loodan pea tulla sinu juurde ,
54003015	et kui ma viibin , sa teaksid , kuidas tuleb käituda Jumala kojas , mis on elava Jumala kogudus , tõe sammas ja alustugi .
54003016	Ja vastuvaieldamatu suur on jumalakartuse saladus : Jumal on avalikuks saanud lihas , õigeks mõistetud Vaimus , ilmunud inglitele , kuulutatud paganate seas , usutud maailmas , üles võetud ausse !
54004001	Aga Vaim ütleb selge sõnaga , et viimsel ajal mõned taganevad usust ja hoiavad eksitajate vaimude ja kurjade vaimude õpetuste poole ,
54004002	valekuulutajate silmakirjaliku vagaduse tõttu , kes oma südametunnistusse otsekui tulise märgi on põletanud
54004003	ja keelavad abiellumast ning maitsmast rooga , mis Jumal on loonud selleks , et usklikud ja tõetundjad seda vastu võtaksid tänuga .
54004004	Sest kõik , mis Jumal on loonud , on hea , ja miski ei ole hüljatav , kui seda vastu võetakse tänuga .
54004005	Sest seda pühitsetakse Jumala sõna ja palve läbi .
54004006	Kui sa seda vendadele ette paned , oled sa Kristuse Jeesuse hea abiline ja toidad ennast usu ja hea õpetuse sõnadega , mida sa oled järginud .
54004007	Ent kõlvatut ja vananaiste vada väldi , aga harjuta ennast jumalakartuses .
54004008	Sest ihulikust harjutusest on pisut kasu ; aga jumalakartusest on kasu kõigile asjadele ja sellel on käesoleva ja tulevase elu tõotus .
54004009	Ustav on see sõna ja kõigiti vastuvõetav .
54004010	Sest selleks me näeme vaeva ja võitleme , et me oleme lootnud elava Jumala peale , kes on kõigi inimeste , iseäranis usklike , Õnnistegija .
54004011	Seda käsi ja õpeta !
54004012	Ükski ärgu põlaku sinu noorust , vaid ole usklikele eeskujuks sõnas , elus , armastuses , usus , meelepuhtuses .
54004013	Kuni ma tulen , ole hoolas ette lugema , manitsema ja õpetama .
54004014	Ära jäta eneses peituvat armuannet hooletusse , mis sulle anti ennustuse läbi , kui vanemad panid oma käed sinu peale .
54004015	Seda harrasta , selles ela , et sinu edenemine oleks ilmne kõikidele .
54004016	Pane tähele iseennast ja õpetust ; püsi kindlasti selles ; sest kui sa seda teed , päästad sa enese ja need , kes sind kuulevad .
54005001	Vana meest ära sõitle valjusti , vaid manitse teda kui isa , nooremaid kui vendi ,
54005002	vanemaid naisi kui emasid , nooremaid kui õdesid kõiges meelepuhtuses .
54005003	Austa leski , kes on õiged lesknaised .
54005004	Aga kui kellelgi lesel on lapsi või lapselapsi , siis õppigu need esiti vagalt kohtlema oma majarahvast ja tasuma , mis nad on võlgu oma vanemaile . Sest see on meelepärane Jumala ees .
54005005	Aga kes õige lesk on ja üksi maha jäänud , see loodab Jumala peale ja jääb kindlasti anumistesse ja palvetesse ööd ja päevad .
54005006	Aga kes elab lihahimus , see on elusalt surnud .
54005007	Ja sedagi pane südamele , et nad oleksid laitmatud .
54005008	Aga kui keegi enese omaste ja iseäranis kodakondsete eest ei kanna hoolt , see on usu ära salanud ja on pahem kui uskmatu .
54005009	Leskede hulka loetagu ainult niisugune , kes on vähemalt kuuskümmend aastat vana ja on olnud ühe mehe naine ,
54005010	ja kes on tunnustatud heade tegude poolest , kui ta on kasvatanud lapsi , kui ta on vastu võtnud võõraid , kui ta on pühade jalgu pesnud , kui ta on aidanud hädasolijaid , kui ta on püüdnud teha kõiksugust head .
54005011	Kuid nooremaid leski keeldu vastu võtmast , sest kui iharus neid Kristuse kiuste vallutab , siis nad tahavad minna mehele ,
54005012	ja neid tuleb süüdistada selles , et nad on hüljanud esimese usu .
54005013	Kui nad on pealegi jõude , harjuvad nad käima mööda maju , ja siis ei ole nad mitte ainult jõude , vaid ka lobisejad ning uudishimulikud ja räägivad sobimatuid asju .
54005014	Ma tahan siis , et nooremad läheksid mehele ja tooksid lapsi ilmale , valitseksid majatalitusi ega annaks vastasele põhjust solvamiseks .
54005015	Sest mõned ongi juba pöördunud saatana jälgedesse .
54005016	Kui kellelgi usklikul mehel või naisel on leski omaste seas , siis nad hooldagu neid ja ärgu saagu need koormaks kogudusele , et see võiks hooldada tõelisi leski .
54005017	Vanemaid , kes hästi juhatavad kogudusi , peetagu kahekordse austuse vääriliseks , eriti neid , kes töötavad sõnas ja õpetuses .
54005018	Sest Kiri ütleb : " Ära seo kinni härja suud , kui ta pahmast tallab ! " ja : " Töötegija on oma palga väärt ! "
54005019	Vanema vastu tõstetud kaebust ära võta kuulda , kui ei ole juures kaht või kolme tunnistajat .
54005020	Kes pattu teevad , neid noomi kõikide ees , et ka teistel oleks hirm .
54005021	Ma vannutan sind Jumala ja Kristuse Jeesuse ja äravalitud inglite ees , et sa seda pead silmas ilma eelarvamiseta ega tee midagi erapoolikult .
54005022	Ära ole kärmas kellelegi käsi pea peale panema ja ära tee ennast teiste pattude osaliseks . Pea ennast puhtana .
54005023	Ära joo enam ainult vett , vaid tarvita pisut viina oma kõhu pärast ja oma sageda põdemise pärast .
54005024	Mõnede inimeste patud on kohe avalikud ja on kohe hukkamõistetavad , aga mõnede omad saavad tagantjärele ilmsiks .
54005025	Samuti on ka head teod kohe avalikud , ja needki , mis seda ei ole , ei või jääda varjule .
54006001	Kõik need , kes on orjaikke all , pidagu oma isandaid kõige austuse väärt , et Jumala nime ja õpetust ei pilgataks .
54006002	Aga kellel on usklikud isandad , ärgu pidagu neid halvemaks , sellepärast et nad on vennad , vaid orjaku neid veel parema meelega , sest et nad on usklikud ja armsad ning harrastavad heategevust . Seda õpeta ja manitse .
54006003	Kui keegi õpetab teisiti ega hoia meie Issanda Jeesuse Kristuse tervete sõnade ja õpetuse poole , mis viib jumalakartusele ,
54006004	siis on see iseennast täis ega saa aru millestki , vaid on haige küsimuste ja vaidlemiste poolest , millest tõuseb kadedust , riidu , laimu , kurje kahtlusi ,
54006005	alalisi tülitsusi inimeste vahel , kelle mõistus on rikutud ja kellel on tõde läinud käest , kes peavad jumalakartust tuluallikaks .
54006006	Ent jumalakartus on suur tuluallikas , kui ta on ühendatud rahulolemisega .
54006007	Ei ole me ju midagi toonud maailma , seepärast me ei või midagi siit ära viia .
54006008	Aga kui meil on peatoidust ja ihukatet , siis olgem sellega rahul .
54006009	Ent kes tahavad rikkaks saada , need langevad kiusatusse ja võrku ja paljudesse rumalaisse ja kahjulikesse himudesse , mis suruvad inimesed alla hukatusse ja hävitusse .
54006010	Sest rahaahnus on kõigi kurjade asjade juur ; raha ihaldades on mitmed ära eksinud usust ja on iseendile valmistanud palju torkavat valu .
54006011	Aga sina , Jumala inimene , põgene selle eest ! Taotle õigust , jumalakartust , usku , armastust , kannatlikkust , tasadust !
54006012	Võitle head usuvõitlust , hakka kinni igavesest elust ; selleks sa oled kutsutud ja oled tunnistanud head tunnistust paljude tunnistajate ees .
54006013	Ma käsin sind Jumala ees , kes kõik teeb elavaks , ja Kristuse Jeesuse ees , kes Pontius Pilaatuse ees andis hea tunnistuse ,
54006014	et sa peaksid käsku kinni veatult ja laitmatult kuni meie Issanda Jeesuse Kristuse ilmumiseni ,
54006015	mille omal ajal toob nähtavale õnnis ja ainus vägev valitseja , kuningate Kuningas ja kõigi isandate Isand ,
54006016	kellel üksi on surematus , kes elab ligipääsmatus valguses , keda ükski inimene ei ole näinud ega võigi näha ! Temale olgu austus ja igavene vägi ! Aamen .
54006017	Neid , kes on rikkad selles maailmas , manitse mitte olla suurelised ega loota kaduva rikkuse peale , vaid elava Jumala peale , kes meile annab kõike rohkesti tarvituseks ,
54006018	teha head ja rikkaks saada heade tegude poolest , olla helde käega ning jagada teistele
54006019	ja koguda enestele raudvara heaks aluseks tuleviku jaoks , et saavutada tõelist elu .
54006020	Oh Timoteos ! Hoia enda hooleks antud vara ning pöördu ära kõlvatuist tühjest juttudest ja valenimelise tunnetuse väidetest ,
54006021	mida mõningad kiidavad enestel olevat ning on ära eksinud usust . Arm teiega !
55001001	Paulus , Jumala tahtel Kristuse Jeesuse apostel tõotuse järgi elust , mis on Kristuses Jeesuses ,
55001002	armsale pojale Timoteosele : armu , halastust , rahu Jumalalt Isalt ja Kristuselt Jeesuselt , meie Issandalt !
55001003	Ma tänan Jumalat , keda ma oma esivanemaist saadik teenin puhta südametunnistusega , nagu ma ka lakkamata mõtlen sinule oma palvetes ööd ja päevad ,
55001004	igatsedes sind näha ja meelde tuletades sinu pisaraid , et täituda rõõmuga ,
55001005	kui mulle meenub sinu silmakirjatsematu usk , mis enne elas sinu vanaemas Loises ja sinu emas Euniikes ja nüüd , nagu ma olen veendunud , elab ka sinus .
55001006	Selles asjas ma tuletan sinule meelde , et sa õhutaksid lõkkele Jumala armuande , mis sulle sai minu käte pealepanemise kaudu .
55001007	Sest Jumal ei ole meile andnud arguse vaimu , vaid väe ja armastuse ja mõistliku meele vaimu .
55001008	Ärgu olgu sul siis häbi meie Issanda tunnistusest ega minust , tema vangist , vaid kannata kurja kaasa evangeeliumiga Jumala väge mööda ,
55001009	kes meid on päästnud ja on kutsunud püha kutsega , mitte meie tegusid mööda , vaid oma nõu ja armu järgi , mis meile on antud Kristuses Jeesuses enne igavesi aegu ;
55001010	ent nüüd on saanud avalikuks meie Õnnistegija Kristuse Jeesuse ilmumise läbi , kes on hävitanud surma ja toonud valge ette elu ja kadumatu põlve evangeeliumi kaudu ,
55001011	milleks mina olen seatud kuulutajaks ja apostliks ja õpetajaks .
55001012	Sel põhjusel ma ka kannatan seda ega ole mul häbi sellest ; sest ma tean , kellesse ma usun , ja olen julge selles , et ta on vägev säilitama minu kätte ustud vara tolle päevani .
55001013	Tervete sõnade eeskujuks võta , mida sa oled kuulnud minult usus ja armastuses , mis on Kristuses Jeesuses .
55001014	Kaunist sinu hooleks antud vara hoia Püha Vaimu läbi , kes meis elab .
55001015	Sa tead seda ; et kõik , kes on Aasias , on löönud lahku minust , nende seas Fügelos ja Hermogenes .
55001016	Issand osutagu halastust Onesiforose perele , sest tema on mind sagedasti kosutanud ega ole mitte häbenenud mu ahelaid ,
55001017	vaid kui ta saabus Rooma , otsis ta mind suure hoolega ning leidis mind .
55001018	Issand andku temale leida halastust Issanda juures tol päeval ! Ja kui palju ta Efesoses oli mulle abiks , tead sina paremini .
55002001	Saa siis vahvaks , mu poeg , armus , mis on Kristuses Jeesuses !
55002002	Ja mis sa minult oled kuulnud paljude tunnistajate abil , see anna ustavate inimeste kätte , kes on osavad õpetama ka teisi .
55002003	Kannata siis ühtlasi kurja kui Jeesuse Kristuse õilis sõdur !
55002004	Mitte ükski , kes on sõjateenistuses , ei anna ennast peatoiduse hankimise kimpu , muidu ta ei saa olla selle meelt mööda , kes ta on sõtta kutsunud .
55002005	Ja kui keegi võitleb , ei saa ta võidupärga , kui ta ei võitle seadusepäraselt !
55002006	Töötaja põllumees peab kõige esiti viljast osa saama !
55002007	Saa aru , mis ma ütlen ! Ent Issand andku sulle arusaamist kõigest .
55002008	Pea meeles Jeesust Kristust , kes on surnuist üles äratatud , kes on Taaveti soost minu evangeeliumi järgi ,
55002009	mille pärast mina ka kannatan kurja , kandes isegi ahelaid otsekui kurjategija ! Kuid Jumala sõna ei ole aheldatud !
55002010	Sel põhjusel ma talun kõike nende pärast , kes on valitud , et nemadki saavutaksid õndsuse Kristuses Jeesuses igavese auga .
55002011	Ustav on see sõna : kui me ühes temaga oleme surnud , siis me ka elame ühes temaga ;
55002012	kui me ühes kannatame , siis me ka valitseme ühes temaga ; kui me tema salgame , siis tema salgab ka meid ;
55002013	kui me ei usu , tema jääb siiski ustavaks ; ta ei või ennast salata .
55002014	Seda tuleta meelde ja kinnita Jumala ees , et nad ei riidleks sõnade pärast . Sellest ei ole mingit kasu , see segab kuuljate meeli .
55002015	Püüa hoolega osutuda kõlbavaks Jumalale kui töötegija , kellel pole tarvis häbeneda , kes tõesõna jagab õieti .
55002016	Kuid kõlvatute tühjade juttude eest hoidu eemale ; nende rääkijad lähevad ju ikka kaugemale jumalakartmatuses
55002017	ja nende kõne sööbib enese ümber otsekui vähktõbi ; nende seast on Hümenaios ja Fileetos ,
55002018	kes on eksinud ära tõest ja ütlevad ülestõusmise juba olnud olevat , ja rikuvad mõnede usu .
55002019	Ent Jumala rajatud alus püsib kindlana ja temal on see pitser : Issand tunneb neid , kes tema omad on ; ja : ülekohtust loobugu igaüks , kes Issanda nime nimetab .
55002020	Aga suures majas ei ole mitte ainult kuld-ja hõbe - , vaid ka puuastjaid ja saviastjaid , ja muist on väärikamaks ja muist halvemaks tarvitamiseks .
55002021	Kui keegi nüüd iseennast neist puhastab , saab ta astjaks väärikama tarvituse jaoks ja on pühitsetud ning tarvilik oma isandale , kõlvuline igaks heaks teoks .
55002022	Põgene nooreea himude eest ! Taotle õigust , usku , armastust , rahu nendega , kes Issandat appi hüüavad puhtast südamest !
55002023	Väldi rumalaid ja lapsikuid küsimusi ; sest sa tead , et need toovad tüli .
55002024	Ent Issanda sulane ärgu tülitsegu , vaid olgu lahke kõikide vastu , osav õpetama , valmis kannatama kurja ,
55002025	kes tasase meelega noomib vastupanijaid , et Jumal neile kuidagi annaks meelt parandada ja tunnetada tõde ,
55002026	kaineneda ja vabaneda kuradi paelust , kes on nad kinni võtnud täitma tema tahtmist .
55003001	Aga seda tea , et viimseil päevil tuleb raskeid aegu .
55003002	Sest inimesed on siis enesearmastajad , rahaahned , hooplejad , ülbed , teotajad , sõnakuulmatud vanemaile , tänamatud , õelad ,
55003003	südametud , leppimatud , laimajad , pillajad , toored , hea põlgajad ,
55003004	petturid , kergemeelsed , sõgedad , rohkem lõbuarmastajad kui jumalaarmastajad ,
55003005	kellel on jumalakartuse nägu , aga kes salgavad tema väge . Ja nendest hoidu eemale .
55003006	Sest nende seas on ka mõned , kes poetuvad majadesse ja võtavad oma võrku pattudega koormatud ja mõnesuguste himudega aetavaid naisterahvaid ,
55003007	kes alati on õppijad , kuid kunagi ei pääse tõe tunnetusele :
55003008	Aga otsekui Jannes ja Jambres hakkasid vastu Moosesele , nõnda hakkavad need vastu tõele ; nad on inimesed , kes on arust ära ega pea paika usu poolest .
55003009	Aga nad ei saa ka mitte enam kaugele , sest nende hullustus saab kõigile avalikuks , nagu ka nondega sündis .
55003010	Ent sina oled järginud mind minu õpetuses , eluviisis , nõuandes , usus , pikas meeles , armastuses , kannatlikkuses ,
55003011	tagakiusamistes , kannatamistes , mis said mulle osaks Antiookias , Ikoonionis , Lüstras ; milliseid tagakiusamisi ma kannatasin ja millest kõigist mind päästis Issand .
55003012	Ja kõiki , kes tahavad elada jumalakartlikult Kristuses Jeesuses , kiusatakse taga .
55003013	Aga kurjad inimesed ja petised lähevad ikka pahemaks , eksitades teisi ja eksides .
55003014	Ent sina jää sellesse , mida oled õppinud ja milles oled kindel , sest sa tead , kellelt sa selle oled õppinud ;
55003015	ja et sina lapsest saadik tunned pühi kirju , mis võivad sind teha targaks , õndsuseks usu kaudu , mis on Kristuses Jeesuses .
55003016	Kõik Kiri on Jumala Vaimu poolt sisendatud ja on kasulik õpetuseks , noomimiseks , parandamiseks , juhatamiseks õiguses ,
55003017	et Jumala inimene oleks täielik ja kõigele heale tööle valmistunud .
55004001	Ma tunnistan kindlasti Jumala ja Kristuse Jeesuse ees , kes mõistab kohut elavate ja surnute üle , niihästi tema tulemist kui ka tema riiki .
55004002	Kuuluta sõna , astu esile , olgu parajal või ebasobival ajal , noomi , hoiata , manitse kõige pika meelega ja õpetamisega .
55004003	Sest tuleb aeg , et nad tervet õpetust ei taha sallida , vaid enestele otsivad õpetajaid iseeneste himude järgi , sedamööda kuidas nende kõrvad sügelevad ,
55004004	ja käänavad kõrvad ära tõest ning pöörduvad tühjade juttude poole .
55004005	Aga sina ole igapidi kaine , kannata kurja , tee evangeeliumikuulutaja tööd , täida oma ametit õieti .
55004006	Sest mind juba ohverdatakse ja minu lahkumiseaeg on jõudnud ligi .
55004007	Ma olen head võitlemist võidelnud , ma olen oma jooksmise lõpetanud , ma olen usu säilitanud !
55004008	Nüüd on minule tallele pandud õiguse pärg , mille Issand , õige kohtumõistja , mulle annab tol päeval , aga mitte ainult minule , vaid ka kõigile , kes armastavad ta ilmumist .
55004009	Katsu ruttu minu juurde tulla !
55004010	Sest Deemas jättis mind maha ning hakkas armastama seda maailma ja läks Tessaloonikasse , Kreskes Galaatiasse , Tiitus Dalmaatiasse .
55004011	Luukas üksi on mu juures . Võta Markus ja too ta enesega , sest teda on mulle väga vaja abiliseametisse .
55004012	Tühhikose ma läkitasin Efesosse .
55004013	Kuub , mille ma jätsin Troasse Karpose juurde , too tulles kaasa , ja raamatud , eriti pärgamendid .
55004014	Vasksepp Aleksandros on mulle teinud palju paha . Issand tasugu talle ta tegusid mööda !
55004015	Hoidu ka sina tema eest , sest ta on kõvasti vastu pannud meie sõnadele .
55004016	Kui ma esimest korda kohtus kostsin enese eest , ei olnud ükski mulle toeks , vaid kõik jätsid mind maha . Ärgu arvatagu seda neile süüks .
55004017	Aga Issand seisis minu eest ja kinnitas mind , et sõna kuulutamine minu läbi teostuks täiel määral ja kõik paganad kuuleksid seda ; ja ma pääsesin lõukoera suust .
55004018	Küll Issand mind ka välja tõmbab kõigist kurjadest tegudest ja aitab oma taevasesse riiki . Temale olgu austus ajastute ajastuteni ! Aamen .
55004019	Tervita Priskat ja Akvilat ja Onesiforose peret .
55004020	Erastos jäi Korintosesse ; Trofimose ma jätsin haigelt Mileetosesse .
55004021	Rutta , et sa enne talve saabud ! Eubulos ja Puudes ja Linos ja Klaudia ja kõik vennad tervitavad sind .
55004022	Issand Jeesus Kristus olgu sinu vaimuga ! Arm olgu teiega !
56001001	Paulus , Jumala sulane , Jeesuse Kristuse apostel Jumala valitute usu ja tõetunnetuse järgi , mis vastab jumalakartusele ,
56001002	apostel igavese elu lootuses , mille Jumal , kes ei valeta , on tõotanud enne igavesi aegu -
56001003	omal ajal aga tegi tema oma sõna avalikuks jutlustamises , mis minu kätte on usaldatud Jumala , meie Õnnistegija käsul -
56001004	Tiitusele , tõelisele pojale meie ühise usu poolest : armu ja rahu Jumalalt Isalt ja Issandalt Kristuselt Jeesuselt , meie Õnnistegijalt !
56001005	Selle tarvis ma jätsin sind Kreetasse , et sa korraldaksid , mis veel jäi korraldamata , ja seaksid vanemaid igasse linna , nagu ma sind käskisin ,
56001006	kui kuskil leidub laitmatu isik , ühe naise mees , kellel on usklikud lapsed , nõnda et neile ei saa ette heita kõlvatut elu ega kangekaelsust .
56001007	Sest koguduse ülevaataja peab olema kui Jumala majapidaja , laitmatu , mitte isemeelne , mitte äkiline , mitte joodik , mitte riiakas , mitte liigkasupüüdja ,
56001008	vaid külalislahke , headuse armastaja , mõistlik , õige , püha , kasin ;
56001009	ta pidagu kinni ustavast sõnast vastavalt õpetusele , et ta oleks võimeline niihästi manitsema terves õpetuses kui ka kummutama vasturääkijate väited .
56001010	Sest on olemas palju kangekaelseid , tühja jutu mehi ja eksitajaid , kõige enam ümberlõigatute seas ,
56001011	kelle suu tuleb sulgeda , kes pööravad ära terved pered , õpetades sündmatuid asju häbematu kasu pärast .
56001012	Üks neist , nende oma prohvet , on öelnud : " Kreetalased on luiskajad , õelad loomad ja laisklejad vatsad ! "
56001013	See tunnistus on tõsi . Sellepärast noomi neid valjusti , et nad saaksid terveks usus
56001014	ega paneks tähele juutide tühje jutte ja tõest eemalepöördunud inimeste käske !
56001015	Puhtaile on kõik puhas , aga rüvedaile ja uskmatuile pole miski puhas , vaid rüve on niihästi nende meel kui südametunnistus .
56001016	Nemad väidavad , et nad tunnevad Jumalat , aga tegudega nad salgavad ; sest nad on jälgid ja sõnakuulmatud ja igaks heaks tööks kõlbmatud .
56002001	Ent sina räägi seda , mis sünnib ühte terve õpetusega .
56002002	Vanad mehed olgu karsked , ausad , mõistlikud , terved usus , armastuses , kannatlikkuses .
56002003	Samuti käitugu elatanud naised nõnda , nagu on kohane pühadele ; nad ärgu olgu keelekandjad ega suured viinavõtjad , vaid õpetagu head ,
56002004	et nad võiksid mõistlikult juhatada noori naisi armastama oma mehi ja lapsi ,
56002005	olema viisakad , kasinad , majatalituses hoolikad , head , allaheitlikud oma meestele , et Jumala sõna mitte ei pilgataks .
56002006	Samuti käsi nooremaid mehi käituda viisakalt .
56002007	Sea ennast igapidi heategude eeskujuks , õpetuses osuta selgust , ausust ,
56002008	tervet vääramata sõna , et vastane tunneks häbi , kui tal ei ole teist rääkida midagi paha .
56002009	Orje käsi alistuda oma isandaile ja olla kõiges nende meele järgi , mitte vastu rääkida ,
56002010	mitte midagi näpata , vaid osutada täit head ustavust , et kaunistada kõiges Jumala , meie Õnnistegija õpetust .
56002011	Sest Jumala õndsakstegev arm on ilmunud kõigile inimestele
56002012	ja kasvatab meid , et me hülgaksime jumalakartmatu elu ja maailma himud ning elaksime mõistlikult ja õieti ja jumalakartlikult praegusel maailmaajastul ,
56002013	oodates õndsa lootuse täitumist ja suure Jumala ning meie Õnnistegija Jeesuse Kristuse auhiilguse ilmumist ,
56002014	kes iseenese andis meie eest , et meid lunastada kõigest ülekohtust ja puhastada enesele pärisrahvaks , kes agar on tegema häid tegusid .
56002015	Seda räägi ja manitse ning veena kõige nõudlikkusega . Keegi ärgu põlaku sind !
56003001	Tuleta neile meelde , et nad alistuksid valitsejaile ja ülemaile , oleksid sõnakuulelikud , valmis igaks heaks teoks ,
56003002	ei laimaks kedagi , ei oleks riiakad , vaid leebed , osutades kõike tasadust kõigi inimeste vastu .
56003003	Sest ka meie olime kord mõistmatud , sõnakuulmatud , eksijad , mitmesuguste himude ja lõbude orjad ning elasime kurjuses ja kadeduses , olime vihatavad ja vihkasime üksteist .
56003004	Aga kui Jumala , meie Õnnistegija heldus ja inimesearmastus ilmus ,
56003005	siis ta päästis meid , ei mitte õiguse tegude tõttu , mida me oleksime teinud , vaid oma halastust mööda uuestisünni pesemise ja Püha Vaimu uuendamise kaudu ,
56003006	keda tema on rikkalikult välja valanud meie peale Jeesuse Kristuse , meie Õnnistegija läbi ,
56003007	et meie , tema armu läbi õigeks tehtud , saaksime igavese elu pärijaiks lootuse järgi .
56003008	See sõna on ustav ; ja ma tahan , et sa neid asju teravasti rõhutaksid , et need , kes usuvad Jumalasse , oleksid hoolsad heade tegude tegemises ; need on head ja kasulikud inimestele .
56003009	Aga väldi rumalaid uurimusi ja sugukondade nimekirju ning riidu ja vaidlusi käsu pärast ; sest need on kasutud ja tühised .
56003010	Eksiõpetusega inimesest pöördu ära , kui sa teda ühe korra või kaks oled noominud ,
56003011	teades , et niisugune on pöörane ja teeb pattu ning on iseenese hukka mõistnud .
56003012	Kui ma Artemase või Tühhikose läkitan sinu juurde , siis tõtta tulema minu juurde Nikoopolisse ; sest ma olen otsustanud seal viibida talve .
56003013	Käsutundja Zeenas ja Apollos varusta hoolsasti teekonnale , et neil midagi ei puuduks .
56003014	Õppigu meiegi omad harrastama häid tegusid hädavajalikeks tarvidusteks , et nad ei jääks viljatuks .
56003015	Sind tervitavad kõik , kes on minuga . Tervita neid , kes meid armastavad usus . Arm olgu teie kõikidega !
57001001	Paulus , Kristuse Jeesuse vang ja vend Timoteos armsale Fileemonile , meie kaastöölisele
57001002	ja armsale õele Appiale ja Arhipposele , meie kaasvõitlejale , ja sinu majasse kogunevale kogudusele .
57001003	Armu teile ja rahu Jumalalt , meie Isalt , ja Issandalt Jeesuselt Kristuselt !
57001004	Ma tänan alati oma Jumalat , kui ma mõtlen sinule oma palveis ;
57001005	sest ma kuulen sinu armastusest ja usust , mis sul on Issanda Jeesuse poole ja kõigi pühade vastu ,
57001006	et su usu ühendus minuga saaks vägevaks kõige hea tunnetamises , mis meis on Kristuse kohta .
57001007	Sest mul oli palju rõõmu ja troosti sinu armastusest , sest et pühade südamed on kosutatud sinu läbi , vend .
57001008	Sellepärast , kuigi mul on Kristuses palju julgust sind käskida , mida tuleb teha ,
57001009	ma siiski armastuse pärast pigemini palun sind , olles , mis ma olen , vana Paulus , ja nüüd pealegi Kristuse Jeesuse vang .
57001010	Ma palun sind oma poja Oneesimose pärast , kelle ma sünnitasin ahelais olles ja
57001011	kes kord oli sinule kasutu , aga nüüd on sinule ja minule väga kasulik ; tema ma läkitan sulle tagasi ,
57001012	tema , see on , mu oma südame !
57001013	Ma oleksin tahtnud teda pidada enese juures , et ta sinu asemel oleks abiks mulle , kes olen ahelais evangeeliumi pärast .
57001014	Kuid ilma sinu nõustuseta ma ei tahtnud midagi teha , et sinu heategu ei näiks olevat sunnitud , vaid on vabatahtlik .
57001015	Sest ta oligi vist sellepärast mõneks ajaks eraldatud sinust , et sa teda saaksid pidada igavesti ,
57001016	mitte kui orja , vaid rohkem kui orja , kui armast venda , iseäranis minule armast , kui palju enam sinule niihästi liha poolest kui Issandas .
57001017	Kui sa nüüd mind pead oma kaaslaseks , siis võta ta vastu kui mind ennast .
57001018	Aga kui ta sulle on teinud mingit ülekohut või kui tal on võlgu sinuga , siis pane see minu arvele .
57001019	Mina , Paulus , olen seda kirjutanud ise oma käega : " Mina maksan ! " Ma seda ei ütlegi , et sa iseenesegi oled mulle võlgu .
57001020	Jah , vend , mina tahaksin , et mul sinust oleks kasu Issandas ! Kosuta mu südant Kristuses !
57001021	Veendunud olles sinu sõnakuulmises , kirjutan sulle . Ma tean , et sa teed veel enamgi kui ma ütlen .
57001022	Ühtlasi valmista mulle paik küllatulekuks , sest ma loodan , et mind teie palvete kaudu teile tagasi kingitakse .
57001023	Sind tervitavad Epafras , mu kaasvang Kristuses Jeesuses ,
57001024	Markus , Aristarhos , Deemas , Luukas , minu kaastöölised .
57001025	Meie Issanda Jeesuse Kristuse arm olgu teie vaimuga !
58001001	Kui Jumal muiste mitu korda ja mitmel kombel vanemaile oli rääkinud prohvetite kaudu ,
58001002	siis on ta neil viimseil päevil meile rääkinud Poja kaudu , kelle ta on pannud kõigi asjade pärijaks , kelle läbi ta on teinud maailmaajastud ,
58001003	kes , olles tema aupaistus ning ta olemuse kuju ja kandes kõike oma vägeva sõnaga , pärast seda kui ta iseenese läbi oli toimetanud meie pattude puhastuse , istus Ausuuruse paremale käele kõrguses
58001004	ning sai seda ülemaks inglitest , mida kõrgema nime ta on pärinud kui nemad .
58001005	Sest missugusele inglile on ta iganes öelnud : " Sina oled mu Poeg , täna ma sünnitasin sind ! " , või jälle : " Mina tahan olla temale Isaks ja tema peab olema mulle Pojaks ! " ?
58001006	Ent sellest , kui ta jälle toob esmasündinu maailma , ütleb ta : " Ka kõik Jumala inglid kummardagu teda ! "
58001007	Ent inglitest ta ütleb küll : " Ta teeb oma inglid tuulteks ja oma teenijad tuleleegiks ! "
58001008	Aga Pojale ta ütleb : " Su aujärg , Jumal , on ikka ja igavesti , su valitsuskepp on õigluse kepp !
58001009	Sa armastad õigust ja vihkad ülekohut ; sellepärast on Jumal , sinu Jumal , sind võidnud rõõmuõliga enam kui su kaaslasi ! "
58001010	Ja : " Sina , Issand , panid maale aluse ja taevad on su käte tööd !
58001011	Need hävivad , aga sina püsid ; nad kõik kuluvad nagu kuub
58001012	ja sa rullid nad kokku nagu mantli , nagu kuue , ja nad muudetakse ; aga sina oled seesama ja sinu aastad ei lõpe ! "
58001013	Või missugusele inglile on ta kunagi öelnud : " Istu mu paremale käele , kuni ma panen su vaenlased su jalgealuseks järiks ! "
58001014	Eks nad kõik ole teenijad vaimud , läkitatud abistama neid , kes õndsuse pärivad ?
58002001	Sellepärast tuleb meil palju hoolsamini silmas pidada seda , mida oleme kuulnud , et me kuidagi mööda ei libiseks .
58002002	Sest kui inglite kaudu räägitud sõna püsis kindlana ja kõik üleastumine ja sõnakuulmatus sai oma õige palga ,
58002003	kuidas me siis võime pääseda pakku , kui me ei hooli nii suurest päästest , mis oma kuulutuse alguse sai Issandalt ja mille kinnitasid meisse need , kes seda kuulsid ,
58002004	kui Jumal ühes nendega andis tunnistust tunnustähtedega ja imedega ja mõnesuguste vägevate tegudega ja Püha Vaimu jagamistega oma tahte järgi .
58002005	Sest mitte inglitele ei alistanud ta tulevast maailma , millest me räägime ,
58002006	vaid keegi on kuskil tunnistanud , öeldes : " Mis on inimene , et sa temale mõtled , või inimese poeg , et sa tema eest hoolitsed ?
58002007	Sa tegid ta pisut alamaks inglitest ; sa ehtisid teda au ja austusega ;
58002008	kõik sa panid tema jalge alla ! " Sest alistades kõik temale , ei jätnud ta midagi temale alistamata . Aga nüüd me ei näe veel kõike temale alistatuna .
58002009	Ent teda , kes sai üürikeseks ajaks alamaks inglitest , Jeesust , me näeme tema surma kannatamise pärast au ja austusega ehitud , et ta Jumala armust igaühe eest maitseks surma .
58002010	Sest temale , kelle pärast ja kelle läbi on kõik , sobis , et ta selle , kes palju lapsi ausse viib , nende õndsuse ülemjuhi , teeks täiuslikuks kannatuste kaudu .
58002011	Sest niihästi pühitseja kui pühitsetavad on kõik üht Isa ; sel põhjusel tema ka ei häbene neid nimetada vendadeks ,
58002012	öeldes : " Ma tahan su nime kuulutada oma vendadele , keset kogudust ma tahan laulda sulle kiitust ! "
58002013	Ja jälle : " Ma loodan tema peale ! " ; ja jälle : " Vaata , siin olen mina ja lapsed , keda Jumal mulle on andnud ! "
58002014	Et nüüd lapsed on liha ja vere osalised , siis temagi sai otse samal viisil osa sellest , et ta surma läbi kaotaks selle , kelle võimu all oli surm , see on kuradi ,
58002015	ja vabastaks need , kes surma kartusest olid kogu eluaja kinni orjapõlves .
58002016	Sest ega ta ometi hoolitse inglite eest , vaid ta hoolitseb Aabrahami soo eest !
58002017	Sellepärast pidi ta kõiges saama vendade sarnaseks , et ta oleks halastaja ja ustav ülempreester teenistuses Jumala ees rahva pattude lepitamiseks .
58002018	Sest selles , milles ta on kannatanud kiusatud olles , võib ta aidata neid , keda kiusatakse .
58003001	Sellepärast , pühad vennad , taevase kutsumise osalised , pange tähele meie tunnistuse apostlit ja ülempreestrit Jeesust ,
58003002	kes on ustav oma ametisseseadjale nagu Mooseski kogu tema kojas .
58003003	Sest tema on Moosesest niivõrd suurema au vääriline , kuivõrd maja valmistajal on suurem au kui majal .
58003004	Sest igal majal on oma valmistaja ; aga kes kõik on valmistanud , see on Jumal .
58003005	Ja Mooses oli küll ustav sulasena kogu tema kojas tunnistuseks sellest , mida pidi räägitama ,
58003006	aga Kristus kui Poeg on tema koja üle ; ja tema koda oleme meie , kui me julguse ning lootuse kiitlemise hoiame otsani kindla .
58003007	Sellepärast nõnda nagu Püha Vaim ütleb : " Täna , kui te kuulete tema häält ,
58003008	ärge paadutage oma südameid , nõnda nagu sündis nurina ajal , kiusatuse päeval kõrbes ,
58003009	kus teie isad mind kiusasid ning katsusid , kuigi nad olid näinud minu tegusid nelikümmend aastat ,
58003010	mispärast ma vihastusin selle sugupõlve peale ning ütlesin : nemad eksivad alati oma südamega , ent minu teid nad ei õppinud tundma ;
58003011	sellepärast ma vandusin oma vihas : nad ei pääse mitte minu hingamisse ! "
58003012	Katsuge , vennad , et kellelgi teie seast ei oleks kuri uskmatu süda , mis loobub elavast Jumalast ,
58003013	vaid manitsege üksteist iga päev , niikaua kui veel öeldakse " täna " , et ükski teie seast ei paaduks patu pettusest !
58003014	Sest me oleme saanud Kristuse osalisiks , kui me vaid otsani kindla hoiame esimese usulootuse .
58003015	Kui öeldakse : " Täna , kui te kuulete tema häält , ärge paadutage oma südameid , nõnda nagu sündis nurina ajal " , -
58003016	kes siis olid need kuuljad , kes hakkasid nurisema ? Kas need ei olnud kõik , kes olid väljunud Egiptusest Moosese juhatusel ?
58003017	Aga kellele ta oli vihane nelikümmend aastat ? Kas mitte neile , kes olid pattu teinud , kelle kehad langesid kõrbes ?
58003018	Kellele ta siis vandus , et nad ei pääse mitte tema hingamisse ? Kas mitte neile , kes olid sõnakuulmatud ?
58003019	Ja nii me näeme , et nad oma uskmatuse pärast ei võinud sisse saada .
58004001	Siis kartkem , et niikaua kui tõotus pääseda tema hingamisse on täitumata , keegi teist kuidagi ei osutuks hiljaks jäänuks .
58004002	Sest rõõmusõnum on kuulutatud meile nõnda nagu neilegi . Ent kuuldud sõnast ei olnud neil kasu , sest see ei imbunud usu läbi neisse , kes seda kuulsid .
58004003	Sest meie , kes usume , saame hingamisse , nõnda nagu tema on öelnud : " Siis ma vandusin oma vihas : nad ei pääse mitte minu hingamisse ! " , ehk küll tema teod olid valmis maailma asutamisest alates .
58004004	Sest kuskil on ta seitsmendast päevast öelnud nõnda : " Ja Jumal hingas seitsmendal päeval kõigist oma tegudest " ;
58004005	ja siin jälle : " Nad ei pääse mitte minu hingamisse ! "
58004006	Et nüüd asi nii on , et mõned pääsevad sinna ja et need , kellele rõõmusõnumit esmalt kuulutati , ei ole sinna sisse saanud sõnakuulmatuse pärast ,
58004007	siis ta määrab uuesti ühe päeva " tänapäevaks " , öeldes Taaveti kaudu nii pika aja pärast , nagu on enne öeldud : " Täna , kui te kuulete tema häält , ärge paadutage oma südameid ! "
58004008	Sest kui Joosua nad oleks viinud hingamisse , siis ta ei räägiks teisest , pärastisest päevast .
58004009	Seega on Jumala rahval hingamisaeg veel ees .
58004010	Sest kes tema hingamisse on pääsenud , see hingab ka ise oma tegudest , otsekui Jumal oma tegudest .
58004011	Siis olgem agarad sellesse hingamisse minema , et keegi ei langeks sõnakuulmatusse samal eeskujul .
58004012	Sest Jumala sõna on elav ja vägev ja teravam kui ükski kaheterane mõõk ning tungib läbi , kuni ta lõhestab hinge ja vaimu , liikmed ja üdi , ja on südame meelsuse ja mõtete hindaja ;
58004013	ja ükski loodu ei ole temale nähtamatu , vaid kõik on alasti ja paljastatud tema silma ees ; ja temale tuleb meil aru anda .
58004014	Et meil nüüd on suur ülempreester Jeesus , Jumala Poeg , kes taevad on läbinud , siis pidagem kinni tunnistusest !
58004015	Sest meil pole niisugune ülempreester , kellel ei oleks kaastundmust meie nõtrustega , vaid kes kõiges on kiusatud otsekui meie , siiski ilma patuta .
58004016	Läki siis julgusega armuaujärje ette , et me saaksime halastust ja leiaksime armu oma abiks õigeks ajaks .
58005001	Sest iga ülempreester , kes võetakse inimeste seast , seatakse inimeste heaks toimetama teenistust Jumala ees , tooma ande ja ohvreid pattude eest ;
58005002	ja tema võib säästa mõistmatuid ning eksijaid ; on ta ju ise ka nõtruse sees .
58005003	Ja selle nõtruse pärast peab tema niisamuti nagu rahva eest , ka iseenese eest ohvrit tooma pattude pärast .
58005004	Ka ei võta keegi enesele ise seda au , vaid Jumala kutsel nagu Aarongi .
58005005	Nõnda Kristuski ei võtnud ise enesele au saada ülempreestriks , vaid ta sai selle temalt , kes temale ütles : " Sina oled mu Poeg , täna ma sünnitasin sind ! " ,
58005006	nõnda nagu ta teiseski kohas ütleb : " Sina oled preester igavesti Melkisedeki korra järgi ! "
58005007	Tema ohverdas oma liha päevil palveid ja anumisi suure hüüdmise ja silmaveega sellele , kes teda võis päästa surmast , ja tema palvet kuuldi ta jumalakartuse pärast .
58005008	Ja ehk ta oligi Poeg , õppis ta sõnakuulmist sellest , mida ta kannatas .
58005009	Ja kui ta oli saanud täielikuks , sai tema igavese õndsuse alustajaks kõigile , kes on temale sõnakuulelikud ,
58005010	ja Jumal nimetas tema ülempreestriks Melkisedeki korra järgi .
58005011	Sellest oleks meil palju rääkida ning seda on raske sõnadega seletada , sest te olete läinud tuimaks kuulma .
58005012	Sest teie , kes aja poolest peaksite olema õpetajad , vajate jälle , et teile õpetataks Jumala sõnade esimesi algeid , ja olete saanud nende aruliseks , kellele läheb tarvis piima , aga mitte tahket rooga .
58005013	Sest igaüks , kes veel tarvitab piima , ei saa õieti aru õiguse sõnast , sest ta on alles laps .
58005014	Aga täisealiste jaoks on tahke roog , nende jaoks , kelle meeled vilumuse tõttu on harjunud vahet tegema hea ja kurja vahel .
58006001	Sellepärast jätkem kõrvale algõpetus Kristusest ja püüdkem täiuslikkusele ning ärgem hakakem uuesti rajama alust pöördumisele surnud tegudest ja usule Jumalasse ,
58006002	õpetusele ristimisest ja käte pealepanemisest , surnute ülestõusmisest ja igavesest hukatusest .
58006003	Ja nii me teemegi , kui Jumal lubab .
58006004	Sest on võimatu neid , kes korra olid valgustatud ning maitsesid taevalist andi ja said osa Pühast Vaimust ,
58006005	ja maitsesid Jumala head sõna ja tulevase maailmaajastu väge
58006006	ja siis ära taganesid , uuesti tuua meeleparandamisele , sellepärast et nad iseeneste kahjuks Jumala Poja risti löövad ja naeruks panevad .
58006007	Sest maa , mis joob enesesse rikkalikult sadanud vihma ja kasvatab tarvilist vilja neile , kes seda harivad , saab õnnistuse Jumalalt ;
58006008	kuid maa , mis kannab kibuvitsu ja ohakaid , on kõlbmatu ja lähedal needusele , ja lõppeks ta põletatakse .
58006009	Aga , armsad , teie suhtes me usume seda , mis on parem ja soodus õndsusele , kuigi me räägime nõnda .
58006010	Sest Jumal ei ole ülekohtune , et ta unustaks ära teie teod ja armastuse , mida olete osutanud tema nimele , kui te pühadele abiks olite ja veelgi olete .
58006011	Aga me ihaldame seda , et te igaüks osutaksite sama indu täieliku lootuse säilitamiseks otsani ;
58006012	et te ei läheks loiuks , vaid järgiksite neid , kes usu ja pika meele tõttu pärivad selle , mis on tõotatud .
58006013	Sest kui Jumal Aabrahamile andis tõotuse , vandus ta iseenese juures , sest ei olnud kedagi suuremat , kelle juures ta oleks võinud vanduda ,
58006014	ning ütles : " Tõesti , õnnistusega ma õnnistan sind ja teen sind väga paljuks ! "
58006015	Ja nii Aabraham ootas kannatlikult ning sai tõotuse kätte .
58006016	Sest inimesed vannuvad suurema juures ja vanne on neile kinnituseks kui kõige vasturääkimise lõpetus .
58006017	Nii on Jumal selleks , et tõotuse pärijaile veel selgemini näidata oma nõu kindlust , vannet tarvitanud vahendiks ,
58006018	et kahe kõikumatu asja läbi , milles Jumalal on võimatu valetada , oleks vägev julgustus meil , kes oleme usaldanud kinni haarata eelolevast lootusest ,
58006019	mis meile on otsekui hinge ankur , kindel ja tugev ning ulatub sissepoole eesriide taha ,
58006020	kuhu eeljooksjana meie heaks on läinud sisse Jeesus , kui ta sai ülempreestriks igavesti Melkisedeki korra järgi .
58007001	Sest see Melkisedek - Saalemi kuningas , kõige kõrgema Jumala preester , kes tuli vastu Aabrahamile , kui see oli koju minemas pärast võitu kuningate üle , ja õnnistas teda ,
58007002	kellele ka Aabraham jagas kümnist kõigest saagist ja kes on esmalt , nagu teda tõlgitsetakse , " Õiguse kuningas " , aga siis ka Saalemi kuningas , see on " Rahu kuningas " ,
58007003	kes on isata , emata , ilma suguvõsata , ilma päevade alguseta ja ilma eluotsata , ent kes on sarnastatud Jumala Pojaga - jääb preestriks igavesti .
58007004	Vaadake siis , kui suur on see , kellele ka peavanem Aabraham andis saagist kümnist .
58007005	On ju neil Leevi poegadelgi , kes saavad preestriameti , käsk võtta kümnist käsuõpetuse järgi rahva , see on oma vendade käest , ehk küll nemadki on lähtunud Aabrahami niudeist .
58007006	Kuid see , kes ei põlvnenudki nendest , võttis kümnise Aabrahami käest ja õnnistas teda , kellel olid tõotused .
58007007	Ent vasturääkimata on selge , et alam saab õnnistuse ülemalt .
58007008	Ja siin võtavad kümnist surelikud inimesed , aga seal see , kellest tunnistatakse , et ta elab .
58007009	Ja Aabrahami kaudu on , niiöelda , Leevigi , kes võtab kümnist , pidanud kümnist maksma ;
58007010	sest ta oli veel isa niudeis , kui Melkisedek temale vastu tuli .
58007011	Kui nüüd täiuslikkus oleks leviitide preestriameti kaudu olnud saavutatud - sest sellele on rajatud rahva käsuõpetus - mis vajadust siis veel oli , et teistsugune preester tõusis Melkisedeki korra järgi ega nimetatud teda Aaroni korra järgi ?
58007012	Sest preestriameti muutmisega sünnib paratamatult ka käsuõpetuse muutus .
58007013	Sest see , kellest seda öeldakse , on pärit teisest suguharust , kellest veel ükski ei ole saanud altari juurde .
58007014	On ju teada , et meie Issand on tärganud Juudast , kelle suguharule Mooses ei ole midagi kõnelnud preestriametist .
58007015	Ja asi saab veel palju selgemaks , kui tõuseb teistsugune Melkisedeki sarnane preester ,
58007016	kes ei ole lihaliku käsusõna käsku mööda saanud preestriks , vaid hääbumatu elu väge mööda .
58007017	Sest tunnistatakse : " Sina oled preester igavesti Melkisedeki korra järgi ! "
58007018	Endise käsusõna tühistus sünnib ju selle tõttu , et see oli jõuetu ja kasutu -
58007019	ei ole ju käsk midagi viinud täiuslikkusele - ent asemele seatakse parem lootus , mille kaudu me tuleme Jumala ligi .
58007020	Ja niivõrd kui see ei tekkinud ilma vandeta - sest need on saanud preestreiks ilma vandeta ,
58007021	tema aga vandega selle seadmisel , kes temale ütles : " Issand on vandunud ja tema ei kahetse seda mitte : Sina oled preester igavesti ! " -
58007022	sedavõrd on palju parem ka leping , mille käemeheks on saanud Jeesus .
58007023	Oli ju neid palju , kes said preestreiks , sellepärast et surm neid keelas jäämast .
58007024	Aga temal on selle tõttu , et ta jääb igavesti , preestriamet , mis ei lähe kellegi teise kätte .
58007025	Sellepärast võib ta ka täielikult päästa need , kes tulevad tema läbi Jumala juurde , elades aina selleks , et kosta nende eest .
58007026	Niisugune ülempreester peabki ju meil olema : püha , veatu , laitmatu , eraldatud patustest ja kõrgemale saanud kui taevad ,
58007027	kellel ei ole mitte iga päev vaja nõnda nagu ülempreestril esiti tuua ohvreid enese pattude eest ja siis rahva pattude eest ; sest seda on ta igaks puhuks teinud , kui ta iseenese tõi ohvriks .
58007028	Sest käsk seab nõdrad inimesed ülempreestreiks , aga vande sõna , mis on hilisem käsuõpetusest , seab Poja , kes on täiuslikuks saanud igaveseks .
58008001	Aga peaasi selles , millest me kõneleme , on see : meil on selline ülempreester , kes istub Ausuuruse istme paremal käel taevas ,
58008002	pühamu ja tõelise telgi ametitalitaja , mille on ehitanud Jumal ja mitte inimene .
58008003	Sest iga ülempreester seatakse ohverdama ande ja ohvreid , mispärast on paratamata vajalik , et tal oleks midagi ning seda , mida ohverdada .
58008004	Kui ta nüüd oleks maa peal , ei ta siis olekski preester , sest on olemas neid , kes käsuõptuse järgi ohverdavad ande
58008005	ja kes teenivad selles , mis on taevase pühamu kuju ja vari , nagu Moosesele ilmutati , kui ta hakkas telki valmistama . Sest nii öeldi talle : " Vaata , et sa kõik teed selle eeskuju järgi , mis sulle mäel näidati ! "
58008006	Aga nüüd on tema saanud seda kallima ameti , mida parema lepingu vahemees ta ka on , mis on rajatud parematele tõotustele .
58008007	Sest kui esimene leping oleks olnud laitmatu , ei siis oleks otsitud aset teisele .
58008008	Sest neid laites ütleb prohvet neile : " Vaata , päevad tulevad , ütleb Issand , mil ma teen Iisraeli sooga ja Juuda sooga uue lepingu :
58008009	mitte selle lepingu sarnase , mille ma tegin nende vanematega sel päeval , mil ma võtsin nad kättpidi , et viia nad välja Egiptusemaalt - sest nad ei jäänud minu lepingusse ja nii minagi ei hoolinud neist , ütleb Issand -
58008010	vaid leping , mille ma teen Iisraeli sooga pärast neid päevi , ütleb Issand , on niisugune : ma panen neile meelde oma käsud ja kirjutan need neile südamesse ; siis ma olen neile Jumalaks ja nemad on mulle rahvaks !
58008011	Siis ei õpeta keegi enam oma kaaskodanikku ega vend oma venda , öeldes : " Tunne Issandat ! " , sest nad kõik tunnevad mind , niihästi nende pisukesed kui nende suured .
58008012	Sest ma olen armuline nende ülekohtustele tegudele ega tuleta enam meelde nende patte ! "
58008013	Kui ta nimetab uut , siis on ta esimese tunnistanud vananenuks . Aga mis vananeb ja iganeb , on hävimisele ligi !
58009001	Esimesel lepingul olid ju ka oma jumalateenistuse korraldused ja oma maine pühamu .
58009002	Sest enne valmistati esimene telk , milles olid küünlajalg ja laud ja vaateleivad laual ; seda kutsutakse " pühaks paigaks . "
58009003	Ent teise eesriide taga oli telk , mida kutsutakse " kõige pühamaks paigaks . "
58009004	Seal oli kuldne suitsutusaltar ja seaduselaegas , mis oli üleni kullaga karratud ; selle sees oli kuldkruus mannaga ja Aaroni kepp , mis oli õitsenud , ja seaduselauad .
58009005	Ent laeka peal olid auhiilguse keerubid , kes varjasid lepituskaant . Sellest kõigest ei ole nüüd tarvis üksikasjalikult rääkida .
58009006	Et need kõik nõnda on korrastatud , siis lähevad eestelki alati preestrid , kes toimetavad jumalateenistusi ,
58009007	aga teise läheb korra aastas üksnes ülempreester , mitte ilma vereta , mille ta ohverdab oma ja rahva eksimuste eest .
58009008	Sel kombel näitab Püha Vaim , et tee pühasse paika veel ei ole avatud , niikaua kui esimene telk veel on olemas .
58009009	See on praeguse aja kohta võrdum , mille kohaselt ohverdatakse ande ja ohvreid , mis ei suuda teha südametunnistuse poolest täiuslikuks seda , kes toimetab teenistust ,
58009010	vaid mis samuti nagu toidud ja joogid ja mitmesugused pesemised on ainult liha korraldused , kehtivad seniks , kui kätte jõuab uuendatud korra aeg .
58009011	Aga Kristus , kui tema tuli tulevaste heade andide ülempreestrina , suurema ja täiuslikuma telgiga , mis ei ole kätega tehtud , see on , mis ei ole pärit sellest loomisest ,
58009012	ja ka mitte sikkude ega vasikate verega , vaid iseenese verega , läks ükskord sinna pühasse paika ning saavutas igavese lunastuse .
58009013	Sest kui sikkude ja härgade veri ja lehma tuhk , mis riputatakse nende peale , kes on rüvetunud , pühitseb liha puhtuseks ,
58009014	kui palju enam Kristuse veri , kes igavese Vaimu läbi iseenese veatuna ohverdas Jumalale , puhastab meie südametunnistuse surnud tegudest teenima elavat Jumalat .
58009015	Ja sellepärast on tema uue lepingu vahemees , et pärast tema surma , mis oli lunastuseks esimese lepingu ajal olnud üleastumistest , need , kes on kutsutud , kätte saaksid igavese pärandi .
58009016	Sest seal , kus on olemas testament , on hädavajalik , et tõendataks ka testamenditegija surm .
58009017	Sest testament hakkab kehtima pärast surma ; sest see ei ole kunagi jõus , niikaua kui testamenditegija on elus .
58009018	Sellepärast ei ole ka esimest lepingut pühitsetud ilma vereta .
58009019	Sest kui Mooses kõigele rahvale oli ette lugenud kogu käsu käsuõpetuse järgi , võttis ta vasikate ja sikkude vere ühes vee ja punase villa ja iisopiga ja piserdas seda niihästi raamatu enese kui ka kõige rahva peale
58009020	ning ütles : " See on selle lepingu veri , mille Jumal on seadnud teie jaoks ! "
58009021	Ja samuti ta piserdas verd ka telgi ja kõigi jumalateenistuseriistade peale .
58009022	Ja peaaegu kõik puhastatakse verega käsuõpetuse järgi , ja ilma verd valamata ei ole andeksandmist olemas .
58009023	Nii on siis tarvis , et taevalike asjade kujud puhastatakse sel teel , aga taevasi asju endid puhastatakse paremate ohvritega kui need .
58009024	Sest Kristus ei läinud kätega tehtud pühamusse kui tõelise püha paiga kujusse , vaid taevasse enesesse , et nüüd ilmuda Jumala palge ette meie eest ,
58009025	aga mitte ennast mitu korda ohverdama , nõnda nagu ülempreester igal aastal läks pühasse paika võõra verega ,
58009026	sest muidu oleks ta pidanud mitu korda kannatama maailma rajamisest alates ; aga nüüd on ta maailmaajastute lõpul korra ilmunud , et oma ohvriga kaotada patt .
58009027	Ja otsekui inimestele on määratud kord surra , aga pärast seda kohus ,
58009028	nõnda ka Kristus , kes üks kord tõi enese ohvriks , et ära võtta paljude patud , ilmub teist korda ilma patuta neile , kes teda ootavad õndsuseks .
58010001	Käsk , olles ainult tulevaste hüvede vari , aga mitte asjade täiskuju ise , ei või iialgi samade igaaastaste ohvritega , mida ühtelugu ohverdatakse , teha täiuslikuks nende toojaid ,
58010002	sest eks muidu oleksid ju ohvrite toomised lõppenud , sellepärast et neil , kes toimetavad jumalateenistust , ei oleks enam mingit patust südametunnistust , kui nad kord on puhtaks tehtud .
58010003	Ent ohvritega tuletatakse iga aasta patte meelde .
58010004	Sest on võimatu , et härgade ja sikkude veri võib patud ära võtta .
58010005	Sellepärast ta maailma tulles ütleb : " Ohvrit ega andi sa ei tahtnud , aga sa valmistasid mulle ihu :
58010006	põletus-ja patuohvrid ei olnud sulle meelepärast !
58010007	Siis ma ütlesin : vaata , ma tulen - rullraamatus on minust kirjutatud - tegema su tahtmist , oh Jumal ! "
58010008	Kuna ta eespool ütleb : " Ohvreid ja ande ning põletus-ja patuohvreid sa ei tahtnud ega olegi need su meele järgi , kuigi neid käsu järgi tuuakse " ,
58010009	siis ütleb ta pärast : " Vaata , ma tulen tegema su tahtmist ! " Sellega ta tunnistab tühjaks esimese ohvri , et panna kehtima teine .
58010010	Selles tahtmises oleme meiegi pühitsetud Jeesuse Kristuse ihu ohvriga ühel hoobil .
58010011	Ja iga preester seisab päevast päeva oma ametis ja ohverdab sageli samu ohvreid , mis iialgi ei või patte ära võtta ;
58010012	aga tema , kui ta üheainsa ohvri oli viinud pattude eest , on istunud jäädavalt Jumala paremale käele
58010013	ja ootab nüüd ainult , kuni ta vaenlased pannakse tema jalgealuseks järiks .
58010014	Sest ühe ohvriga on ta jäädavalt teinud täiuslikeks need , keda pühitsetakse .
58010015	Seda tunnistab meile ju ka Püha Vaim ; sest kui ta oli öelnud :
58010016	" Niisugune on leping , mille ma teen nendega pärast neid päevi , ütleb Issand : ma panen neile südamesse oma käsud ja kirjutan need neile meelde
58010017	ega mäleta enam nende patte ja ülekohtutegusid ! "
58010018	Aga kus need on andeks antud , seal ei ole enam tarvis ohvrit nende eest .
58010019	Nii on meil siis , vennad , Jeesuse veres julgus sissepääsuks pühasse paika ;
58010020	ja selle on ta meile avanud uueks ja elavaks teeks eesriide , see on oma liha kaudu ;
58010021	ja meil on suur preester Jumala koja üle .
58010022	Astugem siis ligi tõelise südamega , täielikus usus , südame poolest piserdamisega puhastatud kurjast südametunnistusest ,
58010023	ja ihu poolest pestud puhta veega , pidagem kõikumata kinni lootuse tunnistusest . Sest ustav on see , kes seda on tõotanud .
58010024	Ja pidagem üksteist silmas õhutamiseks armastusele ja headele tegudele .
58010025	Ning ärgem jätkem maha oma koguduse kooskäimisi , nõnda nagu mõnel on kombeks , vaid manitsegem üksteist , ja seda enam , et näete selle päeva lähenevat .
58010026	Sest kui me meelega pattu teeme , pärast seda kui oleme saanud tõe tunnetuse , siis ei jää enam mingit ohvrit üle pattude eest ;
58010027	vaid mingi hirmus kohtu ootamine ja äge tuli , mis tahab ära süüa vastupanijad .
58010028	Kui keegi rikub Moosese käsku , siis peab ta ilma armuta surema kahe või kolme tunnistaja sõna peale ,
58010029	kui palju hirmsama nuhtluse te arvate siis ära teeninud olevat selle , kes Jumala Poega jalgadega tallab ega pea pühaks lepingu verd , millega ta on pühitsetud , ja teotab armu Vaimu ?
58010030	Me tunneme ju seda , kes ütleb : " Minu käes on kättemaks , mina tasun kätte ! " ja taas : " Issand mõistab kohut oma rahvale ! "
58010031	Hirmus on elava Jumala kätte langeda !
58010032	Aga tuletage meelde endisi päevi , mil teie , olles valgustatud , talusite palju kannatamiste võitlust ,
58010033	kord nii , et te teotamiste ja viletsuste läbi olite tehtud maailma naeruks , kord jälle nii , et saite nende osalisteks , kellel oli sama saatus .
58010034	Sest te olete ühes vangidega kannatanud ja rõõmuga vastu võtnud oma vara riisumise , teades , et teil on parem ja jäädav vara taevas .
58010035	Ärge siis heitke ära oma julgust , mis saab suure palga .
58010036	Sest kannatlikkust läheb teile tarvis , et teie , tehes Jumala tahtmist , saaksite kätte tõotuse .
58010037	Sest " veel üsna pisut , pisut aega , siis tuleb see , kes peab tulema ega viivita mitte !
58010038	Aga minu õige peab usust elama , ja kui ta hakkab kõhklema , siis ei ole minu hingel temast head meelt ! "
58010039	Ent meie ei ole need , kes kõhklevad hukatuseks , vaid need , kes usuvad hinge päästmiseks !
58011001	Aga usk on kindel usaldus selle vastu , mida oodatakse , ja veendumus selles , mida ei nähta .
58011002	Selle kohta on ju vanad saanud tunnistuse .
58011003	Usu kaudu me tunneme , et maailmad on valmistatud Jumala sõna läbi , nii et mitte sellest , mida võib näha , ei ole tekkinud see , mida nähakse .
58011004	Usu läbi tõi Aabel Jumalale parema ohvri kui Kain , ja usu kaudu ta sai tunnistuse , et tema oli õige , kui Jumal andis tunnistuse tema andide kohta , ja usu kaudu ta räägib veel pärast surmagi .
58011005	Usu läbi võeti ära Eenok , et ta surma ei näeks , ja teda ei leitud enam , sest Jumal oli ta ära võtnud . Sest enne äravõttu oli ta juba saanud tunnistuse , et ta oli Jumalale meelepärane .
58011006	Aga ilma usuta on võimatu olla meelepärane ; sest kes Jumala juurde tuleb , peab uskuma , et tema on olemas ja et ta annab palga neile , kes teda otsivad .
58011007	Usu kaudu sai Noa ilmutuse sellest , mida veel ei olnud näha , ja ehitas pühas kartuses laeva oma perekonna päästmiseks ; ja selle kaudu ta mõistis hukka maailma ning sai selle õiguse pärijaks , mis tuleb usust .
58011008	Usu läbi kuulas Aabraham sõna , kui teda kutsuti välja minema paika , mille ta pidi saama pärandiks ; ja ta läks välja ilma teadmata , kuhu ta läheb .
58011009	Usu läbi asus ta võõrana elama tõotusemaale otsekui võõrale maale ja elas telkides ühes Iisaki ja Jaakobiga , kes olid sama tõotuse kaaspärijad ;
58011010	sest ta ootas linna , millel on alused ja mille ehitaja ning valmistaja on Jumal .
58011011	Usu läbi sai isegi Saara rammu soo rajamiseks ja pealegi üle oma ea , sellepärast et ta pidas ustavaks teda , kes tõotuse oli andnud .
58011012	Sellepärast sündis ka ühest ja pealegi elatanud mehest nii palju nagu taevas tähti ja nagu mere ääres liiva , mida ei saa ära lugeda .
58011013	Usus need kõik surid ega saanud tõotusi kätte , vaid nägid neid kaugelt ja teretasid neid ning tunnistasid endid olevat võõrad ja majalised maa peal .
58011014	Sest need , kes seda ütlevad , näitavad , et nad otsivad kodumaad .
58011015	Ja kui nad oleksid mõelnud seda kodumaad , kust nad olid väljunud , siis oleks neil ju olnud juhust minna tagasi .
58011016	Ent nüüd nad igatsevad paremat kodumaad , see on taevast ; seepärast ei ole Jumalal neist häbi ja ta laseb ennast nimetada nende Jumalaks ; sest ta on neile valmistanud linna .
58011017	Usu läbi viis Aabraham ohvriks Iisaki , kui teda katsuti , ja ohverdas selle ainusündinu , kui ta oli saanud tõotused
58011018	ning kui temale oli öeldud : " Iisakist loetakse sinu sugu ! "
58011019	Sest ta mõtles , et Jumal on võimeline ka surnuist üles äratama ; selle mõistukujuks ta sai tema ka tagasi .
58011020	Usu läbi õnnistas ka Iisak Jaakobit ja Eesavit tulevaste asjade suhtes .
58011021	Usu läbi õnnistas Jaakob surres kumbagi Joosepi poegadest ja palvetas oma kepi pära najal .
58011022	Usu läbi tuletas Joosep oma eluotsal meelde Iisraeli laste väljumist ja tegi korralduse oma luude kohta .
58011023	Usu läbi varjasid vanemad Moosest pärast ta sündimist kolm kuud , sest nad nägid ta ilusa lapse olevat ega kartnud kuninga käsku .
58011024	Usu läbi keeldus Mooses , kui ta suureks sai , kandmast vaarao tütrepoja nime ,
58011025	pidades paremaks ühes Jumala rahvaga kannatada viletsust kui üürikest aega nautida paturõõmu ,
58011026	arvates Kristuse teotust suuremaks rikkuseks kui Egiptuse aarded ; sest ta tõstis oma silmad tasu poole .
58011027	Usu läbi ta jättis maha Egiptuse ega kartnud kuninga viha , sest otsekui nähes teda , kes on nähtamatu , püsis ta kindlana .
58011028	Usu läbi ta pidas paasapüha ja vere piserdust , et esmasündinute surmaja ei puudutaks neid .
58011029	Usu läbi nad läksid Punasest merest läbi nagu kuiva maad mööda , mida ka egiptlased katsusid teha , aga uppusid .
58011030	Usu läbi langesid Jeeriko müürid , kui seitse päeva oli käidud nende ümber .
58011031	Usu läbi ei saanud hoor Raahab hukka ühes sõnakuulmatutega , kui ta salakuulajad oli rahuga vastu võtnud .
58011032	Ja mida ma veel ütleksin ? Mul puudub aeg jutustada Giideonist ja Baarakist ja Simsonist ja Jeftast ja Taavetist ja Saamuelist ja prohvetitest ,
58011033	kes usu läbi võitsid ära kuningriigid , viisid täide õiguse , said kätte tõotused , sulgesid lõukoerte lõuad ,
58011034	kustutasid tule väe , pääsesid ära mõõgatera eest , said nõtrusest tugevaks , said vägevaks sõjas , ajasid pakku võõraste sõjahulgad .
58011035	Naised said tagasi oma surnud ülestõusmise läbi . Teised lasksid ennast piinata ega võtnud vastu vabastamist , et saaksid parema ülestõusmise osalisiks .
58011036	Teised said kogeda pilget ja rooska , peale selle ahelaid ja vangitorni .
58011037	Neid on kividega visatud , piinatud , lõhki saetud , mõõgaga surmatud ; nad on lambanahas ja kitsenahas käinud ühest kohast teise , puuduses , viletsuses , kurja kannatades , nemad ,
58011038	kelle väärt maailm ei olnud . Nad eksisid ümber kõrbetes ja mägedel ja koobastes ja maa-aukudes .
58011039	Ja need kõik , olles usu läbi saanud tunnistuse , ei saavutanud ometi mitte seda , mis oli tõotatud ;
58011040	sest Jumal oli meile varunud midagi paremat , et nad ilma meieta ei pääseks täielikkusesse .
58012001	Sellepärast meiegi , et nii suur pilv tunnistajaid on meie ümber , pangem maha kõik koorem ja meid nii hõlpsasti takerdav patt ning jookskem kannatlikkusega meile määratud võidujooksmist ,
58012002	vaadates usu alustajale ja täidesaatjale Jeesusele , kes risti kannatas temale oodatava rõõmu asemel , häbist hoolimata , ja on istunud Jumala aujärje paremale käele .
58012003	Kujutlege ometi teda , kes niisugust vastuhakkamist enese vastu on saanud kannatada patustelt , et te ei väsiks ega läheks araks oma hinges .
58012004	Teie ei ole veel vereni vastu pannud võideldes patuga
58012005	ja olete unustanud manitsuse , mis teile otsekui lastele ütleb : " Mu poeg , ära põlga Issanda karistust ja ära saa araks , kui tema sind noomib !
58012006	Sest keda Issand armastab , seda ta karistab ; ta peksab igat poega , keda ta vastu võtab . "
58012007	Taluge karistust kasvatuseks : Jumal kohtleb teid kui poegi ; sest milline poeg on see , keda isa ei karista ?
58012008	Ent kui te olete ilma karistuseta , millest kõik on osa saanud , siis te olete värdjad ja mitte pojad .
58012009	Pealegi on meile meie lihased isad olnud karistajaiks ja me oleme neid kartnud ; kas me palju enam ei tahaks alistuda vaimude Isale ning elada ?
58012010	Sest nemad on küll meid mõnd päeva oma heaksarvamist mööda karistanud , aga tema karistab meid tõesti selle hea otstarbega , et me saaksime osa tema pühadusest .
58012011	Aga mingi karistus , kui see on käes , ei näi olevat rõõmuks , vaid on kurbuseks ; aga pärast toob see neile , kes sellega on õpetatud , õiguse rahuvilja .
58012012	Seepärast ajage jälle sirgu lõdvad käed ja halvatud põlved
58012013	ja õgvendage teerajad oma jalgadele , et see , mis lonkav , ei nikastuks , vaid ennemini saaks terveks .
58012014	Nõudke rahu kõikidega ja pühitsust ; ilma selleta ei saa ükski Issandat näha .
58012015	Ja pange tähele , et keegi ei jääks ilma Jumala armust , et ükski viha juur ei kasvaks üles ega tooks tüli ja selle läbi paljud ei rüvetuks ,
58012016	et keegi ei oleks hooraja või roojane , kes nagu Eesav üheainsa kõhutäie eest andis käest esmasünniõiguse .
58012017	Sest te teate , kuidas ta pärast küll tahtis pärida õnnistust , aga siis hüljati kui kõlvatu ; sest ta ei leidnud mahti meeleparanduseks , ehk ta seda küll silmapisaratega otsis .
58012018	Sest te ei ole astunud käega katsutava ja tules põleva mäe ligi , ei pimeduse ega pilkase pimeduse , ei maru ,
58012019	ei pasuna helina ega niisuguse sõnade hääle ligi , mille kuuljad palusid , et neile sõna enam ei räägitaks ;
58012020	sest nemad ei suutnud taluda seda keeldu : " Isegi kui üks loom peaks puutuma mäe külge , siis visatagu ta kividega surnuks ! " ;
58012021	ja nii hirmus oli see nähtus , et Mooses ütles : " Ma olen ehmunud ja värisen ! " ;
58012022	vaid te olete tulnud Siioni mäe ligi ja elava Jumala linna , taevase Jeruusalemma juurde ja lugematu hulga inglite juurde ,
58012023	ja esmasündinute piduliku kogu ning koguduse juurde , kes on kirja pandud taevasse , ja Jumala , kõikide kohtumõistja juurde , ja õigete vaimude juurde , kes on saanud täiuslikeks ,
58012024	ja uue lepingu vahemehe Jeesuse juurde ja piserdamisvere juurde , mis paremini räägib kui Aabeli veri .
58012025	Katsuge , et teiegi teda ei hülga , kes räägib ! Sest kui ei ole pääsenud need , kes maapealse kõneleja hülgasid , kui palju vähem pääseme meie , kui me pöördume ära temast , kes on taevastest ,
58012026	kelle hääl tookord pani kõikuma maa , aga kes nüüd on tõotanud ja öelnud : " Veel kord ma panen värisema mitte ainult maa , vaid ka taeva ! "
58012027	Ent " veel kord " näitab , et see , mis kõigub , peab muutuma , sest ta on loodud , et püsiks see , mida ei saa kõigutada .
58012028	Seepärast , saades kuningriigi , mis ei kõigu , olgem tänulikud ja teenigem seega Jumalat tema meelt mööda pelglikkuse ja aukartusega .
58012029	Sest meie Jumal on hävitav tuli !
58013001	Vendade armastus jäägu püsima !
58013002	Ärge unustage külalislahkust , sest selle läbi on mõningad ilma teadmata külalisteks vastu võtnud ingleid .
58013003	Pidage meeles vange , otsekui oleksite kaasvangid , ja vaevatuid , sest ka teie olete veel ihus .
58013004	Abielu olgu igapidi au sees ja abieluvoodi rüvetamata ! Sest Jumal nuhtleb hoorajaid ja abielurikkujaid .
58013005	Teie meelelaad olgu rahaahnuseta ; olge rahul sellega , mis teil on . Sest tema on öelnud : " Ma ei hülga sind ega jäta sind maha ! "
58013006	Nii võime siis julgesti öelda : " Issand on minu abimees , ei ma karda ! Mis võib inimene mulle teha ? "
58013007	Mõelge oma juhatajaile , kes teile on rääkinud Jumala sõna , pannes tähele nende eluotsa järgige nende usku !
58013008	Jeesus Kristus on seesama , eile ja täna ja igavesti !
58013009	Ärge laske endid vintsutada mitmelaadiliste ja võõraste õpetustega ; sest hea on , et süda kinnitatakse armu läbi , aga mitte toitudega , millest ei ole saanud kasu need , kes nende määruste järgi käivad .
58013010	Meil on ohvrialtar , kust toidust võtta ei ole luba neil , kes telgis peavad teenistust .
58013011	Sest nende loomade kehad , kelle vere ülempreester viib ohvriks patu eest pühasse paika , põletatakse väljaspool leeri .
58013012	Seepärast on ka Jeesus , et pühitseda rahvast oma vere läbi , kannatanud väljaspool väravat .
58013013	Siis mingem nüüd tema juurde väljapoole leeri ning kandkem tema teotust .
58013014	Sest meil pole siin jäädavat linna , vaid meie otsime tulevast .
58013015	Viigem siis nüüd tema kaudu alati Jumalale kiitusohvrit , see on nende huulte vilja , kes tunnistavad tema nime .
58013016	Ärge unustage head teha ja osadust pidada , sest sellised ohvrid on Jumala meele järgi .
58013017	Olge sõnakuulelikud oma juhatajaile ja alistuge neile ; sest nemad valvavad teie hingi nõnda nagu need , kellel tuleb aru anda , et nad teeksid seda rõõmuga ja mitte ohates ; sest teil ei oleks sellest kasu .
58013018	Palvetage meie eest ! Sest me oleme veendunud selles , et meil on hea südametunnistus ja me tahame kõiges käituda kaunisti .
58013019	Eriti ma palun seda teha selleks , et mind rutemini antaks teile tagasi .
58013020	Aga rahu Jumal , kes surnuist on üles toonud igavese lepingu vere läbi lammaste suure karjase , meie Issanda Jeesuse ,
58013021	varustagu teid kõige heaga tegema tema tahtmist ja saatku teie sees korda seda , mis on tema meelt mööda , Jeesuse Kristuse läbi , kellele olgu austus ajastute ajastuteni ! Aamen .
58013022	Aga ma palun teid , vennad , võtke heaks see manitsussõna ! Ma olen teile ju lühidalt kirjutanud .
58013023	Teadke , et meie vend Timoteos on jälle vaba . Temaga ühes , kui ta varsti tuleb , saan ma teid näha .
58013024	Tervitage kõiki oma juhatajaid ja kõiki pühasid ! Teid tervitavad Itaalia vennad .
58013025	Arm olgu teie kõikidega !
59001001	Jakoobus , Jumala ja Issanda Jeesuse Kristuse sulane , saadab tervisi hajuvil asuvaile kaheteistkümnele suguharule .
59001002	Pidage lausa rõõmuks , mu vennad , kui te satute mitmesugustesse kiusatustesse ,
59001003	ja teadke , et teie usu katsumine saadab kannatlikkust !
59001004	Ent kannatlikkus omagu täiuslikku tegu , et te oleksite täiuslikud ja laitmatud ega oleks teil mingit puudust .
59001005	Aga kui kellelgi teist on puudu tarkusest , see palugu Jumalalt , kes kõigile annab suisa ega tee etteheiteid , ja siis antakse temale .
59001006	Ent ta palugu usus , ilma kahtlemata ; sest kes kahtleb , sarnaneks merelainele , mida tuul tõstab ning sinna ja tänna peksab .
59001007	Niisugune inimene ärgu ometi arvaku , et ta midagi saab Issandalt ;
59001008	ta on kaksipidise meelega mees , ebakindel kõigil oma teedel .
59001009	Ent madal vend kiidelgu oma suurusest ,
59001010	aga rikas oma madalusest , sest ta kaob nagu rohu õieke .
59001011	Sest päike tõusis palavaga ja kuivatas rohu ära , ja selle õieke varises maha ning tema näo ilu hävis . Nõnda närtsib ka rikas oma retkedel !
59001012	Õnnis see mees , kes ära kannatab kiusatuse ; sest kui ta on läbi katsutud , saab ta elukrooni , mille Issand on tõotanud neile , kes teda armastavad .
59001013	Ärgu ükski kiusatuses olles öelgu : " Mind kiusab Jumal ! " Sest Jumalat ei kiusata kurjaga ja tema ise ei kiusa kedagi .
59001014	Aga igaüht kiusatakse , kui tema enese himu teda veab ning ahvatleb ;
59001015	pärast , kui himu on rasestunud , toob ta patu ilmale , aga kui patt on täiesti tehtud , sünnitab ta surma .
59001016	Ärge eksige , mu armsad vennad !
59001017	Kõik hea and ja kõik täiuslik annetus on ülalt ja tuleb valguse Isalt , kelle juures ei ole muutust ega varjutuste varju .
59001018	Tema on meid oma tahtel sünnitanud tõe sõnaga , et oleksime tema loodute esmasündinute hulgast .
59001019	Teie teate seda , mu armsad vennad . Olgu vaid iga inimene nobe kuulma , pikaline rääkima , pikaline vihale .
59001020	Sest mehe viha ei tekita õigust Jumala ees .
59001021	Sellepärast heitke ära kõik rüvedus ja viimnegi paha ning võtke tasase meelega vastu sõna , mis teisse istutati ja võib teie hinged päästa !
59001022	Aga olge sõna tegijad ja mitte ükspäinis kuuljad , iseendid pettes .
59001023	Sest kui keegi on sõna kuulja ja mitte tegija , siis on ta mehe sarnane , kes vaatab oma ihulikku palet peeglis .
59001024	Ta vaatas ennast , läks minema ja unustas varsti , missugune ta oli .
59001025	Aga kes vabaduse täiusliku käsu sisse kummardades on vaadanud ja jääb selle juurde , ei ole unustav kuulja , vaid on teo tegija ; see on õnnis oma tegemises .
59001026	Kui keegi arvab Jumalat teenivat ja ei talitse oma keelt , vaid petab oma südant , selle jumalateenistus on tühine .
59001027	Puhas ja laitmatu jumalateenistus Jumala ja Isa ees on see : vaestelaste ja lesknaiste eest hoolitseda nende viletsuses ja hoida ennast maailmast reostamatuna .
59002001	Mu vennad , pidage usku meie au Issandasse Jeesusesse Kristusesse , sõltumata isikute lugupidamisest .
59002002	Sest kui teie koosolekule tuleb mees , kuldsõrmus sõrmes ja uhkes rüüs , ent tuleb ka vaene räpases rüüs ,
59002003	ja te vaatate sellele , kes kannab uhket rüüd ning ütlete temale : " Sina istu siia mugavasse kohta ! " , ja ütlete vaesele : " Sina seisa seal ! " või : " Istu siia mu jalajäri ette ! " ,
59002004	kas te siis ei ole valesti otsustanud ja saanud halbade juhtmõtetega kohtumõistjaiks ?
59002005	Kuulge , mu armsad vennad , kas ei ole Jumal valinud selle maailma vaesed saama rikkaiks usus ja kuningriigi pärijaiks , mille ta on tõotanud neile , kes teda armastavad ?
59002006	Teie aga olete vaest halvaks pannud . Eks tarvita just rikkad vägivalda teie vastu ja vea teid kohtukodadesse ?
59002007	Eks nemad pilka seda kallist nime , mis on nimetatud teie üle ?
59002008	Kui te tõesti täidate kuninglikku käsku Kirja sõna järgi : " Armasta oma ligimest nagu iseennast ! " , siis te teete hästi ;
59002009	aga kui te peate ühest rohkem lugu kui teisest , siis te teete pattu ja käsk tunnistab teid üleastujaiks .
59002010	Sest kes kogu käsuõpetust peab ja eksib ühe vastu , on saanud süüdlaseks kõigi vastu .
59002011	Sest see , kes on öelnud : " Sa ei tohi abielu rikkuda ! " , on ka öelnud : " Sa ei tohi tappa ! " Kui sa nüüd ei riku abielu , aga tapad , siis oled saanud käsust üleastujaks .
59002012	Nõnda rääkige ja nõnda toimige kui need , kellele tuleb kohut mõista vabaduse käsu järgi .
59002013	Sest kohus on halastuseta sellele , kes ei ole osutanud halastust ; kuid halastus võib võidurõõmutseda kohtu üle !
59002014	Mis kasu on sellest , mu vennad , kui keegi ütleb enesel usku olevat , aga tegusid temal ei ole ? Ega usk või teda õndsaks teha ?
59002015	Kui vend või õde on alasti ja neil puudub igapäevane toidus ,
59002016	ja keegi teie seast ütleb neile : " Minge rahuga , soojendage endid ja sööge kõhud täis ! " , aga te ei anna neile ihu tarbeid , mis on sellest kasu ?
59002017	Nõnda ka usk , kui tal ei ole tegusid , on iseenesest surnud .
59002018	Aga mõni ehk ütleb : " Sinul on usk ja minul on teod ! " Näita mulle oma usku lahus tegudest , küll mina näitan sulle usku oma tegudega !
59002019	Sina usud , et Jumal on ainus . Sa teed hästi ! Ka kurjad vaimud usuvad seda ja värisevad .
59002020	Ent kas tahad teada , oh tühine inimene , et usk lahus tegudest on tõhutu ?
59002021	Eks Aabraham , meie isa , mõistetud õigeks tegudest , kui ta oma poja Iisaki viis ohvrialtarile ?
59002022	Sa näed , et usk töötas ühes tema tegudega ja et tegudest sai usk täiuslikuks
59002023	ja täitus Kiri , mis ütleb : " Aabraham uskus Jumalat ja see arvati temale õiguseks ning ta nimetati Jumala sõbraks . "
59002024	Te näete , et inimene mõistetakse õigeks tegudest ja mitte ükspäinis usust .
59002025	Ja eks nõndasamuti ka hoor Raahab mõistetud õigeks tegudest , kui ta vastu võttis käskjalad ja nad ära saatis teist teed ?
59002026	Sest samuti nagu ihu ilma vaimuta on surnud , nõnda ka usk ilma tegudeta on surnud .
59003001	Mu vennad , ärgu püüdku paljud saada õpetajaiks , sest te teate , et me saame seda suurema nuhtluse .
59003002	Sest me kõik eksime palju . Kui keegi kõnes ei eksi , siis ta on täiuslik mees ja võib ka talitseda kogu ihu .
59003003	Kui me paneme suulised hobustele suhu , et nad oleksid meile sõnakuulelikud , siis me juhime kogu nende keha .
59003004	Vaata laevugi , ehk need küll on suured ja kangeist tuultest aetavad , juhitakse üsna väikese tüüriga sinna , kuhu päramehe tahtele meeldib .
59003005	Nõnda on ka keel pisuke liige ja kiitleb suurist asjust . Vaata , kui pisuke tuli süütab suure metsa !
59003006	Samuti on keel tuli , on maailm täis ülekohut ; keel meie liikmete seas saab selliseks , mis reostab kogu ihu ja süütab põlema eluratta , nagu ta ise on süüdatud põrgust .
59003007	Sest kõikide , niihästi metselajate kui lindude , niihästi roomajate kui mereelajate loomu võib inimese loomujõud talitseda ja on talitsenud ,
59003008	kuid keelt ei suuda ükski inimene talitseda , seda rahutut pahategijat , täis surmavat mürki .
59003009	Sellega me täname Issandat ja Isa , ja sellega me sajatame inimesi , kes on loodud Jumala sarnaseiks .
59003010	Samast suust lähtuvad tänu ja sajatus ! Nii ei tohi olla , mu vennad !
59003011	Kas allikas samast soonest keedab välja magusat ja mõru vett ?
59003012	Ega viigipuu , mu vennad , või kanda õlimarju või viinapuu viigimarju ? Ei soolaallikas või anda magusat vett !
59003013	Kes teie seas on tark ja arusaaja ? Näidaku see oma hea eluviisiga oma tegusid targas tasaduses .
59003014	Kui teil aga on südames kibedat kadedust ja riiakat meelt , siis ärge kiidelge ja ärge valetage tõe vastu .
59003015	See ei ole see tarkus , mis tuleb ülalt , vaid muldne , maine , kurjast vaimust pärit .
59003016	Sest kus on kadedust ja riiakust , seal on korratust ja igat halba asja .
59003017	Ent tarkus , mis on ülalt on küll kõigepealt puhas , siis rahulik , leplik , sõnakuulelik , täis halastust ja head vilja , kahtluseta , teeskluseta .
59003018	Õiguse vilja aga külvatakse rahus nende heaks , kes peavad rahu !
59004001	Kust tõusevad võitlemised ja kust tülid teie seas ? Kas mitte sealt , teie himudest , mis sõdivad teie liikmetes ?
59004002	Te himustate ja teil siiski ei ole ; te tapate ja kadestate ega või midagi saavutada ; te tülitsete ja sõdite . Teil ei ole , sest te ei palu .
59004003	Te palute ja ei saa , sest te palute pahasti , tahtes seda kulutada oma himudes .
59004004	Te abielurikkujad , eks te tea , et maailma sõprus on vaen Jumala vastu ? Kes nüüd tahab olla maailma sõber , see saab Jumala vaenlaseks .
59004005	Või arvate , et Kiri asjata ütleb : " Kadeduseni ta himustab vaimu , kes meis elab " ?
59004006	Aga ta annab veel suuremat armu ; sellepärast Kiri ütleb : " Jumal paneb suurelistele vastu , aga alandlikele ta annab armu . "
59004007	Siis alistuge Jumalale ! Seiske vastu kuradile , siis ta põgeneb teie juurest .
59004008	Tulge Jumala ligi , siis tema tuleb teie ligi ! Puhastage käed , te patused , ja kasige südamed , te kaksipidi mõtlejad !
59004009	Tundke ära oma viletsus ja leinake ja nutke ! Teie naer muutugu nutuks ja teie rõõm tusaks !
59004010	Alanduge Issanda ette , siis ta ülendab teid !
59004011	Ärge rääkige , vennad , paha üksteisest ! Kes vennast räägib paha ja mõistab kohut venna üle , see räägib paha käsuõpetusest ja mõistab kohut käsuõpetuse üle . Aga kui sa mõistad kohut käsuõpetuse üle , siis sa ei ole käsutäitja , vaid kohtumõistja .
59004012	Üks on käsuandja ja kohtumõistja , kes võib teha õndsaks ja panna hukka ; aga kes oled sina , kes mõistad kohut ligimese üle ?
59004013	Kuulge nüüd , kes ütlete : " Täna või homme me läheme sinna linna ja viibime seal aasta ja kaupleme ning saavutame kasu ! " -
59004014	teie , kes ei teagi , missugune on homme teie elu ; sest te olete suits , mida pisut aega nähakse ja mis siis haihtub -
59004015	selle asemel et öelda : " Kui Issand tahab ja me elame , siis teeme seda või teist ! "
59004016	Ent nüüd te kiitlete oma hooplemisega . Kõik niisugune kiitlemine on paha .
59004017	Kes siis mõistab teha head ja ei tee seda , sellele on see patuks !
59005001	Kuulge nüüd , te rikkad , nutke ja uluge oma viletsusi , mis on tulemas !
59005002	Teie rikkus on mädanenud ja teie riided on koitanud !
59005003	Teie kuld ja hõbe on roostetanud ja nende rooste on teile tunnistuseks ja sööb ära kõik teie liha nagu tuli ! Te olete kogunud vara viimseil päevil .
59005004	Vaata , töötegijate palk , mille te olete kinni pidanud neilt , oma põldudel lõikajailt , kisendab teie vastu , ja lõikajate kaebed on tunginud vägede Issanda kõrvade ette !
59005005	Te olete priisanud ja prassinud maa peal ; te olete nuumanud oma südameid otsekui veristuspäeval !
59005006	Te olete hukka mõistnud õige ja olete ta tapnud ; ta ei pane teile vastu .
59005007	Siis olge nüüd pikameelsed , vennad , Issanda tulemiseni ! Vaata , põllumees ootab maa kallist vilja ja on pikameelne seda oodates , kuni ta saab varajase ja hilise vihma .
59005008	Olge nüüd teiegi pikameelsed , kinnitage oma südameid , sest Issanda tulemine on lähedal !
59005009	Ärge ägage , vennad , üksteise pärast , et teid hukka ei mõistetaks ! Vaata , kohtumõistja seisab ukse ees !
59005010	Võtke , vennad , vaeva kannatamise ja pikameelse ootamise eeskujuks prohvetid , kes Issanda nimel on rääkinud .
59005011	Vaata , me kiidame õndsaks neid , kes on olnud püsivad kannatustes ; Iiobi püsivusest te olete kuulnud ja näinud Issanda antud otsa , et Issand on väga halastav ja armuline .
59005012	Aga kõigepealt , mu vennad , ärge vanduge , ei taeva ega maa juures ega mingit muud vannet ! Teie " jah " olgu " jah " , ja teie " ei " olgu " ei " , et te ei langeks kohtu alla !
59005013	Kui kellelgi teie seast on vaeva , siis ta palvetagu ; kui kellegi käsi hästi käib , siis ta laulgu kiituslaule .
59005014	Kui keegi teie seast on haige , siis ta kutsugu enese juurde koguduse vanemad ja need palvetagu tema kohal ja võidku teda õliga Issanda nimel .
59005015	Ja usupalve päästab tõbise , ja Issand teeb ta terveks ; ja kui ta on pattu teinud , siis see antakse temale andeks .
59005016	Tunnistage üksteisele oma eksimused ja palvetage üksteise eest , et saaksite terveks ; õige inimese vägev palve suudab palju .
59005017	Eelija oli samasugune nõder inimene nagu meiegi , ja ta palus kangesti , et ei sajaks vihma ; ja kolm aastat ja kuus kuud ei sadanud vihma maa peale .
59005018	Ja tema palus jälle ja taevas andis vihma ja maa kandis oma vilja .
59005019	Vennad , kui keegi teie seast eksib ära tõest ja keegi pöörab tema tagasi ,
59005020	siis teadke , et kes patuse pöörab tema eksiteelt , see päästab tema hinge ja katab kinni pattude hulga .
60001001	Peetrus , Jeesuse Kristuse apostel , Pontoses , Galaatias , Kapadookias , Aasias ja Bitüünias hajuvil asuvaile valitud majalistele ,
60001002	Jumala Isa etteteadmist mööda Vaimu pühitsemise kaudu sõnakuulmiseks ja piserdamiseks Jeesuse Kristuse verega ! Arm ja rahu rohkenegu teile !
60001003	Kiidetud olgu Jumal ja meie Issanda Jeesuse Kristuse Isa , kes oma suurt halastust mööda meid on uuesti sünnitanud elavaks lootuseks Jeesuse Kristuse ülestõusmise läbi surnuist
60001004	kadumatu ja rüvetamatu ja närtsimatu pärandi saamiseks , mis taevas on tallel teie jaoks ,
60001005	mida Jumala väega valvatakse usu läbi õndsuse jaoks , mis on valmis ilmsiks tulema viimsel ajal !
60001006	Sellest te väga rõõmutsete , kuigi te nüüd vajaduse korral pisut kurvastute mõnesugustes kiusatustes ,
60001007	et teie usk , kui see on läbi katsutud , leitaks kallihinnalisem olevat kullast , mis kaob ja siiski tules läbi katsutakse , ja oleks teile kiituseks ja hiilguseks ja auks Jeesuse Kristuse ilmumisel ,
60001008	keda te küll ei ole näinud , ja siiski armastate , kellesse te nüüd usute , kuigi te teda ei näe , ja rõõmutsete ütlematu ning väga kalli rõõmuga ,
60001009	kes saavutate usu eesmärgi , hingede õndsuse .
60001010	Seda õndsust on uurinud ja juurelnud prohvetid , kes on ennustanud teile määratud armust ,
60001011	juureldes seda , mis ja millise aja kohta teateid andis Kristuse Vaim nende sees , kui ta ette ilmutas Kristust tabavaid kannatusi ja neile järgnevaid austusi .
60001012	Neile ilmutati , et mitte neile endile , vaid teile oli kasuks see , mis nüüd on kuulutatud teile nende kaudu , kes teile taevast läkitatud Püha Vaimu läbi on toonud evangeeliumi ; ja sellesse igatsevad inglidki vaadata .
60001013	Sellepärast vöötage oma meele niuded ja olge kained ; ja lootke täiesti armu peale , mida teile pakutakse Jeesuse Kristuse ilmumises .
60001014	Kui sõnakuuulelikkuse lapsed ärge anduge endistele himudele , nagu siis kui teil puudus õige teadmine ;
60001015	vaid nõnda nagu see , kes teid on kutsunud , on püha , saage ka ise pühaks kõigis eluviisides ;
60001016	sest on kirjutatud : " Olge pühad , sest mina olen püha ! "
60001017	Ja et te appi hüüate teda kui Isa , kes isikule vaatamata mõistab kohut igaühe tegu mööda , siis veetke kartuses oma majaliseks olemise aeg ,
60001018	teades , et teid ei ole kaduvaga , hõbeda või kullaga lunastatud teie tühiseist esivanemailt päritud eluviisidest ,
60001019	vaid Kristuse kui veatu ja laitmatu talle kalli verega ,
60001020	kes küll oli ette määratud enne maailma rajamist , aga aegade lõpul on saanud ilmsiks teie pärast ,
60001021	kes tema kaudu olete usklikud Jumalasse , kes tema surnuist üles äratas ja temale andis au , nii et teie usk on ka lootus Jumala peale .
60001022	Et te olete oma hinged puhastanud tõe sõnakuulmises teesklematuks vennalikuks armastuseks , siis armastage üksteist innukalt ja südamest ,
60001023	sest et olete uuesti sünnitatud mitte kaduvast , vaid kadumatust seemnest , Jumala elava ning püsiva sõna läbi .
60001024	Sest " kõik liha on nagu rohi ja kõik tema hiilgus nagu rohu õieke ; rohi kuivab ära ja õieke variseb maha ,
60001025	aga Issanda sõna püsib igavesti ! " Ja see on see sõna , mis teile rõõmusõnumina on kuulutatud .
60002001	Siis pange nüüd maha kõik kurjus ja kõik kavalus ja silmakirjatsus ja kadedus ja kõik keelekandmine
60002002	ning himustage otsekui vastsündinud lapsed vaimset täispiima , et te selle läbi võiksite kasvada õndsuseks ,
60002003	kui te olete maitsnud , et Issand on helde , tulles tema juurde
60002004	kui elava kivi juurde , mis küll inimeste poolt on põlatud , aga Jumala juures on ära valitud ja väga kallis ,
60002005	ja teiegi ehituge üles kui elavad kivid vaimulikuks kojaks ja pühaks preesterkonnaks ohverdama vaimulikke ohvreid , mis on Jumalale meelepärased Jeesuse Kristuse kaudu .
60002006	Sellepärast ongi lugeda Kirjas : " Vaata , mina panen Siionisse valitud kalli nurgakivi , ja kes temasse usub , see ei satu häbisse ! "
60002007	Teile nüüd , kes usute , on ta kallihinnaline ; aga uskmatuile on ta " kivi , mille hooneehitajad põlgasid , kuid mis sai nurgakiviks " ,
60002008	ja " komistuskiviks ja pahanduskaljuks " . Nemad " tõukavad tema vastu " , sest nad ei kuule sõna , ja selleks on need ka pandud .
60002009	Teie aga olete " valitud sugu , kuninglik preesterkond , püha rahvas , omandrahvas , et te kuulutaksite tema aulisi tegusid " , kes teid on kutsunud pimedusest oma imelise valguse juurde ,
60002010	teie , kes muiste olite " mitterahvas " , aga nüüd olete Jumala rahvas ; kes " ei olnud armu saanud " , aga nüüd olete armu saanud !
60002011	Armsad , ma manitsen teid kui " võõraid ja majalisi " hoiduda lihalikest himudest , mis sõdivad hinge vastu ,
60002012	ja elada vooruslikku elu paganate keskel , et nad selles , mille pärast nad teist kui kurjategijaist paha räägivad , teie häid tegusid nähes annaksid Jumalale austust " katsumispäeval " !
60002013	Alistuge kõigele inimeste seatud korrale Issanda pärast , olgu kuningale kui ülemale valitsejale ,
60002014	või pealikuile kui neile , keda tema on läkitanud kurjategijaile nuhtluseks , aga heategijaile kiituseks .
60002015	Sest nõnda on Jumala tahtmine , et teie , tehes head , tõkestaksite mõistmatute inimeste rumalust -
60002016	kui vabad ja mitte kui need , kellele vabadus on kurjuse katteks , vaid kui Jumala sulased .
60002017	Austage kõiki , armastage vendi , kartke Jumalat , austage kuningat !
60002018	Sulased , olge kõige kartusega allaheitlikud oma isandaile , mitte ainult headele ja leplikele , vaid ka tigedaile .
60002019	Sest see on arm , kui keegi südametunnistuse pärast Jumala ees talub viletsusi , kannatades süütult .
60002020	Sest mis kiitus see on , kui teid pekstakse patu pärast ning te jääte kannatlikuks ? Aga kui te head tehes ja kurja kannatades püsite kannatlikena , siis on see arm Jumala juures .
60002021	Selleks te ju olete kutsutud , sest et Kristuski kannatas teie eest ja jättis teile eeskuju , et te käiksite tema jälgedes ,
60002022	" kes ei teinud pattu ja kelle suust ei leitud pettust " ,
60002023	kes ei sõimanud vastu , kui teda sõimati , kes ei ähvardanud , kui ta kannatas , vaid jättis selle hooleks , kes mõistab kohut õigesti ,
60002024	kes meie patud ise kandis üles ristipuule oma ihus , et meie pattudele ära sureksime ja elaksime õigusele , kelle vermete tõttu te olete terveks saanud .
60002025	Sest te olite " nagu eksijad lambad " , aga nüüd te olete pöördunud oma hingede Karjase ja Hooldaja poole .
60003001	Samuti teie , naised , olge allaheitlikud oma meestele , et ka need , kes ei ole sõnakuulelikud sõnale , naiste eluviiside läbi võidetaks ilma sõnata usule ,
60003002	kui nad vaatavad , kuidas te elate jumalakartuses puhast elu .
60003003	Teie ehteks ärgu olgu välispidine juuste palmitsemine , kulla ümberriputamine ega toredate riietega riietumine ,
60003004	vaid varjul olev südame inimene , tasase ja vaikse vaimu kadumatuses , mis on kallis Jumala ees .
60003005	Sest nõnda on ka ennevanasti pühad naised , kes lootsid Jumala peale , endid ehtinud ja olnud allaheitlikud oma meestele ,
60003006	nõnda nagu Saara oli sõnakuulelik Aabrahamile ja " hüüdis teda isandaks " , ja tema lasteks te olete saanud , kui te teete head ega karda ühtki hirmutust .
60003007	Samuti teie , mehed , elage naisega targasti kui nõrgema astjaga ja osutage neile austust , sest nad on elu armuanni kaaspärijad nagu teiegi , et teie palved poleks tagajärjeta .
60003008	Aga viimaks , olge kõik üksmeelsed , kaastundlikud , vennaarmastajad , halastajad , alandlikud !
60003009	Ärge tasuge kurja kurjaga ega sõimu sõimuga , vaid vastupidi , õnnistage , sest te teate , et olete kutsutud pärima õnnistust !
60003010	Sest " kes armastab elu ja näha häid päevi , see hoidku oma keelt kurja eest ja oma huuli pettust rääkimast ;
60003011	ta pöördugu ära kurjast ning tehku head ; ta otsigu rahu ja nõudku seda taga .
60003012	Sest Issanda silmad on õigete poole ja tema kõrvad nende palvetamise poole ; aga Issanda pale on pahategijate vastu ! "
60003013	Ja kes peaks teile kurja tegema , kui te heategemises olete agarad ?
60003014	Aga kuigi te kannataksite õiguse pärast , siis olete ometi õndsad . " Ärge kartke nende hirmutamist ja ärge kohkuge " ,
60003015	vaid pühitsege Issandat Kristust oma südameis , olles alati valmis andma vastust igaühele , kes teilt nõuab seletust lootuse kohta , mis teis on .
60003016	Aga vastake tasaduse ja kartusega , ja teil olgu hea südametunnistus , et jääksid häbisse selles , mida teist paha räägivad need , kes teotavad teie head eluviisi Kristuses .
60003017	Sest parem on , kui nõnda on Jumala tahtmine , head tehes kannatada kui paha tehes .
60003018	On ju ka Kristus kord surnud pattude pärast , õige ülekohtuste eest , et ta meid juhiks Jumala juurde , kui ta küll surmati liha poolest , kuid elavaks tehti vaimu poolest ,
60003019	kelles ta ka läks ära ja kuulutas vangis olevaile vaimudele ,
60003020	kes muiste ei kuulanud sõna , kui Jumala pikk meel ootas Noa päevil , kui ehitati laeva , millel mõned üksikud , see on kaheksa hinge , päästeti läbi vee .
60003021	Sellele võrdluskujule vastavalt päästab teidki nüüd vesi ristimisena , mitte kui liha rüveduse kõrvaldamine , vaid kui hea südametunnistuse nõudmine Jumala ees Jeesuse Kristuse ülestõusmise kaudu ,
60003022	kes on läinud taevasse ja on Jumala paremal käel ja kellele on alistatud inglid ja võimud ja väed .
60004001	Et nüüd Kristus on kannatanud lihas , siis relvastuge teiegi sama meelega ; sest kes lihas on kannatanud , see on lakanud pattu tegemast ,
60004002	nõnda et ta aega , mis tal veel on elada lihas , enam ei ela inimeste himude järgi , vaid Jumala tahtmise järgi .
60004003	Sest sellest on küllalt , et teil möödunud aeg kulus ära paganate tahte täitmiseks , kui te elasite lodevuses , himudes , viinajoomises , öistes olenguis , jootudes ja jõledais ebajumalateenistustes .
60004004	Nemad võõrastavad seda , et teie nendega ühes ei jookse samas lodeva elu voolus , ning pilkavad teid .
60004005	Nad peavad aru andma sellele , kes on valmis kohut mõistma elavate ja surnute üle .
60004006	Sest selleks on surnuile kuulutatud evangeelium , et kohus nende üle oleks mõistetud nagu inimeste üle lihas ja nad elaksid nagu Jumal vaimus .
60004007	Aga kõigi asjade lõpp on lähedal ! Olge siis mõistlikud ja kained palveiks !
60004008	Kõigepealt olgu teie armastus südamlik üksteise vastu , sest " armastus katab pattude hulga " .
60004009	Olge külalislahked üksteise vastu ilma nurisemata .
60004010	Teenigu igaüks teist selle andega , mille ta on saanud , kui Jumala mõnesuguse armu head majapidajad .
60004011	Kui keegi räägib , siis ta rääkigu kui Jumala sõnu ; kui keegi teenib , siis ta teenigu kui jõust , mida Jumal annab , et kõiges austataks Jumalat Jeesuse Kristuse läbi , kelle on au ja vägi ajastute ajastuteni ! Aamen .
60004012	Armsad , ärge pidage võõraks tulekuumust enestes , mis teile on saanud katsumiseks , otsekui sünniks teile midagi võõrast ,
60004013	vaid sedamööda nagu teil on osa Kristuse kannatamistest , olge rõõmsad , et võiksite rõõmustuda ning hõisata tema au ilmumisel .
60004014	Kui teid solvatakse Kristuse nime pärast , siis te olete õndsad , sest au ja Jumala Vaim hingab teie peal .
60004015	Ärgu siis keegi teist kannatagu mõrtsukana või vargana või kurjategijana või salakaebajana .
60004016	Aga kui keegi kannatab ristiinimesena , siis ta ärgu häbenegu , vaid andku Jumalale austust selle nimega .
60004017	Sest aeg on kohtul alata Jumala kojast ; kui see aga algab kõigepealt meist , missugune ots ootab neid , kes ei ole sõnakuulelikud Jumala evangeeliumile ?
60004018	Ja kui õige vaevalt pääseb , kuhu siis saab õel ja patune ?
60004019	Seepärast usaldagu need , kes Jumala tahtmise järgi kannatavad , oma hinged ustava Looja hooleks , tehes head .
60005001	Kogudusevanemaid teie seas ma nüüd manitsen kui kaasvanem ja Kristuse kannatuste tunnistaja , kes ka olen tulevase au osaline , mis peab ilmuma :
60005002	hoidke teile hoida antud Jumala karja mitte sundusest , vaid vabast tahtest Jumala meele järgi , mitte alatu kasu tõttu , vaid innust ,
60005003	mitte isandaina valitsedes kogudusi kui liisuosi , vaid olles karjale eeskujuks ;
60005004	siis te saate , kui Ülimkarjane ilmub , närtsimatu aupärja !
60005005	Samuti teie , nooremad , alistuge vanemaile ja riietuge kõik alandlikkusega üksteise vastu ; sest " Jumal paneb suurelistele vastu , aga alandlikele ta annab armu ! "
60005006	Siis alanduge Jumala vägeva käe alla , et ta teid ülendaks omal ajal !
60005007	Heitke kõik oma mure tema peale , sest tema peab hoolt teie eest !
60005008	Olge kained , valvake , sest teie vastane , kurat , käib ümber nagu möirgaja lõukoer otsides , keda neelata !
60005009	Tema vastu seiske kindlad usus ning teadke , et teie vendadel maailmas tuleb neidsamu kannatusi täielikult kanda .
60005010	Aga kõige armu Jumal ise , kes meid on kutsunud oma igavesse ausse Kristuses , võtku teid , kui te pisut olete kannatanud , valmistada , kinnitada , teha tugevaks ja rajada !
60005011	Tema päralt on võimus ajastute ajastuteni ! Aamen .
60005012	Silvaanuse , minu arvates ustava venna kaudu olen teile lühidalt kirjutanud , manitsedes ja tunnistades , et see on tõeline Jumala arm , milles te olete .
60005013	Teid tervitab kaasvalitud kogudus Baabülonis ja Markus , mu poeg .
60005014	Tervitage üksteist armastuse suudlusega ! Rahu teile kõikidele , kes olete Kristuses !
61001001	Siimon Peetrus , Jeesuse Kristuse sulane ja apostel , neile , kes on saanud niisama kalli usu kui meiegi meie Jumala ja Õnnistegija Jeesuse Kristuse õiguses .
61001002	Armu ja rahu lisatagu teile rohkesti Jumala ja Jeesuse , meie Issanda tunnetuses !
61001003	Nõnda nagu tema jumalik vägi meile on annetanud kõik , mida vajatakse eluks ja jumalakartuseks , tema tunnetuse kaudu , kes meid on kutsunud oma au ja vooruslikkusega ,
61001004	millega on meile kingitud kallid ja suurimad tõotused , et te nende läbi saaksite osa jumalikust loomust , kui te olete põgenenud ära hukkumisest , mis on maailmas himude tõttu ;
61001005	siis kandke sellesama pärast kõikepidi hoolt ja osutage oma usus vooruslikkust ja vooruslikkuses tunnetust ,
61001006	tunnetuses taltumust , taltumuses kannatlikkust , kannatlikkuses jumalakartust ,
61001007	jumalakartuses vennaarmastust ja vennaarmastuses armastust kõikide vastu .
61001008	Sest kui teil seda kõike on ja veel lisatakse , siis ei lase see teid olla viitsimatud ja viljatud meie Issanda Jeesuse Kristuse tunnetamises .
61001009	Aga kellel see kõik puudub , on pime , lühinägelik , ja on unustanud puhastuse endistest pattudest .
61001010	Sellepärast , vennad , püüdke seda enam teha kindlaks oma kutsumine ja valik ; sest kui te seda teete , siis te ei komista iialgi .
61001011	Sest nõnda avaneb teile rohkel mõõdul sissepääs meie Issanda ja Õnnistegija Jeesuse Kristuse igavesse kuningriiki .
61001012	Sellepärast ma tahan alati teile seda meelde tuletada , ehk te küll seda teate ja olete kindlasti rajatud tõele , mis teil on käes .
61001013	Ma pean õigeks , niikaua kui ma selles ihulikus telgis olen , teid meeldetuletuse kaudu virgutada ,
61001014	sest et ma tean , et ma varsti maha panen oma telgi , nagu ka meie Issand Jeesus Kristus mulle on avaldanud .
61001015	Ent ma tahan ka hoolt kanda , et teil pärast minu lahkumist alati oleks võimalik seda meelde tuletada .
61001016	Sest me ei ole Issanda Jeesuse Kristuse väge ja tulemist teile teatavaks tehes mitte järginud kavalasti sepitsetud tühje jutte , vaid me oleme ise oma silmaga näinud tema suurt aulisust .
61001017	Sest tema sai Jumalalt Isalt au ja austust kõige kõrgemalt ault , kui temale kostis niisugune hääl : " See on minu armas Poeg , kellest mul on hea meel ! "
61001018	Ja selle hääle me kuulsime taevast tulevat , olles ühes temaga pühal mäel .
61001019	Ja meil on veel kindlam prohvetlik sõna , ja te teete hästi , et te seda tähele panete kui küünalt , mis paistab pimedas paigas , kuni päev jõuab kätte ning koidutäht tõuseb teie südameis .
61001020	Ja see olgu teile kõigepealt teada , et ükski prohvetikuulutus Kirjas ei ole omavolilise seletuse jaoks .
61001021	Sest inimese tahtel ei ole iialgi ühtki prohveti kuulutust esile toodud , vaid Pühast Vaimust kantuina on inimesed rääkinud , saades seda Jumala käest .
61002001	Aga valeprohveteidki tõusis rahva seas , nõnda nagu teiegi seas saab olema lahkõpetajaid , kes salamahti toovad sisse hukutavaid valeõpetusi , salgavad ära peremehegi , kes nad on ostnud , ja tõmbavad eneste peale äkilise hukatuse .
61002002	Ja paljud järgivad nende lodevat elu , kelle pärast pilgatakse tõe teed ;
61002003	ja ahnuses kasutavad nad teid petlike sõnadega . Nende kohus on juba ammu valvas ja nende hukatus ei tuku .
61002004	Sest kui Jumal ei säästnud ingleidki , kes pattu tegid , vaid tõukas nad põrgupimeduse soppidesse säilitatavaiks kohtu jaoks ,
61002005	ja kui ta ei säästnud muistset maailma , vaid varjas ainult õigusekuulutajat Noad , neid kaheksakesi , kui ta laskis tulla veeuputuse jumalatute maailma peale ;
61002006	ja mõistis ka hukka Soodoma ja Gomorra linnad , põletades need tuhaks ja pannes hirmu täheks neile , kes tulevikus on jumalatud ,
61002007	ja päästis Loti , kes oli õige ja keda üleannetud inimesed piinasid oma kiimalise käitumisega -
61002008	sest elades nende keskel see õige vaevas päevast päeva oma vaga hinge , nähes ja kuuldes ülekohtusi tegusid -
61002009	nii Issand teab päästa jumalakartlikke kiusatusest , aga ülekohtusi säilitada kohtupäevaks , et neid nuhelda ,
61002010	iseäranis aga neid , kes liha järgi elavad roppudes himudes ja põlgavad Issanda valitsust . Need on jultunud , iseennast täis , ei karda pilgata aukandjaid vaime ,
61002011	kuna inglidki , kuigi nad küll võimuselt ja väelt on suuremad , ühtki pilkavat otsust ei lausu nende kohta Issanda ees .
61002012	Ent need on nagu mõistmatud loomad , kes on oma loomu poolest sündinud püütavaiks ja hukutavaiks ; nad pilkavad seda , mida nad ei tea , ja hukkuvad ka oma hukus ,
61002013	saades kätte ülekohtu palga ; nad peavad lõbuks igapäevast laiutamist ; nad on ebapuhtuse ja häbi laigud , kes oma pettuste varal lõbutsevad , kui nad pidutsevad ühes teiega ;
61002014	nende silmad õhkuvad abielurikkumisest ja nende iha ei lakka ; nemad ahvatlevad kinnitamatuid hingi , neil on ahnusega vilunud süda , nad on needuse lapsed !
61002015	Nad on hüljanud otsese tee , nad on ära eksinud , käies Bileami , Beori poja teed , kellele ülekohtu palk oli armas ,
61002016	aga kes oma üleastumise pärast sai karistada : keeletu koormakandja loom rääkis inimese häälega ja takistas prohveti jõledust .
61002017	Need on ilma veeta lätted , marutuulest aetavad udupilved , kellele on varutud pilkane pimedus .
61002018	Sest rääkides tühje ülerinna sõnu , ahvatlevad nad lodevate lihahimudega neid , kes vaevalt olid pääsenud pakku eksiteel käijate seast ;
61002019	nad tõotavad neile vabadust , olles ise kaduvuse orjad , sest kelle võidetud keegi on , selle ori ta on .
61002020	Sest kui nad Issanda ja Õnnistegija Jeesuse Kristuse tunnetuse läbi pääsesid pakku maailma ebapuhtusest , kuid jälle segunevad sellega ja jäävad alla , siis on nende viimne lugu saanud pahemaks kui esimene .
61002021	Sest neil oleks parem , et õiguse tee oleks jäänud neile tundmatuks , kui seda tundes ära pöörduda käsust , mis neile on antud .
61002022	Neile on tulnud kätte , mis tõeline vanasõna ütleb : " Koer pöördub tagasi oma okse juurde " ja " pestud emis läheb porisse püherdama ! "
61003001	See on , armsad , juba teine kiri , mille ma teile kirjutan , ja mõlematega ma hoian oma meeldetuletamisega ärkvel teie puhast meelt ,
61003002	et te meenutaksite neid sõnu , mis pühad prohvetid enne on rääkinud , ja Issanda ning Õnnistegija käsku , mille on andnud teie apostlid .
61003003	Seda teadke kõigepealt , et viimseil päevil tuleb pilkesõnadega pilkajaid , kes elavad iseeneste himude järgi
61003004	ning ütlevad : " Kus on tema tulemise tõotus ? Sest sellest ajast , kui isad läksid hingama , jääb kõik nõnda , nagu oli loomise algusest ! "
61003005	Sest neil , kes seda tahavad , on teadmata , et taevad olid vanasti olemas ja maa koosnes veest ja vee läbi Jumala sõna väe tõttu
61003006	ja et nende läbi tookordne maailm hukkus veeuputuses .
61003007	Ent praegused taevad ja maa säilitatakse sama sõna läbi ning hoitakse alal tule jaoks jumalatute inimeste kohtu ja hukatuse päevaks .
61003008	Aga see üks asi ärgu olgu teile , armsad , teadmata , et üks päev on Issanda juures nagu tuhat aastat ja tuhat aastat nagu üks päev !
61003009	Issand ei viivita tõotust täitmast , nõnda nagu mõned peavad seda viivituseks , vaid tema on pika meelega teie vastu ; sest ta ei taha , et keegi hukkuks , vaid et kõik tuleksid meeleparandusele !
61003010	Aga Issanda päev tuleb otsekui varas öösel , mil taevad raginal hukkuvad ja maailma algained tules laostuvad ja ilmamaad ja kõiki seal tehtud töid ei leidu enam .
61003011	Kui see nüüd kõik nõnda laostub , missugused siis teie peate olema pühas elus ja jumalakartuses ,
61003012	oodates ja igatsedes Jumala päeva tulekut , mille pärast taevad süüdatult laostuvad ja maailma algained kuumuses ära sulavad ?
61003013	Aga meie ootame tema tõotuse järgi uusi taevaid ja uut maad , kus õigus elab !
61003014	Sellepärast , armsad , seda oodates püüdke , et ta teid leiaks veatuina ja laitmatuina rahus ;
61003015	ja meie Issanda pikka meelt arvake õndsuseks , nõnda nagu ka meie armas vend Paulus teile on kirjutanud temale antud tarkust mööda ,
61003016	nagu ka kõigis kirjades , milles ta räägib neist asjust , kus on raske aru saada mõnest asjast , mida õppimatud ja kinnitamatud inimesed nagu muidki kirju väänavad iseeneste hukatuseks .
61003017	Et teie nüüd , armsad , seda ette ära teate , siis hoiduge sellest , et üleannetute eksitused teid ei kisuks ühtlasi kaasa eksitusse ning te ei langeks ära oma kindlalt aluselt .
61003018	Aga kasvage meie Issanda ja Õnnistegija Jeesuse Kristuse armus ja tunnetuses . Temale olgu austus nii nüüd kui igaviku päevil !
62001001	Mis algusest oli , mis me oleme kuulnud , mis me oma silmaga oleme näinud , mida me oleme vaadelnud ja mida meie käed on katsunud , seda me räägime elu Sõnast
62001002	- ja elu ilmus , ja me oleme näinud ja tunnistame ja kuulutame teile seda igavest elu , mis oli Isa juures ja ilmus meile -
62001003	mida me oleme näinud ja kuulnud , seda me kuulutame teile , et teilgi oleks osadus meiega . Ja meie osadus on Isaga ja tema Pojaga , Jeesuse Kristusega .
62001004	Ja seda me kirjutame teile , et meie rõõm oleks täielik .
62001005	Ja see on kuulutus , mille me oleme kuulnud temalt ja kuulutame teile , et Jumal on valgus ja temas ei ole mingit pimedust .
62001006	Kui me ütleme , et meil on osadus temaga , aga käime pimeduses , siis me valetame ega tee tõtt .
62001007	Aga kui me käime valguses , nõnda nagu tema on valguses , siis on meil osadus üksteisega , ja Jeesuse Kristuse , tema Poja veri puhastab meid kõigest patust .
62001008	Kui me ütleme , et meil ei ole pattu , siis me petame iseendid ja tõde ei ole meie sees .
62001009	Kui me oma patud tunnistame , on tema ustav ja õige , nii et ta meile annab patud andeks ja puhastab meid kõigest ülekohtust .
62001010	Kui me ütleme , et me pole pattu teinud , siis me teeme tema valelikuks ja tema sõna ei ole meie sees .
62002001	Minu lapsukesed , seda ma kirjutan teile , et te ei teeks pattu . Ja kui keegi pattu teeb , siis on meil eestkostja Isa juures , Jeesus Kristus , kes on õige .
62002002	Ja tema on lepitus meie pattude eest ; aga mitte ükspäinis meie , vaid ka kogu maailma pattude eest .
62002003	Ja sellest me tunneme , et me oleme tema ära tundnud , et me peame tema käske .
62002004	Kes ütleb : " Mina tunnen teda " , ega pea tema käske , see on valelik ja tõde ei ole tema sees .
62002005	Aga kes peab tema sõna , selles on tõesti Jumala armastus saanud täiuslikuks . Sellest me tunneme , et me oleme tema sees .
62002006	Kes ütleb enese tema sisse jäävat , see on ka kohustatud elama niisugust elu nagu tema elas .
62002007	Armsad , ma ei kirjuta teile uut käsku , vaid vana käsku , mis teil on olnud algusest ; see vana käsk on sõna , mida te olete kuulnud .
62002008	Taas ma kirjutan teile uue käsu , mis on tõsi tema sees ja teie sees , sest pimedus möödub ja tõeline valgus juba paistab .
62002009	Kes ütleb enese valguses olevat , aga vihkab oma venda , see on pimeduses siitsaadik .
62002010	Kes oma venda armastab , see püsib valguses ja temas ei ole pahandust .
62002011	Aga kes oma venda vihkab , see on pimeduses ja käib pimeduses ega tea , kuhu ta läheb , sest pimedus on teinud ta silmad pimedaks .
62002012	Ma kirjutan teile , lapsukesed , sest teie patud on andeks antud tema nime pärast .
62002013	Ma kirjutan teile , isad , sest te olete ära tundnud tema , kes on algusest . Ma kirjutan teile , noored mehed , sest te olete ära võitnud tigeda .
62002014	Ma olen kirjutanud teile , lapsukesed , sest te olete ära tundnud Isa . Ma olen kirjutanud teile , isad , sest te olete ära tundnud tema , kes on algusest . Ma olen kirjutanud teile , noored mehed , sest te olete tugevad ja Jumala sõna püsib teie sees ja et te olete ära võitnud tigeda .
62002015	Ärge armastage maailma ega seda , mis on maailmas . Kui keegi maailma armastab , siis ei ole Isa armastust tema sees .
62002016	Sest kõik , mis on maailmas , lihahimu , silmahimu ja elukõrkus , ei ole Isast , vaid on maailmast .
62002017	Ja maailm kaob ja tema himu ; aga kes teeb Jumala tahtmist , püsib igavesti .
62002018	Lapsukesed , nüüd on viimne aeg ! Ja nagu te olete kuulnud , et kristusevastane tuleb , nõnda ongi nüüd ilmunud palju kristusevastaseid ; siit me tunneme , et käes on viimne aeg .
62002019	Meist nad on lähtunud , kuid nad ei olnud meist ; sest kui nad oleksid olnud meist , siis nad oleksid jäänud meie juurde . Ent nad läksid ära , et saaks ilmsiks , et kõik ei ole meist .
62002020	Teil on võidmine Pühalt ja teil kõigil on teadmine .
62002021	Mina ei ole teile kirjutanud sellepärast et te ei tea tõde , vaid et te seda teate ja et ühtki valet ei tule tõe seest .
62002022	Kes on valelik kui mitte see , kes salgab , et Jeesus on Kristus ? See on kristusevastane , kes salgab Isa ja Poega .
62002023	Igaüks , kes salgab Poja , sel ei ole ka Isa . Kes tunnistab Poega , sellel on ka Isa .
62002024	Mida te olete algusest saadik kuulnud , see püsigu teis . Kui teis püsib see , mida te algusest saadik olete kuulnud , siis teiegi püsite Pojas ja Isas .
62002025	Ja see on tõotus , mille tema meile on tõotanud : igavene elu .
62002026	Seda ma olen teile kirjutanud neist , kes teid eksitavad .
62002027	Ja teie - see võidmine , mille te olete saanud temalt , jääb ju teisse ja teil ei ole vajadust , et keegi teid õpetaks ; vaid nagu tema võidmine teid kõiges õpetab , nõnda on see tõsi ega ole vale ; ja nõnda nagu see teid on õpetanud , nõnda püsige temas .
62002028	Ja nüüd , lapsukesed , jääge temasse , et kui ta ilmub , meil oleks julgus ja mitte häbi tema ees , kui ta tuleb .
62002029	Kui te teate , et ta on õige , siis te mõistate , et igaüks , kes teeb õigust , on temast sündinud .
62003001	Vaadake , missuguse armastuse Isa on meile andnud , et meid hüütakse Jumala lasteks ! Ja seda me olemegi . Sellepärast maailm ei tunne meid , sest ta ei tunne teda .
62003002	Armsad , me oleme nüüd Jumala lapsed ega ole veel saanud avalikuks , mis me tulevikus oleme ; aga me teame , et me tema ilmudes oleme tema sarnased , sest me näeme siis teda nagu tema on .
62003003	Ja igaüks , kellel on niisugune lootus tema peale , puhastab ennast , nõnda nagu temagi on puhas .
62003004	Igaüks , kes pattu teeb , teeb ka seda , mis on käsu vastu ; ja patt on see , mis on käsu vastu .
62003005	Ja te teate , et tema on ilmunud patte ära võtma ; ja temas ei ole pattu .
62003006	Ükski , kes jääb tema sisse , ei tee pattu ; ükski , kes pattu teeb , ei ole teda näinud ega teda tundnud .
62003007	Lapsukesed , ärgu ükski teid eksitagu ! Kes teeb õigust , see on õige , nõnda nagu temagi on õige .
62003008	Kes pattu teeb , see on kuradist ; sest kurat teeb pattu algusest saadik . Selleks on Jumala Poeg ilmunud , et ta tühistaks kuradi teod .
62003009	Ükski , kes on Jumalast sündinud , ei tee pattu , sest tema seeme püsib temas ja ta ei või pattu teha , sellepärast et ta on Jumalast sündinud .
62003010	Sellest ilmneb , kummad on Jumala lapsed ja kummad kuradi lapsed . Ükski , kes ei tee õigust , ei ole Jumalast , ega see , kes ei armasta oma venda .
62003011	Sest see on sõnum , mida te algusest saadik olete kuulnud , et me peame üksteist armastama ;
62003012	mitte nõnda , nagu Kain , kes oli tigedast ja tappis oma venna . Ja mispärast ta tappis tema ? Sellepärast et tema teod olid kurjad ja tema venna teod õiged .
62003013	Ärge pange imeks , vennad , kui maailm teid vihkab !
62003014	Me teame , et oleme tulnud surmast elusse , sest me armastame vendi ; kes venda ei armasta , see jääb surmasse .
62003015	Igaüks , kes vihkab oma venda , on inimesetapja ; ja te teate , et ühelgi inimesetapjal ei ole igavest elu , mis temasse jääks .
62003016	Sellest me oleme ära tundnud Jumala armastuse , et tema oma elu on jätnud meie eest ; ja meiegi peame jätma elu vendade eest .
62003017	Kui nüüd kellelgi on selle maailma vara ja ta näeb oma venna puuduses olevat ja suleb oma südame tema eest , kuidas saab Jumala armastus jääda temasse ?
62003018	Lapsukesed , ärgem armastagem sõnaga ega keelega , vaid teoga ja tõega !
62003019	Sellest me tunneme , et oleme tõe seest ja võime vaigistada tema ees oma südant ,
62003020	et kui meie süda meid hukka mõistab , Jumal on suurem kui meie süda ja teab kõik .
62003021	Armsad , kui meie süda meid hukka ei mõista , on meil julgus Jumala ees ,
62003022	ja mida me iganes palume , seda me saame temalt , sest me peame tema käske ja teeme , mis on temale meelepärast .
62003023	Ja see on tema käsk , et me peame uskuma tema Poja Jeesuse Kristuse nimesse ja armastama üksteist , nagu tema meile on käsu andnud .
62003024	Ja kes peab tema käske , see jääb temasse ja tema sellesse . Ja sellest me tunneme , et tema jääb meisse , sellest Vaimust , kelle ta meile on andnud .
62004001	Armsad , ärge uskuge igat vaimu , vaid katsuge vaimud läbi , kas nad on Jumalast ; sest palju valeprohveteid on välja läinud maailma .
62004002	Sellest te tunnetate Jumala Vaimu : iga vaim , kes tunnistab Jeesust Kristust lihas tulnud olevat , see on Jumalast .
62004003	Ja ükski vaim , kes ei tunnista seda Jeesust , ei ole Jumalast ; ja see on kristusevastase vaim , kelle te olete kuulnud tulemas olevat ja nüüd juba on maailmas .
62004004	Teie , lapsukesed , olete Jumalast ja olete nad ära võitnud ; sest suurem on see , kes on teie sees , kui see , kes on maailmas .
62004005	Nemad on maailmast ; sellepärast nad räägivad maailmast ja maailm kuuleb neid .
62004006	Meie oleme Jumalast ; kes tunneb Jumalat , võtab meid kuulda ; kes ei ole Jumalast , ei võta meid kuulda . Sellest me tunneme tõe Vaimu ja eksituse vaimu .
62004007	Armsad , armastagem üksteist , sest armastus on Jumalast , ja igaüks , kes armastab , on Jumalast sündinud ja tunneb Jumalat .
62004008	Kes ei armasta , ei ole Jumalat ära tundnud ; sest Jumal on armastus .
62004009	Selles on Jumala armastus meie vastu avalikuks saanud , et Jumal oma ainusündinud Poja on läkitanud maailma , et me tema läbi elaksime .
62004010	Selles on armastus - ei mitte selles , et meie oleme armastanud Jumalat , vaid selles , et tema meid on armastanud ja on läkitanud oma Poja lepituseks meie pattude eest .
62004011	Armsad , kui Jumal meid nõnda on armastanud , siis peame ka meie üksteist armastama .
62004012	Jumalat ei ole iialgi ükski näinud . Kui me üksteist armastame , siis jääb Jumal meisse ja tema armastus on saanud täiuslikuks meie sees .
62004013	Sellest , et ta meile on andnud osa oma Vaimust , me tunneme , et me jääme temasse ja tema meisse .
62004014	Ja me oleme näinud ja tunnistame , et Isa on läkitanud Poja maailma Õnnistegijaks .
62004015	Kes tunnistab , et Jeesus on Jumala Poeg , sellesse jääb Jumal ning tema Jumalasse .
62004016	Ja me oleme tundma õppinud ja uskunud armastust , mis Jumalal on meie vastu . Jumal on armastus , ja kes jääb armastusse , see jääb Jumalasse ning Jumal jääb temasse .
62004017	Selles on armastus saanud täiuslikuks meie sees , et meil oleks julgust kohtupäeval ; sest otsekui tema on , nõnda oleme ka meie selles maailmas .
62004018	Kartust ei ole armastuses , vaid täiuslik armastus ajab kartuse välja , sest kartuses on nuhtlust ; aga kes kardab , ei ole saanud täiuslikuks armastuses .
62004019	Me armastame , sest tema on meid enne armastanud .
62004020	Kui keegi ütleb : " Mina armastan Jumalat " , ja vihkab oma venda , siis ta on valelik . Sest kes ei armasta oma venda , keda ta on näinud , ei või armastada Jumalat , keda ta ei ole näinud .
62004021	Ja meil on temalt see käsk , et kes armastab Jumalat , see armastab ka oma venda .
62005001	Igaüks , kes usub , et Jeesus on Kristus , on Jumalast sündinud ; ja igaüks , kes armastab teda , kes tema on sünnitanud , see armastab ka temast sündinut .
62005002	Sellest me tunneme , et me armastame Jumala lapsi , kui armastame Jumalat ja täidame tema käske .
62005003	Sest see on Jumala armastus , et me peame tema käske , ja tema käsud ei ole rasked !
62005004	Sest kõik , mis Jumalast on sündinud , võidab maailma ära ; ja see ongi see võit , mis on ära võitnud maailma : meie usk !
62005005	Kes on , kes võidab maailma , kui aga see , kes usub , et Jeesus on Jumala Poeg ?
62005006	Tema on see , kes tuleb vee ja vere kaudu , Jeesus Kristus , mitte veega üksi , vaid vee ja verega . Ja Vaim on , kes tunnistab , et Vaim on tõde .
62005007	Sest kolm on , kes tunnistavad :
62005008	Vaim ja vesi ja veri , ja need kolm liituvad ühte .
62005009	Kui me võtame vastu inimeste tunnistuse , siis on Jumala tunnistus suurem , sest see on Jumala tunnistus , mis ta on tunnistanud oma Pojast .
62005010	Kes usub Jumala Pojasse , sellel on tunnistus enese sees . Kes ei usu Jumalat , on teinud tema valelikuks , sest ta pole uskunud tunnistust , mis Jumal on tunnistanud oma Pojast .
62005011	Ja see on see tunnistus , et Jumal on meile andnud igavese elu ja see elu on tema Pojas .
62005012	Kellel on Poeg , sellel on elu ; kellel Jumala Poega ei ole , sellel ei ole elu .
62005013	Seda ma olen teile kirjutanud , et te teaksite enestel olevat igavese elu , teil , kes usute Jumala Poja nimesse .
62005014	Ja see on see julge avameelsus , mis meil on tema ees , et kui me midagi palume tema tahtmist mööda , ta kuuleb meid .
62005015	Ja kui me teame , et ta meid kuuleb kõiges , mida me palume , siis me ka teame , et meil on käes need palved , mis me temalt oleme palunud .
62005016	Kui keegi näeb oma venda pattu tegevat , pattu , mis ei ole surmaks , siis ta tehku palvet , ja Jumal annab temale elu , neile nimelt , kes ei tee pattu surmaks . On patt , mis on surmaks ; selle kohta ma ei ütle , et tuleks paluda .
62005017	Kõik ülekohus on patt ; ja on pattu , mis ei ole surmaks .
62005018	Me teame , et ükski Jumalast sündinu ei tee pattu , vaid Jumalast Sündinu hoiab teda , ja tige ei puutu temasse .
62005019	Me teame , et oleme Jumalast ja kõik maailm on tigeda võimuses .
62005020	Aga me teame , et Jumala Poeg on tulnud ja andnud meile mõistuse , et me tunnetaksime Tõelise ja oleksime Tõelises , tema Pojas Jeesuses Kristuses . Seesama on tõeline Jumal ja igavene elu .
62005021	Lapsukesed , hoiduge ebajumalaist !
63001001	Vanem äravalitud emandale ja tema lastele , keda ma armastan tões - ja mitte üksi mina , vaid ka kõik , kes on tunnetanud tõe -
63001002	tõe pärast , mis jääb meisse ja on meiega igavesti .
63001003	Arm , halastus ja rahu Jumalalt Isalt ja Issandalt Jeesuselt Kristuselt , Isa Pojalt , olgu meie kõikidega tões ja armastuses !
63001004	Mind rõõmustas väga , et leidsin sinu laste seast neid , kes käivad tões vastavalt käsule , mille oleme saanud Isalt .
63001005	Ja nüüd ma palun sind , emand , mitte kui uut käsku sulle kirjutades , vaid sama , mis meil oli algusest alates , et me peame üksteist armastama .
63001006	Ja see on armastus , et me käime tema käskude järgi . See on käsk , et teie , nagu te algusest olete kuulnud , käiksite selles .
63001007	Sest palju eksitajaid on tulnud maailma , kes ei tunnista Jeesust Kristust , kes lihas pidi tulema . See on eksitaja ja kristusevastane .
63001008	Vaadake ette , et te ei mineta seda , mis me oleme vaevaga saavutanud , vaid et te saaksite kätte täie palga .
63001009	Igaüks , kes astub Kristuse õpetusest üle ega jää selle sisse , sellel ei ole Jumalat . Kes püsib selles õpetuses , sellel on niihästi Isa kui Poeg .
63001010	Kui keegi tuleb teie juurde ega too enesega sama õpetust , siis ärge võtke seda oma majasse ja ärge öelge temale : " Tere tulemast ! "
63001011	Sest kes temale ütleb : " Tere tulemast ! " saab tema kurjade tegude osaliseks .
63001012	Mul oleks teile palju kirjutada , aga ma ei taha seda teha paberil ja tindiga , vaid ma loodan tulla teie juurde ja teiega rääkida suu suud vastu , et meie rõõm oleks täielik .
63001013	Sind tervitavad sinu äravalitud õe lapsed .
64001001	Vanem armsale Gaajusele , keda ma armastan tões .
64001002	Armas , soovin sulle , et kõigis asjus sinu käsi hästi käiks ja sa oleksid terve , nõnda nagu su hingegi lugu on hea .
64001003	Mind ju rõõmustas väga , kui vennad tulid ja tunnistust andsid sinu tõesusest , nõnda nagu sa käidki tões .
64001004	Mul ei ole suuremat rõõmu kui see , et ma kuulen oma lapsi tões käivat .
64001005	Armas , sina toimid ustavana kõiges , mida sa teed koguni võõrastele vendadele ,
64001006	kes on koguduse ees andnud tunnistust sinu armastusest , kelle suhtes sa teed hästi , kui sa neid saadad edasi teekonnal väärikalt Jumala ees .
64001007	Sest tema nime pärast on nad läinud välja ega võta midagi paganate käest .
64001008	Sellepärast me oleme kohustatud võtma niisuguseid vastu , et saaksime tõe kaastöölisteks .
64001009	Ma kirjutasin mõne sõna kogudusele ; kuid Diotrefes , kes nende seas püüab olla ülem , ei võta meid vastu .
64001010	Sellepärast mina , kui tulen , tuletan temale meelde teod , mida ta teeb , kui ta meid laimab kurjade sõnadega ega ole rahul sellegagi , et ei võta ise vendi vastu , vaid takistab ka neid , kes tahavad seda teha , ja lükkab nad välja kogudusest .
64001011	Armas , ära võta eeskujuks kurja , vaid head . Kes teeb head , on Jumalast ; kes teeb kurja , ei ole Jumalat näinud .
64001012	Demeetriosel on kõigilt ja tõelt eneselt hea tunnistus , ja meiegi tunnistame sedasama , ja sina tead , et meie tunnistus on tõsi .
64001013	Mul oleks sulle palju kirjutada , kuid ma ei taha sinule kirjutada tindi ja sulega ,
64001014	vaid loodan sind varsti näha , ja siis me räägime suu suud vastu .
64001015	Rahu sulle ! Sõbrad tervitavad sind ; tervita sõpru nimepidi .
65001001	Juudas , Jeesuse Kristuse sulane , Jakoobuse vend , Jumalas Isas armastatud ja Jeesuses Kristuses hoitud kutsutuile .
65001002	Halastust ja rahu ja armastust lisatagu teile rohkesti !
65001003	Armsad , et mul oli kange hool kirjutada teile meie ühisest õndsusest , siis oli mul tungiv vajadus manitseda teid võitlemisele pühadele kord antud usu poolest .
65001004	Sest teie sekka on poetunud mõningaid inimesi , kes juba ammu on pandud kirja tulevase hukatuse jaoks , jumalatuid , kes meie Jumala armu tarvitavad , et lodevalt elada , ning salgavad meie ainsa valitseja ja meie Issanda Jeesuse Kristuse .
65001005	Aga ma tahan meelde tuletada teile , kes kõike juba olete korra teada saanud , et Issand , kui ta rahva oli päästnud Egiptusest , teisel korral hukkas ära need , kes ei uskunud ,
65001006	ja et tema inglid , kes oma seisust ei hoidnud , vaid jätsid maha oma eluaseme , pani kinni igaveste ahelatega pilkase pimeduse alla suure päeva kohtuks ;
65001007	nagu Soodoma ja Gomorra ja nende ümberkaudsed linnad , kes samal kombel kui needki elasid porduelu ja ajasid taga teist liha , on hoiatavaks näiteks , kannatades igavese tule nuhtlust .
65001008	Nõndasamuti rüvetavad needki unenägijad oma liha , põlgavad Issanda valitsust , pilkavad aukandjaid vaime .
65001009	Aga ei peaingel Miikaelgi , kui ta riidles ning vaidles kuradiga Moosese keha pärast , ei julgenud lausuda pilkavat otsust , vaid ütles : " Issand sõidelgu sind ! "
65001010	Kuid need pilkavad seda , millest nad midagi ei tea ; aga millest nad loomu poolest kui mõistmatud elajad aru saavad , selles nad saadavad endid hukka .
65001011	Häda neile , et nad on läinud Kaini teed ja on andunud Bileami pettusele tasu eest , ja Korahi kombel vastuhakkamisega on läinud hukka !
65001012	Nemad on teie armastussöömaaegadel mustuselaigud , kes kartmatult ühes pidutsevad iseendid nuumates ; nad on tuulte aetavad veeta pilved , sügisesed viljata puud , kahekordselt surnud , juurtega välja kistud ,
65001013	metsikud merelained , mis vahutavad välja oma häbi , eksijad tähed , kellele pilkane pimedus on varutud igaveseks ajaks .
65001014	Ent nende kohta on ka Eenok , seitsmes Aadamast , ennustanud , öeldes : " Vaata , Issand tuleb oma pühade kümnetuhandetega
65001015	pidama kohut kõigile ja nuhtlema kõiki jumalatuid kõigi nende jumalakartmatute tegude eest , mis nad jumalatuses on teinud , ja kõigi kõvade sõnade eest , mis jumalatud patused tema vastu on rääkinud ! "
65001016	Need on nurisejad , saatusega rahulolematud , kes käivad oma himude järgi ja kelle suu räägib ülbeid sõnu , meelitades inimesi kasu pärast .
65001017	Aga teie , armsad , tuletage endile meelde need sõnad , mis meie Issanda Jeesuse Kristuse apostlid on ette kuulutanud ,
65001018	kui nad teile ütlesid , et viimsel ajal tuleb pilkajaid , kes käivad oma õelate himude järgi .
65001019	Need on need , kes tekitavad lõhenemisi , maised , kellel ei ole Vaimu .
65001020	Aga teie , armsad , rajage endid oma pühimale usule ja palvetage Pühas Vaimus ,
65001021	ja hoidke endid Jumala armastuses ja oodake meie Issanda Jeesuse Kristuse halastust igaveseks eluks .
65001022	Ja halastage teiste peale , kes kahtlevad ,
65001023	päästke nad , kiskuge nad tulest välja ; aga teiste peale halastage kartuses , võigastades kuubegi , mis liha läbi on pilastatud .
65001024	Aga temale , kes teid võib hoida komistamast ja teid veatuina seada oma auhiilguse palge ette hõiskamisega ,
65001025	ainule Jumalale , meie Õnnistegijale , Jeesuse Kristuse , meie Issanda läbi olgu au , auhiilgus , võimus ja valitsus enne kõike maailmaajastut ja nüüd ja kõigi ajastuteni ! Aamen .
66001001	Jeesuse Kristuse ilmutus , mille Jumal temale andis , et ta näitaks tema sulastele , mis varsti peab sündima ; ja seda ta näitas , läkitades oma ingli kaudu oma sulasele Johannesele ,
66001002	kes on tunnistanud Jumala sõna ja Jeesuse Kristuse tunnistust , kõike , mida ta on näinud .
66001003	Õnnis on see , kes loeb , ja need , kes kuulevad selle prohvetliku kuulutuse sõnu ja peavad tallel , mis sellesse on kirja pandud ; sest aeg on ligidal .
66001004	Johannes seitsmele Aasia kogudusele : armu teile ja rahu sellelt , kes on ja kes oli ja kes tuleb ; ja neilt seitsmelt vaimult , kes on tema aujärje ees ;
66001005	ja Jeesuselt Kristuselt , kes on ustav tunnistaja , esmasündinu surnute seast ja maailma kuningate valitseja . Temale , kes meid on armastanud ja meid on vabastanud meie pattudest oma verega ,
66001006	ja on meid teinud kuningriigiks , preestriks Jumalale ja oma Isale , temale olgu au ja vägi ajastute ajastuteni ! Aamen .
66001007	Vaata , tema tuleb pilvedega ja kõik silmad saavad teda näha , ja need , kes tema läbi pistsid , ja kõik maa suguharud tõstavad kaebehäält tema pärast . Tõepoolest , aamen !
66001008	" Mina olen A ja O " , ütleb Issand Jumal , kes on ja kes oli ja kes tuleb , Kõigeväeline .
66001009	Mina , Johannes , teie vend ja teie kaaslane viletsuses ja kuningriigis ja kannatlikkuses Jeesuses , olin saarel , mida kutsutakse Patmoseks , Jumala sõna ja Jeesuse Kristuse tunnistuse pärast .
66001010	Ma olin vaimus Issanda päeval ja kuulsin oma selja taga suurt , otsekui pasuna häält ,
66001011	mis ütles : " Mida sa näed , kirjuta raamatusse ja läkita neile seitsmele kogudusele : Efesosse ja Smürnasse ja Pergamoni ja Tüatiirasse ja Sardesesse ja Filadelfiasse ja Laodikeasse ! "
66001012	Ja ma pöördusin ümber vaatama seda häält , mis minuga rääkis . Ja kui ma olin pöördunud , nägin ma seitset kuldküünlajalga .
66001013	Ja keset neid seitset küünlajalga üht , kes oli Inimese Poja sarnane , riietatud pika rüüga ja vöötatud rinde alt kuldvööga .
66001014	Tema pea ja juuksed olid valged nagu valge vill , nagu lumi , ja tema silmad nagu tuleleek ;
66001015	ja tema jalad olid otsekui ahjus hõõguv , hiilgav vasemaak ja tema hääl oli nagu suurte vete kohin .
66001016	Ja temal oli paremas käes seitse taevatähte , ja tema suust läks välja terav kaheterane mõõk , ja tema pale oli otsekui päike , kui see paistab oma väes .
66001017	Kui ma teda nägin , siis ma langesin maha tema jalgade ette nagu surnu . Ja ta pani oma parema käe mu peale ja ütles mulle : " Ära karda , mina olen esimene ja viimne
66001018	ja Elav ; ma olin surnud , ja vaata , ma olen elav ajastute ajastuteni , ja minu käes on surma ja surmavalla võtmed !
66001019	Kirjuta siis , mida sa oled näinud ja mis nüüd on ja mis pärast seda sünnib !
66001020	Nende seitsme taevatähe saladus , mida sa nägid minu paremas käes , ja nende seitsme kuldküünlajala saladus on see : need seitse tähte on seitsme koguduse inglid , ja need seitse küünlajalga on seitse kogudust !
66002001	Efesose koguduse inglile kirjuta : nõnda ütleb see , kes neid seitset tähte peab oma paremas käes , kes kõnnib seitsme kuldküünlajala vahel :
66002002	Ma tean su tegusid ja sinu tööd ja su kannatlikkust ja et sa ei või sallida kurje ja oled läbi katsunud need , kes endid ütlevad apostlid olevat , aga ei ole , ning oled leidnud nad olevat valelikud ;
66002003	ja sinul on kannatlikkust ja sa oled kandnud raskusi minu nime pärast ega ole raugenud .
66002004	Aga mul on sinu vastu , et sa oled maha jätnud oma esimese armastuse .
66002005	Siis mõtle nüüd , kust sa oled langenud , ja paranda meelt ja tee esimesi tegusid ; aga kui mitte , siis ma tulen su juurde ja lükkan su küünlajala tema asemelt ära , kui sa meelt ei paranda .
66002006	Aga see sul on , et sa vihkad nikolaiitide tegusid , mida vihkan minagi .
66002007	Kellel kõrv on , see kuulgu , mis Vaim kogudustele ütleb : kes võidab , sellele ma annan süüa elupuust , mis on Jumala paradiisis .
66002008	Ja Smürna koguduse inglile kirjuta : nõnda ütleb esimene ja viimne , kes oli surnud ja on saanud elavaks :
66002009	Ma tean su viletsust ning vaesust - kuid sa oled siiski rikas - ja pilkamist nende poolt , kes ütlevad endid juudid olevat , aga ei ole , vaid on saatana kogudus !
66002010	Ära karda seda , mida sul tuleb kannatada ! Vaata , kurat tahab visata mõned teie seast vangitorni , et teid kiusataks ; ja teil on viletsust kümme päeva . Ole ustav surmani , siis ma annan sulle elukrooni !
66002011	Kellel kõrv on , see kuulgu , mis Vaim kogudustele ütleb : kes võidab , sellele ei tee teine surm mingit kahju !
66002012	Ja Pergamoni koguduse inglile kirjuta : nõnda ütleb see , kelle käes on terav kaheterane mõõk :
66002013	Ma tean , kus sa elad : seal , kus on saatana aujärg ! Ja sa pead kinni mu nimest ega ole minu usku salanud ka neil päevil , mil Antipas , mu tunnistaja , mu ustav , tapeti teie juures , kus saatan elab .
66002014	Aga mul on pisut sinu vastu , et sul on seal neid , kes peavad kinni Bileami õpetusest , kes Baalakit õpetas võrgutama Iisraeli sööma ebajumalate ohvreid ja hoorama .
66002015	Samuti on sul ka neid , kes samasuguselt kinni peavad nikolaiitide õpetusest .
66002016	Paranda siis meelt ; aga kui mitte , siis ma tulen su juurde nobedasti ja sõdin nende vastu oma suu mõõgaga !
66002017	Kellel kõrv on , see kuulgu , mis Vaim kogudustele ütleb : kes võidab , sellele ma annan süüa varjule pandud mannat ja annan temale valge kivikese ja kivikese peale kirjutatud uue nime , mida ükski muu ei tunne kui aga see , kes selle saab .
66002018	Ja Tüatiira koguduse inglile kirjuta : nõnda ütleb Jumala Poeg , kellel on silmad nagu tuleleek ja jalad hiilgavad otsekui vasemaak :
66002019	Ma tean sinu tegusid ja armastust ja usku ja teenimist ja kannatlikkust , ja et sinu viimseid tegusid on rohkem kui esimesi .
66002020	Aga mul on sinu vastu , et sa sallid naist Iisebeli , kes ennast nimetab prohvetiks ja õpetab ning ahvatleb minu sulaseid hoorama ja sööma ebajumalate ohvreid .
66002021	Ma olen temale andnud aega meeleparanduseks , aga ta ei taha pöörduda oma porduelust .
66002022	Vaata , ma viskan ta haigevoodisse ja need , kes temaga abielu rikuvad , suurde viletsusse , kui nad ei pöördu tema tegudest !
66002023	Ja tema lapsed ma lõpetan surmaga , ja kõik kogudused tunnevad ära , et mina olen see , kes katsub läbi neerud ja südamed , ja ma annan teile igaühele teie tegude järgi .
66002024	Aga teile ma ütlen ja muile Tüatiiras olevaile , kellel ei ole seda õpetust ja kes ei ole , nagu nad ütlevad , ära tundnud saatana sügavusi : ma ei pane teile peale muud koormat ,
66002025	pidage vaid kinni , mis teil on , kuni ma tulen !
66002026	Ja kes võidab ja otsani peab minu tegusid , sellele ma annan meelevalla paganate üle
66002027	ja ta peab neid karjatama raudkepiga , nõnda nagu saviastjad pihuks lüüakse , otsekui minagi olen saanud meelevalla oma Isalt ;
66002028	ja mina annan temale koidutähe .
66002029	Kellel kõrv on , see kuulgu , mis Vaim kogudustele ütleb !
66003001	Ja Sardese koguduse inglile kirjuta : nõnda ütleb see , kelle on seitse Jumala vaimu ja need seitse tähte : Ma tean sinu tegusid , et sul on nimi , et sa elad , aga oled surnud !
66003002	Saa valvsaks ja kinnita muid , kes on suremas ; sest mina ei ole leidnud , et su teod oleksid täielikud minu Jumala ees !
66003003	Siis mõtle , kuidas sa sõna vastu võtsid ja kuulsid , ja pea seda ning paranda meelt ! Kui sa nüüd ei valva , tulen ma kui varas ja sina ei tea , mil tunnil ma su peale tulen .
66003004	Ometi on sul ka Sardeses mõned nimed , kes ei ole reostanud oma riideid , ja nad peavad minuga käima valgeis riideis , sest nad on seda väärt .
66003005	Kes võidab , see riietatakse nõnda valgete riietega ja mina ei kustuta tema nime eluraamatust , ja ma tahan tunnistada tema nime oma Isa ees ja kõigi tema inglite ees .
66003006	Kellel kõrv on , see kuulgu , mis Vaim kogudustele ütleb !
66003007	Ja Filadelfia koguduse inglile kirjuta : nõnda ütleb Püha , tõeline , kelle käes on Taaveti võti ja kes avab ja ükski ei sule ; kes suleb ja ükski ei ava :
66003008	Ma tean sinu tegusid . Vaata , ma olen seadnud su ette avatud ukse ja ükski ei suuda seda sulgeda ; sest sul on pisut rammu , ja sa oled pidanud mu sõna ega ole salanud mu nime !
66003009	Vaata , ma annan saatana kogudusest mõned , kes ütlevad endid juudid olevat , aga ei ole , vaid valetavad ! Vaata , ma teen , et nad tulevad ja kummardavad sinu jalgade ette ja tunnevad ära , et ma sind olen armastanud !
66003010	Et sa mu kannatlikkuse sõna oled pidanud , siis minagi tahan sind hoida kiusatustunni eest , mis on tulemas kogu maailma peale neid kiusama , kes maa peal elavad .
66003011	Ma tulen nobedasti ; pea kinni , mis sul on , et ükski sinu krooni ei võtaks !
66003012	Kes võidab , selle ma teen sambaks oma Jumala templis , ja tema ei lähe sealt enam välja , ja ma kirjutan tema peale oma Jumala nime ja oma Jumala linna nime , Uue Jeruusalemma , mis maha tuleb taevast minu Jumala juurest , ja oma uue nime .
66003013	Kellel kõrv on , see kuulgu , mis Vaim kogudustele ütleb !
66003014	Ja Laodikea koguduse inglile kirjuta : nõnda ütleb Aamen , ustav ja tõeline tunnistaja , Jumala loodu algus :
66003015	Ma tean sinu tegusid , et sa pole külm ega kuum . Oh , oleksid sa külm või kuum !
66003016	Aga nüüd , et sa oled leige ja mitte külm ega kuum , siis tahan ma sind välja sülitada oma suust !
66003017	Sa ju ütled : ma olen rikas ja mul on vara küllalt ega ole mul midagi vaja . Ja sa ei teagi , et sa oled vilets ja armetu ja vaene ja pime ja alasti !
66003018	Ma annan sulle nõu osta minult kulda , mis tules on puhastatud , et sa võiksid rikkaks saada , ja valged riided , et sa nendega riietuksid ja ei nähtaks sinu alastuse häbi , ja silmasalvi võida silmi , et sa näeksid .
66003019	Ma noomin ja karistan kõiki , keda ma armastan . Ole siis väga hoolas ja paranda meelt !
66003020	Vaata , ma seisan ukse taga ja koputan : kui keegi mu häält kuuleb ja ukse avab , selle juurde ma lähen sisse ja söön õhtust ühes temaga ja tema minuga !
66003021	Kes võidab , sellele ma annan istuda ühes minuga minu aujärjel , nõnda nagu minagi olen võitnud ja istunud ühes oma Isaga tema aujärjele .
66003022	Kellel kõrv on , see kuulgu , mis Vaim kogudustele ütleb !
66004001	Pärast seda ma nägin , ja vaata : uks oli avatud taevas ja endine hääl , mida olin kuulnud otsekui pasunat rääkivat minuga , ütles : " Astu siia üles , ja ma näitan sulle , mis pärast seda peab sündima ! "
66004002	Ja sedamaid olin mina vaimus . Ja vaata , aujärg seisis taevas , ja keegi istus aujärjel !
66004003	Ja see , kes istus , oli jumelt otsekui jaspise-ja sardisekivi , ja vikerkaar oli aujärje ümber , jumelt sarnane smaragdikivile .
66004004	Ja aujärje ümber oli kakskümmend neli aujärge ; ja aujärgedel ma nägin istuvat kahtkümmend nelja vanemat , riietatud valgeisse riietesse ja kuldpärjad peas .
66004005	Ja aujärjest väljus välke ja hääli ja piksemürinat , ja seitse tulist lampi põles aujärje ees ; need on Jumala seitse vaimu .
66004006	Ja aujärje ees oli otsekui klaasmeri , mägikristalli sarnane ; ja keset aujärge ja aujärje ümber oli neli olendit , täis silmi eest ja tagant .
66004007	Ja esimene olend oli lõukoera sarnane , ja teine olend oli härja sarnane , ja kolmandal olendil oli nägu otsekui inimesel , ja neljas olend oli lendava kotka sarnane .
66004008	Ja neil neljal olendil oli igaühel kuus tiiba , ümberringi ja seestpoolt nad olid täis silmi . Nad ei lakka ööd ja päevad ütlemast : " Püha , püha , püha on Issand Jumal , Kõigeväeline , kes oli ja kes on ja kes tuleb ! "
66004009	Ja nii sageli kui olendid annavad austust , au ja tänu sellele , kes aujärjel istub ja elab ajastute ajastuteni ,
66004010	heidavad need kakskümmend neli vanemat maha selle ette , kes aujärjel istub , ja nad kummardavad teda , kes elab ajastute ajastuteni , ja panevad oma pärjad maha aujärje ette ning ütlevad :
66004011	Sina , meie Issand ja Jumal , oled väärt võtma austust ja au ja väge , sest sina oled loonud kõik asjad , ja sinu tahte läbi on need olemas ja on loodud ! "
66005001	Ja ma nägin selle paremas käes , kes istus aujärjel , rullraamatut , täis kirjutatud seestpoolt ja väljastpoolt ja kinni pandud seitsme pitseriga .
66005002	Ja ma nägin vägevat inglit ; see kuulutas suure häälega : " Kes on vääriline avama seda raamatut ja lahti võtma selle pitsereid ? "
66005003	Ja ükski ei võinud ei taevas ega maa peal ega maa all avada raamatut ega vaadata sinna sisse .
66005004	Ja mina nutsin väga , et kedagi ei leitud väärt olevat avama raamatut ja vaatama sinna sisse .
66005005	Ja üks vanemaist ütles mulle : " Ära nuta ! Vaata , lõukoer Juuda suguharust , Taaveti juur , on võitnud nii , et tema võib avada raamatu ja lahti võtta selle seitse pitserit ! "
66005006	Ja ma nägin keset aujärge ja nelja olendit ja keset vanemaid seismas Talle , kes oli otsekui tapetud ; ja tal oli seitse sarve ja seitse silma , mis on Jumala seitse vaimu , kes on läkitatud kogu ilmamaale .
66005007	Ja ta tuli ja võttis raamatu selle paremast käest , kes istus aujärjel .
66005008	Ja kui ta oli võtnud raamatu , siis need olendid ja need kakskümmend neli vanemat heitsid maha Talle ette , ja igaühel oli käes kannel ja kuldkausid , täis suitsutusrohte ; need on pühade palved .
66005009	Ja nad laulsid uut laulu ning ütlesid : " Sina oled väärt võtma raamatut ja lahti tegema selle pitsereid , sest sina oled olnud tapetud ja oled oma verega Jumalale ostnud inimesi kõigist suguharudest ja keeltest ja rahvaist ja paganahõimudest
66005010	ja oled nad teinud kuningriigiks ja preestriks meie Jumalale , ja nad valitsevad maa peal . "
66005011	Ja ma nägin ja kuulsin paljude inglite häält aujärje ja olendite ja vanemate ümbert ; ja nende arv oli kümme tuhat korda kümme tuhat ja tuhat korda tuhat .
66005012	Ja need ütlesid suure häälega : " Tall , kes on tapetud , on väärt võtma väge ja rikkust ja tarkust ja rammu ja au ja austust ja kiitust ! "
66005013	Ja kõike loodut , mis on taevas ja maa peal ja maa all ja meres , ja kõike , mis nendes on , kuulsin ma ütlevat : " Sellele , kes istub aujärjel , ja Tallele olgu kiitus ja au ja austus ja vägi ajastute ajastuteni ! "
66005014	Ja need neli olendit ütlesid : " Aamen ! " Ja vanemad heitsid maha ja kummardasid .
66006001	Ja ma nägin , kuidas Tall võttis lahti ühe seitsmest pitserist , ja ma kuulsin üht neljast olendist otsekui pikse häälega ütlevat : " Tule ! "
66006002	Ja ma vaatasin , ja näe : valge hobune ; ja ta seljas istujal oli amb käes ; ja talle anti pärg ja ta väljus võites ja võitu saavutama .
66006003	Ja kui Tall võttis lahti teise pitseri , kuulsin ma teist olendit ütlevat : " Tule ! "
66006004	Ja väljus teine hobune , tulipunane , ja ta seljas istujal lasti rahu maa pealt ära võtta , et inimesed üksteist tapaksid ; ja temale anti suur mõõk .
66006005	Ja kui Tall võttis lahti kolmanda pitseri , kuulsin ma kolmandat olendit ütlevat : " Tule ! " Ja ma vaatasin , ja näe : must hobune , ja tema seljas istujal olid kaalud käes .
66006006	Ja ma kuulsin otsekui häält nelja olendi keskelt ütlevat : " Mõõt nisu teenari eest ja kolm mõõtu otri teenari eest ; ja õlile ega viinale ära tee kahju ! "
66006007	Ja kui ta võttis lahti neljanda pitseri , kuulsin ma neljanda olendi häält ütlevat : " Tule ! "
66006008	Ja ma vaatasin , ja näe , tuhkur hobune , ja kes tema seljas istus , selle nimi oli Surm , ja Surmavald käis ühes temaga ; ja neile anti meelevald neljanda osa ilmamaa üle , tappa mõõga ja nälja ja surmaga ja maapealsete kiskjate elajate abil .
66006009	Ja kui ta võttis lahti viienda pitseri , siis ma nägin altari all nende hingi , kes olid tapetud Jumala sõna pärast ja tunnistuse pärast , mis neil oli .
66006010	Ja nad kisendasid suure häälega ning ütlesid : " Oh püha ja tõeline Valitseja , kui kaua sa ei mõista kohut ega tasu kätte meie verd neile , kes elavad maa peal ? "
66006011	Ja neile anti igaühele pikk valge rüü , ja neile öeldi , et nad oleksid rahul veel natuke aega , kuni saab täis nende kaassulaste ja nende vendade arv , kes tapetakse nõnda nagu nemadki .
66006012	Ja ma nägin , kui ta võttis lahti kuuenda pitseri , et siis sündis suur maavärisemine , ja päike läks mustaks nagu karvane kotiriie ja kuu läks kogunisti nagu vereks ;
66006013	ja taevatähed kukkusid maha , otsekui viigipuu ajab maha oma toored marjad , kui suur tuul teda raputab ;
66006014	ja taevas veeres ära nagu rullraamat , ja kõik mäed ja saared nihkusid oma paigust ;
66006015	ja ilmamaa kuningad ja suured isandad ja sõjapealikud ja rikkad ja võimumehed ja kõik orjad ja kõik vabad pugesid varjule koobastesse ja mägede kaljudesse ,
66006016	ja nad ütlesid mägedele ja kaljudele : " Langege meie peale ja varjake meid selle palge eest , kes aujärjel istub , ja Talle viha eest !
66006017	Sest on tulnud tema suur vihapäev , ja kes võib püsida ? "
66007001	Pärast seda ma nägin nelja inglit seisvat maa neljal nurgal ning kinni pidavat nelja maatuult , et ükski tuul ei puhuks maa peale ega mere peale ega ühegi puu peale .
66007002	Ja ma nägin teist inglit tõusvat päevatõusu poolt , ning ta käes oli elava Jumala pitsat , ja tema hüüdis suure häälega nendele neljale inglile , kellele oli antud teha kahju maale ja merele ,
66007003	ning ütles : " Ärge tehke kahju maale ega merele ega puudele , enne kui me oleme pannud pitseri oma Jumala sulaste otsaesisele ! "
66007004	Ja ma kuulsin nende arvu , kes olid pitseriga märgitud , sada nelikümmend neli tuhat pitseriga märgitut kõigist Iisraeli laste suguharudest :
66007005	Juuda suguharust kaksteist tuhat pitseriga märgitut ; Ruubeni suguharust kaksteist tuhat ; Gaadi suguharust kaksteist tuhat ;
66007006	Aaseri suguharust kaksteist tuhat ; Naftali suguharust kaksteist tuhat ; Manasse suguharust kaksteist tuhat ;
66007007	Siimeoni suguharust kaksteist tuhat ; Leevi suguharust kaksteist tuhat ; Issaskari suguharust kaksteist tuhat ;
66007008	Sebuloni suguharust kaksteist tuhat ; Joosepi suguharust kaksteist tuhat ; Benjamini suguharust kaksteist tuhat pitseriga märgitut .
66007009	Pärast seda ma nägin , ja vaata , suur hulk rahvast , keda ükski ei võinud ära lugeda kõigist rahvahõimudest ja suguharudest ja rahvaist ja keeltest ; need seisid aujärje ees ja Talle ees , riietatud valgeisse rüüdesse ja palmioksad käes .
66007010	Ja nad hüüdsid suure häälega ja ütlesid : " Õnnistus meie Jumalale , kes aujärjel istub , ja Tallele ! "
66007011	Ja kõik inglid seisid aujärje ja vanemate ja nelja olendi ümber ja heitsid aujärje ette silmili maha ja kummardasid Jumalat
66007012	ning ütlesid : " Aamen , kiitus ja austus ja tarkus ja tänu ja au ja vägi ja ramm meie Jumalale ajastute ajastuteni ! Aamen . "
66007013	Ja üks vanemaist hakkas kõnelema ning ütles minule : " Need seal valgeis rüüdes , kes nad on ja kust nad tulid ? "
66007014	Ja ma ütlesin temale : " Mu isand , sina tead ! " Ja ta ütles mulle : " Need on , kes tulevad suurest viletsusest ja on oma rüüd pesnud ja oma rüüd valgeks teinud Talle veres !
66007015	Sellepärast on nad Jumala aujärje ees ja teenivad teda ööd ja päevad tema templis . Ja see , kes aujärjel istub , laotab oma telgi nende üle .
66007016	Neil ei ole siis enam nälga ega janu ; ka ei lange nende peale päikest ega mingisugust palavat ;
66007017	sest Tall , kes on keset aujärge , hoiab neid ja juhatab nad elava vee allikaile ; ja Jumal pühib ära kõik pisarad nende silmist ! "
66008001	Ja kui Tall võttis lahti seitsmenda pitseri , tekkis taevas vaikus ligi pooleks tunniks .
66008002	Ja ma nägin seitset inglit , kes seisid Jumala ees , ja neile anti seitse pasunat .
66008003	Ja teine ingel tuli ja astus altari äärde , kuldsuitsutusastja käes , ja talle anti palju suitsutusrohte , et ta neid lisaks kõigi pühade palvetele kuldaltaril , mis oli aujärje ees .
66008004	Ja suitsutusrohtude suits pühade palvetega tõusis ingli käest Jumala ette .
66008005	Ja ingel võttis suitsutusastja ja täitis selle tulega altarilt ja viskas ta maa peale . Siis sündis hääli ja mürinaid ja välke ning maavärisemine .
66008006	Ja need seitse inglit , kelle käes oli seitse pasunat , valmistusid pasunat puhuma .
66008007	Ja esimene puhus pasunat . Siis tuli rahet ja tuld verega segamini ja paisati maa peale . Ja kolmas osa maad põles ära ja kolmas osa puid põles ära ja kõik haljas rohi põles ära .
66008008	Ja teine ingel puhus pasunat . Siis heideti merre otsekui suur mägi , mis tules põles , ja kolmas osa merd sai vereks .
66008009	Ja kolmas osa mere loomi , kellel hing sees , suri ära ja kolmas osa laevu läks hukka .
66008010	Ja kolmas ingel puhus pasunat . Siis kukkus taevast maha suur täht , mis põles otsekui tõrvalont ja langes kolmanda osa jõgede peale ja veeallikate peale .
66008011	Ja tähe nimi on Koirohi . Ja kolmas osa vetest muutus koirohuks , ja palju inimesi suri vete kätte , sest need olid mõruks läinud .
66008012	Ja neljas ingel puhus pasunat . Siis löödi kolmas osa päikest ja kolmas osa kuud ja kolmas osa tähti , nii et kolmas osa neist pimeneks ja kolmas osa päeva ei paistaks , ja ööd niisamuti .
66008013	Ja ma nägin ja kuulsin kotka lendavat kesktaeva all ning suure häälega ütlevat : " Häda , häda , häda neile , kes elavad maa peal , nende kolme ingli järgneva pasunahääle pärast , kes veel peavad pasunat puhuma ! "
66009001	Ja viies ingel puhus pasunat . Siis ma nägin tähe taevast maa peale kukkunud olevat , ja temale anti sügavuse kaevu võti .
66009002	Ja ta avas sügavuse kaevu , ja kaevust tõusis suits otsekui suure ahju suits . Ja päike ja õhk läksid pimedaks kaevu suitsust .
66009003	Ja suitsust väljusid rohutirtsud maa peale ja neile anti meelevald , nagu skorpionidel on meelevald maa peal .
66009004	Ja neile öeldi , et nad ei tohi kurja teha ei maa rohule ega millelegi , mis haljas on , ega ühelegi puule , vaid ainult inimestele , kellel ei ole Jumala pitserit otsaesisel .
66009005	Ja neile anti käsk , et nad neid ei tapaks , vaid et nad neid piinaksid viis kuud ; ja nende piinamine on otsekui skorpioni piinamine , kui ta inimest nõelab .
66009006	Ja neil päevil inimesed otsivad surma ega leia seda mitte , ja püüavad surra , aga surm põgeneb nende eest !
66009007	Ja rohutirtsud olid välimuselt sõjaks valmistatud hobuste sarnased ja neil olid peas pärjad otsekui kullast ja nende nägu oli nagu inimeste nägu ;
66009008	ja neil olid juuksed nagu naiste juuksed ja nende hambad olid otsekui lõukoerte hambad .
66009009	Ja neil olid soomusrüüd , otsekui raudrüüd , ja nende tiibade kahin oli otsekui vankrite mürin , kui palju hobuseid jookseb sõtta .
66009010	Ja neil olid sabad ja astlad nagu skorpionidel , ja nende sabades oli võim inimestele kahju teha viis kuud .
66009011	Ja neil oli kuningaks sügavuse ingel ; tema nimi on heebrea keeli Abadoon ja kreeka keeli Apollüon .
66009012	Esimene häda on möödas ; vaata , kaks häda tuleb veel pärast seda !
66009013	Ja kuues ingel puhus pasunat . Siis ma kuulsin üht häält Jumala ees oleva kuldaltari neljast nurgast ;
66009014	see ütles kuuendale inglile , kelle käes oli pasun : " Päästa lahti need neli inglit , kes on seotud suure Eufrati jõe ääres ! "
66009015	Siis päästeti lahti neli inglit , kes on valmis tunniks ja päevaks ja kuuks ja aastaks , et tappa kolmas osa inimesi .
66009016	Ja ratsaväelaste arv on kakskümmend tuhat korda kümme tuhat ; ma kuulsin nende arvu .
66009017	Ja nõnda ma nägin nägemuses hobuseid ja nende seljas istujaid , ja neil olid tulekarva ja purpursinised ja väävlikarva soomusrüüd ; ja hobuste pead olid nagu lõukoerte pead , ja nende suust käis välja tuld ja suitsu ja väävlit .
66009018	Neist kolmest nuhtlusest sai surma kolmas osa inimesi tule ja suitsu ja väävli läbi , mis nende hobuste suust välja käis .
66009019	Sest hobuste võim on nende suus ja nende sabades ; sest nende sabad on madude sarnased ; neil on pead ja nendega nad teevad kahju .
66009020	Aga järelejäänud inimesed , keda neis nuhtlustes ei surmatud , ei pöördunud siiski mitte oma käte tegudest , et nad poleks kummardanud kurje vaime ning kuld-ja hõbe-ja vask-ja kivi-ja puujumalaid , kes ei või näha ega kuulda ega kõndida .
66009021	Ja nad ei pöördunud oma tapmistest ega oma nõidustest , ei oma hoorusest ega oma vargustest .
66010001	Ja ma nägin teist vägevat inglit taevast maha tulevat ; see oli riietatud pilvega ja vikerkaar oli tema pea kohal , ja tema pale oli otsekui päike ja tema jalad nagu tulesambad .
66010002	Ja tema käes oli avatud raamatuke , ja ta pani oma parema jala mere ja vasaku maa peale .
66010003	Ja ta kisendas suure häälega , otsekui lõukoer möirgab . Ja kui ta kisendas , siis hakkasid seitse pikset müristama oma häältega .
66010004	Ja kui need seitse pikset oma häältega olid rääkinud , tahtsin ma kirjutada . Siis ma kuulsin häält taevast ütlevat : " Pane pitseriga kinni , mis seitse pikset on kõnelnud , ja ära kirjuta seda ! "
66010005	Ja ingel , keda ma nägin seisvat mere ja maa peal , tõstis oma käe taeva poole
66010006	ja vandus selle juures , kes elab ajastute ajastuteni , kes on loonud taeva ja mis seal on ja maa ja mis seal on ja mere ja mis seal on , et aega ei saa enam olema ,
66010007	vaid seitsmenda ingli hääle päevil , kui ta hakkab pasunat puhuma , läheb täide Jumala saladus , nõnda nagu ta seda rõõmsat sõnumit on kuulutanud prohvetitele , oma sulastele !
66010008	Ja hääl , mida ma taevast kuulsin , rääkis jälle minuga ja ütles : " Mine võta avatud raamatuke ingli käest , kes seisab mere ja maa peal ! "
66010009	Ja ma läksin ingli juurde ning ütlesin temale : " Anna mulle see raamatuke ! " Ja tema ütles mulle : " Võta ja söö see ära ! Ja see peab su kõhus olema mõru , aga su suus magus nagu mesi ! "
66010010	Ja ma võtsin raamatukese ingli käest ja sõin selle ära . Ja see oli mu suus magus nagu mesi . Ja kui ma selle olin söönud , sai see mu kõhus mõruks !
66010011	Ja minule öeldi : " Sa pead veel ennustama rahvaste ja rahvahõimude ja keelte ja paljude kuningate kohta ! "
66011001	Siis anti mulle kepi sarnane pilliroog ning öeldi : " Tõuse ja mõõda Jumala tempel ja altar ja need , kes seal kummardavad ;
66011002	aga väljaspool templit olev õu jäta kõrvale ja ära seda mõõda , sest see on antud paganaile . Ja nad tallavad püha linna nelikümmend ja kaks kuud .
66011003	Ja mina annan oma kahele tunnistajale meelevalla kotiriidesse riietatuina prohvetlikult kuulutada tuhat kakssada kuuskümmend päeva .
66011004	Nemad on need kaks õlipuud ja kaks küünlajalga , mis seisavad ilmamaa Issanda ees .
66011005	Ja kui keegi tahab neile kurja teha , siis väljub tuli nende suust ja sööb nende vaenlased ; kui keegi tahab neile kurja teha , siis peab see nõnda tapetama .
66011006	Neil on meelevald sulgeda taevas , et nende prohvetliku kuulutamise päevil ei sajaks vihma , ja neil on meelevald vete üle muuta neid vereks ja lüüa maad igasuguse nuhtlusega nii sageli kui nad vaid tahavad .
66011007	Ja kui nad oma tunnistuse on lõpetanud , siis hakkab metsaline , kes tõuseb sügavusest , nendega sõda pidama ja võidab nad ära ja surmab nad .
66011008	Ja nende kehad vedelevad suure linna tänavail , mida vaimulikult hüütakse Soodomaks ja Egiptuseks , kus ka nende Issand risti löödi .
66011009	Ja rahvaste ja suguharude ja keelte ja rahvahõimude seast nähakse nende kehi kolm ja pool päeva ja nende kehi ei lasta hauda panna .
66011010	Ja need , kes maa peal elavad , rõõmustuvad nendest ja on väga rõõmsad ning läkitavad ande üksteisele , sest et need kaks prohvetit vaevasid neid , kes maa peal elavad . "
66011011	Ja pärast neid kolme ja poolt päeva läks elu vaim Jumalast nende sisse ja nad tõusid püsti oma jalgele , ja suur kartus tuli nende peale , kes neid vaatasid ,
66011012	Ja nad kuulsid suurt häält taevast neile ütlevat : " Tulge siia üles ! " Ja nad läksid üles taevasse pilves , ja nende vaenlased vaatasid neid .
66011013	Ja samal tunnil sündis suur maavärisemine , ja kümnes osa linna langes maha , ja selles maavärisemises sai surma inimesi seitse tuhat nime . Siis teised lõid kartma ja andsid taeva Jumalale austust .
66011014	Teine häda on möödas , vaata , kolmas häda tuleb varsti !
66011015	Ja seitsmes ingel puhus pasunat . Siis sündisid suured hääled taevas ning ütlesid : " Maailma valitsus on saanud meie Issanda ja tema Kristuse omaks , ja tema valitseb ajastute ajastuteni ! "
66011016	Ja need kakskümmend neli vanemat , kes istuvad Jumala ees oma aujärgedel , heitsid silmili maha ja kummardasid Jumalat
66011017	ning ütlesid : " Me täname sind , Issand , kõigeväeline Jumal , kes oled ja kes olid , et sa oled võtnud kätte oma suure väe ja oled saanud kuningaks .
66011018	Ja paganrahvad on vihastunud , kuid sinu viha on tulnud , ja tulnud on aeg mõista kohut surnutele ja kätte anda palk su sulastele-prohvetitele ja pühadele ja neile , kes kardavad sinu nime , pisukestele ja suurtele , ja hävitada need , kes hävitavad maad ! "
66011019	Ja Jumala tempel taevas avanes ja tema seaduselaegast nähti tema templis . Siis sündis välke ja hääli ja mürinat ja maavärisemine ja suur rahesadu !
66012001	Ja suur imetäht ilmus taevas : naine , riietatud päikesega ja kuu tema jalge all , ja temal peas pärg kaheteistkümnest tähest .
66012002	Ta oli käima peal ja kisendas lapsevaevas ja tal oli suur valu sünnitades .
66012003	Ja teine imetäht ilmus taevas , ja vaata , suur tulipunane lohe , seitsme peaga ja kümne sarvega , ja ta peade peal seitse ehissidet .
66012004	Tema saba pühkis ära kolmanda osa taevatähti ja viskas need maa peale . Ja lohe seisis naise ees , kes oli sünnitamas , et niipea kui ta on sünnitanud , neelata laps .
66012005	Ja naine tõi ilmale poeglapse , kes peab raudkepiga karjatama kõiki paganrahvaid . Ja naise laps kisti Jumala ja tema aujärje juurde .
66012006	Ja naine põgenes kõrbe , kus temal oli Jumalast valmistatud ase , et teda seal toidetaks tuhat kakssada kuuskümmend päeva .
66012007	Ja sõda tõusis taevas : Miikael ja tema inglid sõdisid lohe vastu , ja lohe sõdis ja tema inglid .
66012008	Ja ta ei saanud võimust ja nende aset ei leitud enam taevast .
66012009	Ja suur lohe , see vana madu , keda hüütakse Kuradiks ja Saatanaks , kes eksitab kogu maailma , visati maa peale , ja tema inglid visati välja ühes temaga .
66012010	Ja ma kuulsin suurt häält taevast ütlevat : " Nüüd on õnnistus ja vägi ja kuninglik valitsus saanud meie Jumala ja meelevald tema Kristuse kätte , sest välja on visatud meie vendade süüdistaja , kes nende peale kaebab meie Jumala ees päevad ja ööd !
66012011	Ja nemad on tema võitnud Talle vere tõttu ja oma tunnistuse sõna tõttu ega ole oma elu armastanud surmani .
66012012	Seepärast olge väga rõõmsad , taevad , ja teie , kes seal sees elate ! Häda maale ja merele , sest kurat on tulnud maha teie juurde ja tal on suur viha , sest ta teab , et tal on pisut aega ! "
66012013	Ja kui lohe nägi , et ta oli visatud maa peale , ta kiusas taga naist , kes oli ilmale toonud poeglapse .
66012014	Ja naisele anti kaks suure kotka tiiba , et ta lendaks kõrbe oma paika , kus teda toidetakse aeg ja ajad ja pool aega eemal mao palge eest .
66012015	Ja madu purskas oma suust vett naisele järele otsekui jõge , et teda jõevooluga ära uhtuda .
66012016	Aga maa aitas naist : maa avas oma suu ja neelas ära jõe , mille lohe oma suust välja ajas .
66012017	Ja lohe sai vihaseks naise peale ja läks sõdima nendega , kes naise soost olid üle jäänud ja kes peavad Jumala käske ja kellel on Jeesuse tunnistus .
66013001	Ja ta jäi seisma mere liivale . Ja ma nägin metsalist tõusvat merest . Sel oli seitse pead ja kümme sarve ja tema sarvede peal kümme ehissidet ja tema peade peal Jumala pilkenimesid .
66013002	Ja metsaline , keda ma nägin , oli pantri sarnane , ja tema jalad olid nagu karu jalad ja tema suu nagu lõukoera suu , ja lohe andis temale oma väe ja oma aujärje ja suure võimu .
66013003	Ja ma nägin ühe tema peadest olevat nagu surmavalt haavatud ; ja tema surmahaav paranes . Ja kogu ilmamaa imetles jälgides metsalist ,
66013004	ja nad kummardasid lohet , et ta metsalisele oli andnud selle võimu , ja kummardasid metsalist ning ütlesid : " Kes on metsalise sarnane ja kes suudab sõdida tema vastu ? "
66013005	Ja temale anti suu rääkida suurustamise ja jumalapilke sõnu , ja temale anti meelevald tegutseda nelikümmend ja kaks kuud .
66013006	Ja ta avas oma suu pilkamiseks Jumala vastu , et pilgata tema nime ja tema telki , neid , kes taevas elavad .
66013007	Ja temale anti võimus pidada sõda pühadega ja nad ära võita ; ja temale anti meelevald iga suguharu ja rahva ja keele ja rahvahõimu üle .
66013008	Ja teda hakkavad kummardama kõik , kes maa peal elavad , kelle nimed maailma algusest ei ole kirjutatud tapetud Talle eluraamatusse .
66013009	Kui kellelgi on kõrv , siis ta kuulgu !
66013010	Kui keegi viib vangi , siis ta ise satub vangi ; kui keegi tapab mõõgaga , siis tapetakse teda ennast mõõgaga . Siin on pühade kannatlikkus ja usk .
66013011	Ja ma nägin teist metsalist tõusvat maa seest ; ja sel oli kaks sarve otsekui tallel ja ta rääkis nagu lohe .
66013012	Ja ta teeb kõik esimese metsalise võimuga tema ees . Ja ta teeb , et maa ja need , kes seal peal elavad , kummardavad esimest metsalist , kelle surmahaav oli paranenud .
66013013	Ja ta teeb suuri tunnustähti , nõnda et ta inimeste ees laseb tuldki tulla taevast alla maa peale .
66013014	Ja ta eksitab neid , kes maa peal elavad , tunnustähtedega , mis temale on antud teha esimese metsalise ees , ning käsib neid , kes maa peal elavad , teha kuju metsalisele , kellel oli mõõga haav ja kes virgus ellu .
66013015	Ja temale anti meelevald anda metsalise kujule vaim , et ka metsalise kuju räägiks ja teeks , et need , kes iialgi ei kummarda metsalise kuju , ära tapetaks .
66013016	Ja tema teeb , et kõik , nii pisukesed kui suured , nii rikkad kui vaesed , nii vabad kui orjad , võtavad märgi oma parema käe peale või oma otsaesisele ,
66013017	ja et ükski muu ei saa osta ega müüa kui aga see , kellel on see märk : metsalise nimi või tema nime arv .
66013018	Siin on tarkus ! Kellel on mõistust , see arvaku ära metsalise arv ; sest see on inimese arv . Ja tema arv on kuussada kuuskümmend kuus .
66014001	Ja ma nägin , ja vaata , Tall seisis Siioni mäel ja ühes temaga sada nelikümmend neli tuhat , kellele oli otsaesisele kirjutatud tema Isa nimi .
66014002	Ja ma kuulsin häält taevast otsekui hulga vete kohisemist ja nagu suure müristamise häält ; ja hääl , mida ma kuulsin , oli otsekui kandlelööjate hääl , kes löövad oma kandleid .
66014003	Ja nemad laulsid uut laulu aujärje ees ja nende nelja olendi ja vanemate ees . Ja ükski ei võinud seda laulu õppida kui aga need sada nelikümmend neli tuhat , kes on ära ostetud ilmamaalt .
66014004	Need on need , kes endid ei ole rüvetanud naistega , sest nad on neitsilikud ; need on , kes Talle järgivad , kuhu ta iganes läheb ; need on inimeste seast ära ostetud esianniks Jumalale ja Tallele ,
66014005	ja nende suust ei ole leitud kavalust ; nemad on veatud .
66014006	Ja ma nägin teist inglit lendavat kesktaeva kohal ; sellel oli igavene evangeelium , et armuõpetust kuulutada neile , kes elavad maa peal , ja kõigile rahvahõimudele ja suguharudele ja keeltele ja rahvastele .
66014007	Ja ta ütles suure häälega : " Kartke Jumalat ja andke temale austust , sest on tulnud tema kohtutund , ja kummardage teda , kes on teinud taeva ja maa ja mere ja veteallikad ! "
66014008	Ja veel teine ingel järgnes temale ning ütles : " Langenud , langenud on suur linn Baabülon , kes oma hooruskiima viinaga on jootnud kõiki rahvaid ! "
66014009	Ja veel kolmas ingel järgnes neile ning ütles suure häälega : " Kui keegi kummardab metsalist ja tema kuju ja võtab tema märgi oma otsaesisele või oma käe peale ,
66014010	siis see saab ka juua Jumala kange viha viinast , mis segamata on valatud tema viha karikasse ; ja teda peab vaevatama tules ja väävlis pühade inglite ees ja Talle ees .
66014011	Ja nende valu suits tõuseb üles ajastute ajastuteni ; ja ei ole rahu päevad ega ööd neil , kes kummardavad metsalist ja tema kuju ega neil , kes vastu võtavad tema nime märgi .
66014012	Siin on pühade kannatlikkus ; siin on need , kes peavad Jumala käske ja Jeesuse usku ! "
66014013	Ja ma kuulsin häält taevast ütlevat : " Kirjuta : õndsad on surnud , kes Issandas surevad nüüdsest peale ; tõesti , ütleb Vaim , nad hingavad oma vaevadest , sest nende teod lähevad nendega ühes ! "
66014014	Ja ma nägin : vaata , valge pilv ja see , kes pilve peal istus , oli Inimese Poja sarnane ; temal oli kuldpärg peas ja terav sirp käes .
66014015	Ja templist väljus teine ingel ning hüüdis suure häälega sellele , kes istus pilve peal : " Pista sirp sisse ja põima , sest lõikuseaeg on tulnud , maa lõikus on ju valminud ! "
66014016	Ja see , kes istus pilve peal , laskis oma sirbi käia üle maa , ja maa lõigati paljaks .
66014017	Ja teine ingel väljus taeva templist , ja temalgi oli terav sirp käes .
66014018	Ja veel teine ingel väljus altarist , ja temal oli võimus tule üle . Ja ta hüüdis suure häälega sellele , kellel oli terav sirp käes , ning ütles : " Pista sisse oma terav sirp ja lõika maha maa viinapuu tarjad , sest selle kobarad on küpsed ! "
66014019	Ja ingel laskis käia oma sirbi üle maa ja lõikas maa viinamäe paljaks ja viskas marjad Jumala kange viha suurde surutõrde .
66014020	Ja surutõrt sõtkuti väljaspool linna , ja tõrrest jooksis verd välja hobuste valjastest saadik tuhat kuussada vagu maad !
66015001	Ja ma nägin teist imetähte taevas , suurt ja imelist : seitse inglit , kelle käes oli seitse viimset nuhtlust ; sest nendega sai Jumala kange viha täielikuks .
66015002	Ja ma nägin otsekui klaasmerd segatud tulega ja neid , kes olid võitnud metsalise ja ta kuju ja ta nime arvu , seisvat klaasmere ääres , Jumala kandled käes .
66015003	Ja nad laulsid Jumala sulase Moosese laulu ja Talle laulu , öeldes : " Suured ja imelised on sinu teod , Issand Jumal , Kõigeväeline ! Õiged ja tõelised on sinu teed , sa rahvaste Kuningas !
66015004	Kes ei peaks kartma sind , Issand , ja andma austust sinu nimele ? Sest sina üksi oled püha ; sest kõik paganad tulevad ja kummardavad sind , sellepärast et su õiged kohtuotsused on saanud avalikuks ! "
66015005	Ja pärast seda ma nägin : tunnistustelgi tempel taevas avati .
66015006	Ja need seitse inglit , kelle käes oli seitse nuhtlust , väljusid templist , riietatud puhta ja hiilgava lõuendiga ja rinde ümbert vöötatud kuldvööga .
66015007	Ja üks neist neljast olendist andis seitsmele inglile seitse kuldkaussi täis kanget Jumala viha , kes elab ajastute ajastuteni .
66015008	Ja tempel sai täis suitsu Jumala aust ja tema väest , ja ükski ei võinud sinna templisse sisse minna enne kui oli täide saadetud seitsme ingli seitse nuhtlust .
66016001	Ja ma kuulsin suurt häält templis ütlevat seitsmele inglile : " Minge ja valage Jumala kange viha kausid välja maa peale ! "
66016002	Ja esimene läks ja valas oma kausi välja maa peale . Ja kurje ning ilgeid mädapaiseid tekkis inimeste külge , kellel oli metsalise märk ja kes kummardasid tema kuju .
66016003	Ja teine ingel valas oma kausi välja merre , ja see sai otsekui surnu vereks , ja suri iga elav hing , kõik , kes meres olid .
66016004	Ja kolmas ingel valas oma kausi välja jõgedesse ja veeallikaisse , ja need said vereks .
66016005	Ja ma kuulsin vete inglit ütlevat : " Õige oled sina , kes oled ja kes olid , ja sina , Püha , et sa nõnda oled kohut mõistnud !
66016006	Sest nemad on pühade ja prohvetite verd valanud , ja verd oled ka sina neile juua andnud ; nad on seda väärt ! "
66016007	Ja ma kuulsin altarit ütlevat : tõesti , Issand Jumal , sa Kõigeväeline , tõelised ja õiged on sinu kohtuotsused ! "
66016008	Ja neljas ingel valas välja oma kausi päikese peale . Ja temale anti inimesi tulega kõrvetada .
66016009	Ja suur kuumus kõrvetas inimesi ja nemad pilkasid Jumala nime , kelle meelevalla all on need nuhtlused , ega parandanud meelt , et nad temale oleksid austust andnud .
66016010	Ja viies ingel valas välja oma kausi metsalise aujärje peale . Ja tema kuningriik pimenes ; ja nad närisid oma keelt valu pärast
66016011	ja pilkasid taeva Jumalat oma valude ja paisete pärast ega pöördunud oma tegudest .
66016012	Ja kuues ingel valas välja oma kausi suure Eufrati jõe peale , ja selle vesi kuivas ära , et tee oleks valmis kuningaile , kes tulevad päevatõusu poolt .
66016013	Ja ma nägin lohe suust ja metsalise suust ja valeprohveti suust väljuvat kolm rüvedat vaimu otsekui konnad .
66016014	Need on nimelt kuradite tunnustähti tegevad vaimud , kes lähevad välja kõige ilmamaa kuningate juurde neid koguma sõtta kõigeväelise Jumala suureks päevaks . -
66016015	Vaata , ma tulen kui varas ! Õnnis see , kes valvab ja hoiab oma riideid , et ta ei käiks alasti ja et ei nähtaks tema häbi . -
66016016	Ja need kogusid nad kokku ühte paika , mida heebrea keeles kutsutakse Harmagedooniks .
66016017	Ja seitsmes ingel valas oma kausi välja õhku , ja suur hääl kostis taeva templist aujärjelt ning ütles : " See on sündinud ! "
66016018	Ja sündis hääli ja müristamisi ja välke ja tekkis suur maavärisemine , millist ei ole olnud sest ajast , kui inimesi on olnud maa peal ; säärane suur maavärisemine oli see .
66016019	Ja suur linn jagunes kolmeks osaks , ja paganrahvaste linnad langesid . Ja suurt Baabüloni tuletati meelde Jumala ees , et Jumal annaks temale oma raevuviina karika .
66016020	Ja kõik saared põgenesid ja mägesid ei leidunud enam .
66016021	Ja suuri raheteri , talendiraskusi , tuli taevast maha inimeste peale . Ja inimesed pilkasid Jumalat rahe nuhtluse pärast ; sest selle nuhtlus oli väga vali .
66017001	Siis tuli üks seitsmest inglist , kelle käes olid need seitse kaussi , ja kõneles minuga ning ütles : " Tule , ma tahan sulle näidata suure hoora nuhtlemist , kes istub suurte vete peal ,
66017002	kellega on hooranud ilmamaa kuningad ja kelle hooruse viinast on ilmamaa elanikud joobnuks saanud ! "
66017003	Ka tema viis mind vaimus ära kõrbe . Seal ma nägin naist istuvat helkjaspunase metsalise seljas , kes oli täis pilkenimesid ja kellel oli seitse pead ja kümme sarve .
66017004	Ja naine oli riietatud purpuriga ja helkjaspunase riidega ning ehitud kulla ja kalliskivide ja pärlitega , ja temal oli käes kuldkarikas täis jälkusi ja oma hooruse saasta .
66017005	Ja tema otsaesisele oli kirjutatud nimi , saladus : " Suur Baabülon , ilmamaa hoorade ja jälkuste ema ! "
66017006	Ja ma nägin naise olevat joobnud pühade verest ja Jeesuse tunnistajate verest . Ja ma imestasin üliväga teda nähes .
66017007	Ja ingel ütles mulle : " Mispärast sa imestad ? Ma ütlen sulle saladuse naisest ja metsalistest , kes naist kannab ja kellel on seitse pead ja kümme sarve .
66017008	Metsaline , keda sa nägid , on olnud , ja teda ei ole enam ; aga ta tuleb sügavusest üles ja läheb hukatusse ; ja ilmamaa elanikud , kelle nimed ei ole kirjutatud eluraamatusse maailma asutamisest alates , imestavad metsalist nähes , sest ta oli ja teda ei ole , aga ta tuleb jälle !
66017009	Siia kuulub mõistus , millel on tarkust . Need seitse pead on seitse mäge , millel naine istub , ja on seitse kuningat :
66017010	viis on neist langenud , üks on alles , ja teine ei ole veel tulnud . Kui ta tuleb , peab ta jääma natukeseks ajaks .
66017011	Ja metsaline , kes on olnud ja keda ei ole enam , on ise kaheksas ja ühtlasi üks neist seitsmest , ja ta läheb hukatusse .
66017012	Ja need kümme sarve , mis sa nägid , on kümme kuningat , kes ei ole veel saanud valitsust , aga nad saavad võimu kui kuningad üheks tunniks ühes metsalisega .
66017013	Neil on üks ja sama nõu , ja nad annavad metsalise kätte oma väe ja võimu .
66017014	Nemad hakkavad sõdima Tallega , ja Tall võidab nad ära , sest tema on isandate Isand ja kuningate Kuningas , ja ühes temaga võidavad need , kes on kutsutud ja valitud ja ustavad ! "
66017015	Ja ta ütles mulle : " Veed , mis sa nägid seal , kus hoor istub , on rahvad ja rahvahulgad ja rahvahõimud ja keeled .
66017016	Ja need kümme sarve , mis sa nägid , ja metsaline , need vihkavad hoora ja teevad tema puupaljaks ja alasti ja söövad tema liha ja põletavad ta ära tulega .
66017017	Sest Jumal on neile andnud südamesse teha tema nõu järgi ja heita ühte nõusse ning anda oma kuninglik valitsus metsalise kätte , kuni täituvad Jumala sõnad .
66017018	Ja naine , keda sa nägid , on suur linn , kelle käes on valitsus ilmamaa kuningate üle ! "
66018001	Pärast seda ma nägin teist inglit taevast maha tulevat , ja temal oli suur meelevald ; ja ilmamaa läks valgeks tema auhiilgusest .
66018002	Ja tema hüüdis võimsa häälega ning ütles : " Langenud , langenud on suur Baabülon ja on saanud kurjade vaimude eluasemeks ja kõigi rüvedate vaimude ulualuseks ja kõigi rüvedate ja vihatud lindude pesapaigaks !
66018003	Sest tema hooruskiima viina on joonud kõik rahvad , ja ilmamaa kuningad on temaga hooranud ja ilmamaa kaupmehed on tema liiast toredusest rikkaks saanud ! "
66018004	Ja ma kuulsin teist häält taevast ütlevat : " Minge välja temast , minu rahvas , et te ei saaks tema pattude osaliseks ja et teid ei tabaks tema nuhtlused !
66018005	Sest tema patud on ulatunud taevani ja Jumal on tuletanud meelde tema ülekohtused teod .
66018006	Makske temale kätte , nõnda nagu tema on kätte maksnud , ja tasuge temale kahekordselt tema tegusid mööda ; karikasse , mille tema on täis valanud , valage temale kahekordselt ;
66018007	nii palju kui tema on ülistanud iseennast ja taga ajanud toredust , niisama palju tehke temale piina ja leina . Sest ta ütleb oma südames : ma istun kui kuninganna ega ole lesk ega saa kunagi näha kurvastust !
66018008	Sellepärast tulevad ühel päeval tema nuhtlused : surm ja lein ja nälg , ja ta põletatakse ära tulega , sest vägev on Issand Jumal , kes on mõistnud kohut tema üle !
66018009	Ja teda uluvad taga ja kaebavad ilmamaa kuningad , kes temaga on hooranud ja toredasti elanud , kui nad näevad tema põlemise suitsu ,
66018010	hirmu pärast tema piina ees kaugel seistes ning öeldes : " Häda , häda , Baabülon , sa suur linn , sa vägev linn , sest ühe silmapilguga on su kohus tulnud ! "
66018011	Ja ilmamaa kaupmehed nutavad ja leinavad tema pärast , sest keegi ei osta enam nende kaupa :
66018012	ei kaubaks toodud kulda , ei hõbedat , ei kalliskive , ei pärleid , ei kallist lõuendit , ei purpurit , ei siidi , ei helkjaspunast riiet , ei mingisugust healõhnalist puud , ei mingisugust elevandiluust riista ega mingisugust kallimast puust riista , ei vasest , ei rauast ega marmorkivist riista ,
66018013	ei kaneeli , ei juuksevõiet , ei suitsutusrohte , ei salvi , ei viirukit , ei viina , ei õli , ei peenikest jahu , ei nisu , ei veiseid , ei lambaid , ei hobuseid , ei tõldu , ei orje ega inimhingi !
66018014	Ja puuvili , mida su hing ihaldas , on su käest ära läinud , ja kõik , mis lihav ja läikiv , on su käest ära läinud , ja seda sa enam ei leia !
66018015	Nende asjade kaupmehed , kes selle linna kaudu rikkaks said , seisavad kaugel hirmu pärast tema piina ees , nuttes ja leinates ,
66018016	ja ütlevad : " Häda , häda , sa suur linn , kes olid riietatud kalli lõuendi ja purpuri ja helkjaspunase riidega ning olid ilustatud kulla ja kalliskivide ja pärlitega , sest ühe silmapilguga on nii suur rikkus hävitatud ! "
66018017	Ja kõik tüürimehed ja kõik rannasõidu-laevnikud ja meremehed ja kõik , kes merel sõidavad , seisid eemal
66018018	ja kisendasid , kui nad nägid tema põlemise suitsu , ning ütlesid : " Kes on selle suure linna sarnane ? "
66018019	Ja nad puistasid põrmu pea peale ja kisendasid nuttes ja leinates ning ütlesid : " Häda häda , sa suur linn , kelle varaga on rikkaks saanud kõik , kellel oli laevu merel - ühe silmapilguga on ta hävitatud ! "
66018020	Rõõmutsege temast , taevas ja pühad ja apostlid ja prohvetid ! Sest Jumal on teie kohtu mõistnud tema kätte !
66018021	Ja üks tugev ingel tõstis kivi , nagu suure veskikivi , ja viskas selle merre , öeldes : " Nõnda visatakse suur linn Baabülon äkitselt ära ja teda ei leita enam !
66018022	Su sees ei ole enam kuulda kandlelööjate ja mängumeeste ja vileajajate ja pasunapuhujate häält ega leidu sinus enam ühtki ametimeest ; ja enam ei kosta su sees veski mürin ;
66018023	su sees ei paista enam küünlavalgus , ei ole enam kuulda peigmehe ega pruudi häält su sees ! Sest sinu kaupmehed olid maa suured isandad , sinu nõidusega on kõik rahvad viidud eksitusse !
66018024	Temast on leitud prohvetite ja pühade verd ja kõikide verd , kes on tapetud maa peal ! "
66019001	Pärast seda ma kuulsin otsekui hulga rahva suurt häält taevast ütlevat : " Halleluuja ! Õnnistus ja austus ja vägi olgu meie Jumalale !
66019002	Sest tõelised ja õiged on tema kohtud , et ta on kohut mõistnud suure hoora üle , kes rikkus ilmamaa oma hooraeluga , ja on oma sulaste vere temale kätte maksnud ! "
66019003	Ja nad ütlesid teist korda : " Halleluuja ! " Ja tema suits tõuseb üles ajastute ajastuteni .
66019004	Ja need kakskümmend neli olendit heitsid maha ja kummardasid Jumalat , kes aujärjel istub ja ütlesid : " Aamen , halleluuja ! "
66019005	Ja aujärjelt kostis hääl , mis ütles : " Kiitke meie Jumalat , kõik tema sulased , kes teda kardate , nii pisukesed kui suured ! "
66019006	Ja ma kuulsin otsekui hulga rahva häält ja otsekui suurte vete kohinat ja otsekui kange pikse müristamist , ütlevat : " Halleluuja ! Sest Issand , meie kõigeväeline Jumal , on võtnud kuningliku valitsuse oma kätte !
66019007	Rõõmutsegem ja hõisakem ning andkem temale austust ! Sest Talle pulmad on tulnud ja tema naine on ennast valmistanud !
66019008	Ja naisele anti riietumiseks hiilgav ja puhas lõuend . See lõuend on pühade õiged teod ! "
66019009	Ja ingel ütles mulle : " Kirjuta : õndsad on need , kes Talle pulma õhtusöömaajale on kutsutud ! " Ja tema ütles veel mulle : " Need on tõelised Jumala sõnad ! "
66019010	Ja ma heitsin maha tema jalge ette , et teda kummardada , aga tema ütles mulle : " Vaata , ära tee seda ! Ma olen sinu ja nende su vendade kaassulane , kellel on Jeesuse tunnistus . Kummarda Jumalat , sest Jeesuse tunnistus on prohvetikuulutamise vaim ! "
66019011	Ja ma nägin taeva avatud , ja vaata : valge hobune ! Ja selle nimi , kes tema seljas istus , on Ustav ja Tõeline , ja tema mõistab kohut ja sõdib õiguses .
66019012	Aga tema silmad olid tuleleek ja temal oli peas palju ehissidemeid ; ja temale oli kirjutatud nimi , mida ei tea keegi muu kui tema ise .
66019013	Ja temal oli seljas verega kastetud kuub ja tema nimeks on pandud Jumala Sõna .
66019014	Ja sõjaväed taevas järgisid teda valgete hobuste seljas ja olid riietatud valge ja puhta lõuendiga .
66019015	Ja tema suust tuli välja terav mõõk , et sellega lüüa rahvaid . Ja tema ise karjatab neid raudkepiga . Ja ta ise sõtkub kõigeväelise Jumala tulise viha viina surutõrt .
66019016	Ja temale on tema kuue ja puusa peale kirjutatud nimi : " Kuningate Kuningas ja isandate Isand ! "
66019017	Ja ma nägin üht inglit seisvat päikeses ja see kisendas suure häälega ning hüüdis kõigile kesktaeva kohal lendavaile lindudele : " Tulge ja lennake kokku suurele Jumala söömaajale
66019018	sööma kuningate liha ja ülemate pealikute liha ja vägevate liha ja hobuste ja nende seljas istujate liha ja kõigi vabade ja orjade ja pisukeste ja suurte liha ! "
66019019	Ja ma nägin metsalist ja ilmamaa kuningaid ja nende sõjaväge olevat kogunenud sõda pidama sellega , kes istus hobuse seljas , ja tema sõjaväega .
66019020	Ja metsaline võeti kinni ja temaga ühes valeprohvet , kes tema ees oli teinud oma imeteod , millega ta oli eksitanud neid , kes metsalise märgi olid vastu võtnud ja kes kummardasid tema kuju . Nad mõlemad visati elusalt tulejärve , mis põleb väävliga .
66019021	Ja teised tapeti mõõgaga , mis lähtus selle suust , kes istus hobuse seljas . Ja kõigi lindude kõhud said täis nende lihast .
66020001	Ja ma nägin ingli taevast maha tulevat ; sellel oli sügaviku võti ja suured ahelad käes .
66020002	Ja ta võttis kinni lohe , vana mao , see on Kuradi ehk Saatana , ja sidus ta ahelaisse tuhandeks aastaks
66020003	ja heitis ta sügavikku ja pani ta luku taha ja vajutas pealepoole teda pitseri , et ta enam ei eksitaks rahvaid , kuni need tuhat aastat otsa saavad . Pärast seda peab teda natukeseks ajaks lahti lastama .
66020004	Ja ma nägin aujärgi ja neid , kes nendel istusid ; ja kohus anti nende kätte ; ja ma nägin nende hingi , kelle pead olid ära raiutud Jeesuse tunnistuse ja Jumala sõna pärast ja kes ei olnud kummardanud metsalist ega tema kuju ega olnud võtnud tema märki oma otsaesisele ja oma käe peale . Ja nad virgusid ellu usus ja valitsesid kuninglikult ühes Kristusega tuhat aastat .
66020005	Aga muud surnud ei elustunud mitte , kuni need tuhat aastat otsa saavad . See on esimene ülestõusmine .
66020006	Õnnis ja püha on see , kellel on osa esimesest ülestõusmisest ; nende üle ei ole teisel surmal meelevalda , vaid nad peavad olema Jumala ja Kristuse preestrid ja valitsema kuninglikult ühes temaga need tuhat aastat .
66020007	Ja kui need tuhat aastat täis saavad , siis lastakse saatan lahti oma vangist .
66020008	Ja ta läheb välja eksitama rahvaid , kes elavad ilmamaa neljas nurgas , Googi ja Maagoogi , neid sõtta koguma . Nende arv on nagu mereäärne liiv !
66020009	Ja nad tulid üles ilmamaa lagendikule ja piirasid ümber pühade leeri ja armastatud linna . Siis langes tuli taevast maha ja sõi nad ära !
66020010	Ja kurat , kes neid eksitas , heideti tule ja väävli järve , kus on ka metsaline ja valeprohvet . Ja neid vaevatakse päevad ja ööd ajastute ajastuteni !
66020011	Ja ma nägin suurt valget aujärge ja seda , kes sellel istub , kelle palge eest põgenesid maa ja taevas , ja neile ei leitud aset .
66020012	Ja ma nägin surnuid , suuri ja pisukesi , seisvat aujärje ees , ja raamatud avati . Ja teine raamat avati , see on eluraamat . Ja surnutele mõisteti kohut sedamööda kuidas raamatuisse oli kirjutatud , nende tegude järgi .
66020013	Ja meri andis tagasi need surnud , kes temas olid , ja surm ja surmavald andsid tagasi surnud , kes neis olid , ja igaühele mõisteti kohut tema tegude järgi .
66020014	Ja surm ja surmavald heideti tulejärve ! See on teine surm , tulejärv .
66020015	Ja keda ei leitud kirjutatud olevat eluraamatusse , heideti tulejärve !
66021001	Ja ma nägin uut taevast ja uut maad ; sest esimene taevas ja esimene maa olid kadunud ja merd ei olnud enam .
66021002	Ja ma nägin püha linna , uut Jeruusalemma , taevast Jumala juurest maha tulevat , valmistunud otsekui pruut , kaunistatud oma mehele .
66021003	Ja ma kuulsin suurt häält aujärjelt ütlevat : " Vaata , Jumala telk on inimeste juures ! Ja tema asub nende juurde elama ja nemad on tema rahvad ja Jumal ise on nendega .
66021004	Ja tema pühib ära kõik pisarad nende silmist , ja surma ei ole enam ega leinamist ega kisendamist ega vaeva ei ole enam . Sest endised asjad on möödunud ! "
66021005	Ja kes aujärjel istus , ütles : " Vaata , ma teen kõik uueks ! " Ja ta ütles : " Kirjuta , sest need sõnad on ustavad ja tõelised ! "
66021006	Ja ta ütles mulle : " See on sündinud ! Mina olen A ja O , algus ja ots . Mina annan sellele , kellel on janu , eluvee allikast ilma hinnata .
66021007	Kes võidab , see pärib selle , ja mina olen temale Jumalaks ja tema on minule pojaks .
66021008	Aga argade ja uskmatute ja jälkide ja tapjate ja hoorajate ja nõidade ja ebajumalateenijate ja kõigi valelike osa on tule ja väävliga põlevas järves ! See on teine surm . "
66021009	Ja minu juurde tuli üks seitsmest inglist , kelle käes olid need seitse kaussi , täis seitset viimset nuhtlust ; ja ta rääkis minuga ning ütles : " Tule , ma näitan sulle mõrsjat , Talle naist ! "
66021010	Ja tema kandis mind vaimus suure ja kõrge mäe otsa ja näitas mulle linna , püha Jeruusalemma , mis oli maha tulemas taevast Jumala juurest
66021011	ja millel on Jumala auhiilgus ; ja tema valgus on kõige kallima kivi sarnane , otsekui jaspiskivi , mis hiilgab nagu mägikristall .
66021012	Linnal on suur ja kõrge müür ja kaksteist väravat ja väravate peal kaksteist inglit ; ja väravate peale on kirjutatud nimed . Need on kaheteistkümne Iisraeli laste suguharu nimed .
66021013	Ida pool on kolm väravat , põhja pool kolm väravat , lõuna pool kolm väravat , lääne pool kolm väravat .
66021014	Ja linna müüril on kaksteist aluskivi ja nende peal Talle kaheteistkümne apostli nimed .
66021015	Ja sellel , kes minuga rääkis , oli käes kuldpilliroog , et mõõta linna ja tema väravaid ja tema müüri .
66021016	Ja linn on nelinurkne ja tema pikkus on niisama suur kui tema laius . Ja ta mõõtis linna pillirooga kaksteist tuhat vagu . Tema pikkus ja laius ja kõrgus on võrdsed .
66021017	Ja ta mõõtis tema müüri - sada nelikümmend neli küünart , inimese mõõdu järgi , mis on ingli mõõt .
66021018	Ja tema müüri alusehitus oli jaspiskivist ja linn puhtast kullast , selge klaasi sarnane .
66021019	Ja linna müüri aluskivid olid ehitud kõiksuguste kalliskividega . Esimene aluskivi oli jaspis , teine safiir , kolmas kaltsedoon , neljas smaragd ,
66021020	viies sardoonüks , kuues sardion , seitsmes krüsoliit , kaheksas berüll , üheksas topaas , kümnes krüsopraas , üheteistkümnes hüatsint , kaheteistkümnes ametüst .
66021021	Ja need kaksteist väravat olid kaksteist pärlit : iga värav oli ühest pärlist ja linna tänav selgest kullast otsekui läbipaistev klaas .
66021022	Ja templit ma seal ei näinud , sest Issand , kõigeväeline Jumal , on tema tempel , ja Tall .
66021023	Ja linnale ei ole tarvis päikest ega kuud , et need seal paistaksid ; sest Jumala auhiilgus valgustab teda ja tema lamp on Tall .
66021024	Ja rahvad hakkavad käima tema valguses , ja ilmamaa kuningad toovad sinna oma auhiilguse .
66021025	Ja tema väravaid ei suleta päeval , aga ööd seal ei olegi .
66021026	Ja rahvaste auhiilgus ja kallisvarad tuuakse sinna sisse .
66021027	Aga sinna sisse ei pääse midagi , mis ei ole puhas , ei keegi , kes teeb jälkusi ja valet , vaid üksnes need , kes on kirjutatud Talle eluraamatusse .
66022001	Ja ta näitas mulle puhast eluveejõge , selget nagu mägikristall . See voolas välja Jumala ja Talle aujärjest .
66022002	Keset linna tänavat ja mõlemal pool jõge oli elupuu ; see kandis vilja kaksteist korda , igas kuus andes oma vilja . Ja puu lehed tulid terviseks rahvastele .
66022003	Ja midagi neetut ei ole enam . Ja Jumala ja Talle aujärg on siis seal , ja tema sulased teenivad teda .
66022004	Ja nad näevad tema palet , ja tema nimi on nende otsaesisel .
66022005	Ja ööd ei ole enam , ja neile ei ole vaja lambivalgust ega päevavalget , sest Issand Jumal valgustab neid , ja nemad valitsevad ajastute ajastuteni .
66022006	Ja Ta ütles mulle : „ Need on ustavad ja tõelised sõnad ! Ja Issand , prohvetite hingede Jumal , on läkitanud Oma Ingli Oma sulastele näitama , mis peab varsti sündima .
66022007	Ja vaata , Ma tulen nobedasti ! Õnnis see , kes peab selle raamatu ennustuse sõnu ! ”
66022008	Ja mina , Johannes , olen see , kes seda kuulis ja nägi . Ja kui ma seda olin kuulnud ja näinud , ma heitsin maha , kummardama Ingli jalgade ette , kes mulle seda näitas .
66022009	Ja ta ütles mulle : „ Vaata , ära tee seda ! Sest ma olen sinu ja su vendade , prohvetite ja nende kaassulane , kes selle raamatu sõnu peavad . Kummarda Jumalat ! ”
66022010	Ja ta ütles mulle : „ Ära pane pitseriga kinni selle raamatu ennustussõnu , sest aeg on ligidal !
66022011	Kes ülekohut teeb , tehku veel ülekohut , ja kes on rüve , see rüvetugu veel enam ; aga kes on õige , tehku veel õigust , ja kes on püha , see pühitsegu ennast veel enam !
66022012	Vaata , Ma tulen pea , ja Mu palk on Minuga tasuda kätte igaühele nõnda nagu tema tegu on !
66022013	Mina olen A ja O , Esimene ja Viimne , algus ja ots !
66022014	Õndsad need , kes oma rüüd pesevad , et neil oleks meelevald süüa elupuust ja väravaist linna sisse minna !
66022015	Väljaspool on koerad ja nõiad ja hoorajad ja tapjad ja ebajumalateenijad ja kõik , kes valet armastavad ja teevad .
66022016	Mina , Jeesus , läkitan Oma Ingli teile seda tunnistama kogudustes ! Mina olen Taaveti juur ja sugu , helkjas koidutäht ! ”
66022017	Ja Vaim ja pruut ütlevad : „ Tule ! ” Ja kes seda kuuleb , öelgu : „ Tule ! ” Ja kellel on janu , tulgu ; ja kes tahab , võtku eluvett ilma hinnata !
66022018	Mina tunnistan kõikidele , kes kuulevad selle raamatu ennustussõnu : kui keegi neile midagi juurde lisab , siis paneb Jumal tema peale nuhtlused , mis selles raamatus on kirja pandud !
66022019	Ja kui keegi võtab midagi ära selle prohvetiraamatu sõnadest , siis Jumal võtab ära tema osa elupuust ja pühast linnast , millest on kirjutatud selles raamatus !
66022020	Tema , kes seda tunnistab ütleb : „ Tõesti , Mina tulen varsti ! ” Aamen , tule , Issand Jeesus !
66022021	Issanda Jeesuse Kristuse arm olgu kõikidega ! Aamen .
