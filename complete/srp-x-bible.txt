# language_name:        Cрпски Srpski
# closest ISO 639-3:    srp
# ISO_15924:            Cyrl
# year_short:           
# year_long:            
# vernacular_title:     Serbian Bible: Easy-to-Read Version
# english_title:        The New Testament in Serbian
# URL:                  https://www.bible.com/de/bible/202/mat.1.sb-erv
# copyright_short:      © World Bible Translation Center
# copyright_long:       
# notes:                
40001001	Родослов Исуса Христа , сина Давидовог , сина Авраамовог :
40001002	Аврааму се родио Исаак , Исааку се родио Јаков , Јакову су се родили Јуда и његова браћа .
40001003	Јуди је Тамара родила Фареса и Зару . Фаресу се родио Есром , Есрому се родио Арам .
40001004	Араму се родио Аминадав , Аминадаву се родио Наасон , Наасону се родио Салмон .
40001005	Салмону је Рахава родила Вооза , Воозу је Рута родила Јовида , Јовиду се родио Јесеј .
40001006	Јесеју се родио цар Давид . Давиду је Уријина жена родила Соломона .
40001007	Соломону се родио Ровоам , Ровоаму се родио Авија , Авији се родио Асаф .
40001008	Асафу се родио Јосафат , Јосафату се родио Јорам , Јораму се родио Озија .
40001009	Озији се родио Јоатам , Јоатаму се родио Ахаз , Ахазу се родио Езекија .
40001010	Езекији се родио Манасија , Манасији се родио Амос , Амосу се родио Јосија .
40001011	Јосији су се родили Јехонија и његова браћа у време изгнанства у Вавилон .
40001012	После изгнанства у Вавилон , Јехонији се родио Салатиил , Салатиилу се родио Зоровавел .
40001013	Зоровавелу се родио Авијуд , Авијуду се родио Елијаким , Елијакиму се родио Азор .
40001014	Азору се родио Садок , Садоку се родио Ахим , Ахиму се родио Елијуд .
40001015	Елијуду се родио Елеазар , Елеазару се родио Матан , Матану се родио Јаков .
40001016	Јакову се родио Јосиф , муж Марије која је родила Исуса званог Христос .
40001017	У свему , дакле , од Авраама до Давида четрнаест поколења , од Давида до изгнанства у Вавилон четрнаест поколења , и од изгнанства у Вавилон до Христа четрнаест поколења .
40001018	А рођење Исуса Христа било је овако : Његова мајка Марија била је верена са Јосифом , али пре него што су се венчали , показа се да је зачела од Светога Духа .
40001019	Њен муж Јосиф , пошто је био праведан човек , није хтео да је извргне срамоти , па одлучи да је тајно напусти .
40001020	Али , док је он још о томе размишљао , у сну му се појави Господњи анђео и рече : » Јосифе , сине Давидов , не бој се да узмеш Марију за жену , јер је оно што је у њој зачето од Светога Духа .
40001021	Родиће сина , а ти ћеш му дати име Исус , јер ће он свој народ спасти од греха . «
40001022	Све се то догодило да се испуни оно што је Господ рекао преко пророка :
40001023	» Ево , девица ће зачети и родити сина , и даће му име Емануил « — што значи » Бог је с нама « .
40001024	Када се Јосиф пробудио из сна , учини како му је Господњи анђео заповедио и узе Марију да му буде жена ,
40001025	али није с њом спавао док није родила сина , коме даде име Исус .
40002001	Када се Исус родио у Витлејему , у Јудеји , за време владавине цара Ирода , дођоше неки мудраци са истока у Јерусалим
40002002	и упиташе : » Где је новорођени цар Јудеја ? Видели смо његову звезду како излази , па смо дошли да му се поклонимо . «
40002003	Када је цар Ирод то чуо , веома се узнемири — а с њим и сав Јерусалим —
40002004	па он окупи све првосвештенике и учитеље закона и упита их где Христос треба да се роди .
40002005	» У Витлејему , у Јудеји « , рекоше му они , » јер је пророк овако написао :
40002006	‚ А ти Витлејеме , у земљи Јудиној , нипошто ниси најмањи међу јудејским кнежевинама , јер ће из тебе изаћи владар који ће бити пастир мога народа , Израела . ‘ «
40002007	Тада Ирод тајно позва к себи оне мудраце и од њих сазна тачно време када се звезда појавила .
40002008	Онда их посла у Витлејем , рекавши : » Идите и помно се распитајте о детету . А кад га нађете , јавите ми , да и ја одем да му се поклоним . «
40002009	Они саслушаше цара и одоше . А звезда коју су видели како излази ишла је пред њима док није стала изнад места где је било дете .
40002010	Када су видели звезду , веома се обрадоваше .
40002011	Уђоше у кућу и угледаше дете с његовом мајком Маријом , па падоше ничице и поклонише му се . Онда отворише своје ковчеге и принеше му дарове : злато , тамјан и смирну .
40002012	А пошто су у сну били упозорени да се не враћају Ироду , они се другим путем вратише у своју земљу .
40002013	Када су они отишли , Јосифу се у сну појави Господњи анђео и рече му : » Спреми се , узми дете и његову мајку и бежи у Египат . Тамо остани док ти не кажем , јер ће Ирод тражити дете да га убије . «
40002014	И Јосиф се спреми , па ноћу узе дете и његову мајку и крену у Египат ,
40002015	где остаде све до Иродове смрти — да се испуни оно што је Господ рекао преко пророка : » Из Египта позвах свога сина . «
40002016	Када је видео да су га мудраци преварили , Ирод се веома разбесне , па нареди да се у Витлејему и околини побију сва мушка деца од две године и млађа , према времену које је сазнао од мудраца .
40002017	Тада се испунило оно што је речено преко пророка Јеремије :
40002018	» У Рами се чује глас , плач и кукњава велика . Рахиља оплакује своју децу и неће да се утеши , јер их више нема . «
40002019	Када је Ирод умро , у Египту се Јосифу у сну појави Господњи анђео
40002020	и рече : » Спреми се , узми дете и његову мајку , па иди у Израел , јер су умрли они који су детету хтели да одузму живот . «
40002021	И Јосиф се спреми , узе дете и његову мајку и оде у Израел .
40002022	Али , када је чуо да у Јудеји , место свога оца Ирода , влада Архелај , плашио се да онамо оде . Упозорен у сну , крену у галилејску област ,
40002023	а када је стигао , настани се у граду који се зове Назарет . Тако се испунило оно што је речено преко пророка : » Зваће се Назарећанин . «
40003001	Тих дана дође Јован Крститељ . Проповедао је у јудејској пустињи ,
40003002	говорећи : » Покајте се , јер се приближило Царство небеско ! «
40003003	А Јован је онај о коме је говорио пророк Исаија када је рекао : » Глас онога који виче у пустињи : ‚ Припремите пут Господњи , поравнајте му стазе ! ‘ «
40003004	Јованова одећа је била од камиље длаке , а око бокова је носио кожни појас . Храна су му били скакавци и дивљи мед .
40003005	К њему су долазили људи из Јерусалима , целе Јудеје и свих крајева око реке Јордан
40003006	и признавали своје грехе , а он их је крштавао у реци Јордан .
40003007	Када је Јован видео да многи фарисеји и садукеји долазе да се крсте , рече им : » Змијски породе ! Ко вас је упозорио да избегнете гнев који предстоји ?
40003008	Донесите плод достојан покајања
40003009	и не помишљајте да говорите међу собом : ‚ Имамо оца Авраама ‘ јер , кажем вам : Бог може од овог камења да подигне децу Аврааму .
40003010	Секира је већ положена на корен дрвећа и биће посечено и бачено у ватру свако дрво које не доноси добар плод .
40003011	» Ја вас крштавам водом , за покајање . Али за мном долази моћнији од мене — ја нисам достојан ни обућу да му понесем . Он ће вас крстити Светим Духом и огњем .
40003012	У руци му је вејача и он ће очистити своје гумно и скупити своју пшеницу у амбар , а плеву ће спалити неугасивим огњем . «
40003013	Тада Исус дође из Галилеје на Јордан да га Јован крсти .
40003014	А Јован хтеде да га одврати говорећи : » Ти треба мене да крстиш , а ти долазиш к мени ! «
40003015	» Пусти сада « , одговори му Исус , » јер тако треба да испунимо сву праведност . « И Јован га пусти .
40003016	Када се крстио , Исус одмах изађе из воде , а небеса се отворише и он виде Божијег Духа како силази као голуб и спушта се на њега .
40003017	А глас са неба рече : » Ово је мој љубљени Син , који је по мојој вољи ! «
40004001	Онда Дух одведе Исуса у пустињу да га ђаво искуша .
40004002	Пошто је постио четрдесет дана и ноћи , најзад огладне .
40004003	А Кушач му приђе и рече : » Ако си Син Божији , реци да ово камење постане хлеб . «
40004004	» Записано је « , одговори му Исус , » ‚ Човек не живи само од хлеба , него и од сваке речи која излази из Божијих уста . ‘ «
40004005	Онда га ђаво поведе у Свети град , постави га на врх Храма ,
40004006	па му рече : » Ако си Син Божији , баци се доле . Јер , записано је : ‚ Наредиће својим анђелима за тебе , и они ће те носити на рукама да ногом не запнеш за камен . ‘ «
40004007	» И ово је записано « , одговори му Исус , » ‚ Не искушавај Господа , свога Бога . ‘ «
40004008	Затим га ђаво поведе на веома високу гору и показа му сва царства света и њихов сјај ,
40004009	па му рече : » Све ћу ти ово дати ако паднеш ничице и поклониш ми се . «
40004010	А Исус му рече : » Одлази , Сатано ! Јер , записано је : ‚ Клањај се Господу , своме Богу , и њему јединоме служи . ‘ «
40004011	Тада га ђаво остави , а анђели приђоше , па су му служили .
40004012	Када је чуо да је Јован бачен у тамницу , Исус се врати у Галилеју .
40004013	Напусти Назарет , па оде и настани се у Кафарнауму , поред мора , на Завулоновом и Нефталимовом подручју
40004014	— да се испуни оно што је речено преко пророка Исаије :
40004015	» Земља Завулонова и земља Нефталимова , уз пут према мору , с оне стране Јордана , Галилеја паганска —
40004016	народ који живи у тами виде светлост велику и онима који живе у земљи сенке смрти светлост засја . «
40004017	Отада Исус поче да проповеда и да говори : » Покајте се , јер се приближило Царство небеско . «
40004018	Док је ишао поред Галилејског мора , виде два брата — Симона , званог Петар , и његовог брата Андреју — како бацају мрежу у море , јер су били рибари ,
40004019	па им рече : » Пођите за мном и учинићу вас рибарима људи . «
40004020	И они одмах оставише мреже и пођоше за њим .
40004021	Исус онда пође даље и виде друга два брата — Јакова Зеведејевог и његовог брата Јована — како у чамцу крпе своје мреже са својим оцем Зеведејем . Он их позва
40004022	и они одмах оставише чамац и свога оца и пођоше за њим .
40004023	Исус је ишао по целој Галилеји и учио народ у тамошњим синагогама , проповедајући еванђеље о Царству и лечећи сваку болест и слабост у народу .
40004024	Глас о њему прошири се по целој Сирији , па су му доносили све који су боловали од разних болести и мучили се , опседнуте демонима , месечаре и одузете , и он их излечи .
40004025	И за њим пође силан народ из Галилеје , Декапоља , Јерусалима , Јудеје и с оне стране реке Јордан .
40005001	Када је видео народ , Исус се попе на гору , па седе . Његови ученици му приђоше ,
40005002	а он поче да их учи , говорећи :
40005003	» Благо сиромашнима духом , јер њихово је Царство небеско .
40005004	Благо жалоснима , јер они ће се утешити .
40005005	Благо кроткима , јер они ће наследити земљу .
40005006	Благо гладнима и жеднима праведности , јер они ће се наситити .
40005007	Благо милосрднима , јер њима ће бити исказано милосрђе .
40005008	Благо онима чиста срца , јер они ће гледати Бога .
40005009	Благо миротворцима , јер они ће се звати Божији синови .
40005010	Благо прогоњенима због праведности , јер њихово је Царство небеско .
40005011	» Благо вама кад вас због мене вређају и прогоне и набеђују за свако зло .
40005012	Радујте се и кличите , јер је велика ваша награда на небесима . Тако су прогонили и пророке који су били пре вас . «
40005013	» Ви сте со земље . Али , ако со обљутави , чиме она да се посоли ? Не вреди више ни за шта , него само да се избаци напоље и да је људи изгазе .
40005014	» Ви сте светлост света . Не може се сакрити град који лежи на гори ,
40005015	нити се светиљка пали да се стави под посуду , него на свећњак , па светли свима у кући .
40005016	Нека тако ваша светлост светли пред људима , да виде ваша добра дела и да славе вашег Оца , који је на небесима . «
40005017	» Немојте да мислите да сам дошао да укинем Закон или Пророке . Нисам дошао да их укинем , него да их испуним .
40005018	Истину вам кажем : док небо и земља не нестану , неће нестати ниједно словце ни цртица из Закона док се све не догоди .
40005019	Ко , дакле , прекрши и најмању од тих заповести — и друге учи да тако чине — зваће се најмањи у Царству небеском . А ко их извршава — и друге учи да тако чине — зваће се велик у Царству небеском .
40005020	Јер , кажем вам : ако ваша праведност не буде већа од праведности учитеља закона и фарисеја , нећете ући у Царство небеско . «
40005021	» Чули сте да је речено нашим старима : ‚ Не убиј ! Ко убије , одговараће пред судом . ‘
40005022	А ја вам кажем да ће сваки онај ко се љути на свога брата одговарати пред судом . И ко год своме брату каже ‚ рака ‘ , одговараће пред Синедрионом . И ко год каже ‚ будало ‘ , одговараће за то у огњу пакла .
40005023	» Ако , дакле , приносиш дар на жртвеник , па се сетиш да твој брат има нешто против тебе ,
40005024	остави свој дар пред жртвеником , па иди и прво се помири са својим братом , а онда се врати и принеси свој дар .
40005025	» Брзо се нагоди са својим противником , још док си с њим на путу , да те не преда судији , а судија судском службенику , па те баце у тамницу .
40005026	Истину ти кажем : нећеш оданде изаћи док не исплатиш и последњу пару . «
40005027	» Чули сте да је речено : ‚ Не чини прељубу ! ‘
40005028	А ја вам кажем : ко год пожудно погледа жену , већ је у свом срцу с њом учинио прељубу .
40005029	Ако те , дакле , твоје десно око саблажњава , ископај га и баци , јер је боље да ти пропадне један део тела него да ти цело тело буде бачено у пакао .
40005030	И ако те твоја десна рука саблажњава , одсеци је и баци , јер је боље да ти пропадне један део тела него да ти цело тело оде у пакао . «
40005031	» Речено је : ‚ Ко се разведе од своје жене , нека јој да потврду о разводу . ‘
40005032	А ја вам кажем : ко се разведе од своје жене — осим због блуда — наводи је да учини прељубу . И ко се ожени разведеном , чини прељубу . «
40005033	» Чули сте такође да је речено нашим старима : ‚ Не крши заклетву , него изврши заклетву дату Господу . ‘
40005034	А ја вам кажем : никад се не заклињите — ни небом , јер оно је Божији престо ;
40005035	ни земљом , јер она је подножје Божијим ногама ; ни Јерусалимом , јер он је град великога цара .
40005036	Не заклињите се ни својом главом , јер ниједну длаку не можете да учините белом или црном .
40005037	Него , нека ваше ‚ да ‘ буде ‚ да ‘ , и ваше ‚ не ‘ — ‚ не ‘ . Све што је више од тога , од Злога долази . «
40005038	» Чули сте да је речено : ‚ Око за око и зуб за зуб . ‘
40005039	А ја вам кажем : не супротстављајте се злу . Него , ако те неко удари по десном образу , окрени му и други .
40005040	И ако неко хоће да се суди с тобом и да ти одузме кошуљу , дај му и огртач .
40005041	И ако те неко присили да с њим идеш једну миљу , иди с њим две .
40005042	Ако неко од тебе нешто затражи , дај му , и не окрећи се од онога ко хоће да му позајмиш . «
40005043	» Чули сте да је речено : ‚ Воли свога ближњега , а мрзи непријатеља . ‘
40005044	А ја вам кажем : волите своје непријатеље и молите се за оне који вас прогоне ,
40005045	да будете синови свога Оца , који је на небесима . Он чини да његово сунце излази и злима и добрима и шаље кишу и праведнима и неправеднима .
40005046	Јер , ако волите оне који воле вас , каква је ваша награда ? Зар то не раде и цариници ?
40005047	И ако поздрављате само своју браћу , зар чините нешто нарочито ? Зар то не раде и пагани ?
40005048	Зато будите савршени као што је ваш небески Отац савршен . «
40006001	» Пазите да своја дела праведности не чините пред људима — да вас они виде — јер нећете добити награду од вашег Оца , који је на небесима .
40006002	» Када , дакле , дајеш милостињу , не труби пред собом као што то чине лицемери по синагогама и на улицама , да би их људи хвалили . Истину вам кажем : они су већ добили своју награду .
40006003	Него , када дајеш милостињу , нека твоја лева рука не зна шта чини десна ,
40006004	да твоје давање буде у тајности , и узвратиће ти твој Отац , који гледа у тајности . «
40006005	» А кад се молите , не будите као лицемери , који воле да се моле стојећи у синагогама и на раскршћима , да се покажу људима . Истину вам кажем : добили су своју награду .
40006006	Него , кад се молиш , уђи у своју собу , затвори врата и моли се своме Оцу , који је у тајности , и узвратиће ти твој Отац , који гледа у тајности .
40006007	» Кад се молите , не брбљајте као пагани , јер они мисле да ће због много речи бити услишени .
40006008	Не будите , дакле , као они , јер ваш Отац зна шта вам је потребно и пре него што га замолите .
40006009	» Овако се , дакле , молите : Оче наш који си на небесима , нека је свето име твоје ,
40006010	нека дође Царство твоје , нека буде воља твоја , како на небу , тако и на земљи .
40006011	Хлеб наш насушни дај нам данас
40006012	и опрости нам дугове наше као што смо и ми опростили дужницима својим .
40006013	И не уведи нас у искушење , него нас избави од Злога .
40006014	Јер , ако људима опростите њихове грешке , онда ће и вама опростити ваш небески Отац .
40006015	Али , ако ви не опростите људима , онда ни ваш Отац неће опростити ваше грешке . «
40006016	» А када постите , не будите намргођени као лицемери , јер они изобличују своја лица , да људима покажу да посте . Истину вам кажем : добили су своју награду .
40006017	Него , када постиш , помажи главу и умиј лице ,
40006018	да људи не примете да постиш , него само твој Отац , који је у скровитости . Тада ће ти узвратити твој Отац , који гледа у скровитости . «
40006019	» Не згрћите себи благо на земљи , где мољци и рђа нагризају и где лопови проваљују и краду .
40006020	Него , згрћите себи благо на небу , где ни мољац ни рђа не нагризају и где лопови не проваљују и не краду .
40006021	Јер , где ти је благо , тамо ће ти бити и срце . «
40006022	» Око је светиљка тела . Ако ти је , дакле , око добро , цело тело ће ти бити пуно светлости .
40006023	Али , ако ти је око рђаво , цело тело ће ти бити пуно таме . Ако је , дакле , светлост која је у теби тама , колика ће то бити тама ! «
40006024	» Нико не може да служи двојици господара . Јер , или ће једнога мрзети , а другога волети ; или ће једноме бити привржен , а другога презирати . Не можете служити и Богу и богатству . «
40006025	» Зато вам кажем : не брините се за свој живот — шта ћете јести или шта ћете пити ; ни за своје тело — шта ћете обући . Зар живот није вреднији од хране , а тело од одеће ?
40006026	Погледајте птице : не сеју и не жању и не скупљају жито у амбаре , а ипак их ваш небески Отац храни . Зар ви нисте много вреднији од њих ?
40006027	Који од вас , бринући се , може свом животу да дода и један једини сат ?
40006028	» И зашто се бринете за одећу ? Погледајте како расту пољски љиљани : не раде и не преду .
40006029	А ја вам кажем да ни Соломон у свем свом сјају није био одевен као један од њих .
40006030	Ако , дакле , Бог тако одева пољску траву — која данас јесте , а сутра се баца у ватру — зар неће много више облачити вас , маловерни ?
40006031	Не брините се , дакле , и не говорите : ‚ Шта ћемо јести ? ‘ или : ‚ Шта ћемо пити ? ‘ или : ‚ Шта ћемо обући ? ‘
40006032	Јер , све то траже пагани . Зна ваш небески Отац да вам је све то потребно .
40006033	Него , прво тражите његово Царство и његову праведност , и све ово ће вам се додати .
40006034	И не брините се за сутра , јер ће се сутра бринути за себе . Сваки дан има довољно својих невоља . «
40007001	» Не судите , да се не би судило вама .
40007002	Јер , каквим судом судите , таквим ће се и вама судити ; и каквом мером мерите , таквом ће се и вама мерити .
40007003	» Зашто гледаш трун у оку свога брата , а не примећујеш брвно у своме оку ?
40007004	Како можеш да кажеш своме брату : ‚ Дај да ти извадим трун из ока ‘ , кад је у твом оку брвно ?
40007005	Лицемеру ! Прво извади брвно из свога ока , па ћеш тек онда добро видети како да извадиш трун из ока свога брата .
40007006	» Не дајте псима оно што је свето и не бацајте своје бисере пред свиње , да их не изгазе ногама , па се окрену и растргну вас . «
40007007	» Молите — и даће вам се ; тражите — и наћи ћете ; куцајте — и отвориће вам се .
40007008	Јер , ко год моли , добија ; и ко тражи , налази ; и отвориће се ономе ко куца .
40007009	» Који би од вас своме сину , кад га замоли да му да хлеба , дао камен ?
40007010	Или му , кад га замоли да му да рибу , дао змију ?
40007011	Па ако ви , иако сте зли , знате како да дајете добре дарове својој деци , колико ће више ваш Отац , који је на небесима , дати добрих дарова онима који га замоле .
40007012	Све , дакле , што желите да људи чине вама , чините и ви њима , јер то је Закон и Пророци . «
40007013	» Уђите кроз уска врата . Јер , широка су врата и простран пут који води у пропаст , и много је оних који кроз њих улазе .
40007014	О , како су уска врата и тесан пут који води у живот , и мало је оних који га налазе . «
40007015	» Чувајте се лажних пророка . Они к вама долазе у овчијем руху , а изнутра су грабежљиви вуци .
40007016	Препознаћете их по њиховим плодовима . Зар се грожђе бере са трна или смокве са чичка ?
40007017	Исто тако , свако добро дрво доноси добре плодове , а рђаво дрво доноси рђаве плодове .
40007018	Добро дрво не може донети рђаве плодове , ни рђаво дрво добре плодове .
40007019	Свако дрво које не доноси добре плодове , одсеца се и баца у ватру .
40007020	Дакле , препознаћете их по њиховим плодовима . «
40007021	» Неће сваки који ми говори : ‚ Господе , Господе ‘ , ући у Царство небеско , него онај који извршава вољу мога Оца , који је на небесима .
40007022	Многи ће ми онога Дана рећи : ‚ Господе , Господе , зар нисмо пророковали у твоје име ? Зар нисмо истеривали демоне у твоје име ? И зар нисмо у твоје име чинили многа чуда ? ‘
40007023	Тада ћу им отворено рећи : ‚ Никад вас нисам познавао . Одлазите од мене , ви који чините безакоње ! ‘ «
40007024	» Стога је сваки који слуша моје речи и извршава их сличан мудром човеку који је своју кућу сазидао на стени .
40007025	Паде киша и наиђе бујица , и ветрови дунуше и обрушише се на ту кућу , али она се не сруши , јер јој је темељ био на стени .
40007026	А сваки који слуша моје речи и не извршава их , сличан је лудом човеку који је своју кућу сазидао на песку .
40007027	Паде киша и наиђе бујица , и ветрови дунуше и сручише се на ту кућу , и она се уз силан тресак сруши . «
40007028	Када је Исус завршио своју беседу , народ се дивио његовом учењу ,
40007029	јер их је учио као онај који има власт , а не као њихови учитељи закона .
40008001	Када је Исус сишао са горе , за њим пође силан народ .
40008002	Приђе му један губавац , поклони му се и рече : » Господе , ако хоћеш , можеш да ме очистиш . «
40008003	А Исус пружи руку , дотаче га и рече : » Хоћу . Буди чист . « И онај се одмах очисти од своје губе .
40008004	Тада му Исус рече : » Пази да ником не причаш , него иди и покажи се свештенику , па принеси дар који је Мојсије одредио — за сведочанство њима . «
40008005	Када је ушао у Кафарнаум , приђе му један капетан и , преклињући га ,
40008006	рече : » Господару , код куће ми лежи слуга , одузет је и страшно се мучи . «
40008007	А Исус му рече : » Доћи ћу да га излечим . «
40008008	» Господару « , одговори му капетан , » нисам достојан да уђеш под мој кров . Него , само реци реч и мој слуга ће оздравити .
40008009	Јер , ја сам човек подређен власти и имам под собом војнике , па кажем једном : ‚ Иди ! ‘ и он оде , а другом : ‚ Дођи ! ‘ и он дође . И свом слузи кажем : ‚ Уради ! ‘ и он уради . «
40008010	Када је то чуо , Исус му се задиви , па рече својим пратиоцима : » Истину вам кажем : толику веру нисам нашао ни у кога у Израелу .
40008011	А кажем вам и ово : многи ће доћи са истока и са запада и лећи за трпезу са Авраамом , Исааком и Јаковом у Царству небеском ,
40008012	а синови Царства биће избачени напоље , у таму , где ће бити плач и шкргут зуба . «
40008013	Онда рече капетану : » Иди ! Нека буде како си веровао . « И истог часа капетанов слуга оздрави .
40008014	Када је Исус ушао у Петрову кућу , виде његову ташту како лежи у грозници .
40008015	Он јој дотаче руку и грозница је остави , па она устаде и поче да га служи .
40008016	Када је пало вече , донеше му многе опседнуте демонима и он речју истера духове и излечи све болесне
40008017	— да се испуни оно што је речено преко пророка Исаије : » Он узе наше слабости и понесе наше болести . «
40008018	Када је видео народ око себе , Исус заповеди да отплове на другу обалу .
40008019	А један учитељ закона му приђе и рече : » Учитељу , ићи ћу за тобом куд год будеш ишао . «
40008020	» Лисице имају јазбине и птице имају гнезда « , одговори му Исус , » а Син човечији нема где да спусти главу . «
40008021	» Господе « , рече му један други ученик , » пусти ме да прво одем да сахраним оца . «
40008022	А Исус му рече : » Пођи за мном , а мртви нека сахрањују своје мртве . «
40008023	Онда Исус уђе у чамац , а за њим пођоше његови ученици .
40008024	На мору настаде жестока олуја — толика да су таласи преливали чамац . А Исус је спавао .
40008025	Ученици му приђоше и пробудише га , говорећи : » Господе , спаси нас ! Изгибосмо ! «
40008026	» Зашто се плашите , маловерни ? « упита их он . Онда устаде , запрети ветровима и мору , па настаде велика тишина .
40008027	А људи , задивљени , упиташе : » Ко је овај да му се и ветрови и море покоравају ? «
40008028	Када је стигао на другу обалу , у гадарински крај , у сусрет му дођоше двојица опседнутих демонима . Излазили су из гробова , а били су толико напасни да нико није могао да прође тим путем .
40008029	» Шта ми имамо с тобом , Сине Божији ? « повикаше они . » Јеси ли овамо дошао да нас пре времена мучиш ? «
40008030	А мало даље од њих пасло је велико крдо свиња .
40008031	Демони почеше да преклињу Исуса говорећи : » Ако нас истераш , пошаљи нас у оно крдо свиња . «
40008032	» Идите « , рече им он . И они изађоше и уђоше у свиње , а цело крдо се сјури низ падину у море и подави у води .
40008033	Свињари побегоше и одоше у град , па испричаше све што се догодило , и о опседнутима .
40008034	Тада цео град изађе у сусрет Исусу , па , кад су га видели , почеше да га преклињу да оде из њиховог краја .
40009001	Исус уђе у чамац , преплови на другу обалу и стиже у свој град .
40009002	Тада му донеше једног одузетог човека који је лежао на постељи . Када је видео њихову веру , Исус рече одузетоме : » Само храбро , синко , опраштају ти се греси . «
40009003	Тада неки учитељи закона рекоше у себи : » Овај хули ! «
40009004	А Исус , пошто је знао шта мисле , рече : » Зашто тако зло мислите ?
40009005	Шта је лакше ? Рећи : ‚ Опраштају ти се греси ‘ , или рећи : ‚ Устани и ходај ‘ ?
40009006	Али , да знате да Син човечији има власт на земљи да опрашта грехе … « Онда рече одузетоме : » Устани , узми своју постељу и иди кући . «
40009007	И човек устаде и оде кући .
40009008	Када је народ то видео , испуни се страхом , па поче да слави Бога што је људима дао такву власт .
40009009	Одлазећи оданде , Исус виде човека који се звао Матеј како седи на царинарници , па му рече : » Пођи за мном . « И овај устаде и пође за њим .
40009010	Док је Исус обедовао у кући , дођоше многи цариници и грешници , па су обедовали с њим и с његовим ученицима .
40009011	Када су фарисеји то видели , упиташе Исусове ученике : » Зашто ваш учитељ једе с цариницима и грешницима ? «
40009012	А Исус је то чуо , па рече : » Није здравима потребан лекар , већ болеснима .
40009013	Него , идите и научите шта значи : ‚ Милосрђе хоћу , а не жртве . ‘ Јер , ја нисам дошао да позовем праведнике , него грешнике . «
40009014	Тада му приђоше Јованови ученици и упиташе га : » Како то да ми и фарисеји постимо , а твоји ученици не посте ? «
40009015	А Исус им рече : » Могу ли сватови да тугују док је младожења с њима ? Али , доћи ће време када ће им отети младожењу , и тада ће постити .
40009016	» Нико не пришива закрпу од сировог сукна на стари огртач , јер би се закрпа отргла од огртача , па би рупа постала још већа .
40009017	Ни ново вино се не сипа у старе мешине , јер би се мешине поцепале , вино просуло , а мешине пропале . Него , ново вино се сипа у нове мешине , па се обоје сачува . «
40009018	Док им је о томе говорио , приђе му један поглавар , поклони му се и рече : » Кћи ми је управо умрла . Дођи и положи своју руку на њу и она ће оживети . «
40009019	И Исус устаде и са својим ученицима пође за њим .
40009020	А једна жена , која је дванаест година патила од крварења , приђе Исусу с леђа и дотаче скут његовог огртача ,
40009021	јер је мислила : » Ако само његов огртач дотакнем , оздравићу . «
40009022	Исус се окрену и , видевши је , рече : » Само храбро , кћери . Твоја вера те је излечила . « И жена истог часа оздрави .
40009023	Када је Исус ушао у поглаварову кућу и видео свираче и ускомешани народ ,
40009024	рече : » Склоните се ! Јер , девојчица није умрла , него само спава . « А они су му се подсмевали .
40009025	Пошто су истерали народ из куће , Исус уђе , ухвати девојчицу за руку и она устаде .
40009026	А глас о томе пронесе се по целом том крају .
40009027	Док је Исус одлазио оданде , пођоше за њим два слепа човека , вичући : » Смилуј нам се , Сине Давидов ! «
40009028	Када је ушао у кућу , они слепи му приђоше , а он их упита : » Верујете ли да ја то могу да учиним ? « А они рекоше : » Да , Господе ! «
40009029	Он онда дотаче њихове очи и рече : » Нека вам буде по вашој вери . «
40009030	И они прогледаше . Тада их Исус строго опомену : » Пазите да нико не сазна за ово . «
40009031	Али они одоше и по целом том крају пронеше глас о њему .
40009032	Док су они излазили , доведоше му једног немог човека , опседнутог демоном .
40009033	А када је демон истеран из њега , неми човек проговори . Народ се задиви и рече : » Никад нешто слично није виђено у Израелу ! «
40009034	А фарисеји су говорили : » Он истерује демоне уз помоћ демонског владара ! «
40009035	Исус је ишао по свим градовима и селима и учио народ у тамошњим синагогама , објављујући еванђеље о Царству и лечећи сваку болест и сваку слабост .
40009036	Када је видео народ , сажали се на њих , јер су били измучени и беспомоћни као овце без пастира .
40009037	Тада рече својим ученицима : » Жетва је обилна , али је радника мало .
40009038	Зато молите Господара жетве да пошаље раднике за своју жетву . «
40010001	Исус позва к себи својих дванаест ученика и даде им моћ да истерују нечисте духове и да лече сваку болест и сваку слабост .
40010002	А ово су имена дванаесторице апостола : прво Симон звани Петар и његов брат Андреја ; Јаков Зеведејев и његов брат Јован ;
40010003	Филип и Вартоломеј ; Тома и Матеј цариник ; Јаков Алфејев и Тадеј ;
40010004	Симон Кананеј и Јуда Искариотски , који је издао Исуса .
40010005	Исус посла ову дванаесторицу , заповедивши им : » Не идите паганима и не улазите ни у један самаријски град ,
40010006	него радије идите изгубљеним овцама израелског народа .
40010007	Идите и проповедајте говорећи : ‚ Приближило се Царство небеско ! ‘
40010008	Болесне лечите , мртве васкрсавајте , губаве чистите , демоне истерујте . Бесплатно сте добили , бесплатно и дајте .
40010009	Не носите злато , ни сребро , ни бакар у својим појасевима ,
40010010	ни путну торбу , ни другу кошуљу , ни обућу , ни штап , јер радник заслужује своју храну .
40010011	» И у који год град или село уђете , помно испитајте ко је тамо достојан вашег поверења , па останите код њега све док не одете .
40010012	Кад уђете у тај дом , кажите : ‚ Мир с вама . ‘
40010013	Ако је дом достојан , нека ваш мир остане у њему . А ако није достојан , нека вам се ваш мир врати .
40010014	Ако вас неко не прими и не саслуша ваше речи , изађите из тог дома или из тог града и отресите прашину са својих ногу .
40010015	Истину вам кажем : на Дан суда биће лакше Содоми и Гомори него том граду . «
40010016	» Ево , шаљем вас као овце међу вукове . Зато будите лукави као змије , а безазлени као голубови .
40010017	Чувајте се људи , јер ће вас предавати судовима и батинати у својим синагогама .
40010018	Због мене ће вас изводити пред намеснике и цареве , за сведочанство њима и паганима .
40010019	А кад вас предају , не брините се како ћете и шта ћете рећи , јер ће вам тога часа бити дато шта да говорите .
40010020	Нећете , наиме , говорити ви , него ће у вама говорити Дух вашега Оца .
40010021	» Брат ће брата предавати да га убију , а отац дете . Деца ће се дизати против родитеља и убијати их .
40010022	И сви ће вас мрзети због мога имена . Али , ко истраје до краја , биће спасен .
40010023	Кад вас буду прогонили у једном граду , бежите у други . Истину вам кажем : нећете стићи да обиђете све израелске градове пре него што Син човечији дође .
40010024	» Ниједан ученик није изнад свога учитеља , ни слуга изнад свога господара .
40010025	Довољно је ученику да буде као његов учитељ , а слузи да буде као његов господар . Ако су домаћина назвали Веелзевулом , колико ће више тако звати његове укућане ? «
40010026	» Не бојте их се , дакле , јер нема ништа скривено што се неће открити , ни тајно што се неће сазнати .
40010027	Оно што вам говорим у тами , говорите на светлости , и оно што вам се шапуће на ухо , проповедајте са кровова .
40010028	Не бојте се оних што убијају тело , а не могу да убију и душу . Него , више се бојте онога који може да уништи и душу и тело у паклу .
40010029	Зар се два врапца не продају за један асарион ? А ниједан од њих не пада на земљу без вашега Оца .
40010030	Па вама је и сва коса на глави избројана .
40010031	Не бојте се , дакле ; ви вредите више од много врабаца . «
40010032	» Ко год мене призна пред људима , признаћу и ја њега пред својим Оцем , који је на небесима .
40010033	А ко год се мене одрекне пред људима , и ја ћу се њега одрећи пред својим Оцем , који је на небесима . «
40010034	» Немојте да мислите да сам дошао да на земљу донесем мир . Нисам дошао да донесем мир , него мач .
40010035	Дошао сам да окренем ‚ човека против његовог оца , кћер против мајке , снаху против свекрве .
40010036	Човеку ће његови укућани бити непријатељи . ‘
40010037	» Ко оца или мајку воли више него мене , није ме достојан . Ко сина или кћер воли више него мене , није ме достојан .
40010038	Ко не носи свој крст и не иде за мном , није ме достојан .
40010039	Ко нађе свој живот , изгубиће га , а ко изгуби свој живот ради мене , наћи ће га . «
40010040	» Ко вас прима , мене прима ; а ко прима мене , прима Онога који ме је послао .
40010041	Ко прима пророка зато што је пророк , добиће пророчку награду , а ко прима праведника зато што је праведан , добиће праведничку награду .
40010042	И ко само чашом хладне воде напоји једнога од ових малих зато што је мој ученик , истину вам кажем : неће изгубити своју награду . «
40011001	Када је завршио с давањем упутстава дванаесторици својих ученика , Исус оде оданде да учи народ и да проповеда по галилејским градовима .
40011002	А Јован је у тамници чуо за Христова дела , па посла своје ученике
40011003	да га упитају : » Јеси ли ти Онај који треба да дође или да чекамо другогa ? «
40011004	» Идите и обавестите Јована о свему што чујете и видите « , одговори им Исус .
40011005	» Слепи опет виде , хроми ходају , губави се чисте , глуви чују , мртви васкрсавају , а сиромасима се проповеда еванђеље .
40011006	И благо оном ко се о мене не саблазни . «
40011007	Када су они отишли , Исус поче народу да говори о Јовану : » Шта сте хтели да видите кад сте изашли у пустињу ? Трску коју љуља ветар ?
40011008	Не ? Него , шта сте хтели да видите ? Човека обученог у лепу одећу ? Не , они који носе лепу одећу налазе се по царским палатама .
40011009	Шта сте , дакле , хтели да видите ? Пророка ? Да , кажем вам : и више него пророка !
40011010	То је онај за кога је записано : ‚ Ево , шаљем свога гласника испред тебе , који ће пред тобом припремити пут . ‘
40011011	Истину вам кажем : међу рођенима од жена није се појавио нико већи од Јована Крститеља , а најмањи у Царству небеском већи је од њега .
40011012	Од времена Јована Крститеља до сада Царство небеско трпи насиље и насилници га грабе .
40011013	Јер , сви пророци и Закон пророковали су о њему до Јована .
40011014	А Јован је — ако хоћете да то прихватите — Илија који је требало да дође .
40011015	Ко има уши , нека чује .
40011016	» Са чим да упоредим овај нараштај ? Сличан је деци која седе на тргу и довикују једна другој :
40011017	‚ Свирали смо вам , али не заиграсте . Нарицали смо , али не закукасте . ‘
40011018	Јер , Јован је дошао и није ни јео ни пио , а они кажу : ‚ Опседнут је демоном . ‘
40011019	Дошао је Син човечији , који једе и пије , а они кажу : ‚ Види изелице и пијанице , пријатеља цариника и грешника . ‘ Али мудрост оправдавају њена дела . «
40011020	Тада Исус поче да прекорева градове у којима се догодило највише његових чуда што се нису покајали .
40011021	» Тешко теби , Хоразине ! Тешко теби , Витсаидо ! Јер , да су се у Тиру и Сидону догодила чуда која су се у вама догодила , они би се одавно у кострети и пепелу покајали .
40011022	Али , кажем вам : на Дан суда биће лакше Тиру и Сидону него вама !
40011023	А ти , Кафарнауме , зар ћеш се до неба уздићи ? У Подземље ћеш се суновратити ! Јер , да су се у Содоми догодила чуда која су се догодила у теби , остала би до дана данашњег .
40011024	Али , кажем ти : на Дан суда биће лакше земљи содомској него теби ! «
40011025	У то време Исус рече : » Хвалим те , Оче , Господе неба и земље , што си ово сакрио од мудрих и умних , а открио малој деци .
40011026	Да , Оче , свидело ти се да тако буде .
40011027	» Мој Отац ми је све предао , и нико , осим Оца , не познаје Сина . И нико не познаје Оца , само Син и они којима Син хоће да га открије .
40011028	» Дођите к мени , сви који сте уморни и оптерећени , и ја ћу вас одморити .
40011029	Узмите мој јарам на себе и учите од мене , јер ја сам кротког и понизног срца , и наћи ћете одмор за своју душу .
40011030	Јер , мој јарам је благ и моје бреме је лако . «
40012001	У то време је Исус једне суботе пролазио кроз житна поља . А његови ученици огладнеше , па почеше да кидају класове и да их једу .
40012002	Када су то видели фарисеји , рекоше : » Гледај , твоји ученици чине оно што не сме да се чини у суботу ! «
40012003	Тада им Исус рече : » Зар нисте читали шта је учинио Давид када су он и његови пратиоци огладнели ?
40012004	Ушао је у Божији дом и јео свете хлебове , иако ни он ни његови пратиоци нису смели да их једу , него само свештеници .
40012005	Или , зар нисте читали у Закону да суботом и свештеници у Храму скврнаве суботу , и нису криви ?
40012006	А ја вам кажем : овде је неко већи од Храма .
40012007	Кад бисте знали шта значи : ‚ Милосрђе хоћу , а не жртве ‘ , не бисте осуђивали оне који нису криви .
40012008	Јер , Син човечији је господар суботе . «
40012009	Потом оде оданде и уђе у њихову синагогу .
40012010	А тамо је био један човек са осушеном руком . Они упиташе Исуса с намером да га оптуже : » Да ли се суботом сме лечити ? «
40012011	Он им рече : » Који од вас неће ухватити и извадити своју једину овцу ако она у суботу упадне у јаму ?
40012012	А колико је човек вреднији од овце ! Зато се суботом сме чинити добро . «
40012013	Онда рече оном човеку : » Испружи руку . « И човек је испружи и она му постаде здрава као и друга .
40012014	А фарисеји изађоше , па се договорише како да га убију .
40012015	Али Исус за то сазна , па се склони оданде . За њим пођоше многи и он их све излечи ,
40012016	опомињући их да не разгласе ко је
40012017	— да се испуни оно што је речено преко пророка Исаије :
40012018	» Ево мога слуге , кога сам изабрао , љубљенога мога , миљеника моје душе . На њега ћу ставити свога Духа и он ће народима објавити правду .
40012019	Неће се препирати ни викати , нити ће му ко глас чути на улицама .
40012020	Трску згњечену неће сломити , ни угасити фитиљ који тиња док правду не доведе до победе .
40012021	У његово име народи ће се уздати . «
40012022	Онда му донеше једног демоном опседнутог човека , слепог и немог , и он га излечи , па неми човек проговори и прогледа .
40012023	А сав народ се задиви , говорећи : » Да ово можда није Син Давидов ? «
40012024	Када су фарисеји то чули , рекоше : » Овај истерује демоне само помоћу Веелзевула , демонског владара ! «
40012025	Али Исус је знао шта мисле , па им рече : » Опустеће свако царство које је против себе подељено и неће опстати ниједан град или дом који је против себе подељен .
40012026	Па ако Сатана истерује Сатану , онда је он против себе подељен . Како ће , дакле , опстати његово царство ?
40012027	И ако ја истерујем демоне помоћу Веелзевула , помоћу кога их истерују ваши синови ? Зато ће вам они бити судије .
40012028	Али , ако ја демоне истерујем помоћу Божијег Духа , онда вам је дошло Божије царство .
40012029	» Или , како може неко да уђе у кућу јаког човека и однесе му имовину ако га прво не веже ? Тек тада ће моћи да му опљачка кућу .
40012030	» Ко није са мном — против мене је . И ко са мном не скупља — расипа .
40012031	Зато вам кажем : биће опроштен људима сваки грех и вређање , али им неће бити опроштено вређање Духа .
40012032	И ако неко каже нешто против Сина човечијега , биће му опроштено . Али , ако каже против Светога Духа , неће му бити опроштено ни на овом свету ни у будућем . «
40012033	» Узгајите добро дрво , па ће му и плод бити добар ; или , узгајите рђаво дрво , па ће му и плод бити рђав — јер , дрво се познаје по свом плоду .
40012034	Змијски породе ! Како можете , кад сте зли , да говорите било шта добро ? Јер , уста говоре оно чега је срце препуно .
40012035	Добар човек из добре ризнице износи добро , а зао човек из зле ризнице износи зло .
40012036	Али кажем вам : људи ће за сваку некорисну реч коју изговоре одговарати на Дан суда .
40012037	Јер , на основу својих речи бићеш оправдан и на основу својих речи осуђен . «
40012038	Тада му рекоше неки учитељи закона и фарисеји : » Учитељу , желимо да нам покажеш знак . «
40012039	А он им одговори : » Зао и прељубнички нараштај тражи знак , али никакав знак му неће бити дат , осим знака пророка Јоне .
40012040	Јер , као што је Јона три дана и три ноћи био у утроби морске немани , тако ће и Син човечији три дана и три ноћи бити у срцу земље .
40012041	Нинивљани ће на Суду устати са овим нараштајем и осудити га , јер су се покајали после Јонине проповеди . А овде је неко већи од Јоне .
40012042	Краљица Југа ће на Суду устати са овим нараштајем и осудити га , јер је с краја земље дошла да чује Соломонову мудрост . А овде је неко већи од Соломона . «
40012043	» Када из човека изађе нечисти дух , лута безводним местима тражећи починка , али га не налази .
40012044	Тада каже : ‚ Вратићу се у кућу из које сам изашао . ‘ И врати се и нађе кућу празну , пометену и сређену .
40012045	Онда оде и доведе седам других духова , горих од себе , па уђу и тамо се настане . Тако је на крају том човеку горе него пре . Исто ће бити и са овим злим нараштајем . «
40012046	Док је Исус још говорио народу , његова мајка и браћа стајали су напољу желећи да с њим говоре .
40012047	Неко му рече : » Ено твоја мајка и браћа стоје напољу и желе да говоре с тобом . «
40012048	А Исус рече ономе који му је то рекао : » Ко је моја мајка и ко су моја браћа ? «
40012049	Онда показа руком на своје ученике , па рече : » Ево моје мајке и моје браће .
40012050	Јер , ко год извршава вољу мога Оца , који је на небесима , тај је мој брат , и сестра , и мајка . «
40013001	Тога дана Исус изађе из куће и седе поред мора .
40013002	Око њега се окупи силан народ , па он уђе у чамац и седе , а сав народ је стајао на обали .
40013003	Много тога им рече у причама , говорећи : » Изашао сејач да сеје .
40013004	И док је сејао , нешто семена паде поред пута , и дођоше птице и позобаше га .
40013005	Друго паде на каменито тле , где није било много земље , и одмах исклија , јер земља није била дубока .
40013006	А кад је изашло сунце , изгоре и осуши се , јер није имало корена .
40013007	Треће семе паде у трње , а трње нарасте и угуши га .
40013008	Четврто семе паде на добро тле и даде плод — стострук , шездесетострук или тридесетострук .
40013009	Ко има уши , нека чује . «
40013010	Његови ученици му приђоше и упиташе га : » Зашто им говориш у причама ? «
40013011	» Вама је дато да сазнате тајне Царства небеског , а њима није « , одговори им он .
40013012	» Јер , ко има , даће му се још и имаће у изобиљу ; а ко нема , узеће му се и оно што има .
40013013	Зато им говорим у причама , јер они , ‚ иако гледају , не виде , и иако слушају , не чују и не разумеју . ‘
40013014	Тако се на њима испуњава Исаијино пророчанство које каже : ‚ Слушаћете и слушати , али нећете разумети ; гледаћете и гледати , али нећете видети .
40013015	Јер , отврднуло је срце овога народа , ушима једва чују и очи су затворили . Иначе би очима видели , ушима чули , срцем разумели и обратили се , и ја их излечио . ‘
40013016	Али , благо вашим очима што гледају , и благо вашим ушима што слушају .
40013017	Истину вам кажем : многи пророци и праведници жудели су да виде ово што ви гледате — али нису видели ; и да чују оно што ви слушате — али нису чули . «
40013018	» Чујте , дакле , шта значи прича о сејачу :
40013019	Сваком оном ко чује Реч о Царству , а не разуме је , долази Зли и отима оно што му је посејано у срцу . То је оно семе које је посејано поред пута .
40013020	Семе посејано на каменитом тлу јесте онај ко чује Реч и одмах је с радошћу прихвати .
40013021	Али , пошто нема корена у себи , непостојан је , па чим наиђе невоља или прогон због Речи , он се одмах саблазни .
40013022	Семе посејано у трње јесте онај ко чује Реч , али бриге овога живота и заводљивост богатства угуше Реч , па буде бесплодан .
40013023	Семе посејано на добром тлу јесте онај ко чује и разуме Реч . Он рађа плод и даје стоструко , шездесетоструко или тридесетоструко . «
40013024	Исприча им и другу причу : » Царство небеско је слично човеку који је посејао добро семе на својој њиви .
40013025	Али , док су људи спавали , дође његов непријатељ , засеја кукољ посред пшенице и оде .
40013026	А када је пшеница израсла и искласала , појави се и кукољ .
40013027	» Слуге одоше власнику , па му рекоше : ‚ Господару , зар ниси посејао добро семе на својој њиви ? Откуд онда кукољ ? ‘
40013028	» А он им рече : ‚ Непријатељ је то учинио . ‘ » ‚ Хоћеш ли да одемо и да га оплевимо ? ‘ упиташе слуге .
40013029	» ‚ Не ‘ , одговори он , ‚ да не бисте , плевећи кукољ , заједно с њим ишчупали и пшеницу .
40013030	Пустите нека обоје расте до жетве , а ја ћу у време жетве рећи жетеоцима : Прво оплевите кукољ и вежите га у снопове , да се спали , а пшеницу скупите у мој амбар . ‘ «
40013031	Онда им исприча ову причу : » Царство небеско је слично зрну горушице које је човек узео и посејао на својој њиви .
40013032	Иако је најмање од свег семења , када израсте , веће је од свег поврћа . Развије се у дрво , па птице долазе и гнезде се у његовим гранама . «
40013033	Онда им исприча још једну причу : » Царство небеско је слично квасцу који је жена узела и измешала га са три сате брашна док све није ускисло . «
40013034	Све је то Исус народу говорио у причама и без прича им ништа није говорио .
40013035	Тако се испунило оно што је речено преко пророка : » Своја уста ћу отворити у причама , објавити оно што је од постанка света сакривено . «
40013036	Тада Исус отпусти народ , па уђе у кућу . А ученици му приђоше и рекоше : » Објасни нам причу о кукољу на њиви . «
40013037	Он им одговори : » Онај који је посејао добро семе је Син човечији ,
40013038	а њива је свет . Добро семе су синови Царства , а кукољ синови Злога .
40013039	Непријатељ који га је посејао је ђаво . Жетва је крај света , жетеоци анђели .
40013040	Па , као што се кукољ плеви и спаљује , тако ће бити и на крају света .
40013041	Син човечији ће послати своје анђеле и оплевити своје Царство од свих саблазни и од свих који чине безакоње
40013042	и бацити их у ужарену пећ , где ће бити плач и шкргут зуба .
40013043	Тада ће праведници као сунце засјати у Царству свога Оца . Ко има уши , нека чује . «
40013044	» Царство небеско је слично благу сакривеном на њиви : човек га нађе , па га сакрије и радостан оде , прода све што има и купи ту њиву .
40013045	» Царство небеско је слично и трговцу који тражи лепе бисере .
40013046	Када нађе скупоцен бисер , оде и прода све што има , па га купи .
40013047	» Царство небеско је слично и мрежи баченој у море у коју се ухватило риба сваке врсте .
40013048	Када се мрежа напуни , извуку је на обалу , па седну и добре рибе скупе у корпе , а лоше баце .
40013049	Тако ће бити и на крају света : доћи ће анђели и одвојити зле од праведних ,
40013050	па их бацити у ужарену пећ , где ће бити плач и шкргут зуба . «
40013051	» Јесте ли све ово разумели ? « упита их . » Јесмо « , одговорише они .
40013052	А он им рече : » Зато је сваки учитељ закона који је поучен о Царству небеском сличан домаћину који из своје ризнице износи и ново и старо благо . «
40013053	Када је Исус испричао ове приче , оде оданде
40013054	и дође у свој завичај . Учио је народ у тамошњој синагоги , а они су , задивљени , говорили : » Одакле овоме ова мудрост и чудотворна моћ ?
40013055	Зар он није тесарев син ? Зар му се мајка не зове Марија , а његова браћа Јаков , Јосиф , Симон и Јуда .
40013056	И зар нису све његове сестре с нама ? Одакле му онда све ово ? «
40013057	И саблазнише се о њега . А Исус им рече : » Пророк је без части само у свом завичају и у свом дому . «
40013058	И није , због њиховог неверовања , тамо учинио много чуда .
40014001	У то време тетрарх Ирод чу за Исуса ,
40014002	па рече својим слугама : » То је Јован Крститељ ! Устао је из мртвих и зато може да чини ова чуда ! «
40014003	Ирод је , наиме , био ухватио Јована , оковао га и бацио у тамницу због Иродијаде , жене свога брата Филипа ,
40014004	пошто му је Јован говорио : » Не смеш да је имаш . «
40014005	Ирод је желео да га убије , али се плашио народа , јер је народ Јована сматрао пророком .
40014006	Али , када је био Иродов рођендан , Иродијадина кћи заигра пред гостима . То се Ироду толико свидело
40014007	да јој уз заклетву обећа да ће јој дати све што затражи .
40014008	А она , по наговору своје мајке , рече : » Дај ми овде на тањиру главу Јована Крститеља . «
40014009	Цар се ражалости , али због заклетве и гостију нареди да јој се захтев испуни ,
40014010	па посла људе у тамницу да Јовану одсеку главу .
40014011	Ови онда донеше главу на тањиру и дадоше је девојци , а она је однесе својој мајци .
40014012	Потом дођоше Јованови ученици , узеше његово тело и сахранише га , па одоше и јавише Исусу шта се догодило .
40014013	Када је Исус то чуо , склони се чамцем на једно пусто место , сам . Али народ то дочу и из градова пође за њим пешице .
40014014	Исус изађе на обалу , па кад виде силан народ , сажали се на њих и излечи њихове болесне .
40014015	Када је почело да се спушта вече , приђоше му његови ученици и рекоше : » Ово је пусто место , а већ је и касно . Отпусти народ ; нека иду у села и купе себи хране . «
40014016	Али он им рече : » Не треба да иду . Ви им дајте да једу . «
40014017	» Немамо овде ништа « , одговорише му они , » осим пет хлебова и две рибе . «
40014018	» Донесите ми их овамо « , рече он ,
40014019	па заповеди да народ поседа по трави . Онда узе оних пет хлебова и две рибе , диже поглед ка небу , благослови и изломи хлебове и даде их својим ученицима , а ученици народу .
40014020	И сви су јели и најели се . Преосталих комадића накупише дванаест пуних корпи .
40014021	А оних који су јели било је око пет хиљада , не рачунајући жене и децу .
40014022	Одмах потом Исус заповеди ученицима да уђу у чамац и пред њим оду на другу обалу док он отпусти народ .
40014023	Пошто је отпустио народ , попе се на гору , сам , да се помоли . Када је пало вече , он је још био тамо , сам .
40014024	А чамац је био већ много стадија далеко од обале , шибан таласима , јер је дувао противан ветар .
40014025	Око три сата ноћу , приђе им Исус ходајући по мору .
40014026	Када су га ученици угледали како хода по мору , препадоше се . » Утвара ! « рекоше и од страха почеше да вичу .
40014027	Исус их одмах ослови говорећи : » Само храбро ! Ја сам ! Не бојте се ! «
40014028	» Господе « , рече му Петар , » ако си то ти , заповеди ми да дођем к теби по води . «
40014029	А Исус му рече : » Дођи ! « Петар изађе из чамца и пође ка Исусу ходајући по води .
40014030	Али , када је видео колико је ветар јак , уплаши се и поче да тоне , па повика : » Господе , спаси ме ! «
40014031	Исус одмах пружи руку и ухвати га , па му рече : » Маловерни човече , зашто си посумњао ? «
40014032	Када су се попели у чамац , ветар утихну ,
40014033	а они у чамцу се поклонише Исусу , говорећи : » Ти си заиста Син Божији ! «
40014034	Препловивши на другу обалу , пристадоше у Генисарету .
40014035	А када су га мештани препознали , пронеше глас по целој околини , па су му доносили све болесне ,
40014036	преклињући га да им допусти да само дотакну скутове његовог огртача . И сви који су их дотакли , оздравише .
40015001	Тада из Јерусалима к Исусу дођоше неки фарисеји и учитељи закона и упиташе :
40015002	» Зашто твоји ученици крше предање старешина ? Не перу руке пре јела ! «
40015003	» А зашто ви кршите Божију заповест због свог предања ? « упита Исус њих .
40015004	» Јер , Бог је рекао : ‚ Поштуј свога оца и мајку ‘ , и : ‚ Ко прокуне оца или мајку , нека се погуби . ‘
40015005	А ви говорите : ‚ Ко каже оцу или мајци : » Све чиме бих ти могао помоћи , дар је Богу «
40015006	— тај не треба да поштује свога оца . ‘ Тако сте , због свог предања , обеснажили Божију реч .
40015007	Лицемери ! Исаија је добро о вама пророковао кад је рекао :
40015008	‚ Овај народ ме уснама поштује , а срце му је далеко од мене .
40015009	Узалуд ме славе , јер људске заповести као учење шире . ‘ «
40015010	Исус позва к себи народ , па им рече : » Чујте и разумејте :
40015011	човека не чини нечистим оно што у уста улази ; него , оно што из уста излази — то човека чини нечистим . «
40015012	Тада му приђоше ученици и рекоше : » Знаш ли да су се фарисеји саблазнили кад су чули шта си рекао ? «
40015013	» Биће из корена ишчупана свака биљка коју није посадио мој небески Отац « , одговори им он .
40015014	» Пустите их . Они су слепи и вође слепима . А ако слеп води слепога , обојица ће упасти у јаму . «
40015015	Петар му рече : » Објасни нам ту причу . «
40015016	» Зар ни ви још не разумете ? « упита Исус .
40015017	» Зар не схватате да све што улази у уста , иде у трбух и избацује се из тела ?
40015018	Али , оно што излази из уста , извире из срца , и то човека чини нечистим .
40015019	Јер , из срца извиру зле мисли , убиства , прељубе , блуд , крађе , кривоклетства и увреде .
40015020	То човека чини нечистим , а не чини га нечистим то што једе неопраних руку . «
40015021	Онда Исус оде оданде и повуче се у тирски и сидонски крај .
40015022	А једна Ханаанка из тог краја изађе и повика : » Смилуј ми се , Господе , Сине Давидов ! Кћер ми је опсео демон и она се страшно мучи . «
40015023	Исус јој ништа не одговори , па му његови ученици приђоше и почеше да га моле : » Отпусти је , јер непрестано виче за нама . «
40015024	А он им одговори : » Ја сам послан само изгубљеним овцама израелског народа . «
40015025	Тада жена приђе Исусу и поклони му се , говорећи : » Господе , помози ми ! «
40015026	» Није право « , рече јој он , » да се од деце узме хлеб и баци псима . «
40015027	» Да , Господе « , рече она , » али и пси једу мрвице које падну са стола њихових господара . «
40015028	» Велика је твоја вера , жено « , рече јој тада Исус . » Нека буде како желиш . « И истог часа њена кћи оздрави .
40015029	Исус оде оданде и дође на Галилејско море , а онда се попе на гору и седе .
40015030	Дође му силан народ , доносећи са собом хроме , слепе , кљасте , неме и многе друге , па му их положише пред ноге , а он их излечи .
40015031	Народ се задиви видевши да су неми проговорили , кљасти оздравили , хроми проходали и слепи прогледали , па почеше да славе Израеловог Бога .
40015032	Исус позва к себи своје ученике , па им рече : » Жао ми је народа , јер су већ три дана са мном , а немају шта да једу . Нећу да их отпустим гладне , да не малакшу на путу . «
40015033	А ученици га упиташе : » Где у овој пустоши да набавимо довољно хлеба да нахранимо оволики народ ? «
40015034	» Колико хлебова имате « , упита их Исус . » Седам « , рекоше они , » и неколико рибица . «
40015035	Тада Исус рече народу да поседа по земљи ,
40015036	узе оних седам хлебова и рибе , па кад је захвалио Богу , изломи их и даде ученицима , а ученици народу .
40015037	И сви су јели и најели се . Преосталих комадића накупише седам пуних кошара .
40015038	А оних који су јели било је четири хиљаде , не рачунајући жене и децу .
40015039	Када је отпустио народ , Исус уђе у чамац и оде у магадански крај .
40016001	Фарисеји и садукеји приђоше Исусу с намером да га искушају , па затражише да им покаже знак са неба .
40016002	Он им одговори : » Кад падне вече , кажете : ‚ Биће лепо време , јер је небо црвено ‘ ;
40016003	а ујутро : ‚ Данас ће бити невреме , јер је небо црвено и мутно . ‘ Знате да тумачите изглед неба , а не умете да протумачите знаке времена .
40016004	Зао и прељубнички нараштај тражи знак , али никакав знак му неће бити дат , осим знака Јониног . « Онда их остави и оде .
40016005	Ученици препловише на другу обалу , али су заборавили да понесу хлеба .
40016006	» Пазите « , рече им Исус , » и чувајте се фарисејског и садукејског квасца . «
40016007	А они почеше да расправљају међу собом , говорећи : » Нисмо понели хлеба . «
40016008	» Маловерни « , рече Исус , знајући о чему расправљају , » зашто расправљате међу собом о томе да немате хлеба ?
40016009	Зар још не схватате ? И зар се више не сећате пет хлебова на пет хиљада људи , и колико сте корпи накупили ?
40016010	И седам хлебова на четири хиљаде људи , и колико сте кошара накупили ?
40016011	Како не схватате да вам нисам говорио о хлебу , него да се чувате фарисејског и садукејског квасца ? «
40016012	Тада разумеше да не мисли да треба да се чувају хлебног квасца , него фарисејског и садукејског учења .
40016013	Када је Исус дошао у околину Кесарије Филипове , упита своје ученике : » Шта кажу људи , ко је Син човечији ? «
40016014	Они му одговорише : » Једни кажу — Јован Крститељ ; други — Илија ; а трећи — Јеремија или један од пророка . «
40016015	Тада их он упита : » А шта ви кажете , ко сам ја ? «
40016016	Симон Петар му одговори : » Ти си Христос , Син Бога живога . «
40016017	» Благо теби , Симоне сине Јонин « , рече му Исус , » јер ти то није објавио човек , него мој Отац , који је на небесима .
40016018	А ја ти кажем : ти си Петар и на тој стени саградићу своју Цркву , и врата Подземља неће је надјачати .
40016019	Даћу ти кључеве Царства небеског , па све што свежеш на земљи , биће свезано на небу , и све што разрешиш на земљи , биће разрешено на небу . «
40016020	Онда заповеди ученицима да ником не кажу да је он Христос .
40016021	Отада Исус поче ученицима да објашњава да треба да иде у Јерусалим и да много препати од старешина , првосвештеника и учитеља закона , да буде убијен и да трећег дана васкрсне .
40016022	А Петар га одведе на страну и поче да га прекорева говорећи : » Далеко било , Господе ! Неће ти се то догодити ! «
40016023	Исус се окрену , па му рече : » Бежи ми с очију , Сатано ! Ти си ми саблазан , јер не мислиш на Божије , него на људско . «
40016024	Онда рече својим ученицима : » Ко хоће да иде за мном , нека се одрекне самога себе , нека узме свој крст и иде за мном .
40016025	Јер , ко хоће да спасе свој живот , изгубиће га , а ко изгуби свој живот ради мене , наћи ће га .
40016026	Шта вреди човеку ако добије цео свет , а свом животу науди ? Шта човек може дати у замену за свој живот ?
40016027	Син човечији ће доћи у слави свога Оца , са својим анђелима , и тада ће сваком узвратити по његовим делима .
40016028	» Истину вам кажем : неки који овде стоје неће окусити смрти док не виде Сина човечијега како долази у свом Царству . «
40017001	Шест дана касније , Исус са собом поведе Петра , Јакова и његовог брата Јована . Доведе их на једну високу гору , где су били сами ,
40017002	и пред њима се преобрази . Лице му засја као сунце , а одећа постаде бела као светлост .
40017003	Тада се пред њима појавише Мојсије и Илија и почеше да разговарају са Исусом .
40017004	Петар рече Исусу : » Господе , добро је што смо овде . Ако хоћеш , подићи ћу овде три сенице : теби једну , Мојсију једну и Илији једну . «
40017005	Док је он још говорио , засени их сјајан облак и из облака се зачу глас који рече : » Ово је мој љубљени Син , који је по мојој вољи ! Њега слушајте ! «
40017006	Када су то чули , ученици падоше ничице и веома се уплашише .
40017007	Тада им Исус приђе и дотаче их , говорећи : » Устаните и не бојте се . «
40017008	А када су подигли поглед , не видеше никог осим Исуса .
40017009	Док су силазили са горе , Исус им заповеди : » Ником не причајте о овом што сте видели док Син човечији не устане из мртвих . «
40017010	А ученици га упиташе : » Зашто онда учитељи закона говоре да прво треба да дође Илија ? «
40017011	» Илија ће доћи « , одговори им он , » и све обновити .
40017012	Али кажем вам : Илија је већ дошао , а они га нису препознали , него су с њим учинили како им се прохтело . Тако ће и Син човечији страдати од њих . «
40017013	Тада његови ученици разумеше да им говори о Јовану Крститељу .
40017014	Када су се вратили к народу , Исусу приђе један човек и паде пред њим на колена ,
40017015	говорећи : » Господару , смилуј се мом сину . Јер , месечар је и страшно пати и често пада у ватру и у воду .
40017016	Одвео сам га твојим ученицима , али нису могли да га излече . «
40017017	» О , неверни и изопачени нараштају ! « одговори Исус . » Колико ћу још морати да останем с вама ? Колико ћу још морати да вас подносим ? Доведите ми га овамо . «
40017018	И запрети демону , па овај изађе из дечака , који истог часа оздрави .
40017019	Тада Исусу приђоше ученици и насамо га упиташе : » Зашто ми нисмо могли да га истерамо ? «
40017020	» Зато што сте маловерни « , одговори им Исус . » Истину вам кажем : кад бисте имали веру као зрно горушице , рекли бисте овој гори : ‚ Премести се одавде онамо ‘ , и она би се преместила . И ништа вам не би било немогуће . «
40017022	Када су се састали у Галилеји , Исус им рече : » Син човечији ће бити предат људима у руке
40017023	и они ће га убити , али он ће трећег дана васкрснути . « А они се веома ражалостише .
40017024	Када су ушли у Кафарнаум , Петру приђоше убирачи пореза од две драхме , па га упиташе : » Зар ваш учитељ не плаћа храмски порез ? «
40017025	» Плаћа « , одговори им он . Када је Петар ушао у кућу , Исус први проговори и упита : » Шта мислиш , Симоне , од кога земаљски цареви убиру царину или порез ? Од својих синова или од туђих ? «
40017026	» Од туђих « , одговори Петар . А Исус рече : » Дакле , синови су ослобођени .
40017027	Али , да их не саблазнимо , иди до мора , баци удицу и узми прву рибу коју уловиш . Отвори јој уста и наћи ћеш статер . Узми га и дај им за мене и за себе . «
40018001	Уто Исусу приђоше ученици и упиташе : » Ко је највећи у Царству небеском ? «
40018002	А Исус позва к себи једно дете , постави га међу њих ,
40018003	па рече : » Истину вам кажем : ако се не обратите и не постанете као деца , нећете ући у Царство небеско .
40018004	Ко се понизи као ово дете , највећи је у Царству небеском .
40018005	И ко прими једно овакво дете у моје име , мене прима . «
40018006	» Ако неко саблазни иједнога од ових малених који верују у мене , боље би му било да му око врата обесе млински камен и да се утопи у дубоком мору .
40018007	» Тешко свету због саблазни . Саблазни морају да дођу , али тешко човеку по коме саблазан долази .
40018008	» Ако те твоја рука или нога саблажњава , одсеци је и баци од себе . Боље ти је да у живот уђеш кљаст или хром него да имаш обе руке или ноге , а будеш бачен у вечни огањ .
40018009	И ако те твоје око саблажњава , извади га и баци од себе . Боље ти је да у живот уђеш само с једним оком него да имаш оба ока , а будеш бачен у огањ пакла .
40018010	» Пазите да не презрете једног од ових малених . Јер , кажем вам : њихови анђели на небесима стално гледају лице мога Оца , који је на небесима . «
40018012	» Шта мислите : ако човек има сто оваца , и једна од њих залута , зар неће оставити оних деведесет девет у брдима и отићи да потражи залуталу ?
40018013	Па , ако је нађе , истину вам кажем , радоснији је због ње него због оних деведесет девет које нису залутале .
40018014	Тако ни ваш небески Отац не жели да пропадне иједан од ових малених . «
40018015	» Ако твој брат згреши против тебе , иди и насамо га прекори . Ако те послуша , поново си стекао брата .
40018016	А ако те не послуша , поведи са собом још једнога или двојицу , да се свака ствар утврди на основу сведочења два или три сведока .
40018017	Ако ни њих не послуша , обавести цркву . Па ако ни цркву не послуша , односи се према њему као према паганину или царинику .
40018018	» Истину вам кажем : што год свежете на земљи , биће свезано на небу . И што год разрешите на земљи , биће разрешено на небу .
40018019	» А кажем вам и ово : што год двојица од вас овде на земљи сложно замоле , мој небески Отац ће им то дати .
40018020	Јер , где је двоје или троје окупљено у моје име , тамо сам ја међу њима . «
40018021	Тада Петар приђе Исусу и упита га : » Господе , колико пута може мој брат да згреши против мене , а ја да му опростим ? Седам пута ? «
40018022	» Кажем ти « , рече му Исус , » не седам , него седамдесет седам .
40018023	» Стога је Царство небеско слично цару који је одлучио да среди рачуне са својим слугама .
40018024	Када је почео да обрачунава , доведоше му једнога који му је дуговао десет хиљада таланата .
40018025	Пошто овај није имао да му врати , господар заповеди да се дужник , његова жена и деца и све што има продају и да се дуг тако измири .
40018026	» Тада слуга паде ничице пред царем , молећи га : ‚ Имај стрпљења са мном и све ћу ти вратити . ‘
40018027	И господар се сажали на тог слугу , отпусти га и опрости му дуг .
40018028	» А тај исти слуга , када је изашао , нађе једног свог друга у служби , који му је дуговао сто динара , па га дограби и поче да га дави , говорећи : ‚ Врати ми дуг ! ‘
40018029	» Тада његов друг паде ничице пред њим , преклињући га : ‚ Имај стрпљења са мном и вратићу ти дуг . ‘
40018030	Али он то не хтеде , него оде и баци овога у тамницу док не врати дуг .
40018031	» Када су друге слуге виделе шта се догодило , веома се ражалостише , па одоше и обавестише свога господара о свему што се догодило .
40018032	» Тада господар позва к себи оног слугу и рече му : ‚ Зли слуго ! Опростио сам ти сав онај дуг , јер си ме молио !
40018033	Зар није требало да се и ти смилујеш своме другу као што сам се ја смиловао теби ? ‘
40018034	И његов господар се разгневи , па га предаде тамничарима да га муче док му не врати цео дуг .
40018035	» Тако ће мој небески Отац поступити с вама ако сваки од вас од свега срца не опрости своме брату . «
40019001	Када је све ово изрекао , Исус напусти Галилеју и оде у јудејске крајеве с оне стране реке Јордан .
40019002	За њим пође силан народ и он их тамо излечи .
40019003	Тада му приђоше неки фарисеји с намером да га искушају , па га упиташе : » Да ли сме човек из било ког разлога да се разведе од своје жене ? «
40019004	» Зар нисте читали « , одговори им он , » да их Створитељ у почетку ‚ створи мушко и женско ‘ ?
40019005	И да је рекао : ‚ Зато ће човек оставити оца и мајку и сјединити се са својом женом , и двоје ће бити једно тело ‘ ?
40019006	Тако више нису двоје , него једно тело . Нека , дакле , човек не раставља оно што је Бог сјединио . «
40019007	» Па зашто је онда Мојсије заповедио да муж жени да потврду о разводу и да се од ње разведе ? « упиташе га они .
40019008	А Исус им рече : » Мојсије вам је због окорелости вашег срца дозволио да се разводите од својих жена , али у почетку није било тако .
40019009	А ја вам кажем : ко се разведе од своје жене — осим због блуда — и ожени се другом , чини прељубу . «
40019010	Тада му његови ученици рекоше : » Ако је тако између мужа и жене , онда је боље не женити се . «
40019011	А Исус им рече : » Не могу сви да прихвате ово учење , него само они којима је дато .
40019012	Има заиста оних који су се родили неспособни за женидбу . Има и оних које су људи учинили неспособнима за женидбу . А има и оних који су — ради Царства небеског — сами себе учинили неспособнима за женидбу . Ко ово може да прихвати , нека прихвати . «
40019013	Онда му људи доведоше децу да на њих положи руке и да се помоли , а ученици их изгрдише .
40019014	» Пустите децу « , рече Исус » и не спречавајте их да ми долазе , јер таквима припада Царство небеско . «
40019015	Онда положи на њих руке , па оде оданде .
40019016	Један човек му приђе и упита га : » Учитељу , какво добро да учиним да бих имао вечни живот ? «
40019017	» Зашто ме питаш за добро ? « рече му Исус . » Само један је добар . Али , ако хоћеш да уђеш у живот , држи се заповести . «
40019018	» Којих ? « упита га човек . А Исус рече : » ‚ Не убиј , Не учини прељубу , Не укради , Не сведочи лажно ,
40019019	Поштуј оца и мајку , и Воли ближњега као самога себе . ‘ «
40019020	» Свега тога сам се држао « , рече младић . » Шта ми још недостаје ? «
40019021	» Ако хоћеш да будеш савршен « , рече му Исус , » иди и продај своју имовину и раздели сиромасима , па ћеш имати благо на небу . Тада хајде за мном . «
40019022	Али , када је то младић чуо , оде жалостан , јер је имао велико богатство .
40019023	» Истину вам кажем « , рече Исус својим ученицима , » тешко ће богаташ ући у Царство небеско .
40019024	И ово вам кажем : лакше је камили да прође кроз иглене уши него богаташу да уђе у Божије царство . «
40019025	Када су то чули , ученици се силно зачудише , па рекоше : » Па ко онда може да се спасе ? «
40019026	А Исус их погледа па рече : » Људима је то немогуће , али Богу је све могуће . «
40019027	Тада Петар рече : » Ето , ми смо све оставили и пошли за тобом . Шта ћемо , дакле , добити ? «
40019028	» Истину вам кажем « , рече им Исус , » у новом свету , када Син човечији седне на свој славни престо , и ви који сте пошли за мном сешћете на дванаест престола и судити дванаест племена Израелових .
40019029	И ко год је ради мога имена оставио куће , или браћу , или сестре , или оца , или мајку , или децу , или њиве , добиће стоструко више и наследиће вечни живот .
40019030	Али , многи први биће последњи , а последњи — први . «
40020001	» Царство небеско је слично домаћину који је рано ујутро изашао да унајми раднике за свој виноград .
40020002	Погоди се с радницима да им плати динар дневно , па их посла у виноград .
40020003	» Око девет сати изађе из куће и виде неке људе како беспослени стоје на тргу ,
40020004	па им рече : ‚ Идите и ви у мој виноград , а ја ћу вам платити колико је право . ‘
40020005	И они одоше . » А он опет изађе око дванаест , па око три сата , и учини исто .
40020006	Око пет сати изађе поново и нађе друге људе који су стајали , па их упита : ‚ Зашто цео дан овде стојите беспослени ? ‘
40020007	» Они му рекоше : ‚ Зато што нас нико није унајмио . ‘ » А он им рече : ‚ Идите и ви у виноград . ‘
40020008	» Када је пало вече , власник винограда рече свом управитељу : ‚ Позови раднике и исплати их редом од последњих до првих . ‘
40020009	» Тако дођоше они који су били унајмљени око пет сати , и сваки доби један динар .
40020010	Када су дошли они који су били унајмљени први , помислише да ће добити више , али и они добише по динар .
40020011	Узеше га , па почеше да гунђају против домаћина
40020012	говорећи : ‚ Ови последњи су радили само један сат , а ти си их изједначио с нама који смо поднели терет дана и жегу ! ‘
40020013	» ‚ Пријатељу ‘ , рече домаћин једноме од њих , ‚ нисам био неправедан према теби . Зар се ниси погодио са мном да ти платим један динар ?
40020014	Узми своје и иди , а ја овом последњем хоћу да дам исто колико и теби .
40020015	Зар немам право да с оним што је моје чиним шта хоћу ? Или си завидан што сам ја добар ? ‘
40020016	» Тако ће последњи бити први , а први последњи . «
40020017	Док је ишао у Јерусалим , Исус узе Дванаесторицу на страну и путем им рече :
40020018	» Ево , идемо у Јерусалим . Син човечији ће бити предат првосвештеницима и учитељима закона , и они ће га осудити на смрт .
40020019	Онда ће га предати паганима да му се ругају , бичују га и распну , а он ће трећег дана васкрснути . «
40020020	Тада му приђе мајка Зеведејевих синова са својим синовима и поклони му се , с намером да га нешто замоли .
40020021	» Шта хоћеш ? « упита је он . А она му рече : » Обећај ми да ће у твом Царству ова моја два сина седети један теби здесна , а други слева . «
40020022	» Не знате шта тражите « , одговори Исус . » Можете ли да пијете из чаше из које ћу ја пити ? « » Можемо « , одговорише они .
40020023	А он им рече : » Заиста ћете и пити из те чаше . Али није моје да одређујем ко ће седети са моје десне или леве стране . Та места припадају онима за које их је припремио мој Отац . «
40020024	Када су то чула остала десеторица , наљутише се на двојицу браће .
40020025	Тада их Исус позва к себи , па рече : » Знате да владари народа господаре њима и великаши их држе под влашћу .
40020026	Али нека међу вама не буде тако . Него , ко хоће да буде велик међу вама , нека вам буде служитељ ,
40020027	и ко хоће да буде први међу вама , нека вам буде слуга ,
40020028	баш као што ни Син човечији није дошао да му служе , него да служи и да свој живот дâ као откупнину за многе . «
40020029	Када су одлазили из Јерихона , за Исусом пође силан народ .
40020030	А поред пута су седела два слепа човека , па кад су чули да Исус пролази , повикаше : » Господе , Сине Давидов , смилуј нам се ! «
40020031	Народ их опомену да ућуте , али они још јаче повикаше : » Господе , Сине Давидов , смилуј нам се ! «
40020032	Исус се заустави , па их позва к себи и упита : » Шта желите да учиним за вас ? «
40020033	» Господе « , рекоше они , » да прогледамо . «
40020034	Исус се сажали на њих , па им дотаче очи , и они одмах прогледаше и пођоше за њим .
40021001	Када су се приближили Јерусалиму и дошли до Витфаге на Маслинској гори , Исус посла двојицу ученика ,
40021002	рекавши им : » Идите у ово село пред вама и одмах ћете наћи привезану магарицу и уз њу магаре . Одвежите их и доведите мени .
40021003	А ако вам неко нешто каже , реците му : ‚ Потребни су Господу ‘ , и онај ће их одмах послати . «
40021004	Ово се догодило да се испуни оно што је речено преко пророка :
40021005	‚ Реците Кћери сионској : ево , твој цар ти долази , кротак , јаше на магарцу , на магарету , младунчету магаричином . ‘
40021006	И ученици одоше и учинише како им је Исус наредио .
40021007	Доведоше магарицу и магаре , па преко њих пребацише огртаче , а Исус узјаха .
40021008	Силан народ је по путу простирао своје огртаче , а други су са дрвећа секли гране и простирали их по путу .
40021009	Народ који је ишао испред и иза њега викао је : » Хосана Сину Давидовом ! ‚ Благословен онај који долази у име Господа ! ‘ Хосана на висини ! «
40021010	Када је ушао у Јерусалим , цео град се ускомеша , говорећи : » Ко је ово ? «
40021011	А народ је одговарао : » Исус , пророк из Назарета у Галилеји . «
40021012	Исус уђе у Храм , истера све који су тамо куповали и продавали и испреврта столове мењачима новца , а продавцима голубова клупе .
40021013	» Записано је « , рече им , » ‚ Мој дом ће се звати дом молитве ‘ , а ви од њега правите ‚ јазбину разбојничку ‘ ! «
40021014	У Храму су му прилазили слепи и хроми , и он их излечи .
40021015	Када су првосвештеници и учитељи закона видели чуда која је учинио и децу како у Храму вичу : » Хосана Сину Давидовом « , разгневише се ,
40021016	па га упиташе : » Чујеш ли ти шта ови говоре ? « » Чујем « , одговори им Исус . » Зар никад нисте прочитали : ‚ Учинио си да ти са усана деце и одојчади стижу хвалоспеви ‘ ? «
40021017	Онда их остави и оде из града у Витанију , па тамо преноћи .
40021018	Када се рано ујутро враћао у град , огладне .
40021019	Угледа смокву поред пута , па јој приђе , али не нађе на њој ништа осим лишћа . Зато јој рече : » Не било више никад плода од тебе ! « И смоква се сместа осуши .
40021020	Када су ученици то видели , зачудише се : » Како то да се смоква сместа осушила ? «
40021021	» Истину вам кажем « , рече им Исус , » ако будете имали вере , и не посумњате , не само да ћете учинити ово са смоквом него ћете и овој гори рећи : ‚ Подигни се и баци се у море ! ‘ — и тако ће бити .
40021022	И све што затражите у молитви , добићете ако будете веровали . «
40021023	Исус уђе у Храм , a док је учио народ , приђоше му првосвештеници и старешине народа и упиташе : » Којом влашћу ово чиниш и ко ти је дао ту власт ? «
40021024	» И ја ћу вас нешто упитати « , рече им Исус , » па ако ми одговорите , рећи ћу вам којом влашћу ово чиним .
40021025	Одакле је било Јованово крштење ? Са неба или од људи ? « А они почеше о томе да расправљају међу собом , говорећи : » Ако кажемо : ‚ Са неба ‘ , он ће рећи : ‚ Зашто му онда нисте веровали ? ‘
40021026	А да кажемо : ‚ Од људи ‘ , плашимо се народа , јер Јована сви сматрају пророком . «
40021027	Зато му одговорише : » Не знамо . « Тада им он рече : » Онда ни ја вама нећу рећи којом влашћу ово чиним . «
40021028	» Шта мислите о овоме : Имао човек два сина . Приђе првом , па му рече : ‚ Сине , иди данас да радиш у винограду , ‘
40021029	а овај му одговори : ‚ Нећу , ‘ али после се предомисли , па оде .
40021030	» Онда отац приђе другом сину , па му рече то исто , а овај одговори : ‚ Хоћу , господару ‘ , али не оде .
40021031	» Који је од ове двојице извршио очеву вољу ? « А они рекоше : » Онај први . « » Истину вам кажем « , рече Исус , » цариници и блуднице пре вас улазе у Божије царство .
40021032	Јер , Јован је дошао к вама да вам покаже пут праведности , и ви му нисте поверовали , а поверовали су му цариници и блуднице . Па и кад сте то видели , нисте се покајали и поверовали му . «
40021033	» Чујте другу причу : Био један домаћин који је засадио виноград , оградио га плотом , ископао у њему муљачу и сазидао стражарску кулу , па га изнајмио неким виноградарима и отпутовао .
40021034	Кад се приближило време бербе , посла он виноградарима своје слуге да узму његове плодове .
40021035	Али виноградари ухватише његове слуге , па једнога претукоше , другога убише , а трећега каменоваше .
40021036	» Онда им он посла друге слуге , више њих него први пут , али и с њима поступише на исти начин .
40021037	» На крају им посла свога сина , говорећи : ‚ Мога сина ће поштовати . ‘
40021038	» Али , кад су виноградари угледали сина , рекоше један другом : ‚ Ово је наследник . Хајде да га убијемо и узмемо његово наследство . ‘
40021039	И ухватише га , избацише из винограда и убише .
40021040	» Шта ће , дакле , власник винограда урадити овим виноградарима када дође ? «
40021041	» Погубиће злочинце без милости « , одговорише му , » а виноград ће изнајмити другим виноградарима , који ће му дати плодове у време бербе . «
40021042	Исус их упита : » Зар никад нисте читали у Писмима : ‚ Камен који градитељи одбацише постаде камен угаони . Господ то учини и то је дивно у нашим очима ‘ ?
40021043	» Зато вам кажем : биће вам одузето Божије царство и дато народу који доноси његове плодове .
40021044	И ко год падне на тај камен , смрскаће се , а на кога он падне , здробиће га . «
40021045	Када су првосвештеници и фарисеји чули Исусове приче , увидеше да говори о њима ,
40021046	па хтедоше да га ухвате . Али бојали су се народа , јер је народ Исуса сматрао пророком .
40022001	Исус поново поче да им говори у причама :
40022002	» Царство небеско је слично цару који је спремио свадбу за свога сина .
40022003	Он посла своје слуге да позову званице на свадбу , али ове не хтедоше да дођу .
40022004	» Онда посла друге слуге , говорећи : ‚ Реците званицама : » Ево , гозба је спремна . Моји јунци и товљеници су поклани и све је спремно . Дођите на свадбу . « ‘
40022005	» Али они се не одазваше , него одоше — један на своју њиву , други за својом трговином ,
40022006	а остали ухватише царве слуге , па их злоставише и убише .
40022007	» Цар се разгневи , па посла своју војску и поби оне убице , а њихов град спали .
40022008	» Онда рече својим слугама : ‚ Свадба је спремна , али званице нису биле достојне .
40022009	Зато идите на раскршћа и позовите на свадбу кога год нађете . ‘
40022010	И слуге изађоше на улице и скупише све које су нашли — и зле и добре — и свадбена дворана се напуни гостима .
40022011	» Када је цар ушао да види госте , угледа тамо једног човека који није био обучен у свадбену одећу ,
40022012	па га упита : ‚ Пријатељу , како си ушао овамо без свадбене одеће ? ‘ А овај је ћутао .
40022013	» Тада цар рече слугама : ‚ Вежите му руке и ноге и избаците га напоље у таму , где ће бити плач и шкргут зуба . ‘
40022014	» Јер , много је званих , а мало одабраних . «
40022015	Тада фарисеји одоше и договорише се како да Исуса ухвате у речи ,
40022016	па му послаше своје ученике заједно с иродовцима . » Учитељу « , рекоше ови , » знамо да си истинољубив и да народ учиш Божијем путу у складу са истином и да се ни на кога не обазиреш , јер не гледаш ко је ко .
40022017	Зато нам реци шта мислиш : да ли је право да се цару даје порез или није ? «
40022018	Исус , знајући њихове зле намере , рече : » Лицемери ! Зашто ме искушавате ?
40022019	Покажите ми новчић за порез . « Они му пружише динар ,
40022020	а он упита : » Чији је ово лик и натпис ? «
40022021	» Царев « , рекоше они . Тада им он рече : » Дајте , дакле , цару царево , а Богу Божије . «
40022022	Када су то чули , задивише се , па га оставише и одоше .
40022023	Тога дана му приђоше и садукеји , који кажу да нема васкрсења , па га упиташе :
40022024	» Учитељу , Мојсије је рекао : ‚ Ако човек умре без деце , нека се његов брат ожени његовом удовицом и подигне потомство своме брату . ‘
40022025	» Била су код нас седморица браће . Први се оженио и умро , па пошто није имао потомства , остави своју жену свом брату .
40022026	Исто се десило другом , па трећем брату , и тако све до седмог .
40022027	А после свих умрла је и жена .
40022028	Дакле , којем од седморице ће она бити жена о васкрсењу , пошто су сви били ожењени њоме ? «
40022029	» У заблуди сте « , одговори им Исус , » јер не знате ни Писма ни Божију силу .
40022030	О васкрсењу се људи неће ни женити ни удавати , него ће бити као анђели на небу .
40022031	Зар нисте читали шта вам је Бог рекао о васкрсењу мртвих :
40022032	‚ Ја сам Бог Авраамов , Бог Исааков и Бог Јаковљев ‘ ? Бог није Бог мртвих , него живих . «
40022033	Када је народ то чуо , задиви се његовом учењу .
40022034	Када су фарисеји чули да је Исус ућуткао садукеје , окупише се ,
40022035	а један од њих , познавалац Закона , упита с намером да га искуша :
40022036	» Учитељу , која је највећа заповест у Закону ? «
40022037	А Исус му рече : » ‚ Воли Господа , свога Бога , свим својим срцем , свом својом душом и свим својим умом . ‘
40022038	То је прва и највећа заповест .
40022039	А друга је слична овој : ‚ Воли свога ближњега као самога себе . ‘
40022040	Цео Закон и Пророци засновани су на овим двема заповестима . «
40022041	Док су фарисеји још били на окупу , Исус их упита :
40022042	» Шта мислите о Христу ? Чији је он син ? «
40022043	» Давидов « , рекоше они . А он им рече : » Па како то да га је Давид у Духу назвао Господом кад је рекао :
40022044	‚ Рече Господ моме Господу : седи ми здесна док твоје непријатеље не положим под твоје ноге ‘ ?
40022045	Ако га је , дакле , Давид назвао Господом , како онда он може да му буде син ? «
40022046	Али нико није могао да му одговори ни речи , нити се од тога дана неко усуђивао да га нешто пита .
40023001	Тада Исус рече народу и својим ученицима :
40023002	» Учитељи закона и фарисеји засели су на Мојсијеву столицу .
40023003	Зато чините све што вам кажу и држите се тога , али немојте да чините оно што они чине . Јер , они говоре , али не чине .
40023004	Они везују тешка бремена и стављају их људима на плећа , а сами ни прст неће да подигну да их помере .
40023005	» Сва своја дела чине да би их људи видели . Проширују своје филактерије и продужују ресе на одећи .
40023006	Воле почасна места на гозбама и прва седишта у синагогама ,
40023007	да их људи поздрављају на трговима и да их зову раби .
40023008	» Али ви немојте да се зовете раби , јер имате само једног Учитеља , а ви сте сви браћа .
40023009	И никога на земљи не зовите оцем , јер имате само једног Оца — оног на небу .
40023010	Нити се зовите вође , јер имате само једног Вођу — Христа .
40023011	А највећи међу вама нека вам буде служитељ .
40023012	Ко самога себе уздиже , биће понижен , а ко самог себе понизује , биће уздигнут .
40023013	» Тешко вама , учитељи закона и фарисеји , лицемери ! Закључавате Царство небеско пред људима . Сами у њега не улазите , а не пуштате оне који желе да уђу .
40023015	» Тешко вама , учитељи закона и фарисеји , лицемери ! Путујете и морем и копном да придобијете једног следбеника , а кад он то постане , претварате га у сина пакла , двоструко горег од вас .
40023016	» Тешко вама , слепе вође ! Говорите : ‚ Ако се неко закуне Храмом , то не значи ништа . Али , ако се закуне златом из Храма , заклетва га обавезује . ‘
40023017	Будале и слепци ! Шта је веће : злато или Храм који злато посвећује ?
40023018	Такође говорите : ‚ Ако се неко закуне жртвеником , то не значи ништа . Али , ако се закуне даром на њему , заклетва га обавезује . ‘
40023019	Слепци ! Шта је веће : дар или жртвеник који посвећује дар ?
40023020	Ко се , дакле , заклиње жртвеником , заклиње се њиме и свиме што је на њему .
40023021	А ко се заклиње Храмом , заклиње се њиме и Оним који у њему пребива .
40023022	И ко се заклиње небом , заклиње се Божијим престолом и Оним који на њему седи .
40023023	» Тешко вама , учитељи закона и фарисеји , лицемери ! Дајете десетак од нане , мирођије и кима , а занемарили сте оно што је у Закону важније : правду , милосрђе и веру . Ово је требало да чините , а оно да не занемарујете .
40023024	Слепе вође ! Процеђујете због комарца , а гутате камилу !
40023025	» Тешко вама , учитељи закона и фарисеји , лицемери ! Чистите чашу и чинију споља , а изнутра су пуне отимачине и неумерености .
40023026	Слепи фарисеју ! Прво очисти унутрашњост чаше , па ће јој и спољашњост бити чиста .
40023027	» Тешко вама , учитељи закона и фарисеји , лицемери ! Ви сте као окречени гробови , који споља изгледају лепи , а изнутра су пуни мртвачких костију и сваке нечистоће .
40023028	Тако и ви споља људима изгледате праведни , а изнутра сте пуни лицемерја и безакоња .
40023029	» Тешко вама , учитељи закона и фарисеји , лицемери ! Подижете гробнице пророцима и украшавате споменике праведницима ,
40023030	и говорите : ‚ Да смо живели у време својих праотаца , не бисмо били њихови саучесници у проливању крви пророкâ . ‘
40023031	Тиме сведочите да сте синови оних који су убијали пророке .
40023032	Довршите , дакле , оно што су ваши праоци започели !
40023033	» Ви змије и змијски породе ! Како ћете избећи да не будете осуђени на пакао ?
40023034	Зато вам , ево , шаљем пророке , мудраце и учитеље закона . Једне ћете убити и распети , а друге ћете батинати по вашим синагогама и прогонити од града до града .
40023035	Тако ће на вас пасти сва праведна крв проливена на земљи , од крви Авеља праведника до крви Захарије сина Варахијиног , кога сте убили између Храма и жртвеника .
40023036	Истину вам кажем : све ће то пасти на овај нараштај . «
40023037	» Јерусалиме , Јерусалиме , ти који убијаш пророке и каменујеш оне који су ти послани ! Колико пута сам хтео да скупим твоју децу као што квочка скупља своје пилиће под крила , али нисте хтели .
40023038	Ево , кућа вам остаде пуста .
40023039	Кажем вам : нећете ме више видети све док не будете рекли : ‚ Благословен онај који долази у име Господа . ‘ «
40024001	Исус изађе из Храма , а док је одлазио , приђоше му његови ученици , показујући му храмско здање .
40024002	» Видите ли све ово ? « упита их он . » Истину вам кажем : неће овде остати ни камен на камену који неће бити разваљен . «
40024003	Док је седео на Маслинској гори , приђоше му ученици насамо , па рекоше : » Реци нам , када ће то бити и који ће бити знак твога доласка и краја света ? «
40024004	» Пазите да вас неко не заведе « , рече им Исус ,
40024005	» јер многи ће доћи у моје име и рећи : ‚ Ја сам Христос ‘ и многе ће завести .
40024006	Чућете за ратове и гласине о ратовима , али гледајте да се не узнемиравате , јер то мора да се догоди , али то још није крај .
40024007	Народ ће се дићи против народа и царство против царства . И биће глади и земљотреса на разним местима .
40024008	Али све је то само почетак порођајних мука .
40024009	» Тада ће вас предавати да будете мучени и убијати вас , а због мога имена сви народи ће вас мрзети .
40024010	Многи ће се тада саблазнити и издавати и мрзети један другог .
40024011	Појавиће се многи лажни пророци и многе ће завести .
40024012	Због великог безакоња охладнеће љубав многих .
40024013	Али , ко истраје до краја , биће спасен .
40024014	А ово еванђеље о Царству проповедаће се по целом свету као сведочанство свим народима , и тада ће доћи крај . «
40024015	» Када , дакле , видите да ‚ грозота пустошења ‘ , о којој говори пророк Данило , стоји на Светом месту « — ко ово чита , нека схвати —
40024016	» нека тада они који буду у Јудеји беже у брда ,
40024017	и ко се затекне на крову , нека не силази у кућу да нешто узме ,
40024018	а ко се затекне у пољу , нека се не враћа да узме огртач .
40024019	Тешко трудницама и дојиљама тих дана !
40024020	Молите се да ваше бежање не буде у зиму или у суботу ,
40024021	јер ће тада настати велика невоља , какве није било од почетка света до сада , нити ће је бити .
40024022	Када се ти дани не би скратили , нико се не би спасао . Али ради изабраних ће ти дани бити скраћени .
40024023	» Ако вам тада неко каже : ‚ Ево Христа овде ‘ ,
40024024	или : ‚ Ено га онде ‘ , не верујте . Јер , појавиће се лажни христоси и лажни пророци и чинити велика знамења и чуда да би , ако могу , чак и изабране завели .
40024025	Ето , унапред сам вам рекао .
40024026	Ако вам , дакле , кажу : ‚ Ено га у пустињи ‘ , не идите онамо ; или : ‚ Ево га у собама ‘ , не верујте .
40024027	Јер , као што муња долази са истока и сева до запада , такав ће бити и долазак Сина човечијега .
40024028	Где буде лешина , тамо ће се окупити и лешинари . «
40024029	» А одмах после невоље тих дана , ‚ сунце ће потамнети и месец више неће сјати , падаће звезде са неба и небеске силе биће уздрмане . ‘
40024030	» Тада ће се на небу појавити знак Сина човечијега . Закукаће тада сва земаљска племена и видети Сина човечијега како долази на небеским облацима , са силом и великом славом .
40024031	Он ће послати своје анђеле са громогласном трубом и они ће скупити његове изабране са све четири стране света , с једног краја неба до другог .
40024032	» А од смокве научите ово : чим јој гране омекшају и олистају , знате да је лето близу .
40024033	Тако , када све ово видите , знајте да је близу , пред вратима .
40024034	Истину вам кажем : овај нараштај неће проћи док се све ово не догоди .
40024035	Небо и земља ће проћи , али моје речи неће проћи . «
40024036	» А о том дану и о том часу не зна нико — ни анђели на небу ни Син , него само Отац .
40024037	Као што је било у Нојево време , тако ће бити и о доласку Сина човечијега .
40024038	Баш као што су у онo време , пре потопа , људи јели и пили , женили се и удавали , све до дана када је Ноје ушао у ковчег ,
40024039	а они нису ништа слутили док није дошао потоп и све их однео — тако ће бити и о доласку Сина човечијега .
40024040	Тада ће двојица бити у пољу — један ће се узети , а други оставити .
40024041	Две жене ће у млину млети жито — једна ће се узети , а друга оставити .
40024042	» Зато будно пазите , јер не знате ког дана ће доћи ваш Господ .
40024043	Али ово знајте : да је домаћин знао у које доба ноћи ће доћи лопов , бдео би и не би дозволио да му провали у кућу .
40024044	Зато и ви будите спремни , јер ће Син човечији доћи у час у који га не очекујете . «
40024045	» Ко је , дакле , верни и мудри слуга кога ће господар поставити над свим својим слугама да им на време даје храну ?
40024046	Благо оном слузи кога његов господар , када дође , нађе да тако чини .
40024047	Истину вам кажем : поставиће га да управља свим његовим имањем .
40024048	Али , ако је тај слуга рђав , па помисли : ‚ Мој господар ће се дуго задржати ‘ ,
40024049	и почне да туче своје другове у служби и да једе и пије са пијаницама ,
40024050	доћи ће његов господар онога дана када га он не буде очекивао и у час који он не зна ,
40024051	па ће га пресећи надвоје и одредити му место међу лицемерима , где ће бити плач и шкргут зуба . «
40025001	» Царство небеско ће тада бити као десет девојака које су узеле своје светиљке и изашле у сусрет младожењи .
40025002	Пет их је било неразумних , а пет мудрих .
40025003	Неразумне су узеле своје светиљке , али са собом нису узеле уља ,
40025004	а мудре су са својим светиљкама узеле и уље у посудама .
40025005	Пошто је младожења закаснио , све задремаше и заспаше .
40025006	» А у поноћ се зачу вика : ‚ Ево младожење ! Изађите му у сусрет ! ‘
40025007	» Тада се све оне девојке пробудише и припремише светиљке .
40025008	» Неразумне рекоше мудрима : ‚ Дајте нам мало вашег уља , јер нам се светиљке гасе . ‘
40025009	» ‚ Не можемо ‘ , одговорише мудре , ‚ јер неће бити довољно и за нас и за вас . Зато боље идите код трговаца и купите себи . ‘
40025010	» Али , када су оне отишле да купе , стиже младожења , па оне девојке које су биле спремне уђоше с њим на свадбу , а врата се закључаше .
40025011	» Касније дођоше и оне друге , па рекоше : ‚ Господару ! Господару ! Отвори нам ! ‘
40025012	» А он им одговори : ‚ Истину вам кажем : не познајем вас ! ‘
40025013	» Зато будно пазите , јер не знате ни дан ни час . «
40025014	» Када је један човек полазио на пут , позва своје слуге и предаде им своје имање .
40025015	Једном даде пет таланата , другом два , а трећем један — сваком према његовим способностима — па отпутова .
40025016	» Онај који је добио пет таланата одмах оде , уложи их и заради још пет .
40025017	Тако исто и онај који је добио два заради још два .
40025018	А онај који је добио један оде , ископа јаму у земљи и сакри господаров новац .
40025019	» После много времена дође господар ових слугу и затражи да му положе рачун .
40025020	Приђе му онај који је добио пет таланата и донесе још пет , говорећи : ‚ Господару , дао си ми пет таланата , а ја сам , ево , зарадио још пет . ‘
40025021	» ‚ Добро , добри и верни слуго ‘ , рече му господар . ‚ Био си поуздан у малом , зато ћу те поставити да управљаш великим . Подели радост са својим господаром . ‘
40025022	» Онда му приђе онај који је добио два таланта , па рече : ‚ Господару , дао си ми два таланта , а ја сам , ево , зарадио још два . ‘
40025023	» ‚ Добро , добри и верни слуго ‘ , рече му господар . ‚ Био си поуздан у малом , зато те постављам да управљаш великим . Подели радост са својим господаром . ‘
40025024	» Онда му приђе онај који је добио један талант , па рече : ‚ Господару , знам да си прек човек . Жањеш где ниси посејао и скупљаш где ниси вејао .
40025025	Уплашио сам се , па сам отишао и сакрио твој талант у земљу . Ево , узми своје . ‘
40025026	» ‚ Зли и лењи слуго ! ‘ одврати му господар . ‚ Знаш да жањем где нисам посејао и скупљам тамо где нисам вејао .
40025027	Зато је требало да мој новац однесеш мењачима и ја бих , када дођем , узео своје с каматом .
40025028	Стога му одузмите талант и дајте оном који има десет таланата .
40025029	Јер , оном ко има , даће се још , па ће имати у изобиљу ; а оном ко нема , одузеће се и оно што има .
40025030	Зато овог бескорисног слугу избаците напоље у таму , где ће бити плач и шкргут зуба . ‘ «
40025031	» Када Син човечији дође у својој слави , а с њим сви његови анђели , сешће на свој славни престо .
40025032	Пред њим ће бити окупљени сви народи , а он ће раздвојити једне од других као што пастир раздваја овце од јараца .
40025033	Овце ће поставити себи здесна , а јарце слева .
40025034	» Онда ће Цар рећи онима здесна : ‚ Дођите , ви благословени мога Оца , и наследите Царство , које је за вас припремљено од постанка света !
40025035	Јер , био сам гладан — и ви сте ми дали да једем ; и жедан — и ви сте ме напојили . Био сам странац — и ви сте ме угостили ;
40025036	и го — и ви сте ме обукли . Био сам болестан — и ви сте ме неговали ; и у тамници — и ви сте ме посетили . ‘
40025037	» Тада ће му праведници рећи : ‚ Господе , кад смо те то видели гладног , и нахранили те ; и жедног , и напојили те ?
40025038	Кад смо те то видели као странца , и угостили те ; и голог , и обукли те ?
40025039	И кад смо те то видели болесног или у тамници , и посетили те ? ‘
40025040	» А Цар ће им одговорити : ‚ Истину вам кажем : кад год сте учинили нешто за једнога од ове моје најмање браће , за мене сте учинили . ‘
40025041	» Потом ће рећи онима слева : ‚ Идите од мене , проклети , у вечни огањ , који је припремљен за ђавола и његове анђеле !
40025042	Јер , био сам гладан , а ви ми нисте дали да једем ; и жедан , а ви ме нисте напојили .
40025043	Био сам странац , а ви ме нисте угостили ; и го , а ви ме нисте обукли . Био сам болестан и у тамници , а ви ме нисте посетили . ‘
40025044	» Тада ће му ови рећи : ‚ Господе , кад смо те то видели гладног или жедног , као странца или голог , болесног или у тамници , а да ти нисмо помогли ? ‘
40025045	» А он ће им одговорити : ‚ Истину вам кажем : кад год нисте нешто учинили за једнога од ових најмањих , нисте учинили ни за мене . ‘
40025046	» Тада ће ови отићи да вечно испаштају , а праведници у вечни живот . «
40026001	Када је Исус све ово изговорио , рече својим ученицима :
40026002	» Ви знате да је за два дана Пасха , и Сина човечијега ће предати да буде распет . «
40026003	Тада се првосвештеници и старешине народа окупише у двору првосвештеника који се звао Кајафа
40026004	и договорише се да Исуса на превару ухвате и убију .
40026005	» Али не за време празника « , рекоше , » да се народ не побуни . «
40026006	А Исус је био у Витанији , у кући Симона Губавца .
40026007	Док је лежао за трпезом , приђе му једна жена са посудом од алабастера пуном скупоцене мирисне помасти и изли је на његову главу .
40026008	Када су то ученици видели , почеше да негодују . » Чему то расипништво ? « рекоше .
40026009	» То је могло скупо да се прода и да се раздели сиромасима . «
40026010	А Исус је знао о чему говоре , па их упита : » Зашто гњавите ову жену ? Учинила ми је добро дело .
40026011	Јер , сиромахе ћете увек имати са собом , али мене нећете увек имати .
40026012	Када је излила ову мирисну помаст на моје тело , учинила је то за моју сахрану .
40026013	Истину вам кажем : где год се , у целом свету , буде проповедало ово еванђеље , говориће се и о овоме што је она учинила , у спомен на њу . «
40026014	Тада један од Дванаесторице — онај који се звао Јуда Искариотски — оде првосвештеницима
40026015	и упита их : » Колико сте вољни да ми дате ако вам га издам ? « Они му понудише тридесет сребрњака
40026016	и он отада поче да тражи повољну прилику да им га изда .
40026017	Првога дана Празника бесквасног хлеба ученици приђоше Исусу и упиташе га : » Где хоћеш да ти спремимо да једеш пасхалну вечеру ? «
40026018	» Идите у град к томе и томе « , рече им он , » и реците му : ‚ Учитељ каже : » Мој час је близу . Код тебе ћу славити Пасху са својим ученицима . « ‘ «
40026019	И ученици учинише како им је Исус наредио и спремише пасхалну вечеру .
40026020	Када је пало вече , Исус са Дванаесторицом леже за трпезу .
40026021	» Истину вам кажем « , рече он док су јели , » један од вас ће ме издати . «
40026022	Они се веома ражалостише , па га један за другим упиташе : » Да нећу ја , Господе ? «
40026023	» Онај који је са мном умочио руку у зделу « , одговори Исус , » тај ће ме издати .
40026024	Син човечији ће отићи као што је за њега написано , али тешко оном човеку који изда Сина човечијега : боље би му било да се није ни родио . «
40026025	А његов издајник Јуда упита : » Да нисам ја , Раби ? « Исус му одговори : » Тако је као што кажеш . «
40026026	Док су јели , Исус узе хлеб , благослови га и изломи , па даде ученицима , говорећи : » Узмите и једите — ово је моје тело . «
40026027	Онда узе чашу , захвали Богу и даде им је , говорећи : » Пијте из ње сви ,
40026028	јер ово је моја крв , крв савеза , која се пролива за многе , за опроштење греха .
40026029	Кажем вам : више нећу пити од овог лозиног рода до онога дана када ћу га , новог , с вама пити у Царству мога Оца . «
40026030	Затим отпеваше хвалоспев , па одоше на Маслинску гору .
40026031	Тада им Исус рече : » Сви ћете се ноћас о мене саблазнити . Јер , записано је : ‚ Ударићу пастира , и овце из стада ће се раштркати . ‘
40026032	Али , после свог васкрсења , отићи ћу пред вама у Галилеју . «
40026033	А Петар му рече : » Ако се сви и саблазне о тебе , ја се никад нећу саблазнити ! «
40026034	» Истину ти кажем « , рече му Исус , » још ноћас , пре него што се петао огласи , ти ћеш ме се три пута одрећи . «
40026035	Петар му рече : » Ако треба и да умрем с тобом , нећу те се одрећи . « А тако рекоше сви ученици .
40026036	Тада Исус оде са својим ученицима на место које се зове Гетсиманија , па им рече : » Седите овде док ја одем онамо и помолим се . «
40026037	Онда са собом поведе Петра и оба Зеведејева сина . Обузеше га жалост и тескоба ,
40026038	па им рече : » Душа ми је насмрт жалосна . Останите овде и бдите са мном . «
40026039	Потом оде мало даље , паде ничице , па поче да се моли говорећи : » Оче мој , ако је могуће , нека ме мимоиђе ова чаша . Али , нека не буде моја воља , него твоја . «
40026040	Тада се врати ученицима и нађе их како спавају . » Тако , дакле « , рече Петру , » ни један сат нисте били у стању да пробдите са мном .
40026041	Бдите и молите се , да не паднете у искушење . Дух је , додуше , вољан , али је тело слабо . «
40026042	Онда други пут оде и помоли се говорећи : » Оче мој , ако није могуће да ме мимоиђе ова чаша , да је не испијем , нека буде твоја воља . «
40026043	Затим се врати и опет их нађе како спавају — очи су им се склапале .
40026044	Он опет оде од њих и удаљи се , па се трећи пут помоли , изговоривши исте речи .
40026045	Онда оде к ученицима и упита их : » Зар још спавате и одмарате се ? Ево , примакао се час када ће Син човечији бити предат у руке грешникâ .
40026046	Устајте ! Хајдемо ! Ево мој издајник долази . «
40026047	И док је он још говорио , стиже Јуда , један од Дванаесторице , и с њим , с мачевима и тољагама , силна светина коју су послали првосвештеници и старешине народа .
40026048	А његов издајник је с њима договорио знак . » Кога пољубим — тај је « , рекао је . » Њега ухватите . «
40026049	И одмах приђе Исусу и рече : » Здраво , Раби « , и пољуби га .
40026050	» Пријатељу « , рече му Исус , » зашто си дошао ? « Тада људи приђоше , пограбише Исуса и ухватише га .
40026051	А један од оних који су били са Исусом посегну за својим мачем и исука га , па удари првосвештениковог слугу и одсече му ухо .
40026052	Тада му Исус рече : » Врати свој мач на његово место , јер сви који се мача маше , од мача ће и погинути .
40026053	Зар мислиш да не бих могао да замолим Оца да ми сада пошаље више од дванаест легија анђела ?
40026054	Али , како би се онда испунила Писма која кажу да мора да буде овако ? «
40026055	Онда рече светини : » Изашли сте као неког разбојника да ме ухватите , с мачевима и тољагама . Сваког дана сам седео у Храму и учио народ , и нисте ме ухватили .
40026056	Али , све се ово догодило да се испуни оно што су написали пророци . « Тада га сви ученици оставише и побегоше .
40026057	Они који су ухватили Исуса , одведоше га првосвештенику Кајафи , код кога су се окупили учитељи закона и старешине .
40026058	А Петар је на одстојању ишао за Исусом све до првосвештениковог дворишта , па уђе унутра и седе са слугама да види шта ће се догодити .
40026059	Првосвештеници и цео Синедрион почеше да траже неки лажан доказ против Исуса , да би могли да га погубе ,
40026060	али га не нађоше , иако је дошло много лажних сведока . На крају дођоше двојица
40026061	и рекоше : » Овај је рекао : ‚ Могу да порушим Божији Храм и да га поново саградим за три дана . ‘ «
40026062	Онда устаде првосвештеник и упита Исуса : » Зар нећеш ништа да одговориш ? Шта то ови сведоче против тебе ? «
40026063	Али Исус је ћутао . Првосвештеник му рече : » Заклињем те Богом живим , реци нам да ли си ти Христос , Син Божији ? «
40026064	» Тако је како кажеш « , рече Исус . » И кажем свима вама : од сада ћете видети Сина човечијега како седи Силноме здесна и долази на небеским облацима . «
40026065	Тада првосвештеник раздера своју одећу и рече : » Похулио је ! Шта нам још требају сведоци ! Ето , сад сте чули хулу !
40026066	Шта мислите ? « А они одговорише : » Заслужио је смрт ! «
40026067	Онда су га пљували у лице и ударали песницама , а други су га шамарали ,
40026068	говорећи : » Пророкуј нам , Христе ! Ко те ударио ? «
40026069	А Петар је седео напољу , у дворишту . Приђе му једна слушкиња и рече : » И ти си био са Исусом Галилејцем ! «
40026070	Али он то пред свима порече рекавши : » Не знам о чему говориш . «
40026071	Када је изашао у предње двориште , угледа га једна друга , па рече онима који су тамо стајали : » Овај је био са Исусом Назарећанином ! «
40026072	Петар то опет порече , заклевши се : » Не познајем тог човека . «
40026073	Мало касније , они који су тамо стајали приђоше Петру и рекоше : » Ти си заиста један од њих ! Одаје те говор ! «
40026074	А он поче на себе да призива проклетства и да се заклиње : » Не познајем тог човека ! « Истог часа огласи се петао
40026075	и Петар се сети речи које је Исус изрекао : » Пре него што се петао огласи , ти ћеш ме се три пута одрећи « , па изађе напоље и горко заплака .
40027001	Рано ујутро првосвештеници и старешине народа договорише се да Исуса убију .
40027002	Везаше га , па га одведоше и предадоше намеснику Пилату .
40027003	Када је Јуда , који га је издао , видео да је Исус осуђен , покаја се и првосвештеницима и старешинама врати тридесет сребрњака ,
40027004	говорећи : » Згрешио сам издавши невину крв . « Они му рекоше : » Шта се то нас тиче ? То је твоја ствар . «
40027005	Он баци сребрњаке у Храм , па оде и обеси се .
40027006	Првосвештеници узеше сребрњаке , говорећи : » Није дозвољено да се овај новац стави у храмску ризницу , јер је плата за крв . «
40027007	Онда се договорише и тим новцем купише Грнчареву њиву , да буде гробље за странце .
40027008	Зато се та њива све до дана данашњег зове Крвна њива .
40027009	Тако се испунило оно што је речено преко пророка Јеремије : » Узеше тридесет сребрњака , цену процењенога , кога проценише Израелци ,
40027010	и дадоше их за Грнчареву њиву , као што ми је Господ заповедио . «
40027011	А Исус је стајао пред намесником , који га упита : » Јеси ли ти цар Јудеја ? « Исус му рече : » Тако је као што кажеш . «
40027012	А док су га првосвештеници и старешине оптуживали , није ништа одговарао .
40027013	Тада му Пилат рече : » Зар не чујеш шта све сведоче против тебе ? «
40027014	Али Исус му не одговори ниједном речју , па се намесник веома зачуди .
40027015	А намесник је имао обичај да о празницима ослободи народу једног затвореника кога су хтели .
40027016	Тада је тамо био познати затвореник по имену Варава .
40027017	Када се народ окупио , Пилат их упита : » Кога хоћете да вам ослободим : Вараву или Исуса званог Христос ? «
40027018	Знао је , наиме , да су Исуса предали из зависти .
40027019	Док је Пилат седео на судијској столици , његова жена му поручи : » Окани се тог праведника , јер сам данас у сну много препатила због њега ! «
40027020	Али првосвештеници и старешине наговорише народ да затражи Вараву , а да Исус буде погубљен .
40027021	Намесник их упита : » Кога од ове двојице хоћете да вам ослободим ? « » Вараву ! « одговорише они .
40027022	» А шта да урадим са Исусом званим Христос ? « упита их он . А они сви рекоше : » Нека буде распет ! «
40027023	» Какво је зло учинио ? « упита их . Али они још гласније повикаше : » Нека буде распет ! «
40027024	Пилат виде да ништа не помаже , него да настаје све већи метеж , па узе воде и пред народом опра руке , говорећи : » Нисам крив за крв овога човека — то је ваша ствар ! «
40027025	А сав народ одврати : » Његова крв на нас и на нашу децу ! «
40027026	Тада им Пилат ослободи Вараву , а Исуса избичева , па га предаде да га распну .
40027027	Намесникови војници одведоше Исуса у преторијум , па око њега окупише целу чету .
40027028	Свукоше га и огрнуше скерлетним плаштом .
40027029	Исплетоше венац од трња и ставише му га на главу , а у десну руку трску . Онда клекнуше пред њим , па почеше да му се ругају , говорећи : » Здраво , царе Јудеја ! «
40027030	Потом су га пљували и ударали трском по глави .
40027031	Када су престали да му се ругају , скинуше плашт с њега и обукоше му његову одећу , па га одведоше да га распну .
40027032	Док су излазили , наиђоше на једног човека из Кирине који се звао Симон и натераше га да носи Исусов крст .
40027033	Када су стигли на место које се зове Голгота — што значи » Лобањско место « —
40027034	дадоше Исусу да пије вино помешано са жучи . Али , кад га је окусио , не хтеде да га пије .
40027035	Они га распеше , па разделише његову одећу бацањем коцке .
40027036	Онда седоше тамо да га чувају .
40027037	А изнад главе су му ставили написану његову кривицу : ово је исус , цар јудеја .
40027038	Тада с њим распеше и два разбојника — једног с његове десне , а другог с леве стране .
40027039	А пролазници су га вређали . Махали су главама
40027040	и говорили : » Спаси самога себе , ти који рушиш Храм и градиш га за три дана ! Сиђи са крста ако си Син Божији ! «
40027041	Слично су му се ругали и првосвештеници , заједно с учитељима закона и старешинама , говорећи :
40027042	» Друге је спасао , а себе не може да спасе ! Он је цар Израела — нека сада сиђе с крста , па ћемо му поверовати .
40027043	Узда се у Бога , па нека га он сада избави ако га жели . Јер , говорио је : ‚ Ја сам Син Божији . ‘ «
40027044	А тако су га вређали и разбојници који су с њим били распети .
40027045	Од поднева до три сата завлада тама по целој земљи .
40027046	Око три сата Исус повика из свега гласа : » Ели , Ели , лама сабахтани ? « — што значи » Боже мој , Боже мој , зашто си ме оставио ? «
40027047	Чули су то неки који су тамо стајали , па рекоше : » Зове Илију ! «
40027048	Један од њих сместа отрча , узе сунђер , натопи га сирћетом , натаче на трску , па даде Исусу да пије .
40027049	» Остави га « , рекоше остали , » да видимо да ли ће доћи Илија да га спасе . «
40027050	А Исус опет повика из свега гласа и издахну .
40027051	Тада се завеса у Храму расцепи надвоје , од врха до дна . Земља се затресе и стене попуцаше .
40027052	Гробови се отворише и васкрснуше тела многих умрлих светих ,
40027053	који изађоше из гробова , а после Исусовог васкрсења одоше у свети град и показаше се многима .
40027054	Капетан и они који су с њим чували Исуса видеше земљотрес и све што се догодило , па се веома уплашише и рекоше : » Овај је заиста био Син Божији ! «
40027055	А тамо су биле и све то издалека посматрале и многе жене које су Исуса пратиле од Галилеје и служиле му .
40027056	Међу њима су биле Марија Магдалина , Марија мајка Јакова и Јосифа , и мајка Зеведејевих синова .
40027057	Када је пало вече , дође човек по имену Јосиф , богаташ из Ариматеје , који је и сâм био Исусов ученик .
40027058	Он оде к Пилату и затражи Исусово тело , а Пилат нареди да му се тело преда .
40027059	Јосиф узе тело , уви га у чисто платно ,
40027060	па га положи у свој нови гроб , који је усекао у стени . Онда на улаз у гроб наваља велик камен и оде .
40027061	А Марија Магдалина и друга Марија седоше преко пута гроба .
40027062	Сутрадан , то јест дан после Припреме , првосвештеници и фарисеји дођоше к Пилату
40027063	и рекоше : » Господару , сетили смо се да је онај варалица за живота говорио : ‚ Васкрснућу после три дана . ‘
40027064	Зато нареди да се гроб осигура до трећег дана , да не би његови ученици дошли и украли тело , па рекли народу : ‚ Устао је из мртвих ! ‘ Тако би та последња превара била гора од прве . «
40027065	А Пилат им рече : » Ево вам страже , па идите и осигурајте како знате . «
40027066	И они одоше и осигураше гроб запечативши камен и поставивши стражу .
40028001	После суботе , у зору првог дана седмице , дођоше Марија Магдалина и друга Марија да погледају гроб .
40028002	Уто настаде велик земљотрес , јер се Господњи анђео спустио са неба , пришао гробу , одваљао камен и сео на њега .
40028003	Лице му је било као муња , а одећа бела као снег .
40028004	Чувари задрхташе од страха и обамреше .
40028005	Анђео проговори и рече женама : » Ви се не бојте . Знам да тражите Исуса , који је распет .
40028006	Он није овде — васкрсао је , баш као што је и рекао . Дођите и погледајте место где је лежао ,
40028007	а онда брзо идите и кажите његовим ученицима : ‚ Устао је из мртвих и ево иде пред вама у Галилеју . Тамо ћете га видети . ‘ Ето , то сам имао да вам кажем . «
40028008	И оне брзо одоше са гроба и са страхом и великом радошћу отрчаше да јаве његовим ученицима .
40028009	Уто их сусретe Исус , па им рече : » Здраво . « А оне му приђоше , обгрлише му ноге и поклонише му се .
40028010	Тада им Исус рече : » Не бојте се . Идите и јавите мојој браћи да иду у Галилеју . Тамо ће ме видети . «
40028011	И док су оне ишле , неки од стражара одоше у град и обавестише првосвештенике о свему што се догодило .
40028012	Ови се састадоше са старешинама и договорише се да војницима дају много новца .
40028013	Рекоше им : » Кажите : ‚ Његови ученици су дошли ноћу и украли га док смо ми спавали . ‘
40028014	А ако за то чује намесник , ми ћемо га убедити и сачувати вас од невоље . «
40028015	И ови узеше новац и учинише како су их научили . Тако ова прича кружи међу Јудејима све до дана данашњег .
40028016	Једанаесторица ученика одоше у Галилеју , на гору на коју им је Исус рекао да иду .
40028017	Када су га угледали , поклонише му се . Али неки су сумњали .
40028018	Тада им Исус приђе и рече : » Дата ми је сва власт на небу и на земљи .
40028019	Зато идите и све народе учините мојим ученицима , крстећи их у име Оца и Сина и Светога Духа ,
40028020	учећи их да се држе свега што сам вам заповедио . И ево , ја сам с вама сваког дана , све до краја света . «
41001001	Почетак еванђеља о Исусу Христу , Сину Божијем .
41001002	Као што пише код пророка Исаије — » Ево , шаљем свога гласника испред тебе , који ће ти припремити пут « ;
41001003	» глас онога који виче у пустињи : ‚ Припремите пут Господњи , поравнајте му стазе ! ‘ «
41001004	— појавио се Јован , крштавајући у пустињи и проповедајући покајничко крштење за опроштење греха .
41001005	Долазила му је цела Јудеја и сви Јерусалимљани и признавали своје грехе , а он их је крштавао у реци Јордан .
41001006	Јован је носио одећу од камиље длаке и кожни појас око бокова , а јео је скакавце и дивљи мед .
41001007	Проповедао је говорећи : » За мном долази један моћнији од мене — ја нисам достојан ни да се сагнем и да одвежем ремење на његовој обући .
41001008	Ја сам вас крстио водом , а он ће вас крстити Светим Духом . «
41001009	У то време дође Исус из Назарета у Галилеји и Јован га крсти у реци Јордан .
41001010	А када је излазио из воде , виде растворена небеса и Духа како као голуб силази на њега .
41001011	А са небеса се зачу глас : » Ти си мој љубљени Син ! Ти си по мојој вољи ! «
41001012	И одмах га Дух посла у пустињу ,
41001013	где је био четрдесет дана , а Сатана га је искушавао . Био је са дивљим животињама , а анђели су му служили .
41001014	Након што је Јован бачен у тамницу , Исус оде у Галилеју . Проповедао је Божије еванђеље
41001015	и говорио : » Дошао је час ! Приближило се Божије царство ! Покајте се и поверујте у еванђеље ! «
41001016	Док је пролазио поред Галилејског мора , виде Симона и Симоновог брата Андреју како бацају мреже у море , јер су били рибари .
41001017	» Пођите за мном « , рече им , » и учинићу вас рибарима људи . «
41001018	И они одмах оставише мреже и пођоше за њим .
41001019	Када је отишао мало даље , виде Јакова Зеведејевог и његовог брата Јована како у чамцу крпе мреже .
41001020	Он их одмах позва , и они оставише у чамцу свога оца Зеведеја с најамницима и пођоше за њим .
41001021	Када су дошли у Кафарнаум , Исус одмах у суботу уђе у синагогу и поче да учи народ .
41001022	Они се задивише његовом учењу , јер их је учио као онај који има власт , а не као учитељи закона .
41001023	Тада у њиховој синагоги повика један човек који је био опседнут нечистим духом :
41001024	» Шта ми имамо с тобом , Исусе Назарећанине ? Јеси ли дошао да нас уништиш ? Знам ко си — Светац Божији ! «
41001025	А Исус му запрети : » Умукни и изађи из њега ! «
41001026	Тада нечисти дух жестоко протресе човека и , вичући из свега гласа , изађе из њега .
41001027	Сви се веома зачудише , па почеше да питају један другог : » Шта је ово ? Ново учење , и то с влашћу ? Он чак и нечистим духовима заповеда и они му се покоравају ! «
41001028	И глас о њему одмах се пронесе по целом галилејском крају .
41001029	Чим су изашли из синагоге , одоше с Јаковом и Јованом у Симонову и Андрејину кућу .
41001030	А Симонова ташта је лежала у грозници , па Исусу одмах рекоше за њу .
41001031	Он јој приђе , узе је за руку и подиже је . И грозница је остави , па она поче да их служи .
41001032	Те вечери , када је сунце зашло , донеше му све болесне и опседнуте демонима .
41001033	Цео град се окупи пред вратима ,
41001034	и он излечи многе који су боловали од разних болести . Истера и многе демоне , али им не даде да говоре , јер су знали ко је .
41001035	Рано ујутро , док је још био мрак , Исус устаде , изађе и оде на једно пусто место , и тамо се молио .
41001036	Симон и остали с њим га потражише ,
41001037	па кад су га нашли , рекоше му : » Сви те траже ! «
41001038	А он им рече : » Хајдемо негде другде — у оближња села — да и тамо проповедам , јер сам ради тога дошао . «
41001039	Тако је ишао по целој Галилеји , проповедаo у тамошњим синагогама и истеривао демоне .
41001040	А један губавац дође к Исусу и поче на коленима да га преклиње : » Ако хоћеш , можеш да ме очистиш ! «
41001041	Исус се сажали , пружи руку , дотаче га и рече : » Хоћу . Буди чист . «
41001042	И губа одмах нестаде с њега и он се очисти .
41001043	Исус га одмах отпусти , строго га опоменувши :
41001044	» Пази да ником ништа не причаш , него иди и покажи се свештенику , па принеси за своје очишћење оно што је Мојсије одредио — за сведочанство њима . «
41001045	Али овај , чим је изашао , поче навелико да прича и да разглашава шта се догодило , па Исус више није могао јавно да уђе у град , него је боравио на пустим местима . А људи су му ипак долазили са свих страна .
41002001	Неколико дана касније , када је Исус опет ушао у Кафарнаум , прочуло се у чијој је кући ,
41002002	па се толико људи окупило да није било места чак ни пред вратима . А он им је проповедао Реч .
41002003	Тада неки дођоше носећи му једног одузетога ; носила су га четворица .
41002004	Али , пошто од народа нису могли да му га принесу , направише отвор на крову изнад места где је био Исус , па кад су прокопали кроз њега , спустише простирку на којој је одузети лежао .
41002005	Када је Исус видео њихову веру , рече одузетоме : » Синко , опраштају ти се греси . «
41002006	А тамо је седело неколико учитеља закона и мислило :
41002007	» Шта то овај говори ? Хули ! Ко , осим јединога Бога , може да опрашта грехе ? «
41002008	Исус одмах својим духом проникну да тако мисле , па им рече : » Зашто тако мислите ?
41002009	Шта је лакше ? Рећи одузетоме : ‚ Опраштају ти се греси ‘ или рећи : ‚ Устани , узми своју простирку и ходај ‘ ?
41002010	Али , да знате да Син човечији има власт на земљи да опрашта грехе … « Онда рече одузетоме :
41002011	» Теби говорим ! Устани , узми своју простирку и иди кући . «
41002012	И човек устаде , одмах узе простирку и свима наочиглед изађе напоље . Сви се задивише и почеше да славе Бога , говорећи : » Тако нешто још никад нисмо видели ! «
41002013	Потом Исус опет изађе на море , а сав народ му је долазио и он их је учио .
41002014	Пролазећи , Исус виде Левија Алфејевог како седи на царинарници , па му рече : » Пођи за мном . « И овај устаде и пође за њим .
41002015	Док је Исус обедовао у Левијевој кући , с њим и с његовим ученицима су обедовали и многи цариници и грешници , јер је било много оних који су пошли за њим .
41002016	Када су неки учитељи закона , фарисеји , видели да једе са грешницима и цариницима , упиташе његове ученике : » Зашто он једе с цариницима и грешницима ? «
41002017	А Исус је то чуо , па им рече : » Није здравима потребан лекар , већ болеснима . Ја нисам дошао да позовем праведнике , него грешнике . «
41002018	Јованови ученици и фарисеји су постили . Неки дођоше и упиташе Исуса : » Како то да Јованови ученици и фарисејски ученици посте , а твоји ученици не посте ? «
41002019	А Исус им рече : » Могу ли сватови да посте док је младожења с њима ? Све док је младожења с њима , они не могу да посте .
41002020	Али , доћи ће време када ће им отети младожењу , и тада ће постити .
41002021	» Нико не пришива закрпу од сировог сукна на стари огртач . Ако то уради , нова закрпа ће се отргнути од старе одеће и рупа ће постати још већа .
41002022	И нико не сипа ново вино у старе мешине . Ако то учини , вино ће поцепати мешине , па ће и вино и мешине пропасти . Него , ново вино у нове мешине . «
41002023	Када је Исус једне суботе пролазио кроз житна поља , његови ученици почеше уз пут да кидају класове .
41002024	Тада му фарисеји рекоше : » Гледај , чине оно што не сме да се чини у суботу ! «
41002025	» Зар нисте никад читали « , упита их он , » шта је Давид из нужде учинио кад су он и његови пратиоци огладнели ?
41002026	Ушао је у Божији дом — тада је Авијатар био првосвештеник — и јео свете хлебове , које не сме да једе нико осим свештеникâ , и дао и својим пратиоцима ? «
41002027	Онда им рече : » Субота је створена ради човека , а не човек ради суботе .
41002028	Тако је Син човечији господар и суботе . «
41003001	Када је Исус опет ушао у синагогу , тамо је био један човек са осушеном руком .
41003002	А они су будно пазили на Исуса да виде да ли ће га излечити у суботу , како би могли да га оптуже .
41003003	» Стани у средину « , рече Исус човеку са осушеном руком ,
41003004	па упита остале : » Да ли суботом сме да се чини добро или зло , да се живот спасе или убије ? « Али они су ћутали .
41003005	Он их гневно погледа , потресен због окорелости њиховог срца , па рече човеку : » Испружи руку . « И овај је испружи и рука му постаде сасвим здрава .
41003006	Тадa фарисеји изађоше и одмах са иродовцима почеше да се договарају против Исуса — како да га убију .
41003007	Исус се са ученицима повуче на море , а за њим пође силно мноштво из Галилеје и Јудеје ,
41003008	из Јерусалима и Идумеје , с оне стране реке Јордан и из околине Тирa и Сидона . Пошто су чули шта је чинио , силно мноштво дође к њему .
41003009	Тада он рече ученицима да му припреме чамац , да га народ не би згњечио ,
41003010	јер је многе излечио , па су се болесни гурали према њему да га дотакну .
41003011	Када би га нечисти духови угледали , падали би пред њим и викали : » Ти си Син Божији ! «
41003012	А он их је строго опомињао да не обзнањују ко је .
41003013	Потом се попе на гору и позва оне које је хтео , и они дођоше к њему .
41003014	Одреди дванаесторицу — који се још зову и апостоли — да буду с њим , да их шаље да проповедају
41003015	и да имају власт да истерују демоне .
41003016	А одредио је ову дванаесторицу : Симона , кога назва Петар ,
41003017	Јакова Зеведејевог и Јована , Јаковљевог брата , које назва Воаниргес , то јест Синови грома ,
41003018	затим Андреју , Филипа , Вартоломеја , Матеја , Тому , Јакова Алфејевог , Тадеја , Симона Кананеја
41003019	и Јуду Искариотског , који га је издао .
41003020	Онда уђе у једну кућу , а толико се народа опет окупило да нису могли чак ни хлеб да поједу .
41003021	Када су за то чули његови , пођоше да га обуздају , јер се говорило да није при себи .
41003022	А учитељи закона који су дошли из Јерусалима говорили су : » Опседнут је Веелзевулом . Он помоћу демонског владара изгони демоне . «
41003023	Исус их позва к себи и поче да им говори у причама : » Како може Сатана да изгони Сатану ?
41003024	Ако је неко царство против себе подељено , то царство не може да опстане .
41003025	И ако је неки дом против себе подељен , тај дом не може да опстане .
41003026	Па , ако је Сатана устао против самога себе и поделио се , он не може да опстане , него му је дошао крај .
41003027	» Нико не може да уђе у кућу јаког човека и однесе му имовину ако га прво не веже . Тек тада може да му опљачка кућу .
41003028	» Истину вам кажем : људима ће бити опроштени сви греси и увреде , ма колико вређали .
41003029	Али , ко увреди Светога Духа , неће му бити опроштено довека , него је крив за вечни грех . «
41003030	То рече јер су говорили : » Опседнут је нечистим духом . «
41003031	Уто стигоше Исусова мајка и његова браћа . Док су стајали напољу , послаше једнога к њему да га позове .
41003032	А око њега је седео народ , па му рекоше : » Ено те напољу траже твоја мајка и твоја браћа . «
41003033	Тада их Исус упита : » Ко су моја мајка и моја браћа ? «
41003034	Онда погледа оне који су седели у кругу око њега и рече : » Ево моје мајке и моје браће .
41003035	Ко год извршава Божију вољу , тај је мој брат , и сестра , и мајка . «
41004001	Исус опет поче да учи народ поред мора . Око њега се окупио силан народ , па он уђе у чамац на мору и седе , а сав народ је био на обали мора .
41004002	И много чему их је учио у причама . А док их је учио , рече :
41004003	» Слушајте ! Изашао сејач да сеје .
41004004	И док је сејао , нешто семена паде крај пута и птице га позобаше .
41004005	Друго паде на каменито тле , где није било много земље , и одмах исклија , јер земља није била дубока .
41004006	А кад је изашло сунце , изгоре и осуши се , јер није имало корена .
41004007	Треће семе паде у трње , а трње нарасте и угуши га , па семе не даде плода .
41004008	Четврто паде на добро тле и даде плод који је напредовао и растао и донео тридесетоструко , шездесетоструко и стоструко . «
41004009	И још рече : » Ко има уши да чује , нека чује « .
41004010	А када је био сам , они око њега и Дванаесторица упиташе га о причама .
41004011	» Вама је дата тајна Божијег царства « , одговори им он , » а онима напољу све се казује у причама ,
41004012	да ‚ гледају и гледају , али да не виде , и да слушају и слушају , али да не разумеју . Иначе би се обратили и било би им опроштено . ‘ «
41004013	Онда их упита : » Зар не разумете ову причу ? Како ћете онда схватити било коју причу ?
41004014	» Сејач сеје Реч .
41004015	Неки људи су као семе крај пута где је Реч посејана . Када је чују , одмах долази Сатана и узима у њих посејану Реч .
41004016	Други су као семе посејано на каменитом тлу . Када чују Реч , одмах је с радошћу прихвате ,
41004017	али пошто у себи немају корена , непостојани су , па када због Речи наступе невоље или прогони , одмах се саблазне .
41004018	Трећи су као семе посејано у трње . То су они који чују Реч ,
41004019	али наиђу бриге овога живота , заводљивост богатства и жудња за другим стварима , и угуше Реч , па буде бесплодна .
41004020	Неки су као семе посејано на доброј земљи . То су они који чују Реч , прихвате је и донесу плод — тридесетострук , шездесетострук и стострук . «
41004021	Онда им рече : » Да ли се светиљка уноси да би се ставила под посуду или под постељу , или да би се ставила на свећњак ?
41004022	Јер , што год је тајно , биће разоткривено , и што год је скривено , изаћи ће на видело .
41004023	Ко има уши да чује , нека чује . «
41004024	И још им рече : » Пазите шта слушате . Каквом мером мерите , таквом ће се и вама мерити и још ће вам се додати .
41004025	Ко има , даће му се , а ко нема , узеће му се и оно што има . «
41004026	Онда рече : » Божије царство је овакво : човек баци семе на земљу ,
41004027	па било да спава или устаје , ноћу и дању , семе клија и расте , а он и не зна како .
41004028	Земља сама од себе доноси плодове : прво стабљику , затим клас и на крају много зрна у класу .
41004029	Када сазри , човек одмах узима срп , јер је дошло време за жетву . «
41004030	» Са чим да упоредимо Божије царство ? « упита их он . » Или , којом причом да га објаснимо ?
41004031	Оно је као зрно горушице — најмање од свег семења на земљи .
41004032	Али , када се посеје , израсте и буде веће од свег поврћа , па развије толико велике гране да и птице могу да се гнезде у његовом хладу . «
41004033	И у многим таквим причама им је говорио Реч , колико су већ били у стању да слушају ,
41004034	и без прича им ништа није говорио . А када је био насамо са својим ученицима , онда им је све објашњавао .
41004035	Увече тога дана Исус им рече : » Пређимо на другу обалу . «
41004036	И они оставише народ и повезоше Исуса , тако како је био , чамцем . А пратили су га и други чамци .
41004037	Уто настаде жестока олуја . Таласи су се преливали преко чамца , толико да се готово напунио водом .
41004038	А Исус је на крми спавао на узглављу . Тада га они пробудише и упиташе : » Учитељу , зар те није брига што ћемо да изгинемо ? «
41004039	А oн устаде , запрети ветру и рече мору : » Утихни ! Умукни ! « И ветар утихну и настаде велика тишина .
41004040	Онда им рече : » Зашто сте тако плашљиви ? Како немате вере ? «
41004041	А њих обузе силан страх , па упиташе један другог : » Ко је овај да му се и ветар и море покоравају ? «
41005001	Потом стигоше на другу обалу мора , у герасински крај .
41005002	Када је Исус изашао из чамца , одмах му у сусрет , из гробова , дође човек опседнут нечистим духом .
41005003	Живео је по гробовима и нико га више ни ланцима није могао везати .
41005004	Често су му , наиме , ноге и руке везивали ланцима , али он би ланце раскидао , а окове на ногама ломио , и нико није био довољно снажан да га укроти .
41005005	Стално је , и ноћу и дању , по гробовима и брдима викао и ударао се камењем .
41005006	Када је издалека угледао Исуса , он притрча и поклони му се ,
41005007	па из свега гласа повика » Шта ја имам с тобом , Исусе , Сине Бога Свевишњега ? Заклињем те Богом да ме не мучиш ! «
41005008	Јер , Исус му је био рекао : » Нечисти душе , изађи из овог човека ! «
41005009	Затим га упита : » Како се зовеш ? « А он му рече : » Зову ме Легион , јер нас је много . «
41005010	И упорно је преклињао Исуса да их не отера из тог краја .
41005011	А на падини брда пасло је велико крдо свиња ,
41005012	па нечисти духови замолише Исуса : » Пошаљи нас међу оне свиње , да у њих уђемо . «
41005013	И он им допусти , па нечисти духови изађоше из човека и уђоше у свиње . На то се цело крдо — око две хиљаде свиња — сјури низ стрмину и подави у мору .
41005014	А свињари побегоше и пронеше глас о томе по граду и по селима , па људи дођоше да виде шта се то догодило .
41005015	Када су стигли к Исусу , угледаше опседнутога — седео је обучен и при здравој памети , он који је био опседнут Легионом — и уплашише се .
41005016	Очевици им испричаше шта се догодило са опседнутим и са свињама ,
41005017	па они почеше да преклињу Исуса да оде из њиховог краја .
41005018	Када је Исус улазио у чамац , опседнути га замоли да пође с њим ,
41005019	али Исус му не допусти , него му рече : » Врати се кући , својима , и испричај колико је Господ за тебе учинио и како ти се смиловао . «
41005020	И овај оде и поче да прича по Декапољу колико је Исус за њега учинио . И сви су се дивили .
41005021	Када је Исус опет препловио на другу обалу , око њега се окупи силан народ . И док је он још био поред мора ,
41005022	дође старешина синагоге по имену Јаир и , кад га виде , паде му пред ноге ,
41005023	усрдно га преклињући : » Кћи ми је на самрти . Дођи и положи руке на њу , да оздрави и да поживи . «
41005024	И Исус пође с њим , а за њим и онај силан народ , који поче да се гура око њега .
41005025	А била је тамо и једна жена која је дванаест година патила од крварења .
41005026	Веома се напатила по многим лекарима и потрошила све што је имала , а ништа јој није помогло , него јој је било још горе .
41005027	Када је чула о Исусу , приђе му између народа с леђа и дотаче његов огртач ,
41005028	јер је мислила : » Ако само његову одећу дотакнем , оздравићу . «
41005029	И извор њеног крварења одмах пресахну , a она осети у телу да је излечена од своје болести .
41005030	Исус одмах примети да је из њега изашла сила , па се окрену народу и упита : » Ко ми је то дотакао одећу ? «
41005031	» Видиш како се народ гура око тебе « , рекоше му ученици , » а ти питаш : ‚ Ко ме је то дотакао ‘ ! «
41005032	А он погледа унаоколо да види ко је то учинио .
41005033	Тада она жена , дрхтећи од страха и свесна шта јој се догодило , приђе , паде пред њим ничице и исприча му све како је било .
41005034	» Кћери « , рече јој он , » твоја вера те је излечила . Иди у миру и буди здрава од своје болести . «
41005035	Док је он то говорио , дођоше неки из дома старешине синагоге и рекоше : » Кћи ти је умрла . Зашто још мучиш учитеља ? «
41005036	Али Исус , не обазирући се на њихове речи , рече старешини синагоге : » Не бој се . Само веруј . «
41005037	И ником , осим Петру , Јакову и његовом брату Јовану , не даде да га прати .
41005038	Када су стигли до старешинине куће , он виде пометњу и људе како гласно плачу и наричу ,
41005039	па уђе и рече им : » Чему ова пометња и плакање ? Дете није умрло , него спава . «
41005040	А они су му се подсмевали . Он их све истера напоље , па са собом поведе оца и мајку детета и своје пратиоце и уђе онамо где је било дете .
41005041	Онда ухвати дете за руку и рече : » Талита кум ! « — што значи » Девојчице , теби говорим , устани ! «
41005042	И девојчица одмах устаде и поче да хода — имала је дванаест година — а они се запрепастише од чуда .
41005043	Тада им Исус строго заповеди да за то нико не сме да сазна , па им рече да јој дају да једе .
41006001	Потом Исус оде оданде и дође у свој завичај , а с њим дођоше и његови ученици .
41006002	Када је дошла субота , он поче да учи народ у синагоги , и многи који су га слушали задивише се . » Одакле овоме ово ? « питали су . » И каква му је то мудрост дата да таква чуда чини својим рукама ?
41006003	Зар он није тесар , Маријин син , а Јаковљев , Јосијин , Јудин и Симонов брат ? Зар нису његове сестре овде с нама ? « И саблазнише се о њега .
41006004	Тада им Исус рече : » Пророк је без части само у свом завичају , међу својом родбином и у свом дому . «
41006005	И није тамо могао да учини ниједно чудо , осим што је на неколико болесних положио руке и излечио их .
41006006	И чудио се њиховој невери . Потом је ишао по околним селима и учио народ .
41006007	Исус позва к себи Дванаесторицу и посла их двојицу по двојицу . Даде им власт над нечистим духовима
41006008	и нареди им да на пут не носе ништа осим штапа — ни хлеб , ни торбу , ни новац у појасу —
41006009	него да обују сандале и обуку само једну кошуљу , а не две .
41006010	» У који год дом уђете « , рече им , » останите у њему све док оданде не одете .
41006011	А ако вас негде не приме и не саслушају , отидите оданде и отресите прашину са својих ногу , као сведочанство против њих . «
41006012	И они одоше , па су проповедали да људи треба да се покају .
41006013	Истераше многе демоне и многе болесне излечише мажући их уљем .
41006014	А за то је чуо и цар Ирод , јер је Исусово име постало познато . Једни су говорили : » Јован Крститељ је устао из мртвих и зато у њему делују чудесне силе . «
41006015	Други рекоше : » То је Илија . « А трећи : » Он је пророк какви су били стари пророци . «
41006016	Када је Ирод то чуо , рече : » Онај коме сам одсекао главу , Јован , то је он васкрсао ! «
41006017	Јер , Ирод је био послао да се Јован ухвати и баци у тамницу — због Иродијаде , жене свога брата Филипа , којом се оженио .
41006018	Јован је говорио Ироду : » Не смеш да имаш жену свога брата « ,
41006019	па је Иродијада замрзела Јована . Желела је да га убије , али није могла ,
41006020	јер се Ирод плашио Јована и штитио га пошто је знао да је праведан и свет човек . Кад год би слушао Јована , био би веома збуњен , али га је ипак радо слушао .
41006021	А повољна прилика се указала када је Ирод за свој рођендан спремио гозбу за своје високе службенике , војне заповеднике и галилејске поглаваре .
41006022	Када је ушла Иродијадина кћи и заиграла , то се веома свидело Ироду и његовим гостима . » Затражи од мене што год зажелиш , и даћу ти « , рече цар девојци
41006023	и закле јој се : » Даћу ти што год затражиш до половине мога царства . «
41006024	Она изађе и упита мајку : » Шта да затражим ? « А ова рече : » Главу Јована Крститеља . «
41006025	Девојка одмах пожури цару и затражи : » Хоћу да ми сместа на тањиру даш главу Јована Крститеља . «
41006026	Цар се ражалости , али због заклетве и због гостију не одби да јој испуни захтев ,
41006027	него одмах посла џелата с наредбом да донесе Јованову главу . Овај оде , одруби му главу у тамници
41006028	и донесе је на тањиру , па је даде девојци , а она својој мајци .
41006029	Када су то чули Јованови ученици , дођоше и узеше његово тело , па га положише у гроб .
41006030	Апостоли се окупише око Исуса и известише га о свему што су учинили и о чему су учили народ .
41006031	» Идите на неко пусто место , сами , па се мало одморите « , рече им он , јер је толико људи долазило и одлазило да нису стизали ни да једу .
41006032	Тако они сами кренуше чамцем на једно пусто место .
41006033	Али , многи их видеше како одлазе и препознаше их , па из свих градова пожурише пешице и стигоше пре њих .
41006034	Када је Исус изашао из чамца , угледа силан народ и сажали се на њих , јер су били као овце без пастира , па поче много чему да их учи .
41006035	Већ је било прилично касно , па ученици приђоше Исусу и рекоше : » Ово је пусто место , а већ је и касно .
41006036	Отпусти их , нека иду у околне засеоке и села и купе себи нешто за јело . «
41006037	А Исус им рече : » Ви им дајте да једу . « » Зар да идемо да купимо хлеба за двеста динара « , упиташе они , » па да им дамо да једу ? «
41006038	» Колико хлебова имате ? « упита их он . » Идите и погледајте . « Када су сазнали , рекоше : » Пет , и две рибе . «
41006039	Он им тада нареди да сви , у скупинама , поседају по зеленој трави .
41006040	И они поседаше у скупинама од по стотину и од по педесет .
41006041	Он узе оних пет хлебова и две рибе , диже поглед ка небу , благослови и изломи хлебове , па даде својим ученицима да ставе пред људе . Тако свима раздели и оне две рибе .
41006042	И сви су јели и најели се .
41006043	Преосталих комадића хлеба и рибе накупише дванаест пуних корпи .
41006044	А јело је пет хиљада мушкараца .
41006045	Исус одмах натера своје ученике да уђу у чамац и да пред њим крену на другу обалу , према Витсаиди , док он отпусти народ .
41006046	А када их је отпустио , оде на гору да се помоли .
41006047	Када је пало вече , чамац је био насред мора , а Исус сам на копну .
41006048	Он виде како се муче веслајући , јер су имали противан ветар , па око три сата ноћу дође до њих ходајући по мору и хтеде да их заобиђе .
41006049	Kада су га они угледали како хода по мору , помислише да је утвара , па почеше да вичу .
41006050	Јер , сви су га видели и препали се . Исус их одмах ослови и рече : » Само храбро ! Ја сам ! Не бојте се ! «
41006051	Онда уђе к њима у чамац и ветар утихну . А они се запањише ,
41006052	јер нису разумели оно са хлебовима , пошто им је срце било окорело .
41006053	Када су допловили до обале , стигоше у Генисарет и пристадоше .
41006054	Чим су изашли из чамца , људи одмах препознаше Исуса ,
41006055	па се растрчаше по целом том крају и на простиркама почеше да доносе болесне онамо где су чули да је Исус .
41006056	И куд год је ишао — у села , градове или засеоке — стављали су болесне на тргове и преклињали га да им допусти да дотакну бар скутове његовог огртача . И ко год их је дотакао , био је излечен .
41007001	Око Исуса се окупише фарисеји и неки учитељи закона који су дошли из Јерусалима .
41007002	Они видеше неке његове ученике како нечистих , то јест неопраних руку једу хлеб .
41007003	Јер , фарисеји и сви Јудеји не једу док нису добро опрали руке , држећи се предања старешина .
41007004	И када дођу са трга , не једу док се добро не оперу . А има још много предања којих се држе : о прању чаша , крчага и бакарног посуђа .
41007005	Зато фарисеји и учитељи закона упиташе Исуса : » Зашто твоји ученици не живе по предањима старешина , него нечистих руку једу хлеб ? «
41007006	А Исус им одговори : » Исаија је добро пророковао о вама лицемерима . Као што је записано : ‚ Овај народ ме уснама поштује , а срце му је далеко од мене .
41007007	Узалуд ме славе , јер људске заповести као учење шире . ‘
41007008	Божије заповести сте одбацили , а људског предања се држите . «
41007009	И још им рече : » Баш лепо . Укидате Божију заповест да бисте сачували своја предања !
41007010	Мојсије је рекао : ‚ Поштуј свога оца и мајку ‘ и : ‚ Ко прокуне оца или мајку , нека се погуби . ‘
41007011	А ви говорите : ‚ Ако човек каже оцу или мајци : Све чиме бих ти могао помоћи јесте корбан — то јест дар Богу ‘ ,
41007012	тада му не допуштате да ишта више учини за оца или мајку .
41007013	Тако Божију реч обеснажујете својим предањем које сте пренели . И много шта такво чините . «
41007014	Онда опет позва народ к себи , па им рече : » Чујте ме сви и разумејте :
41007015	ништа што споља улази у човека не може да га учини нечистим . Него , оно што из човека излази — то човека чини нечистим .
41007016	Ко има уши да чује , нека чује . «
41007017	А када је отишао од народа и ушао у кућу , ученици га упиташе о овој причи .
41007018	» Зар ни ви не разумете ? « упита их . » Зар не схватате да ништа што у човека улази споља не може да га учини нечистим ,
41007019	зато што му не улази у срце , него у трбух и избацује се из тела ? « Тако сва јела прогласи чистима .
41007020	» Оно што из човека излази , то човека чини нечистим « , рече им ,
41007021	» јер изнутра , из човековог срца , излазе зле мисли , блуд , крађе , убиства ,
41007022	прељубе , похлепа , злоћа , превара , разузданост , завист , псовка , бахатост , безумље .
41007023	Сва ова зла излазе изнутра и човека чине нечистим . «
41007024	Исус потом оде оданде и дође у тирски крај , па уђе у једну кућу . Није хтео да то било ко дозна , али није могао да се сакрије
41007025	пошто је одмах за њега чула једна жена чија је кћи била опседнута нечистим духом . Она дође и паде му ничице пред ноге .
41007026	А та жена је била Гркиња , родом Сирофеничанка , и молила га је да из њене кћери истера демона .
41007027	» Пусти да се прво деца наједу « , рече јој Исус , » јер није право да се од деце узме хлеб и да се баци псима . «
41007028	» Да , Господе « , рече она , » али и пси под столом једу мрвице које испадну деци . «
41007029	Тада јој Исус рече : » Због овог што си рекла , иди . Демон је изашао из твоје кћери . «
41007030	И она оде својој кући и нађе дете како лежи у постељи , а демон је био изашао .
41007031	Потом Исус оде из тирских крајева , па преко Сидона стиже до Галилејског мора , у декапољски крај .
41007032	Тамо му доведоше једног глувог човека који је тешко говорио и замолише га да на њега положи руке .
41007033	Исус га изведе из народа на страну , па му стави прсте у уши . Онда пљуну и дотаче му језик ,
41007034	диже поглед ка небу и , дубоко уздахнувши , рече му : » Ефата ! « — то јест » Отвори се ! «
41007035	И човеку се одмах отворише уши и одвеза језик , па поче разговетно да говори .
41007036	Исус им забрани да о томе било коме говоре . Али , што им је више бранио , то су они више о томе причали .
41007037	Неизмерно су се дивили и говорили : » Све је добро учинио — и да глуви чују и да неми проговоре ! «
41008001	У то време се опет окупи силан народ . Пошто нису имали шта да једу , Исус позва к себи своје ученике , па им рече :
41008002	» Жао ми је народа , јер су већ три дана са мном , а немају шта да једу .
41008003	Ако их пошаљем кући гладне , малаксаће на путу . А неки од њих су дошли из далека . «
41008004	Његови ученици му одговорише : » Откуд би неко у овој пустоши могао да их нахрани хлебом ? «
41008005	» Колико хлебова имате ? « упита их Исус . А они рекоше : » Седам . «
41008006	Тада он нареди да народ поседа по земљи , узе оних седам хлебова , захвали Богу , изломи их , па даде својим ученицима да их ставе пред народ , и они их ставише .
41008007	А имали су и неколико рибица . Он их благослови , па рече да и њих ставе пред народ .
41008008	И људи су јели и најели се . Преосталих комадића накупише седам кошара .
41008009	А тамо је било око четири хиљаде људи . Исус их отпусти
41008010	и одмах са ученицима уђе у чамац , па оде у далманутску област .
41008011	Тада дођоше фарисеји , па почеше да расправљају с њим . Да би га искушали , затражише од њега знак са неба .
41008012	А он дубоко уздахну , па рече : » Зашто овај нараштај тражи знак ? Истину вам кажем : никакав знак неће бити дат овом нараштају . «
41008013	Онда их остави , опет уђе у чамац и пређе на другу обалу .
41008014	Ученици су заборавили да понесу хлеба , па су са собом у чамцу имали само једну векну .
41008015	» Пазите « , опомену их Исус . » Чувајте се фарисејског квасца и Иродовог квасца . «
41008016	А они су међу собом расправљали : » Немамо хлеба ! «
41008017	Знајући то , Исус их упита : » Зашто расправљате о томе да немате хлеба ? Зар још не схватате и не разумете ? Зар вам је срце окорело ?
41008018	Очи имате , а не видите . Уши имате , а не чујете . И не сећате се .
41008019	Када сам изломио пет хлебова за пет хиљада људи , колико сте корпи пуних комадића накупили ? « » Дванаест « , рекоше они .
41008020	» А када сам изломио седам хлебова за четири хиљаде људи , колико сте кошара пуних комадића накупили ? « » Седам « , одговорише .
41008021	А он их упита : » Зар још не разумете ? «
41008022	Када су стигли у Витсаиду , Исусу доведоше једног слепог човека , па га замолише да га дотакне .
41008023	Он узе слепога за руку и изведе га из села . Онда му пљуну у очи и на њега положи руке . » Видиш ли нешто ? « упита га .
41008024	А човек погледа , па рече : » Видим људе . Личе на дрвеће које хода . «
41008025	Исус му опет положи руке на очи , и он прогледа , вид му се поврати и све је јасно видео .
41008026	Тада га Исус посла његовој кући , рекавши : » Не улази у село . «
41008027	Потом Исус и његови ученици одоше у села око Кесарије Филипове . Док су још били на путу , он упита своје ученике : » Шта кажу људи , ко сам ја ? «
41008028	» Јован Крститељ « , одговорише му . » Други , да си Илија , а трећи , да си један од пророка . «
41008029	» А ви « , упита их , » шта ви кажете , ко сам ја ? « Тада Петар рече : » Ти си Христос ! «
41008030	А он их строго опомену да ником о њему не говоре .
41008031	Онда поче да их учи да Син човечији треба много да препати , да га одбаце старешине , првосвештеници и учитељи закона , да буде убијен и да после три дана васкрсне .
41008032	Отворено им је о томе говорио , па га Петар повуче на страну и поче да га прекорева .
41008033	А Исус се окрену , погледа ученике , па изгрди Петра и рече : » Бежи ми с очију , Сатано , јер не мислиш на Божије , него на људско . «
41008034	Потом позва к себи народ заједно са својим ученицима , па им рече : » Ко хоће да иде за мном , нека се одрекне самога себе , нека узме свој крст и пође за мном .
41008035	Јер , ко хоће да спасе свој живот , изгубиће га , а ко изгуби свој живот ради мене и еванђеља , спашће га .
41008036	Шта вреди човеку да добије цео свет , а свом животу науди ?
41008037	Шта човек може дати у замену за свој живот ?
41008038	» Ко се у овом прељубничком и грешном нараштају постиди мене и мојих речи , и њега ће се постидети Син човечији када дође у слави свога Оца са светим анђелима .
41009001	» Истину вам кажем « , рече им , » неки који овде стоје неће окусити смрти док не виде како Божије царство долази у сили . «
41009002	Шест дана касније , Исус са собом поведе Петра , Јакова и Јована , Доведе их на једну високу гору , где су били сасвим сами , и пред њима се преобрази .
41009003	Одећа му постаде сјајна и блиставо бела — таква да је ниједан белилац на земљи не би могао тако избелити .
41009004	Тада се пред њима појавише Илија и Мојсије и почеше да разговарају са Исусом .
41009005	Петар рече Исусу : » Раби , добро је што смо овде . Подићи ћемо три сенице : теби једну , Мојсију једну и Илији једну . «
41009006	Није , наиме , знао шта друго да каже пошто их је обузео страх .
41009007	Тада се појави облак и засени их , а из облака се зачу глас : » Ово је мој љубљени Син ! Њега слушајте ! «
41009008	И одједном , кад се обазреше , поред себе не видеше више никог осим Исуса .
41009009	Док су силазили са горе , Исус им заповеди да ником не причају шта су видели док Син човечији не устане из мртвих .
41009010	Они то задржаше за себе , али су међу собом расправљали шта значи » устати из мртвих « .
41009011	Зато упиташе Исуса : » Зашто учитељи закона говоре да прво треба да дође Илија ? «
41009012	» Додуше , заиста ће прво доћи Илија и све обновити « , рече им он . » Али , зашто је онда записано за Сина човечијега да ће много да препати и да ће бити одбачен ?
41009013	А ја вам кажем : Илија је дошао , а они су с њим учинили како им се прохтело , као што је за њега и записано . «
41009014	Када су стигли к осталим ученицима , видеше силан народ око њих и учитеље закона како с њима расправљају .
41009015	Чим је сав онај народ угледао Исуса , веома се изненадише , па притрчаше да га поздраве .
41009016	» О чему то расправљате с њима ? « упита их он .
41009017	А један из народа му одговори : » Учитељу , довео сам ти свога сина , који има духа немости .
41009018	Кад га спопадне , баца га на земљу , уста му се запене , шкргуће зубима и кочи се . Замолио сам твоје ученике да га истерају , али нису могли . «
41009019	» О , неверни нараштају « , рече им Исус , » докле ћу још морати да будем с вама ? Докле ћу још морати да вас подносим ? Доведите ми га . «
41009020	И они му га доведоше . Када је дух угледао Исуса , одмах протресе дечака , који паде на замљу и поче да се ваља на све стране , а на уста му удари пена .
41009021	» Колико дуго је већ овакав ? « упита Исус његовог оца . А овај рече : » Још од малих ногу .
41009022	И често га баца чак и у ватру и у воду да га убије . Него , ако можеш нешто да учиниш , смилуј нам се и помози нам . «
41009023	» Ако можеш ? « рече Исус . » Све је могуће ономе ко верује . «
41009024	А дечаков отац одмах повика : » Верујем ! Помози мојој невери ! «
41009025	Када је Исус видео да све више народа притрчава к њима , запрети нечистом духу рекавши му : » Душе немости и глувоће , заповедам ти : изађи из њега и никад више у њега не улази ! «
41009026	И дух повика , жестоко протресе дечака и изађе . А дечак остаде као мртав , па многи рекоше да је умро .
41009027	Али Исус га узе за руку и подиже га , и он устаде .
41009028	Када је ушао у кућу , његови ученици га насамо упиташе : » Зашто ми нисмо могли да га истерамо ? «
41009029	А Исус им одговори : » Ова врста само молитвом може да се истера . «
41009030	Када су отишли оданде , пролазили су кроз Галилеју . А Исус није желео да то неко дозна
41009031	пошто је учио своје ученике . » Сина човечијега ће предати људима у руке и они ће га убити « , говорио им је . » А кад га убију , он ће после три дана васкрснути . «
41009032	Али они нису разумели о чему говори , а плашили су се да га питају .
41009033	Када су стигли у Кафарнаум и када је ушао у кућу , Исус их упита : » О чему сте оно путем расправљали ? «
41009034	А они су ћутали , јер су путем један с другим расправљали о томе ко је највећи .
41009035	Тада Исус седе , позва к себи Дванаесторицу , па им рече : » Ко хоће да буде први , нека буде међу свима последњи и свима служитељ . «
41009036	Онда узе једно дете , постави га међу њих , загрли га , па им рече :
41009037	» Ко год прими једно овакво дете у моје име , мене прима . А ко прима мене , не прима мене , него Онога који ме је послао . «
41009038	» Учитељу « , рече му Јован , » видели смо једнога како у твоје име истерује демоне . Забранили смо му , јер није један од нас . «
41009039	» Не браните му « , рече Исус , » јер нико ко у моје име учини чудо не може одмах рђаво да говори о мени .
41009040	Ко није против нас , тај је за нас .
41009041	Ко вам пружи чашу воде зато што сте Христови , истину вам кажем : неће изгубити своју награду . «
41009042	» Ко саблазни једнога од ових малених који у мене верују , боље би му било да му око врата обесе млински камен и да га баце у море .
41009043	Ако те твоја рука саблажњава , одсеци је . Боље ти је да у живот уђеш кљаст него да имаш обе руке , а одеш у пакао , у неугасиви огањ .
41009045	Ако те твоја нога саблажњава , одсеци је . Боље ти је да у живот уђеш хром него да имаш обе ноге , а будеш бачен у пакао .
41009047	Ако те твоје око наводи на грех , ископај га . Боље ти је да у Божије царство уђеш са једним оком него да имаш оба ока , а будеш бачен у пакао ,
41009048	где ‚ њихов црв не умире и огањ се не гаси ‘ .
41009049	Јер , свако ће бити посољен огњем .
41009050	» Со је добра . Али , ако со постане неслана , чиме ћете је зачинити ? Имајте соли у себи и будите у миру један с другим . «
41010001	Исус потом крену оданде , па оде у јудејске крајеве и преко реке Јордан . И опет му дође народ , а он их је , по свом обичају , учио .
41010002	Приђоше и неки фарисеји с намером да га искушају , па га упиташе : » Да ли човек сме да се разведе од своје жене ? «
41010003	А он им рече : » Шта вам је Мојсије заповедио ? «
41010004	» Мојсије је дозволио човеку да напише потврду о разводу и да се разведе « , одговорише они .
41010005	» Мојсије је ту заповест написао због окоролести вашег срца « , рече им Исус .
41010006	» Али , у почетку стварања Бог их ‚ створи мушко и женско ‘ .
41010007	‚ Зато ће човек оставити свога оца и мајку и сјединити се са својом женом ,
41010008	и двоје ће бити једно тело . ‘ Тако више нису двоје , него једно тело .
41010009	Нека , дакле , човек не раставља оно што је Бог сјединио . «
41010010	Када су опет били у кући , ученици га упиташе о овоме ,
41010011	а Исус им рече : » Ко се разведе од своје жене и ожени се другом , чини према њој прељубу .
41010012	А и она , ако се разведе од свога мужа и уда за другога , чини прељубу . «
41010013	Људи су му доносили децу да их дотакне , а ученици су их грдили .
41010014	Када је Исус то видео , наљути се , па им рече : » Пустите децу да ми приђу . Не спречавајте их , јер таквима припада Божије царство .
41010015	Истину вам кажем : ко Божије царство не прихвати попут малог детета , неће у њега ући . «
41010016	Онда загрли децу и благослови их , полажући на њих руке .
41010017	Када је Исус изашао на пут , притрча му један човек , паде пред њим на колена , па га упита : » Добри учитељу , шта треба да учиним да наследим вечни живот ? «
41010018	» Зашто ме зовеш добрим ? « упита га Исус . » Нико није добар осим јединога Бога .
41010019	Заповести знаш : ‚ Не убиј , Не учини прељубу , Не укради , Не сведочи лажно , Не превари , Поштуј свога оца и мајку . ‘ «
41010020	» Учитељу « , рече човек , » свега тога сам се држао од свога детињства . «
41010021	Исус га погледа и заволе , па му рече : » Једно ти недостаје : иди и продај све што имаш , па раздели сиромасима , и имаћеш благо на небу . Тада хајде за мном . «
41010022	А човек се на те речи смркну , па оде жалостан , јер је имао велико богатство .
41010023	Исус погледа унаоколо , па рече ученицима : » Како је тешко имућнима да уђу у Божије царство . «
41010024	А ученици се зачудише његовим речима . Стога им он опет рече : » Дечице , како је тешко ући у Божије царство .
41010025	Лакше је камили да прође кроз иглене уши него богаташу да уђе у Божије царство . «
41010026	А ученици се још више зачудише , па почеше међу собом да говоре : » Па ко онда може да се спасе ? «
41010027	Исус их погледа , па рече : » Људима је то немогуће , али Богу није , јер Богу је све могуће . «
41010028	» Ево « , поче Петар да му говори , » ми смо све оставили и пошли за тобом . «
41010029	» Истину вам кажем « , рече Исус , » нема ниједнога који је оставио кућу , или браћу , или сестре , или мајку , или оца , или децу , или њиве ради мене и ради еванђеља ,
41010030	а да сад , у овом времену , неће добити стоструко : куће , и браћу , и сестре , и мајке , и децу и њиве — уз прогоне — а у будућем свету , вечни живот .
41010031	Али , многи први , биће последњи , а последњи — први . «
41010032	Када су кренули путем који води у Јерусалим , а Исус ишао испред њих , ученици се зачудише , а оне који су ишли за њима обузе страх . Тада Исус опет одведе Дванаесторицу на страну , па поче да им говори о томе шта ће му се догодити :
41010033	» Ево , кренули смо у Јерусалим , где ће Син човечији бити предат првосвештеницима и учитељима закона , и они ће га осудити на смрт . Онда ће га предати паганима
41010034	и они ће му се ругати , пљувати га , избичевати и убити , а он ће после три дана васкрснути . «
41010035	Тада му приђоше Јаков и Јован , Зеведејеви синови . » Учитељу « , рекоше , » хоћемо да учиниш за нас оно што ћемо те замолити . «
41010036	А он их упита : » Шта хоћете да учиним за вас ? «
41010037	» Дај да један од нас у твојој слави седи теби здесна , а други слева « , одговорише они .
41010038	» Не знате шта тражите « , рече им Исус . » Можете ли да пијете из чаше из које ја пијем или да се крстите крштењем којим се ја крштавам ? «
41010039	А они рекоше : » Можемо . « Исус онда рече : » Пићете из чаше из које ја пијем и бићете крштени крштењем којим се ја крштавам .
41010040	Али није моје да одређујем ко ће седети са моје десне или леве стране . Та места припадају онима за које су припремљена . «
41010041	Када су то чула остала десеторица , почеше да се љуте на Јакова и Јована .
41010042	Тада их Исус позва к себи , па им рече : » Знате да они који се сматрају владарима народа , господаре њима , а великаши их држе под влашћу .
41010043	Али , нека међу вама не буде тако . Него , ко хоће да буде велик међу вама , нека вам буде служитељ ,
41010044	и ко хоће да буде први међу вама , нека свима буде слуга .
41010045	Јер , ни Син човечији није дошао да му служе , него да служи и да свој живот дâ као откупнину за многе . «
41010046	Потом стигоше у Јерихон . Док је Исус са својим ученицима и силним народом излазио из Јерихона , поред пута је седео слепи просјак Вартимеј — то јест син Тимејев .
41010047	Када је чуо да то пролази Исус Назарећанин , повика : » Исусе , Сине Давидов , смилуј ми се ! «
41010048	Многи га опоменуше да ућути , али он је још више викао : » Сине Давидов , смилуј ми се ! «
41010049	Исус се заустави и рече : » Позовите га . « И они позваше слепога рекавши му : » Само храбро ! Устани , зове те . «
41010050	A oн збаци свој огртач , скочи на ноге и приђе Исусу .
41010051	» Шта хоћеш да учиним за тебе ? « упита га Исус . » Рабуни « , одговори слепи , » да прогледам . «
41010052	А Исус му рече : » Иди . Твоја вера те је излечила . « И човек одмах прогледа и пође путем за Исусом .
41011001	Када су се приближили Јерусалиму и стигли до Витфаге и Витаније код Маслинске горе , Исус посла двојицу својих ученика
41011002	рекавши им : » Идите у село пред вама и чим уђете у њега , наћи ћете привезано магаре на коме још нико није јахао . Одвежите га и доведите .
41011003	А ако вас неко упита : ‚ Зашто то радите ? ‘ , реците му : ‚ Потребно је Господу , али он ће га одмах вратити овамо . ‘ «
41011004	И они одоше и нађоше магаре привезано за капију , напољу на улици , па га одвезаше .
41011005	А неки од оних који су тамо стајали упиташе их : » Шта то радите ? Зашто одвезујете то магаре ? «
41011006	Они им одговорише као што им је Исус рекао и ови их пустише .
41011007	Онда магаре доведоше Исусу , на њега ставише своје огртаче , а Исус га узјаха .
41011008	Многи по путу простреше своје огртаче , а други гране које су насекли по пољима .
41011009	Они који су ишли испред њега и они коју су ишли иза њега , викали су : » Хосана ! ‚ Благословен онај који долази у име Господа ! ‘
41011010	Благословено царство нашег оца Давида , које долази ! Хосана на висинама ! «
41011011	Исус уђе у Јерусалим , па оде у Храм и све разгледа . Али , пошто је већ било касно , крену са Дванаесторицом у Витанију .
41011012	Сутрадан , када су одлазили из Витаније , Исус огладне .
41011013	У даљини угледа олисталу смокву , па се упути према њој да нађе неки плод . Али , када је дошао до ње , не нађе ништа осим лишћа , јер није било време смоквама .
41011014	Тада рече смокви : » Не јео нико твоје плодове више никад ! « А то су чули и његови ученици .
41011015	Када су стигли у Јерусалим , Исус уђе у Храм и поче да истерује све који су тамо куповали и продавали и испреврта столове мењачима новца , а продавцима голубова клупе .
41011016	И ником није допуштао да кроз Храм пронесе било какву посуду .
41011017	Онда поче да их учи , говорећи им : » Зар није записано : ‚ Мој дом ће се звати дом молитве за све народе ‘ ? А ви сте од њега направили ‚ јазбину разбојничку ‘ . «
41011018	Чули су то и првосвештеници и учитељи закона , па почеше да траже начин да га убију , јер су га се бојали пошто се сав народ дивио његовом учењу .
41011019	Када је пало вече , Исус и његови ученици изађоше из града .
41011020	А ујутро , док су пролазили , видеше да се она смоква из корена осушила .
41011021	Петар се сети , па рече Исусу : » Раби , погледај ! Осушила се она смоква коју си проклео ! «
41011022	» Имајте вере у Бога « , рече им Исус .
41011023	» Истину вам кажем : ко год рекне овој гори : ‚ Иди и баци се у море ! ‘ — а не посумња у свом срцу , него верује да ће бити то што говори — биће му .
41011024	Зато вам кажем : све за шта се молите и што замолите , верујте да сте већ добили , и биће вам .
41011025	И док стојите и молите се , опраштајте ако имате нешто против неког , да и вама ваш небески Отац опрости ваше грешке . «
41011027	И опет дођоше у Јерусалим . Док је Исус ходао по Храму , приђоше му првосвештеници , учитељи закона и старешине ,
41011028	па га упиташе : » Којом влашћу ово чиниш и ко ти је дао власт да ово чиниш ? «
41011029	» И ја ћу вас нешто упитати « , рече им Исус , » па ако ми одговорите , рећи ћу вам којом влашћу ово чиним .
41011030	Да ли је Јованово крштење било са неба или од људи ? Одговорите ми . «
41011031	А они почеше о томе да расправљају међу собом , говорећи : » Ако кажемо : ‚ Са неба ‘ , он ће рећи : ‚ Зашто му онда нисте веровали ? ‘
41011032	А да кажемо : ‚ Од људи … ? ‘ « Плашили су се народа , јер су сви сматрали да је Јован заиста пророк .
41011033	Зато одговорише Исусу : » Не знамо . « Тада им Исус рече : » Онда ни ја нећу рећи вама којом влашћу ово чиним . «
41012001	Потом Исус поче да им говори у причама : » Један човек засадио виноград , оградио га плотом , ископао муљачу и сазидао стражарску кулу , па га изнајмио неким виноградарима и отпутовао .
41012002	Кад је дошло време бербе , посла он виноградарима слугу да од њих узме део виноградских плодова .
41012003	Али виноградари зграбише слугу , па га претукоше и отераше празних руку .
41012004	Он им онда посла другог слугу . Њега виноградари изудараше по глави и извргоше руглу .
41012005	Он посла и трећег слугу — њега убише . И посла још многе , а виноградари једне претукоше , а друге убише .
41012006	» Имао је још само једнога — свог љубљеног сина . На крају посла и њега , говорећи себи : ‚ Мог сина ће поштовати . ‘
41012007	» Али виноградари рекоше један другом : ‚ Ово је наследник . Хајде да га убијемо , па ће наследство бити наше . ‘
41012008	И зграбише га , па га убише и избацише из винограда .
41012009	» Шта ће , дакле , учинити власник винограда ? Доћи ће и побити виноградаре , а виноград ће дати другима .
41012010	» Зар нисте ово читали у Писму : ‚ Камен који градитељи одбацише постаде камен угаони .
41012011	Господ то учини и то је дивно у нашим очима ‘ ? «
41012012	А они су тражили начин да га ухвате , јер су знали да је ову причу испричао против њих . Али бојали су се народа , па га оставише и одоше .
41012013	Онда му послаше неке фарисеје и иродовце да га ухвате у речи .
41012014	» Учитељу « , рекоше му ови кад су дошли , » знамо да си истинољубив и да се ни на кога не обазиреш , јер не гледаш ко је ко , већ у складу са истином учиш народ Божијем путу . Да ли је право да се цару даје порез или није ? Да ли да га дамо или не ? «
41012015	Али Исус је знао да су лицемерни , па им рече : » Зашто ме искушавате ? Донесите ми динар да га погледам . «
41012016	Они донеше , а он их упита : » Чији је ово лик и натпис ? « » Царев « , рекоше му они .
41012017	Тада им Исус рече : » Дајте цару царево , а Богу Божије . « А они му се задивише .
41012018	Онда дођоше к њему и садукеји , који кажу да нема васкрсења , па га упиташе :
41012019	» Учитељу , Мојсије нам је написао да ако неком умре брат и остави жену , али не остави деце , његов брат треба да се ожени том женом и подигне потомство своме брату .
41012020	» Била су седморица браће . Први се оженио и умро , али није оставио потомство .
41012021	Његову удовицу је узео други брат , па је и он умро без потомства . Исто се десило и са трећим .
41012022	И ниједан од седморице није оставио потомство . На крају је умрла и жена .
41012023	О васкрсењу — када васкрсну — чија ће она бити , пошто је свој седморици била жена ? «
41012024	» У заблуди сте « , рече им Исус , » зато што не знате ни Писма ни Божију силу .
41012025	Јер , када људи устану из мртвих , неће се ни женити ни удавати , него ће бити као анђели на небу .
41012026	А о мртвима , да васкрсавају — зар нисте у Мојсијевој књизи читали оно о грму , када је Бог рекао Мојсију : ‚ Ја сам Бог Авраамов , Бог Исааков и Бог Јаковљев . ‘
41012027	Он није Бог мртвих , него живих . У великој сте заблуди . «
41012028	Тада приђе један учитељ закона , који их је чуо како расправљају . Видевши да им је Исус добро одговорио , упита га : » Која је најважнија од свих заповести ? «
41012029	» Ова је најважнија « , одговори Исус , » ‚ Чуј , Израеле ! Господ , наш Бог , Господ је један !
41012030	Воли Господа , свога Бога , свим својим срцем , свом својом душом , свим својим умом и свом својом снагом . ‘
41012031	А друга је : ‚ Воли свога ближњега као самога себе . ‘ Нема већих заповести од ових . «
41012032	» Лепо речено , учитељу « , рече му учитељ закона . » У праву си кад кажеш да је Бог само један и да нема другог осим њега .
41012033	Волети га свим својим срцем , свим својим умом и свом својом снагом , и волети ближњега као самога себе важније је од свих паљеница и кланих жртава . «
41012034	Видевши да је човек разумно одговорио , Исус му рече : » Ниси далеко од Божијег царства . « И нико се више није усудио да га нешто пита .
41012035	Док је учио народ у Храму , Исус упита : » Зашто учитељи закона говоре да је Христос Давидов син ?
41012036	Сам Давид рече у Светом Духу : ‚ Рече Господ моме Господу : седи ми здесна док твоје непријатеље не положим под твоје ноге . ‘
41012037	Дакле , сâм Давид га зове Господом . Како он онда може да му буде син ? « А силан народ га је са уживањем слушао .
41012038	Учећи их , Исус рече : » Чувајте се учитељâ закона . Они воле да иду у дугим огртачима , да их поздрављају на трговима ,
41012039	прва седишта у синагогама и почасна места на гозбама .
41012040	Они прождиру удовичке куће и размећу се дугим молитвама . Такви ће бити најстроже кажњени . «
41012041	Исус седе преко пута храмске ризнице и поче да посматра људе како у њу стављају новац . А многи богаташи су стављали много .
41012042	Дође и једна сиромашна удовица и стави два лептона , то јест један кодрант .
41012043	Тада Исус позва к себи своје ученике , па им рече : » Истину вам кажем : ова сиромашна удовица је ставила више од свих који су стављали у ризницу .
41012044	Јер , сви су они ставили од свога вишка , а она је од своје сиротиње ставила све — све што је имала за живот . «
41013001	Када је Исус излазио из Храма , један од његових ученика му рече : » Учитељу , види ! Какво камење и какво здање ! «
41013002	А Исус му рече : » Гледаш овo великo здање ? Неће овде остати ни камен на камену који неће бити разваљен . «
41013003	Док је седео на Маслинској гори , преко пута Храма , Петар , Јаков , Јован и Андреја га упиташе насамо :
41013004	» Реци нам , када ће то бити и који ће бити знак да ће се све то испунити ? «
41013005	» Пазите да вас нико не заведе « , поче Исус да им говори .
41013006	» Многи ће доћи у моје име и говорити : ‚ Ја сам ‘ и многе ће завести .
41013007	Када чујете за ратове и гласине о ратовима , не узнемиравајте се , јер то мора да се догоди , али то још није крај .
41013008	Народ ће се дићи против народа и царство против царства . И биће земљотреса на разним местима , и биће глади . То је само почетак порођајних мука .
41013009	» Чувајте се ! Предаваће вас судовима и батинати вас по синагогама . Због мене ће вас изводити пред намеснике и цареве — за сведочанство њима .
41013010	Еванђеље прво мора да се проповеда свим народима .
41013011	А када вас буду водили да вас предају , немојте унапред да се бринете шта ћете рећи , него говорите оно што вам тога часа буде дато . Јер , нећете говорити ви , већ Свети Дух .
41013012	» Брат ће брата предавати да га убију , а отац дете . Деца ће се дизати против родитеља и убијати их .
41013013	И сви ће вас мрзети због мога имена . Али , ко истраје до краја , биће спасен . «
41013014	» А када видите да ‚ грозота пустошења ‘ стоји тамо где јој није место « — ко ово чита , нека схвати — » нека тада они који буду у Јудеји беже у брда .
41013015	Ко се затекне на крову , нека не силази и не улази у кућу да нешто узме ,
41013016	и ко се затекне у пољу , нека се не враћа да узме огртач .
41013017	Тешко трудницама и дојиљама тих дана !
41013018	Молите се да то не буде у зиму ,
41013019	јер ће тих дана настати невоља какве није било од почетка , када је Бог створио свет , до сада , нити ће је бити .
41013020	И да Господ није скратио те дане , нико се не би спасао . Али скратио их је ради изабраних , ради оних које је изабрао .
41013021	» Ако вам тада неко каже : ‚ Ево Христа овде ! ‘ или : ‚ Ено га онде ! ‘ , не верујте .
41013022	Јер , појавиће се лажни христоси и лажни пророци и чинити знамења и чуда да би , ако могу , завели изабране .
41013023	Чувајте се , дакле . Све сам вам унапред рекао . «
41013024	» А тих дана — после ове невоље — ‚ сунце ће потамнети и месец више неће сјати ,
41013025	падаће звезде са неба и небеске силе биће уздрмане ‘ .
41013026	» Тада ће људи видети Сина човечијега како у облацима долази са великом силом и славом .
41013027	Он ће тада послати анђеле и скупити своје изабране са све четири стране света , од краја земље до краја неба .
41013028	» А од смокве научите ово : чим јој гране омекшају и олистају , знате да је лето близу .
41013029	Тако , када видите да се све ово догађа , знајте да је близу , пред вратима .
41013030	Истину вам кажем : овај нараштај неће проћи док се све ово не догоди .
41013031	Небо и земља ће проћи , али моје речи неће проћи . «
41013032	» А о том дану или о том часу не зна нико — ни анђели на небу ни Син , него само Отац .
41013033	Будно пазите , јер не знате када ће то време доћи .
41013034	То је као када човек одлази на пут : остави кућу , овласти слуге и сваком одреди његов посао , а вратару нареди да бди .
41013035	Бдите , дакле , јер не знате када ће господар куће доћи — да ли увече , или у поноћ , или кад се петлови огласе , или изјутра —
41013036	да вас , ако изненада дође , не затекне на спавању .
41013037	» А то што вама кажем , свима кажем : бдите . «
41014001	Била су два дана до Пасхе и Празника бесквасног хлеба . Првосвештеници и учитељи закона тражили су начин да Исуса на превару ухвате и убију .
41014002	» Али не за време празника « , говорили су , » да се народ не побуни . «
41014003	А Исус је био у Витанији , у кући Симона Губавца . Док је лежао за трпезом , дође једна жена са посудом од алабастера пуном скупоцене мирисне помасти од чистог нарда , па разби посуду и изли помаст на његову главу .
41014004	А неки почеше да негодују , говорећи један другом : » Чему то расипање помасти ?
41014005	Та помаст је могла да се прода за више од триста динара , па да се то раздели сиромасима . « И строго је изгрдише .
41014006	» Пустите је « , рече Исус . » Зашто је гњавите ? Учинила ми је нешто лепо .
41014007	Јер , сиромахе ћете увек имати са собом и моћи ћете да им помогнете кад год хоћете , али мене нећете увек имати .
41014008	Она је учинила што је могла : унапред ми је помазала тело за сахрану .
41014009	Истину вам кажем : где год се , у целом свету , буде проповедало еванђеље говориће се и о овоме што је она учинила , у спомен на њу . «
41014010	Тада Јуда Искариотски , један од Дванаесторице , оде првосвештеницима да им изда Исуса .
41014011	А они , када су то чули , обрадоваше се и обећаше да ће му дати новца , па он поче да тражи повољну прилику да га изда .
41014012	Првог дана Празника бесквасног хлеба , када се жртвује пасхално јагње , ученици упиташе Исуса : » Где хоћеш да одемо и да ти спремимо да једеш пасхалну вечеру ? «
41014013	Он тада посла двојицу својих ученика рекавши им : » Идите у град и тамо ће вас срести човек који носи крчаг воде . Идите за њим ,
41014014	па где уђе , тамо реците домаћину : ‚ Учитељ пита : » Где ми је гостинска соба у којој ћу јести пасхалну вечеру са својим ученицима ? « ‘
41014015	И он ће вам показати велику , намештену и спремљену собу на спрату . Тамо нам спремите . «
41014016	И ученици изађоше и одоше у град и нађоше све онако како им је Исус и рекао , па спремише пасхалну вечеру .
41014017	Када је пало вече , Исус оде онамо са Дванаесторицом .
41014018	» Истину вам кажем « , рече он док су лежали за трпезом и јели , » један од вас ће ме издати , један који са мном једе . «
41014019	Они се ражалостише , па почеше један за другим да га питају : » Да нећу ја ? «
41014020	» Један од Дванаесторице « , рече им он , » који са мном умаче у зделу .
41014021	Син човечији ће , додуше , отићи као што је за њега написано , али тешко оном човеку који изда Сина човечијега : боље би му било да се није ни родио . «
41014022	Док су јели , Исус узе хлеб , благослови га и изломи , па им га даде , говорећи : » Узмите — ово је моје тело . «
41014023	Онда узе чашу , захвали Богу и даде им је , па су сви из ње пили .
41014024	» Ово је моја крв « , рече им , » крв савеза , која се пролива за многе .
41014025	Истину вам кажем : више нећу пити од лозиног рода до онога дана када ћу га , новог , пити у Божијем царству . «
41014026	Затим отпеваше хвалоспев , па одоше на Маслинску гору .
41014027	» Сви ћете се саблазнити « , рече им Исус . » Јер , записано је : ‚ Ударићу пастира , и овце ће се раштркати . ‘
41014028	Али , после свог васкрсења , отићи ћу пред вама у Галилеју . «
41014029	А Петар му рече : » Ако се сви и саблазне , ја нећу ! «
41014030	» Истину ти кажем « , рече му Исус , » данас , још ове ноћи , пре него што се петао два пута огласи , ти ћеш ме се три пута одрећи . «
41014031	Али Петар је још упорније говорио : » Ако треба и да умрем с тобом , нећу те се одрећи . « А тако рекоше и сви остали .
41014032	Тада одоше на место које се зове Гетсиманија . » Седите овде док се ја помолим « , рече Исус својим ученицима ,
41014033	па са собом поведе Петра , Јакова и Јована . Обузеше га велик страх и тескоба ,
41014034	па им рече : » Душа ми је насмрт жалосна . Останите овде и бдите . «
41014035	Потом оде мало даље , паде ничице , молећи се да га , ако је могуће , тај час мимоиђе .
41014036	» Аба , Оче « , говорио је , » ти све можеш . Отклони ову чашу од мене . Али , нека не буде моја воља , него твоја . «
41014037	Потом се врати и нађе их како спавају . » Симоне « , рече Петру , » зар спаваш ? Зар ниси могао ни један сат да пробдиш ?
41014038	Бдите и молите се , да не паднете у искушење . Дух је , додуше , вољан , али је тело слабо . «
41014039	Онда опет оде и помоли се , изговоривши исте речи .
41014040	Када се опет вратио , нађе их како спавају . Очи су им се склапале , па нису знали шта да му одговоре .
41014041	Када се трећи пут вратио , рече им : » Зар још спавате и одмарате се ? Доста је било ! Дошао је час ! Ево , Сина човечијега предају грешницима у руке .
41014042	Устајте ! Хајдемо ! Ево мој издајник долази . «
41014043	И док је он још говорио , стиже Јуда , један од Дванаесторице , и с њим , с мачевима и тољагама , светина коју су послали првосвештеници , учитељи закона и старешине .
41014044	А његов издајник је с њима уговорио знак : » Кога пољубим — тај је « , рекао је . » Њега ухватите и одведите под стражом . «
41014045	И чим је дошао , приђе Исусу и рече : » Раби « , и пољуби га .
41014046	Тада људи пограбише Исуса и ухватише га .
41014047	А један од присутних потеже мач , удари првосвештениковог слугу и одсече му ухо .
41014048	Исус им рече : » Изашли сте као неког разбојника да ме ухватите , с мачевима и тољагама .
41014049	Сваког дана сам био с вама и учио народ у Храму , и нисте ме ухватили . Али , Писма треба да се испуне . «
41014050	Тада га сви оставише и побегоше .
41014051	А за њим је ишао један младић , огрнут чаршавом преко голог тела . И њега зграбише ,
41014052	али он збаци чаршав и побеже го .
41014053	Исуса одведоше првосвештенику , па се окупише сви првосвештеници , старешине и учитељи закона .
41014054	А Петар је на одстојању ишао за Исусом све до првосвештениковог дворишта , па је тамо сео са слугама и грејао се поред ватре .
41014055	Првосвештеници и цео Синедрион тражили су неки доказ против Исуса , да би могли да га погубе , али га не нађоше .
41014056	Многи су , наиме , лажно сведочили против њега , али им се сведочења нису слагала .
41014057	Тада устадоше неки , па лажно посведочише против њега говорећи :
41014058	» Чули смо га како говори : ‚ Порушићу овај храм саграђен људским рукама , па ћу за три дана подићи други , који неће бити саграђен рукама . ‘ «
41014059	Али ни у том сведочењу се не сложише .
41014060	Онда устаде првосвештеник , стаде у средину , па упита Исуса : » Зар нећеш ништа да одговориш ? Шта то ови сведоче против тебе ? «
41014061	Али Исус је ћутао и ништа није одговарао . Тада га првосвештеник упита : » Јеси ли ти Христос , Син Благословенога ? «
41014062	» Ја сам « , одговори Исус . » И видећете Сина човечијега како седи Силноме здесна и долази са небеским облацима . «
41014063	На то првосвештеник раздера своју кошуљу и рече : » Шта нам још требају сведоци !
41014064	Чули сте хулу ! Шта мислите ? « И они сви пресудише да је заслужио смрт .
41014065	Онда неки почеше да га пљују , да му покривају лице и да га ударају песницама , говорећи му : » Пророкуј ! « Потом га пограбише слуге и ишамараше га .
41014066	Док је Петар био доле у дворишту , дође једна од првосвештеникових слушкиња .
41014067	Она виде Петра како се греје , па га загледа и рече : » И ти си био с оним Назарећанином , Исусом ! «
41014068	Али он то порече говорећи : » Нити знам , нити разумем шта говориш « , па изађе у предње двориште . А петао се огласи .
41014069	Она слушкиња га опет угледа , па поче да говори онима који су тамо стајали : » Овај је један од њих ! «
41014070	А Петар то опет порече . Мало касније , они који су тамо стајали рекоше Петру : » Ти си заиста један од њих , јер си и ти Галилејац ! «
41014071	А он поче на себе да призива проклетства и да се заклиње : » Не познајем човека о коме говорите ! «
41014072	Истог часа петао се огласи по други пут и Петар се сети речи које му је Исус рекао : » Пре него што се петао два пута огласи , ти ћеш ме се три пута одрећи « , и бризну у плач .
41015001	Одмах ујутро , првосвештеници , заједно са старешинама , учитељима закона и целим Синедрионом , донеше одлуку , па Исуса везаше , одведоше и предадоше Пилату .
41015002	» Јеси ли ти цар Јудеја ? « упита га Пилат . » Тако је као што кажеш « , одговори му Исус ,
41015003	а првосвештеници почеше за много тога да га оптужују .
41015004	Онда га Пилат опет упита : » Зар нећеш да одговориш ? Видиш ли за шта те све оптужују ? «
41015005	Али Исус више ништа не одговори , па се Пилат веома зачуди .
41015006	А Пилат је у време празника ослобађао затвореника којег би му затражили .
41015007	Тада је у оковима , заједно са побуњеницима који су починили убиство у побуни , био и човек по имену Варава .
41015008	Народ дође , па поче од Пилата да тражи оно што им је он о празнику обично чинио .
41015009	Пилат их упита : » Хоћете ли да вам ослободим цара Јудеја ? «
41015010	Знао је , наиме , да су Исуса првосвештеници предали из зависти .
41015011	Али првосвештеници наговорише народ да траже да им радије ослободи Вараву .
41015012	Пилат их опет упита : » А шта хоћете да урадим са оним кога зовете цар Јудеја ? «
41015013	А они повикаше : » Распни га ! «
41015014	» Какво је зло учинио ? « упита их Пилат . Али они још гласније повикаше : » Распни га ! «
41015015	Желећи да угоди народу , Пилат им ослободи Вараву , а Исуса избичева , па га предаде да га распну .
41015016	Тада војници одведоше Исуса у унутрашњост двора , то јест у преторијум , па сазваше целу чету .
41015017	Огрнуше га пурпурним плаштом , исплетоше венац од трња и ставише му га на главу ,
41015018	па почеше да га поздрављају : » Здраво , царе Јудеја ! «
41015019	Потом су га ударали трском по глави , пљували га и клањали му се падајући на колена .
41015020	Када су престали да му се ругају , скинуше пурпурни плашт с њега и обукоше га у његову одећу , па га изведоше напоље да га распну .
41015021	А једног човека , Симона Киринца , Александровог и Руфовог оца , који је онуда пролазио враћајући се са поља , натераше да понесе Исусов крст .
41015022	Тада Исуса доведоше на место Голготу — што значи » Лобањско место « —
41015023	па му дадоше вина помешаног са смирном , али га он не узе .
41015024	Онда га распеше , па разделише његову одећу , бацајући коцку за њу — ко ће шта да узме .
41015025	Када су га распели , било је девет сати ујутро .
41015026	А на једном натпису била је написана његова кривица : цар јудеја .
41015027	С њим распеше и два разбојника — једног с његове десне , а другог с леве стране .
41015029	А пролазници су га вређали . Махали су главама и говорили : » Еј , ти који рушиш Храм и градиш га за три дана ,
41015030	спаси самога себе ! Сиђи са крста ! «
41015031	Слично су му се ругали и првосвештеници и , заједно с учитељима закона , један другом говорили : » Друге је спасао , а себе не може да спасе !
41015032	Па нека сада Христос , цар Израела , сиђе са крста — да видимо , па да поверујемо . « А вређали су га и они који су с њим били распети .
41015033	У подне завлада тама по целој земљи , све до три сата .
41015034	У три сата Исус из свега гласа повика : » Елои , елои , лама сабахтани ? « — што значи » Боже мој , Боже мој , зашто си ме оставио ? «
41015035	Чули су то неки који су тамо стајали , па рекоше : » Гле , зове Илију ! «
41015036	Један отрча и натопи сунђер сирћетом , натаче га на трску , па даде Исусу , говорећи : » Пустите , да видимо да ли ће Илија доћи да га скине ! «
41015037	А Исус повика из свега гласа и издахну .
41015038	Тада се завеса у Храму расцепи надвоје , од врха до дна .
41015039	Када је капетан , који је стајао према њему , чуо његов узвик и видео како је издахнуо , рече : » Овај човек је заиста био Син Божији ! «
41015040	А то су издалека посматрале и неке жене . Међу њима су биле Марија Магдалина , Марија мајка Јакова млађег и Јосије , и Салома
41015041	— које су ишле за Исусом када је био у Галилеји и служиле му — и још многе друге жене које су с њим дошле у Јерусалим .
41015042	Када је пало вече , пошто је био Дан припреме , то јест дан уочи суботе ,
41015043	дође Јосиф из Ариматеје , угледан члан Већа , који је и сам ишчекивао Божије царство , па смело уђе к Пилату и затражи Исусово тело .
41015044	Пилат се зачуди да је Исус већ умро , па позва к себи капетана и упита га да ли је умро одавно .
41015045	Када је од капетана сазнао да јесте , поклони мртво тело Јосифу .
41015046	Јосиф купи платно , скину Исуса са крста , уви га у платно и положи у гроб који је био усечен у стени , па на улаз у гроб наваља камен .
41015047	А Марија Магдалина и Марија Јосијина мајка гледале су где је положен .
41016001	Када је субота прошла , Марија Магдалина , Марија Јаковљева мајка и Салома купише мирисне помасти да би могле да оду и помажу Исусово тело ,
41016002	па рано ујутро првог дана седмице — чим је изашло сунце — дођоше на гроб .
41016003	» Ко ће да нам одваља камен са улаза у гроб ? « говориле су међу собом .
41016004	Али , кад боље погледаше , видеше да је камен , који је био веома велик , већ одваљан .
41016005	Када су ушле у гроб , угледаше једног младића у дугом белом огртачу како седи са десне стране и препадоше се .
41016006	» Не бојте се « , рече им он . » Ви тражите Исуса Назарећанина , који је распет . Он је васкрсао и није овде . Ево места где су га положили .
41016007	Него , идите и реците његовим ученицима и Петру : ‚ Он иде пред вама у Галилеју . Тамо ћете га видети , баш као што вам је и рекао . ‘ «
41016008	И оне изађоше , па побегоше од гроба , јер их обузе страх и трепет . И ником ништа не рекоше , јер су се бојале .
41016009	Пошто је васкрсао рано ујутро првог дана седмице , Исус се прво показа Марији Магдалини , из које је био истерао седам демона .
41016010	Она оде и то јави онима који су били с њим , а који су сада туговали и плакали .
41016011	Када су они чули да је Исус жив и да га је она видела , не повероваше .
41016012	После тога се Исус , у другом обличју , показа двојици од њих док су ишли у једно село .
41016013	Они се вратише и то јавише осталима , али они ни њима не повероваше .
41016014	Касније се Исус показа Једанаесторици док су били за трпезом и укори их због њихове невере и окорелог срца , јер нису поверовали онима који су га видели васкрслог из мртвих .
41016015	» Идите по целом свету « , рече им , » и проповедајте еванђеље сваком створењу .
41016016	Ко поверује и крсти се , биће спасен , а ко не поверује , биће осуђен .
41016017	А ова знамења ће пратити оне који поверују : у моје име ће истеривати демоне ; говориће новим језицима ;
41016018	узимаће змије рукама ; ако попију нешто смртоносно , то им неће наудити ; полагаће руке на болесне и ови ће оздравити . «
41016019	И пошто им то рече , Господ Исус би вазнет на небо , па седе здесна Богу .
41016020	Ученици одоше да свуда проповедају , а Господ им је помагао и потврђивао Реч знамењима која су је пратила .
42001001	Многи су предузели да опишу догађаје који су се одиграли међу нама
42001002	онако како су нам их пренели они који су од почетка били очевици и слуге Речи ,
42001003	па сам и ја , уважени Теофиле — пошто сам од почетка све пажљиво испитао — наумио да ти напишем све по реду ,
42001004	да увидиш веродостојност онога о чему си поучен .
42001005	У време јудејског цара Ирода живео је свештеник по имену Захарија . Он је био из Авијиног свештеничког реда , а и његова жена , по имену Јелисавета , била је Ааронов потомак .
42001006	Обоје су били праведни у Божијим очима , јер су беспрекорно извршавали све Господње заповести и прописе .
42001007	Деце нису имали пошто је Јелисавета била нероткиња , а и једно и друго су већ били зашли у године .
42001008	Када је једном Захарија обављао службу као свештеник пред Богом по распореду свога реда ,
42001009	паде на њега коцка — по свештеничком обичају — да уђе у Господњи Храм и запали кâд .
42001010	А у време кађења , сав окупљени народ молио се напољу .
42001011	Тада се Захарији појави Господњи анђео , стојећи с десне стране кадионог жртвеника .
42001012	Када је Захарија угледао анђела , узнемири се и обузе га страх .
42001013	Али анђео му рече : » Не бој се , Захарија , јер је твоја молитва услишена . Твоја жена Јелисавета родиће ти сина , а ти му дај име Јован .
42001014	Он ће ти бити радост и весеље , и многи ће се радовати кад се он роди ,
42001015	јер ће бити велик у Господњим очима . Неће пити ни вино ни друга опојна пића , а биће испуњен Светим Духом већ у мајчиној утроби .
42001016	Он ће многе Израелце окренути њиховом Господу Богу
42001017	и ићи пред њим у Илијином духу и сили , да срце очева окрене њиховој деци , а непокорне разборитости праведника — да припреми Господу народ спреман . «
42001018	Тада Захарија упита анђела : » По чему ћу то знати ? Стар сам човек , а и жена ми је зашла у године . «
42001019	» Ја сам Гаврило « , одговори му анђео и рече : » Ја стојим пред Богом , а послан сам да говорим с тобом и да ти објавим ову радосну вест .
42001020	А ево , занемећеш и нећеш моћи да говориш све до оног дана када ће се ово догодити , јер ниси поверовао мојим речима , које ће се обистинити у своје време . «
42001021	А народ је чекао Захарију и чудио се што се толико задржао у Храму .
42001022	Када је изашао , није могао да им говори и они увидеше да је у Храму имао виђење . Он им се обрати знацима , али остаде нем .
42001023	Када су се завршили дани његове службе , Захарија се врати кући .
42001024	После тога његова жена Јелисавета затрудне и пет месеци се крила .
42001025	» Господ је то учинио за мене « , говорила је , » у дане када ме је погледао и уклонио са мене срамоту међу људима . «
42001026	У шестом месецу Јелисаветине трудноће , Бог посла анђела Гаврила у галилејски град Назарет ,
42001027	девојци по имену Марија . Она је била верена са човеком који се звао Јосиф , а био је из куће Давидове .
42001028	Гаврило уђе к њој и рече јој : » Здраво , ти која си стекла милост ! Господ је с тобом ! «
42001029	Она се узнемири због ових речи , размишљајући шта би овај поздрав могао да значи .
42001030	» Не бој се , Марија « , рече јој анђео , » јер си нашла милост код Бога .
42001031	Ево , зачећеш и родити сина , и даћеш му име Исус .
42001032	Биће велик и зваће се Син Свевишњега . Господ Бог ће му дати престо његовог оца Давида
42001033	и он ће довека владати над Јаковљевим народом и његовом царству неће бити краја . «
42001034	Тада Марија упита анђела : » Како то може бити кад сам још девица ? «
42001035	» Свети Дух ће сићи на тебе « , одговори јој анђео , » и сенка силe Свевишњега ће пасти на тебе . Тако ће се то свето дете које ће се родити звати Син Божији .
42001036	Ено и твоја рођака Јелисавета је зачела сина у својој старости , и она , коју зову нероткињом , већ је у шестом месецу .
42001037	Јер , Богу ништа није немогуће . «
42001038	» Служитељка сам Господња « , рече Марија . » Нека ми буде како си рекао . « И анђео оде од ње .
42001039	Тих дана Марија се спреми и пожури у горски крај , у један град у Јудеји ,
42001040	и тамо уђе у Захаријину кућу , па поздрави Јелисавету .
42001041	Када је Јелисавета чула Маријин поздрав , у утроби јој заигра дете и она се испуни Светим Духом ,
42001042	па гласно узвикну : » Благословена си међу женама и благословено дете које ћеш родити !
42001043	Чиме сам заслужила да мајка мога Господа долази к мени ?
42001044	Чим је глас твога поздрава допро до мојих ушију , у мени је од радости заиграло дете .
42001045	И благо теби , јер си поверовала да ће се испунити оно што ти је Господ рекао . «
42001046	А Марија рече : » Моја душа велича Господа
42001047	и мој дух кличе у Богу , мом Спаситељу ,
42001048	јер је видео понизност своје служитељке . Од сада ће ме сви нараштаји звати срећном ,
42001049	јер је Силни за мене учинио велика дела . Његово име је свето
42001050	и он је из поколења у поколење милостив онима који га се боје .
42001051	Силна је дела учинио својом десницом . Распршио је охоле и њихову уображеност ,
42001052	владаре збацио с престола , а понизне узвисио .
42001053	Гладне је наситио добрима , а богате отпустио празних руку .
42001054	Дошао је да помогне своме слузи Израелу ,
42001055	сетио се да буде милостив Аврааму и његовим потомцима довека , као што је и обећао нашим праоцима . «
42001056	И Марија остаде са Јелисаветом око три месеца , па се врати кући .
42001057	Када је дошло време да се Јелисавета породи , она роди сина .
42001058	А њени суседи и рођаци су чули да јој је Господ указао велику милост , па су се радовали с њом .
42001059	Осмога дана дођоше да обрежу дете и хтедоше да му , по оцу , надену име Захарија .
42001060	Али његова мајка рече : » Не , зваће се Јован . «
42001061	» Нико од твојих рођака се тако не зове « , рекоше јој ,
42001062	а онда знаковима упиташе његовог оца како би он желео да се дете зове .
42001063	Захарија затражи плочицу за писање и написа : » Име му је Јован . « И сви се зачудише .
42001064	Њему се сместа отворише уста и одвеза језик , па поче да говори славећи Бога ,
42001065	а страх обузе све суседе . Људи су по целом јудејском горју говорили о свему томе
42001066	и ко год је то чуо , чудио се и питао : » Шта ли ће то бити од тога детета ? « јер је Господња рука била с њим .
42001067	Његов отац Захарија се испуни Светим Духом , па је пророковао :
42001068	» Нека је благословен Господ , Бог Израелов , што је дошао да избави свој народ
42001069	и што нам је подигао моћног Спаситеља у кући свога слуге Давида ,
42001070	као што је давно рекао кроз уста својих светих пророка
42001071	да ће нас спасти од наших непријатеља и од руке свих који нас мрзе ,
42001072	да ће се смиловати нашим праоцима и сетити се свога светог савеза ,
42001073	заклетве којом се заклео нашем оцу Аврааму —
42001074	да ће нас избавити из руку непријатељâ и дати нам да му служимо без страха ,
42001075	у светости и праведности пред њим свих дана нашега живота .
42001076	А ти ћеш се , дете , звати пророк Свевишњега , јер ћеш ићи пред Господом да му припремиш пут ,
42001077	да обзнаниш његовом народу да је спасење у опроштењу њихових греха
42001078	због велике самилости нашега Бога којим ће нам доћи светлост са неба
42001079	да засветли онима који живе у тами и у сенци смрти и усмери наше ноге на пут мира . «
42001080	Дечак је растао и јачао духом . Боравио је у пустињи све до дана када је јавно иступио пред Израел .
42002001	У то време цар Август издаде наредбу да се попише становништво целог света .
42002002	Био је то први попис извршен док је Квириније управљао Сиријом .
42002003	Сви су ишли да се попишу , свако у свој град ,
42002004	па тако и Јосиф из града Назарета у Галилеји оде у Јудеју , у Давидов град Витлејем — јер је био из Давидове куће и лозе —
42002005	да се упише са својом вереницом Маријом , која је била у другом стању .
42002006	Док су били тамо , дође време да се Марија породи ,
42002007	и она роди свога сина првенца , па га пови у пелене и стави у јасле , јер за њих није било места у гостионици .
42002008	А у том крају су боравили пастири и ноћу , под ведрим небом , чували стражу код својих стада .
42002009	Њима се појави Господњи анђео и обасја их Господња слава , па се веома уплашише .
42002010	» Не бојте се « , рече им анђео , » јер вам доносим радосну вест која ће веома обрадовати сав народ :
42002011	данас вам се у Давидовом граду родио Спаситељ — Христос Господ .
42002012	А ово ће вам бити знак : наћи ћете дете повијено у пелене како лежи у јаслама . «
42002013	Одједном се анђелу придружи мноштво небеске војске , хвалећи Бога и говорећи :
42002014	» Слава Богу на висини , а на земљи мир људима који су по његовој вољи . «
42002015	Када су анђели отишли од њих и вратили се на небо , пастири рекоше један другом : » Хајдемо у Витлејем да видимо то о чему нас је Господ обавестио . «
42002016	Онда брзо одоше и нађоше Марију и Јосифа , и дете како лежи у јаслама .
42002017	А када су то видели , испричаше шта им је речено о том детету .
42002018	Сви који су то чули задивише се ономе што су им пастири испричали ,
42002019	а Марија је све то упамтила и стално о томе размишљала .
42002020	Пастири се вратише кући , славећи и хвалећи Бога , јер је оно што су чули и видели било баш онако како им је и речено .
42002021	Осмога дана , када је било време да се дете обреже , дадоше му име Исус , како га је назвао анђео пре него што је био зачет .
42002022	Када су се завршили дани њиховог очишћења по Мојсијевом закону , Јосиф и Марија га однеше у Јерусалим да га покажу Господу
42002023	— као што пише у Господњем закону : » Нека се свако прворођено мушко одвоји за Господа «
42002024	— и да принесу жртву — као што каже Господњи закон : » пар грлица или два голупчета « .
42002025	А у Јерусалиму је живео човек по имену Симеон . Био је то праведан и побожан човек и ишчекивао је Израелову утеху . На њему је био Свети Дух
42002026	и објавио му да неће умрети док не види Господњег Христа .
42002027	Подстакнут Духом , он оде у Храм , па кад су родитељи унели малог Исуса да за њега изврше оно што захтева законски обичај ,
42002028	Симеон га узе на руке , благослови Бога и рече :
42002029	» Сада , Господару , отпушташ мене , свога слугу , у миру , као што си и обећао .
42002030	Јер , моје очи су виделе твоје спасење ,
42002031	које си припремио пред очима свих народа —
42002032	светлост за просветљење пагана и на славу свога народа , Израела . «
42002033	А Исусови отац и мајка се зачудише ономе што је о њему речено .
42002034	Тада их Симеон благослови , па рече његовој мајци Марији : » Ово дете је одређено да обори и подигне многе у Израелу и да буде знак који ће бити оспораван ,
42002035	да се разоткрију мисли многих срца . А мач ће пробости и твоју душу . «
42002036	Тамо је била и пророчица Ана кћи Фануилова , из Асировог племена . Била је веома стара — по венчању је с мужем живела седам година ,
42002037	а као удовица до своје осамдесет четврте године . Није излазила из Храма , него је , постећи и молећи се , служила Богу и ноћу и дању .
42002038	Она им приђе баш у том часу , захвали Богу и поче да говори о детету свима који су ишчекивали избављење Јерусалима .
42002039	Када су извршили све по Господњем закону , вратише се у Галилеју , у свој град Назарет .
42002040	А дете је расло , јачало и пунило се мудрошћу , и на њему је била Божија милост .
42002041	Његови родитељи су сваке године за Празник Пасхе одлазили у Јерусалим .
42002042	Када му је било дванаест година , они , по обичају , одоше на празник .
42002043	По завршетку празника , када су се враћали кући , дечак Исус остаде у Јерусалиму , а његови родитељи то нису знали .
42002044	Мислећи да је међу осталим путницима , превалише дан хода . Онда га потражише међу родбином и познаницима ,
42002045	па кад га не нађоше , вратише се у Јерусалим да га траже .
42002046	После три дана , нађоше га како седи међу учитељима у Храму , слуша их и пита .
42002047	А сви који су га слушали , дивили су се његовој памети и његовим одговорима .
42002048	Када су га родитељи угледали , запрепастише се , а мајка му рече : » Зашто си нам то учинио , сине ? Твој отац и ја смо туговали док смо те тражили . «
42002049	А он им рече : » Зашто сте ме тражили ? Зар нисте знали да морам да будем у дому свога Оца ? «
42002050	Али они не разумеше шта им је рекао .
42002051	Онда се с њима вратио у Назарет и био им послушан . А његова мајка је све то памтила .
42002052	Исус је напредовао у мудрости и зрелости и у милости код Бога и људи .
42003001	Петнаесте године владавине цара Тиберија , када је Понтије Пилат био намесник у Јудеји , Ирод био тетрарх Галилеје , његов брат Филип тетрарх Итуреје и Трахонитиде , Лисаније тетрарх Авилине ,
42003002	а Ана и Кајафа првосвештеници , Божија реч дође Јовану сину Захаријином у пустињи ,
42003003	па он прође целим подручјем око реке Јордан , проповедајући покајничко крштење за опроштење грехâ ,
42003004	као што је записано у књизи пророка Исаије : » Глас онога који виче у пустињи : ‚ Припремите пут Господњи , поравнајте му стазе !
42003005	Свака долина ће се испунити и свака планина и брдо слегнути . Што је кривудаво , постаће право , а неравни путеви биће равни ,
42003006	и сви људи ће видети Божије спасење . ‘ «
42003007	Јован рече народу који је к њему долазио да их он крсти : » Змијски породе ! Ко вас је упозорио да избегнете гнев који предстоји ?
42003008	Донесите плод достојан покајања . И немојте међу собом да говорите : ‚ Имамо оца Авраама ‘ , јер кажем вам да Бог може од овог камења да подигне децу Аврааму .
42003009	Секира је већ положена на корен дрвећа и биће посечено и бачено у ватру свако дрво које не доноси добар плод . «
42003010	» Па шта онда да чинимо ? « упита га народ .
42003011	» Ко има два огртача « , одговори им он , » нека да оном ко нема . И ко има хране , нека учини исто . «
42003012	Дођоше и цариници да се крсте , па га упиташе : » Учитељу , шта да чинимо ? «
42003013	A oн им рече : » Не узимајте више него што вам је одређено . «
42003014	Упиташе га и неки војници : » А шта ми треба да чинимо ? « Он им одговори : » Ни од кога не изнуђујте новац , не оптужујте лажно и будите задовољни својом платом . «
42003015	А народ је био у стању ишчекивања и сви су се питали да није можда Јован Христос .
42003016	Јован им свима одговори , рекавши : » Ја вас крштавам водом . Али , долази један моћнији од мене — ја нисам достојан ни ремење на његовој обући да одвежем . Он ће вас крстити Светим Духом и огњем .
42003017	У руци му је вејача којом ће очистити своје гумно и скупити пшеницу у свој амбар , а плеву спалити неугасивим огњем . «
42003018	Тако је Јован , опомињући их још многим другим речима , народу објавио еванђеље .
42003019	А тетрарх Ирод , кога је Јован укорио због Иродијаде , жене његовог брата , и због свих злодела која је починио ,
42003020	на све то додаде и ово : затвори Јована у тамницу .
42003021	Када се крстио сав народ , крстио се и Исус . И док се молио , отвори се небо
42003022	и на њега се спусти Свети Дух у обличју голуба . А са неба се зачу глас : » Ти си мој љубљени Син ! Ти си по мојој вољи ! «
42003023	Исус је , када је почео своје деловање , имао око тридесет година и био је — како се сматрало — син Јосифов , син Илијев ,
42003024	син Мататов , син Левијев , син Мелхијев , син Јанејев , син Јосифов ,
42003025	син Мататијин , син Амосов , син Наумов , син Еслијев , син Нангејев ,
42003026	син Маатов , син Мататијин , син Семеинов , син Јосихов , син Јодин ,
42003027	син Јоананов , син Рисин , син Зоровавелов , син Салатиилов , син Ниријев ,
42003028	син Мелхијев , син Адијев , син Косамов , син Елмадамов , син Иров ,
42003029	син Исусов , син Елиезеров , син Јоримов , син Мататов , син Левијев ,
42003030	син Симеонов , син Јудин , син Јосифов , син Јонамов , син Елиакимов ,
42003031	син Мелејин , син Менин , син Мататин , син Натанов , син Давидов ,
42003032	син Јесејев , син Јовидов , син Воозов , син Салмонов , син Наасонов ,
42003033	син Аминадавов , син Админов , син Арнијев , син Есромов , син Фаресов , син Јудин ,
42003034	син Јаковљев , син Исааков , син Авраамов , син Тарин , син Нахоров ,
42003035	син Серухов , син Рагавов , син Фалеков , син Еверов , син Салин ,
42003036	син Каинамов , син Арфаксадов , син Симов , син Нојев , син Ламехов ,
42003037	син Матусалин , син Енохов , син Јаретов , син Малалеилов , син Каинамов ,
42003038	син Еносов , син Ситов , син Адамов , син Божији .
42004001	Исус се , пун Светога Духа , врати са реке Јордан , а Дух га одведе у пустињу ,
42004002	где га је ђаво искушавао четрдесет дана . Све то време Исус није ништа јео , па кад су истекли ти дани , огладне .
42004003	А ђаво му рече : » Ако си Син Божији , реци овом камену да постане хлеб . «
42004004	» Записано је « , одговори му Исус , » ‚ Човек не живи само од хлеба . ‘ «
42004005	Ђаво га одведе на једно високо место , па му у једном трену показа сва царства света
42004006	и рече : » Даћу ти сву њихову власт и сјај , јер су мени дати и ја могу да их дам коме хоћу .
42004007	Ако ми се , дакле , поклониш , све ће бити твоје . «
42004008	» Записано је « , одговори му Исус , » ‚ Клањај се Господу , своме Богу , и њему јединоме служи . ‘ «
42004009	Онда га ђаво одведе у Јерусалим , постави га на врх Храма , па му рече : » Ако си Син Божији , баци се одавде доле ,
42004010	јер записано је : ‚ Наредиће својим анђелима за тебе да те чувају ‘ ,
42004011	и : ‚ Они ће те носити на рукама , да ногом не запнеш за камен . ‘ «
42004012	» Писмо такође каже « , одговори му Исус , » ‚ Не искушавај Господа , свога Бога . ‘ «
42004013	Када је ђаво завршио са свим овим искушењима , остави Исуса до неког повољнијег часа .
42004014	Исус се , у сили Духа , врати у Галилеју и глас о њему рашири се по целом том крају .
42004015	Учио је народ у тамошњим синагогама и сви су га хвалили .
42004016	Тако оде и у Назарет , где је одрастао , па у суботу , по свом обичају , уђе у синагогу . Устаде да чита ,
42004017	а они му дадоше књигу пророка Исаије . Он отвори књигу и нађе место где пише :
42004018	» На мени је Дух Господњи , jер ме је помазао да сиромасима објавим еванђеље . Послао ме да сужњима објавим ослобођење , слепима да ће прогледати , да на слободу пустим потлачене ,
42004019	да објавим годину благонаклоности Господње . «
42004020	Онда затвори књигу , врати је службенику па седе , а очи свих у синагоги биле су упрте у њега .
42004021	Он им рече : » Данас , док сте слушали , ово Писмо се испунило . «
42004022	И сви су о њему лепо говорили и дивили се умилним речима које су излазиле из његових уста . » Зар ово није Јосифов син ? « питали су .
42004023	А он им рече : » Сигурно ћете ми рећи ову пословицу : ‚ Лекару , излечи самога себе . Учини и овде , у свом завичају , оно што смо чули да си учинио у Кафарнауму . ‘ «
42004024	И још рече : » Истину вам кажем : ниједан пророк није добро примљен у свом завичају .
42004025	Заиста вам кажем : у Илијино време , у Израелу је било много удовица када је небо било затворено три године и шест месеци и настала велика глад по целој земљи .
42004026	Али Илија није био послан ниједној од њих , него једној удовици у Сарепти Сидонској .
42004027	А у Јелисејево време било је много губавих у Израелу , али ниједан од њих није био очишћен , него Неман Сиријац . «
42004028	Када су то чули , људе у синагоги обузе бес .
42004029	Устадоше и избацише га из града , па га одведоше на ивицу брда на коме је сазидан њихов град , с намером да га баце низ литицу .
42004030	Али он прође између њих и оде својим путем .
42004031	Потом оде у галилејски град Кафарнаум , па је у суботу учио народ ,
42004032	а они су се дивили његовом учењу , јер је његова реч имала снагу .
42004033	А у синагоги је био један човек кога је опсео демон , нечисти дух . Он снажним гласом повика :
42004034	» Еј , шта ми имамо с тобом , Исусе Назарећанине ? Јеси ли дошао да нас уништиш ? Знам ко си — Светац Божији . «
42004035	A Исус му запрети рекавши : » Умукни и изађи из њега ! « Тада демон обори човека пред свима , па изађе из њега не наудивши му .
42004036	Сви се веома зачудише и рекоше један другом : » Какво је то учење ? Он влашћу и силом заповеда нечистим духовима и они излазе ! «
42004037	И глас о Исусу рашири се по свим околним местима .
42004038	Исус изађе из синагоге и оде у Симонову кућу . А Симонову ташту је спопала јака грозница , па Исуса замолише да јој помогне .
42004039	Он се наднесе над њу , запрети грозници , и ова је остави . Она одмах устаде и поче да их служи .
42004040	Када је сунце зашло , сви који су имали болесне од разних болести , доведоше их к њему , и он их излечи положивши руке на сваког од њих .
42004041	Из многих су излазили и демони , вичући и говорећи : » Ти си Син Божији ! « Али он им је претио и није им дозвољавао да говоре , јер су знали да је он Христос .
42004042	Када је свануло , Исус изађе и оде на једно пусто место . А народ га је тражио , па дођоше тамо где се налазио и покушаше да га задрже да не оде од њих .
42004043	Али он им рече : » Треба и другим градовима да објавим еванђеље о Божијем царству , јер сам ради тога послан . «
42004044	И настави да проповеда по јудејским синагогама .
42005001	Једном , док се народ гурао око њега да чује Божију реч , а он стајао покрај Генисаретског језера ,
42005002	виде поред обале два чамца . Рибари су изашли из њих и испирали мреже .
42005003	Он уђе у један од чамаца , који је припадао Симону , и замоли га да се мало отисне од копна . Онда седе , па је учио народ из чамца .
42005004	Када је престао да говори , рече Симону : » Извези на пучину , па баците мреже за лов . «
42005005	» Учитељу « , одговори му Симон , » сву ноћ смо се трудили и ништа нисмо уловили . Али , ако ти кажеш , бацићу мреже . «
42005006	И кад су то учинили , ухватише веома много рибе — толико да су им се мреже цепале .
42005007	Зато махнуше друговима у другом чамцу да дођу и помогну им . Ови дођоше , па оба чамца толико напунише рибом да су почели да тону .
42005008	Када је Симон Петар то видео , баци се Исусу пред ноге и рече : » Иди од мене , Господе , јер сам грешан човек ! «
42005009	Јер , он и сви који су били с њим били су запањени колико много рибе су уловили ,
42005010	а исто тако и Зеведејеви синови Јаков и Јован , Симонови другови . Исус тада рече Симону : » Не бој се . Од сада ћеш ловити људе . «
42005011	И они извукоше чамце на обалу , оставише све и пођоше за њим .
42005012	Када је Исус био у неком граду , угледа га један човек који је био сав губав , паде ничице и замоли га : » Господе , ако хоћеш , можеш да ме очистиш . «
42005013	Исус пружи руку , дотаче га и рече : » Хоћу . Буди чист . « И губа одмах нестаде с њега .
42005014	Онда му нареди : » Не причај ником , него иди и покажи се свештенику , па принеси жртву за своје очишћење , како је Мојсије заповедио — за сведочанство њима . «
42005015	Али глас о Исусу се све више ширио и силан народ је долазио да га чује и да се излечи од својих болести .
42005016	А он се често повлачио на усамљена места и молио се .
42005017	Док је једног дана учио народ , седели су тамо и фарисеји и учитељи закона који су дошли из свих галилејских и јудејских села и из Јерусалима . А Исус је лечио Господњом силом .
42005018	Дођоше и неки људи носећи на постељи једног одузетога , па покушаше да га унесу и положе пред Исуса .
42005019	Пошто због народа нису могли да га унесу , попеше се на кров и на постељи га , кроз црепове , спустише пред Исуса .
42005020	Када је Исус видео њихову веру , рече : » Човече , опраштају ти се греси . «
42005021	Тада учитељи закона и фарисеји помислише : » Ко је овај што хули ? Ко , осим јединога Бога , може да опрашта грехе ? «
42005022	Али Исус је знао о чему размишљају , па им рече : » Зашто тако мислите ?
42005023	Шта је лакше ? Рећи : ‚ Опраштају ти се греси ‘ , или рећи : ‚ Устани и ходај ‘ ?
42005024	Али , да знате да Син човечији има власт на земљи да опрашта грехе … « Онда рече одузетоме : » Теби говорим ! Устани , узми своју постељу и иди кући . «
42005025	И човек одмах устаде пред њима , узе оно на чему је лежао и оде кући , славећи Бога .
42005026	Сви се силно задивише , па почеше да славе Бога и , пуни страха , да говоре : » Данас смо видели нешто невероватно ! «
42005027	Исус после тога изађе и виде цариника Левија како седи на царинарници , па му рече : » Пођи за мном . «
42005028	И овај остави све , устаде и пође за њим .
42005029	Онда Левије спреми за Исуса велику гозбу у својој кући . А с њима су јели многи цариници и други људи .
42005030	Тада фарисеји и њихови учитељи закона почеше да приговарају Исусовим ученицима говорећи : » Зашто једете и пијете са цариницима и грешницима ? «
42005031	А Исус им рече : » Није здравима потребан лекар , већ болеснима .
42005032	Нисам дошао да на покајање позовем праведнике , него грешнике . «
42005033	Они му рекоше : » Јованови ученици често посте и моле се , а тако и фарисејски ученици , а твоји стално једу и пију . «
42005034	» Можете ли младожењине сватове да натерате да посте док је младожења с њима ? « упита их Исус .
42005035	» Али , доћи ће време када ће им отети младожењу , и тада ће постити . «
42005036	Онда им исприча и причу : » Нико не откида закрпу са нове одеће да би је пришио на стару . Ако то учини , поцепаће нову одећу , а закрпа са нове неће пристајати старој .
42005037	И нико не сипа ново вино у старе мешине . Ако то учини , ново вино ће поцепати мешине и просути се , а мешине ће пропасти .
42005038	Него , ново вино треба сипати у нове мешине .
42005039	И нико ко је пио старо вино , не тражи ново , јер каже : ‚ Старо је добро . ‘ «
42006001	Када је Исус једне суботе пролазио кроз житна поља , његови ученици су кидали класове , трли их рукама и јели .
42006002	Тада неки фарисеји рекоше : » Зашто чините оно што се не сме чинити у суботу ? «
42006003	» Зар нисте читали « , упита их Исус , » шта је Давид учинио кад су он и његови пратиоци огладнели ?
42006004	Ушао је у Божији дом , узео свете хлебове — које не сме да једе нико осим свештеникâ — јео и дао својим пратиоцима ? «
42006005	И још им рече : » Син човечији је господар суботе . «
42006006	Једне друге суботе уђе у синагогу и поче да учи народ . А тамо је био и један човек са осушеном десном руком .
42006007	Учитељи закона и фарисеји су будно пазили на Исуса да виде да ли ће да лечи у суботу , како би имали разлог да га оптуже .
42006008	Он је знао шта мисле , па рече човеку са осушеном руком : » Дигни се и стани у средину . « И овај се диже и стаде .
42006009	Тада им Исус рече : » Питам вас : да ли суботом сме да се чини добро или зло , да се живот спасе или убије ? «
42006010	Затим их све заокружи погледом , па рече човеку : » Испружи руку . « Овај тако учини и рука му оздрави .
42006011	А они се разгневише , па међу собом почеше да разговарају о томе шта да ураде са Исусом .
42006012	Тих дана Исус оде на гору да се помоли , па проведе ноћ молећи се Богу .
42006013	А када је свануло , позва своје ученике и изабра дванаесторицу , које назва и апостолима :
42006014	Симона , кога је назвао и Петар , и његовог брата Андреју ; Јакова и Јована ; Филипа и Вартоломеја ;
42006015	Матеја и Тому ; Јакова Алфејевог и Симона званог Зилот ;
42006016	Јуду Јаковљевог и Јуду Искариотског , који је постао издајник .
42006017	Исус сиђе с њима и стаде на једно равно место . А тамо је било мноштво његових ученика и силан народ из целе Јудеје , из Јерусалима и са тирског и сидонског приморја .
42006018	Дошли су да га чују и да се излече од својих болести . А оздрављали су и они које су мучили нечисти духови .
42006019	Сав народ је хтео да га дотакне , јер је из њега излазила сила и све их лечила .
42006020	Тада Исус погледа своје ученике и рече : » Благо вама који сте сиромашни , јер ваше је Божије царство .
42006021	Благо вама који сада гладујете , јер ћете се наситити . Благо вама који сада плачете , јер ћете се смејати .
42006022	Благо вама кад вас људи замрзе , кад вас изопште и вређају , и кад ваше име одбаце као зло — због Сина човечијегa .
42006023	Радујте се тога дана и скачите од радости , јер је велика ваша награда на небу . Јер , њихови очеви су исто тако чинили пророцима .
42006024	Али тешко вама , богаташи , јер сте већ примили своју утеху .
42006025	Тешко вама који сте сада сити , јер ћете гладовати . Тешко вама који се сада смејете , јер ћете туговати и плакати .
42006026	Тешко вама кад сви људи о вама лепо говоре , јер су њихови очеви тако чинили лажним пророцима . «
42006027	» А вама који слушате кажем : волите своје непријатеље , чините добро онима који вас мрзе ,
42006028	благосиљајте оне који вас проклињу , молите се за оне који вас злостављају .
42006029	Ако те неко удари по образу , окрени и други . Ако ти неко узме огртач , не спречавај га да ти узме и кошуљу .
42006030	Дај свакоме ко од тебе нешто затражи , и ако неко узме твоје , не тражи то назад .
42006031	Како желите да људи чине вама , тако треба ви да чините њима .
42006032	» Ако волите оне који воле вас , какву похвалу заслужујете ? Јер , и грешници воле оне који воле њих .
42006033	И ако чините добро онима који вама чине добро , какву похвалу заслужујете ? То исто чине и грешници .
42006034	И ако позајмљујете онима за које се надате да ће вам вратити , какву похвалу заслужујете ? И грешници позајмљују грешницима да им се исто врати .
42006035	» Него , волите своје непријатеље и чините им добро . И позајмљујте не очекујући ништа , и ваша награда биће велика и бићете синови Свевишњега Бога , јер је он благ према незахвалнима и злима .
42006036	Будите милосрдни као што је и ваш Отац милосрдан . «
42006037	» Не судите , па вам се неће судити . Не осуђујте , па нећете бити осуђени . Опраштајте , и биће вам опроштено .
42006038	Дајте , и даће вам се . Сипаће вам у наручје добру меру , набијену , стресену и преобилну . Јер , каквом мером мерите , таквом ће се и вама мерити . «
42006039	А исприча им и ову причу : » Може ли слепи да води слепога ? Зар неће обојица упасти у јаму ?
42006040	Ниједан ученик није већи од свога учитеља — и потпуно научен , биће само као учитељ .
42006041	» Зашто гледаш трун у оку свога брата , а не примећујеш брвно у своме оку ?
42006042	Како можеш да кажеш своме брату : ‚ Брате , дај да ти извадим трун из ока ‘ , кад не видиш брвно у свом ? Лицемеру ! Прво извади брвно из свога ока , па ћеш тек онда добро видети како да извадиш трун из ока свога брата . «
42006043	» Нема доброг дрвета које доноси рђав плод , ни рђавог дрвета које доноси добар плод .
42006044	Јер , свако дрво се познаје по свом плоду . Са трња се не беру смокве , ни грожђе са купине .
42006045	Добар човек из добре ризнице свога срца износи добро , а зао човек из зле ризнице износи зло , јер уста говоре оно чега је срце пуно . «
42006046	» Зашто ме зовете : ‚ Господе , Господе ‘ , а не чините оно што вам говорим ?
42006047	Показаћу вам коме је сличан сваки онај ко дође к мени , чује моје речи и извршава их :
42006048	сличан је човеку који зида кућу . Ископао је дубоко и поставио темељ на стени , па кад је наишла бујица , река навали на ту кућу , али није могла да је пољуља , јер је ова била добро сазидана .
42006049	» А ко чује и не извршава , сличан је човеку који је сазидао кућу на земљи , без темеља . Река навали на њу и кућа се одмах сруши , па од ње остаде само велика развалина . «
42007001	Када је све ово изговорио пред народом , оде у Кафарнаум .
42007002	А једном капетану је слуга кога је веома ценио био на смрт болестан .
42007003	Када је чуо за Исуса , капетан посла јудејске старешине да га замоле да дође и излечи његовог слугу .
42007004	Они дођоше к Исусу и усрдно га замолише , рекавши : » Заслужује да му то учиниш ,
42007005	јер воли наш народ , а и синагогу нам је подигао . «
42007006	И Исус пође с њима . Када је већ био надомак куће , капетан посла своје пријатеље да му кажу : » Господару , не мучи се , јер нисам достојан да уђеш под мој кров .
42007007	Зато ни себе нисам сматрао достојним да ти приђем . Него , само реци реч и мој слуга ће оздравити .
42007008	Јер , ја сам човек подређен власти и имам под собом војнике , па кажем једном : ‚ Иди ! ‘ и он оде , а другом : ‚ Дођи ! ‘ и он дође . И свом слузи кажем : ‚ Уради ! ‘ и он уради . «
42007009	Када је то чуо , Исус му се задиви , па се окрену народу који је ишао за њим и рече : » Кажем вам : толику веру нисам нашао ни у Израелу . «
42007010	А када су се послани вратили кући , нађоше слугу здрава .
42007011	Убрзо затим Исус оде у град који се зове Наин . Пратили су га ученици и силан народ .
42007012	Када се приближио градској капији , управо су износили мртваца , јединца у мајке удовице . С њом је било и много народа из града .
42007013	Када ју је Господ угледао , сажали се на њу , па јој рече : » Не плачи . «
42007014	Онда приђе и дотаче сандук , а они који су га носили стадоше . Исус рече : » Младићу , теби говорим : устани . «
42007015	И мртвац седе , па поче да говори , а Исус га предаде његовој мајци .
42007016	Све обузе страх , па почеше да славе Бога , говорећи : » Велик пророк се појавио међу нама « и : » Бог је дошао да помогне свом народу . «
42007017	И то се разгласи по целој Јудеји и околним крајевима .
42007018	Јованови ученици јавише Јовану о свему овом , па он позва двојицу својих ученика
42007019	и посла их Господу да га упитају : » Јеси ли ти Онај који треба да дође или да чекамо другога ? «
42007020	Када су ови дошли к Исусу , рекоше : » Послао нас је Јован Крститељ да те упитамо : ‚ Јеси ли ти Онај који треба да дође или да чекамо другога ? ‘ «
42007021	А баш у то време Исус је многе излечио од болести , мука и злих духова , и многим слепима вратио вид .
42007022	Зато им одговори : » Идите и испричајте Јовану о свему што сте овде видели и чули : слепи опет виде , хроми ходају , губави се чисте , глуви чују , мртви васкрсавају , а сиромасима се проповеда еванђеље .
42007023	И благо оном ко се о мене не саблазни . «
42007024	Када су Јованови изасланици отишли , Исус поче народу да говори о Јовану : » Шта сте хтели да видите кад сте изашли у пустињу ? Трску коју љуља ветар ?
42007025	Не ? Него , шта сте хтели да видите ? Човека обученог у лепу одећу ? Не , они који носе лепу одећу и уживају у раскоши налазе се по палатама .
42007026	Шта сте , дакле , хтели да видите ? Пророка ? Да , кажем вам : и више него пророка !
42007027	То је онај за кога је записано : ‚ Ево , шаљем свога гласника испред тебе , који ће пред тобом припремити пут . ‘
42007028	Кажем вам : међу рођенима од жена нико није већи од Јована , а најмањи у Божијем царству већи је од њега .
42007029	» И сав народ који је слушао — чак и цариници — признао је Божију праведност крстивши се Јовановим крштењем .
42007030	Али фарисеји и познаваоци Закона , не крстивши се , одбацили су оно што је Бог хтео да учини за њих .
42007031	» С чим да упоредим људе овог нараштаја ? Чему су слични ?
42007032	Слични су деци која седе на тргу и довикују једна другој : ‚ Свирали смо вам , али не заиграсте . Нарицали смо , али не заплакасте . ‘
42007033	Јован Крститељ је дошао и није ни јео хлеб ни пио вино , а ви кажете : ‚ Опседнут је демоном . ‘
42007034	Дошао је Син човечији , који једе и пије , а ви кажете : ‚ Види изелице и пијанице , пријатеља цариника и грешника . ‘
42007035	Али мудрост оправдавају сва њена деца . «
42007036	Један фарисеј позва Исуса да једе с њим , па он оде у његову кућу и леже за трпезу .
42007037	Када је једна жена , грешница из тога града , сазнала да је Исус за трпезом у фарисејевој кући , донесе алабастрену посуду мирисне помасти ,
42007038	па стојећи иза Исуса , код његових ногу , плачући , поче да му кваси ноге сузама . Онда их обриса својом косом , па му је љубила ноге и мазала их помашћу .
42007039	Када је то видео фарисеј који га је позвао , рече у себи : » Да је овај човек пророк , знао би ко је и каква је ова жена која га дотиче — да је грешница . «
42007040	» Симоне « , рече му Исус , » имам нешто да ти кажем . « » Кажи « , одврати овај .
42007041	» Двојица су била дужна једном зајмодавцу « , рече Исус . » Један је дуговао пет стотина динара , а други педесет .
42007042	Али , како нису имали да врате , зајмодавац опрости обојици . Који од њих ће га више волети ? «
42007043	Симон одговори : » Онај , мислим , коме је више опростио . « » Тачно си просудио « , рече му Исус .
42007044	Онда се окрену према жени , па упита Симона : » Видиш ли ову жену ? Кад сам дошао у твоју кућу , ти ми ниси дао воде да оперем ноге , а она је сузама облила моје ноге и обрисала их косом .
42007045	Ниси ме поздравио пољупцем , а она , откад сам ушао , не престаје да ми љуби ноге .
42007046	Ниси ми помазао главу уљем , а она ми је ноге помазала мирисном помашћу .
42007047	Зато ти кажем : опроштени су јој многи греси , јер је показала велику љубав . А коме је мало опроштено , мало и воли . «
42007048	Онда рече жени : » Опраштају ти се греси . «
42007049	Тада они који су с њим били за трпезом рекоше међу собом : » Ко је овај што и грехе опрашта ? «
42007050	А Исус рече жени : » Твоја вера те је спасла . Иди у миру . «
42008001	После тога Исус поче да обилази градове и села , проповедајући и објављујући еванђеље о Божијем царству . С њим су била и Дванаесторица
42008002	и неке жене које су биле излечене од злих духова и болести : Марија звана Магдалина , из које је изашло седам демона ,
42008003	Јована , жена Иродовог домоуправитеља Хузе , Сусана и многе друге . Ове жене су им помагале својом имовином .
42008004	Док се силан народ окупљао и људи долазили из разних градова , Исус им исприча ову причу :
42008005	» Изашао сејач да посеје семе . И док је сејао , мало семена паде поред пута , и би изгажено и птице га позобаше .
42008006	Друго паде на камен , па кад је изникло , осуши се , јер није имало влаге .
42008007	Треће семе паде у трње , па трње израсте с њим и угуши га .
42008008	А четврто семе паде на добро тле и изникну и донесе стострук плод . « Када је то изговорио , повика : » Ко има уши да чује , нека чује ! «
42008009	Ученици га тада упиташе шта значи та прича .
42008010	A oн им рече : » Вама је дато да сазнате тајне Божијег царства , а осталима говорим у причама , да ‚ иако гледају , не виде , и иако слушају , не разумеју . ‘ «
42008011	» А ово је значење приче : семе је Божија реч .
42008012	Оно које је пало поред пута су они којима , кад чују , долази ђаво и отима Реч из срца , да не поверују и не спасу се .
42008013	Оно на камену су они који , кад чују , с радошћу прихвате Реч , али немају корена . Неко време верују , али отпадају у време искушења .
42008014	Оно које је пало у трње су они који чују , али заокупљени животним бригама , богатством и уживањима , бивају угушени , па не донесу зрео плод .
42008015	А оно на добром тлу су људи доброг и племенитог срца , који чују Реч , задржавају је и стрпљивошћу доносе плод . «
42008016	» Нико не пали светиљку да би је сакрио под посуду или ставио под постељу , него је ставља на свећњак , да они који улазе виде светлост .
42008017	Јер , нема ништа скривено што се неће открити и ништа тајно што се неће сазнати и изаћи на видело .
42008018	Зато пазите како слушате . Јер , ко има , даће му се још , а ко нема , одузеће му се и оно што мисли да има . «
42008019	Исусова мајка и браћа дођоше к њему , али нису могли да му приђу од народа .
42008020	Зато му јавише : » Твоја мајка и браћа стоје напољу и желе да те виде . «
42008021	А он им одговори : » Моја мајка и браћа су они који слушају Божију реч и извршавају је . «
42008022	Једног дана Исус са својим ученицима уђе у чамац , па им рече : » Пређимо на другу страну језера . « И испловише .
42008023	Док су пловили , Исус заспа , а олујни ветар захвати језеро и чамац поче да се пуни водом , па се нађоше у опасности .
42008024	Тада му ученици приђоше и пробудише га , говорећи : » Учитељу ! Учитељу ! Изгибосмо ! « А он устаде , запрети ветру и узбурканим таласима , и они утихнуше и све се умири .
42008025	» Где вам је вера ? « упита он ученике . А они , уплашени и зачуђени , почеше да питају један другог : » Ко је овај што заповеда и ветру и води , и они му се покоравају ? «
42008026	Потом допловише у герасински крај , који лежи преко пута Галилеје .
42008027	Када је Исус изашао на обалу , приђе му један човек из града . Био је опседнут демонима , па дуго није облачио одећу ни живео у кући , него у гробовима .
42008028	Угледавши Исуса , повика , паде пред њега и снажним гласом рече : » Шта ја имам с тобом , Исусе , Сине Бога Свевишњега ? Молим те , немој да ме мучиш ! «
42008029	Јер , Исус је заповедио нечистом духу да изађе из тог човека , кога је често обузимао , па су га везивали ланцима , окивали му ноге и чували га . Али он је кидао окове , а демон га је гонио у пустињу .
42008030	» Како се зовеш ? « упита га Исус . А он рече : » Легион « , јер су у њега били ушли многи демони .
42008031	Ови почеше да преклињу Исуса да им не заповеди да иду у Бездан .
42008032	А на брду је пасло велико крдо свиња и демони га замолише да им допусти да уђу у свиње , и он им допусти .
42008033	Демони изађоше из човека и уђоше у свиње , а крдо се низ стрмину сјури у језеро и подави се .
42008034	Када су видели шта се догодило , свињари побегоше и то испричаше у граду и по селима ,
42008035	па људи изађоше да виде шта се догодило . Када су дошли к Исусу и нашли човека из кога су изашли демони како седи код Исусових ногу , обучен и при здравој памети , уплашише се .
42008036	А када су им очевици испричали како је опседнути човек спасен ,
42008037	сав народ герасинског краја замоли Исуса да оде од њих , јер их је обузео силан страх . Тако он уђе у чамац и врати се .
42008038	А човек из кога су изашли демони замоли га да иде с њим , aли Исус га отпусти , говорећи :
42008039	» Врати се својој кући и испричај колико је Бог за тебе учинио . « И човек оде , причајући људима по целом граду колико је Исус за њега учинио .
42008040	Када се Исус вратио , дочека га народ , јер су га сви очекивали .
42008041	Тада дође човек по имену Јаир , старешина синагоге , и паде му пред ноге , преклињући га да дође његовој кући ,
42008042	јер је његова једина кћи , која је имала око дванаест година , била на самрти . Док је Исус ишао , народ се гурао око њега .
42008043	А тамо је била и једна жена која је дванаест година патила од крварења и нико није могао да је излечи .
42008044	Она приђе Исусу с леђа , дотаче скут његовог огртача и њено крварење одмах престаде .
42008045	А Исус упита : » Ко ме је дотакао ? « Пошто сви рекоше да нису , Петар рече : » Учитељу , народ се натискује и гура те . «
42008046	Али Исус рече : » Неко ме је дотакао , јер сам осетио да је из мене изашла сила . «
42008047	Када је жена видела да није остала непримећена , дрхтећи приђе и паде пред њим ничице , па пред свим народом рече зашто га је дотакла и како је одмах била излечена .
42008048	» Кћери « , рече јој Исус , » твоја вера те је излечила . Иди у миру . «
42008049	Док је он то говорио , дође један из дома старешине синагоге и рече : » Кћи ти је умрла . Немој више да мучиш учитеља . «
42008050	А Исус је то чуо , па му рече : » Не бој се . Само веруј и она ће бити спасена . «
42008051	Када је стигао до куће , ником не даде да уђе с њим осим Петру , Јовану , Јакову и оцу и мајци детета .
42008052	А сви су плакали и туговали за њом . » Не плачите « , рече им Исус , » јер она није умрла , него само спава . «
42008053	Али они су му се подсмевали , јер су знали да је умрла .
42008054	Исус је узе за руку и викну : » Дете , устани ! «
42008055	Дух јој се поврати , па она одмах устаде , а Исус нареди да јој дају да једе .
42008056	Њени родитељи се запрепастише , а Исус им нареди да ником не причају шта се догодило .
42009001	Исус окупи Дванаесторицу и даде им моћ и власт над свим демонима и да лече болести ,
42009002	па их посла да проповедају Божије царство и да лече болесне .
42009003	» Не носите ништа на пут « , рече им . » Ни штап , ни торбу , ни хлеб , ни новац , ни другу кошуљу .
42009004	И у који год дом уђете , останите у њему док оданде не одете .
42009005	А где вас не приме , кад будете одлазили из тога града , отресите прашину са својих ногу , као сведочанство против њих . «
42009006	И они одоше , па су ишли по селима , проповедајући еванђеље и свуда лечећи људе .
42009007	А тетрарх Ирод је чуо за све што се догодило , па је био у недоумици , јер су једни говорили да је Јован устао из мртвих ,
42009008	други да се појавио Илија , а трећи да је устао један од старих пророка .
42009009	» Јовану сам одсекао главу « , рече Ирод , » али ко је овај о коме слушам такве ствари ? « Зато је хтео да види Исуса .
42009010	Када су се апостоли вратили , известише Исуса о свему што су учинили . Исус их онда поведе са собом и повуче се насамо у град који се зове Витсаида .
42009011	Али народ за то сазна и крену за њим . Он их прими , па им је говорио о Божијем царству и исцељивао оне којима је лечење било потребно .
42009012	Када је дан био на измаку , Дванаесторица му приђоше и рекоше : » Отпусти народ , нека иду у околна села и засеоке да нађу јело и смештај , јер смо овде на усамљеном месту . «
42009013	А он им рече : » Ви им дајте да једу . « » Имамо само пет хлебова и две рибе « , одговорише му они , » осим ако не одемо и купимо хране за сав овај народ . «
42009014	А тамо је било око пет хиљада мушкараца . Али Исус рече својим ученицима : » Нека поседају у скупинама од по педесет . «
42009015	Тако су и учинили , па сви поседаше .
42009016	Исус узе оних пет хлебова и две рибе , подиже поглед према небу и благослови их . Онда их изломи и даде ученицима да их ставе пред народ .
42009017	И сви су јели и најели се . А преосталих комадића накупише дванаест пуних корпи .
42009018	Једном када се насамо молио , а ученици били с њим , Исус их упита : » Шта каже народ , ко сам ја ? «
42009019	Они му одговорише : » Једни кажу — Јован Крститељ ; други — Илија ; а трећи — да је устао један од старих пророка . «
42009020	Он им тада рече : » А шта ви кажете , ко сам ја ? « » Божији Христос « , одговори Петар .
42009021	Он их онда строго опомену и нареди да то ником не кажу ,
42009022	па рече : » Син човечији треба много да препати , да га одбаце старешине , првосвештеници и учитељи закона , да буде убијен , и да трећег дана васкрсне . «
42009023	А свима је говорио : » Ко хоће да иде за мном , нека се одрекне самога себе , нека сваког дана узме свој крст и иде за мном .
42009024	Јер , ко хоће да спасе свој живот , изгубиће га , а ко изгуби свој живот ради мене , спашће га .
42009025	Шта вреди човеку ако добије цео свет , а самог себе уништи или себи науди .
42009026	Ко се стиди мене и мојих речи , и Син човечији ће се стидети њега када дође у својој слави и у слави Оца и светих анђела .
42009027	Истину вам кажем : неки који овде стоје неће окусити смрт док не виде Божије царство . «
42009028	После отприлике осам дана откад је ово рекао , Исус са собом поведе Петра , Јована и Јакова и попе се на једну гору да се помоли .
42009029	Док се молио , изглед лица му се промени , а одећа постаде блештаво бела .
42009030	А два човека су разговарала с њим : били су то Мојсије и Илија ,
42009031	који су се појавили у великом сјају . Говорили су о његовом одласку који је требало да се догоди у Јерусалиму .
42009032	Петар и његови другови били су веома поспани , а када су се расанили , угледаше његову славу и два човека која су с њим стајала .
42009033	Док су ови одлазили од Исуса , Петар му рече : » Учитељу , добро је што смо овде . Хајде да подигнемо три сенице : једну теби , једну Мојсију и једну Илији « — не знајући шта говори .
42009034	Док је он још говорио , појави се облак и засени их , а они се , када су ушли у облак , уплашише .
42009035	Тада се из облака зачу глас који рече : » Ово је мој Син , кога сам изабрао ! Њега слушајте ! «
42009036	А када је глас одјекнуо , Исус остаде сам . Ученици то задржаше за себе и никоме у то време нису причали шта су видели .
42009037	Сутрадан , када су сишли са горе , силан народ му изађе у сусрет .
42009038	Један човек повика из народа : » Учитељу , молим те да погледаш мога сина , јер ми је јединац .
42009039	Дух га шчепа , па изненада вришти ; баца га у грчеве и пена му удари на уста . Тешко га напушта и сатире га .
42009040	Молио сам твоје ученике да га истерају , али нису могли . «
42009041	» О , неверни и изопачени нараштају ! « одговори Исус . » Колико ћу још морати да останем с вама и да вас подносим ? Доведи свога сина овамо . «
42009042	Док је дечак долазио , демон га обори на земљу у грчевима . Али Исус запрети нечистом духу , излечи дечака и предаде га оцу .
42009043	И сви се задивише Божијој величини . Док су се сви дивили оном што је Исус учинио , он рече ученицима :
42009044	» Пажљиво слушајте шта ћу вам рећи : Син човечији ће бити предат људима у руке . «
42009045	Али они не схватише о чему им говори . Било им је сакривено , па нису разумели , а плашили су се да га о томе питају .
42009046	Међу ученицима се поведе расправа о томе који од њих је највећи .
42009047	А Исус , знајући њихове мисли , узе једно дете и постави га поред себе ,
42009048	па им рече : » Ко прими ово дете у моје име , мене прима . А ко прима мене , прима Онога који ме је послао . Јер , онај који је најмањи међу вама — тај је највећи . «
42009049	» Учитељу « , рече Јован , » видели смо једнога како у твоје име истерује демоне и хтели смо да му забранимо , јер није један од нас . «
42009050	» Не браните му « , рече Исус , » јер ко није против вас , тај је за вас . «
42009051	Како се приближавало време да буде вазнет на небо , Исус одлучи да крене у Јерусалим ,
42009052	па пред собом посла гласнике који уђоше у једно самаријско село да му све припреме .
42009053	Али мештани га не примише , јер се упутио у Јерусалим .
42009054	Када су ученици Јаков и Јован то видели , упиташе га : » Господе , хоћеш ли да призовемо огањ са неба да их уништи ? «
42009055	Али Исус се окрену и прекори их .
42009056	Онда одоше у друго село .
42009057	Док су ишли путем , рече му један човек : » Ићи ћу за тобом куд год ти идеш . «
42009058	Исус му одговори : » Лисице имају јазбине и птице имају гнезда , а Син човечији нема где да спусти главу . «
42009059	А једном другом рече : » Пођи за мном . « » Господе « , рече му човек , » пусти ме да прво одем да сахраним оца . «
42009060	A Исус му рече : » Нека мртви сахрањују своје мртве , а ти иди и објављуј Божије царство . «
42009061	Један му рече : » Ја ћу за тобом , Господе , али ме прво пусти да се опростим од своје породице . «
42009062	» Ко положи руку на плуг « , рече му Исус , » а осврће се , није за Божије царство . «
42010001	После тога Господ одреди још седамдесет двојицу , па их по двојицу посла испред себе у сваки град и место куда је намеравао да иде .
42010002	Рече им : » Жетва је обилна , али је радника мало . Зато молите Господара жетве да пошаље раднике за своју жетву .
42010003	Идите . Ево , шаљем вас као јагњад међу вукове .
42010004	Не носите са собом ни новчаник , ни торбу , ни обућу , и на путу никога не поздрављајте .
42010005	» Када уђете у неки дом , прво реците : ‚ Мир овом дому . ‘
42010006	И ако тамо буде мирољубив човек , ваш мир ће остати на њему . А ако не буде , ваш мир ће вам се вратити .
42010007	Останите у том дому и једите и пијте све што вам понуде , јер радник заслужује своју плату . И немојте да прелазите из дома у дом .
42010008	» Када уђете у неки град , па вас приме , једите све што пред вас ставе .
42010009	Лечите болесне у том граду и говорите им : ‚ Приближило вам се Божије царство . ‘
42010010	Али , када уђете у неки град , па вас не приме , изађите на улице и реците :
42010011	‚ Против вас отресамо и прашину вашега града која нам се лепи за ноге . Ипак знајте : приближило се Божије царство . ‘
42010012	Кажем вам : онога Дана ће бити лакше Содоми него том граду . «
42010013	» Тешко теби , Хоразине ! Тешко теби , Витсаидо ! Да су се у Тиру и Сидону догодила чуда која су се догодила у вама , они би се одавно покајали и седели у кострети и пепелу .
42010014	Али , на Суду ће бити лакше Тиру и Сидону него вама .
42010015	А ти , Кафарнауме , зар ћеш се до неба уздићи ? У Подземље ћеш се суновратити !
42010016	» Ко вас слуша , мене слуша . Ко вас одбацује , мене одбацује . А ко одбацује мене , одбацује Онога који ме је послао . «
42010017	Седамдесет двојица се вратише радосни , говорећи : » Господе , и демони нам се покоравају у твоје име ! «
42010018	А он им рече : » Видео сам Сатану како пада са неба као муња .
42010019	Ето , дао сам вам власт да газите змије и шкорпије , и над сваком непријатељском силом — и ништа вам неће наудити .
42010020	Али , немојте да се радујете томе што вам се духови покоравају , него се радујте што су ваша имена записана на небу . «
42010021	Уто га обузе радост у Светом Духу , па рече : » Хвалим те , Оче , Господе неба и земље , што си ово сакрио од мудрих и умних , а открио малој деци . Да , Оче , свидело ти се да тако учиниш .
42010022	» Отац ми је све предао , и нико , осим Оца , не зна ко је Син . И нико не зна ко је Отац , само Син и они којима то Син хоће да открије . «
42010023	Онда се окрену ученицима , па им насамо рече : » Благо очима које гледају то што ви гледате .
42010024	Јер , кажем вам : многи пророци и цареви желели су да виде то што ви гледате , али нису видели , и да чују то што ви слушате , али нису чули . «
42010025	Онда устаде један учитељ закона да искуша Исуса , па га упита : » Учитељу , шта треба да учиним да бих наследио вечни живот ? «
42010026	» Шта пише у Закону ? « рече му Исус . » Шта читаш тамо ? «
42010027	Овај одговори : » ‚ Воли Господа , свога Бога , свим својим срцем , свом својом душом , свом својом снагом и свим својим умом ‘ , и ‚ свога ближњега као самога себе . ‘ «
42010028	» Тачно си одговорио « , рече му Исус . » Чини тако , и живећеш . «
42010029	Али овај , желећи да се оправда , упита Исуса : » А ко је мој ближњи ? «
42010030	Исус му одговори : » Путовао један човек из Јерусалима у Јерихон , па пао у руке разбојницима . Ови су га скинули и изударали , па отишли , оставивши га полумртва .
42010031	А случајно је тим путем пролазио један свештеник , видео га и заобишао .
42010032	Исто тако је поред тога места наишао и један Левит , видео га и заобишао .
42010033	Али наиђе онуда , путујући , и један Самарићанин . И кад га је видео , сажали се ,
42010034	па му приђе и преви му ране , заливши их уљем и вином . Онда га посади на своје живинче , одведе у једну гостионицу и побрину се за њега .
42010035	Сутрадан извади два динара и даде их гостионичару , говорећи : ‚ Побрини се за њега , а ако потрошиш више , платићу ти кад се вратим . ‘
42010036	» Шта мислиш , који је од ове тројице био ближњи овоме који је пао у руке разбојницима ? «
42010037	» Онај који се на њега сажалио « , одговори учитељ закона . А Исус му рече : » Иди , па и ти тако чини . «
42010038	Док су путовали , Исус уђе у једно село , где га жена по имену Марта прими у своју кућу .
42010039	Она је имала сестру која се звала Марија , која седе Господу до ногу , па је слушала шта он говори .
42010040	Марта је била веома заузета послуживањем , па приђе Исусу и рече : » Господе , зар те није брига што ме моја сестра оставила да сама послужујем ? Реци јој да ми помогне . «
42010041	» Марта , Марта « , одговори јој Исус , » бринеш се и узнемираваш због много чега ,
42010042	а само једно је потребно . Марија је изабрала оно боље и то јој неће бити одузето . «
42011001	Једном се Исус молио на неком месту . Када је завршио , рече му један од ученика : » Господе , научи нас да се молимо , као што је и Јован научио своје ученике . «
42011002	А он им рече : » Када се молите , реците : ‚ Оче , нека је свето име твоје , нека дође Царство твоје .
42011003	Хлеб наш насушни дај нам свакога дана
42011004	и опрости нам грехе наше , јер и ми опраштамо свим дужницима својим . И не уведи нас у искушење . ‘ «
42011005	Онда им рече : » Када неко од вас има пријатеља , па оде к њему у поноћ и каже му : ‚ Пријатељу , позајми ми три хлеба .
42011006	Јер , један мој пријатељ је свратио к мени с пута , а ја немам шта да изнесем пред њега . ‘
42011007	И када му онај изнутра одговори : ‚ Не досађуј ми ! Врата су већ закључана и деца са мном у постељи . Не могу да устанем да ти дам ‘ —
42011008	кажем вам : иако неће да устане зато што му је пријатељ , устаће због његове безочности и даће му колико му треба .
42011009	» Зато вам кажем : молите — и даће вам се ; тражите — и наћи ћете ; куцајте — и отвориће вам се .
42011010	Јер , ко год моли , добија ; и ко тражи , налази ; и отвориће се ономе ко куца .
42011011	» Који би отац међу вама сину , када га замоли за рибу , дао змију ?
42011012	Или му , ако га замоли за јаје , дао шкорпију ?
42011013	Па ако ви , иако сте зли , знате како да дајете добре дарове својој деци , колико ће више ваш небески Отац дати Светога Духа онима који га замоле . «
42011014	Исус је истеривао једног демона немости и , када је демон изашао , неми човек проговори , а народ се задиви .
42011015	Али неки од њих рекоше : » Он истерује демоне помоћу Веелзевула , демонског владара ! «
42011016	А други , да би га искушали , затражише од њега знак са неба .
42011017	Али он је знао шта мисле , па им рече : » Опустеће свако царство које је против себе подељено , и пашће сваки подељени дом .
42011018	Ако је и Сатана против себе подељен , како ће опстати његово царство ? Јер , ви кажете да ја демоне истерујем помоћу Веелзевула .
42011019	Али , ако ја истерујем демоне помоћу Веелзевула , помоћу кога их истерују ваши синови ? Зато ће вам они бити судије .
42011020	Али , ако ја демоне истерујем помоћу Божије силе , онда вам је дошло Божије царство .
42011021	» Када јак , наоружан човек чува своју кућу , његова имовина је безбедна .
42011022	Али , када га нападне и савлада неко јачи од њега , узима му оклоп у који се уздaо и дели плен .
42011023	» Ко није са мном — против мене је . И ко са мном не скупља — расипа . «
42011024	» Када из човека изађе нечисти дух , лута безводним местима тражећи починка . А кад га не нађе , каже : ‚ Вратићу се у кућу из које сам изашао . ‘
42011025	И врати се и нађе кућу пометену и сређену .
42011026	Онда оде и доведе седам других духова , горих од себе , па уђу и тамо се настане . Тако је на крају том човеку горе него пре . «
42011027	Док је он то говорио , повика једна жена из народа : » Срећна утроба која те носила и дојке које си сисао ! «
42011028	А он рече : » Много срећнији су они који слушају Божију реч и покоравају јој се . «
42011029	Док се народ окупљао , он рече : » Овај нараштај је зао нараштај . Траже знак , али никакав знак им неће бити дат , осим знака Јониног .
42011030	Јер , као што је Јона био знак Нинивљанима , тако ће и Син човечији бити знак овом нараштају .
42011031	Краљица Југа ће на Суду устати са људима овог нараштаја и осудити их , јер је с краја земље дошла да чује Соломонову мудрост . А овде је неко већи од Соломона !
42011032	Нинивљани ће устати на Суду са овим нараштајем и осудити га , јер су се покајали после Јонине проповеди , а овде је неко већи од Јоне . «
42011033	» Нико не пали светиљку да би је ставио на скровито место или под посуду , него на свећњак , да они који улазе виде светлост .
42011034	Твоје око је светиљка тела . Ако ти је око добро , и цело тело ти је пуно светлости . Али , ако је рђаво , и тело ти је пуно таме .
42011035	Постарај се , дакле , да светлост у теби не буде тама .
42011036	Ако ти је цело тело пуно светлости , без имало таме , биће сасвим осветљено , као кад те својом светлошћу обасјава светиљка . «
42011037	Док је он говорио , један фарисеј га позва да с њим руча , па Исус уђе и леже за трпезу .
42011038	А фарисеј се зачуди кад виде да се Исус није прво опрао пре ручка .
42011039	» Да « , рече му Господ , » ви фарисеји чистите чашу и тањир споља , а изнутра сте пуни похлепе и зла .
42011040	Безумници ! Зар Онај који је начинио оно што је споља , није начинио и оно што је изнутра ?
42011041	Него , дајте као милостињу оно што је унутра , и све ће вам бити чисто .
42011042	» Али тешко вама , фарисеји , што дајете десетак од нане , руте и сваког другог биља , а занемарујете Божију правду и љубав . Ово треба да чините , а оно да не занемарујете .
42011043	» Тешко вама , фарисеји , јер волите прва седишта у синагогама и да вас поздрављају на трговима .
42011044	Тешко вама , јер сте слични необележеним гробовима по којима људи ходају а да то и не знају . «
42011045	» Учитељу « , рече му један учитељ закона , » ти и нас вређаш кад тако говориш . «
42011046	А Исус рече : » Тешко и вама , учитељи закона , јер људе оптерећујете неподношљивим бременом , а сами се ни прстом не дотичете бремена .
42011047	» Тешко вама , јер подижете гробнице пророцима , а њих су побили ваши праоци .
42011048	Тиме сведочите да се слажете са делима својих праотаца , јер су их они побили , а ви им подижете гробнице .
42011049	Зато је Божија мудрост и рекла : ‚ Послаћу им пророке и апостоле ; неке ће убити , а неке прогонити . ‘
42011050	Зато ће овај нараштај платити за крв свих пророка проливену од постанка света ,
42011051	од Авељеве крви до крви Захарије , који је убијен између жртвеника и Храма . Да , кажем вам : овај нараштај ће за то платити .
42011052	» Тешко вама , учитељи закона , јер сте узели кључ знања . Сами нисте ушли , а спречили сте оне који су улазили . «
42011053	А када је одлазио оданде , учитељи закона и фарисеји почеше жестоко да наваљују на њега и да га засипају питањима о много чему ,
42011054	вребајући да га ухвате у речи .
42012001	Када се у међувремену окупило мноштво од неколико хиљада људи , тако да су једни друге газили , Исус прво поче да говори својим ученицима : » Чувајте се фарисејског квасца , то јест лицемерја .
42012002	Нема ништа скривено што се неће открити , ни тајно што се неће сазнати .
42012003	Све што сте рекли у тами , чуће се на светлости , и оно што сте по собама на ухо шапутали , проповедаће се са кровова . «
42012004	» Кажем вам , пријатељи моји : не треба да се бојите оних што убијају тело и после тога немају шта више да учине .
42012005	Али , показаћу вам кога треба да се бојите : бојте се онога који , пошто убије , има моћ да баци у пакао . Да , кажем вам : њега се бојте .
42012006	Зар се пет врабаца не продаје за два асариона ? Па ипак ниједног од њих Бог не заборавља .
42012007	А вама је и сва коса на глави избројана . Не бојте се . Ви вредите више од много врабаца . «
42012008	» Kажем вам : ко год мене призна пред људима , и њега ће Син човечији признати пред Божијим анђелима .
42012009	А ко се мене одрекне пред људима , и ја ћу се њега одрећи пред Божијим анђелима .
42012010	Опростиће се сваком ко каже нешто против Сина човечијега , али неће бити опроштено оном ко увреди Светога Духа .
42012011	Када вас буду изводили пред синагоге , владаре и власти , не брините се како ћете се одбранити или шта ћете рећи ,
42012012	јер ће вас тога часа Свети Дух научити шта треба да кажете . «
42012013	Тада му рече неко из народа : » Учитељу , реци мом брату да са мном подели наследство . «
42012014	» Човече « , одврати му Исус , » ко ме је поставио за судију или за извршитеља над вама ? «
42012015	А онда им рече : » Пазите и чувајте се сваке похлепе . Јер , и када човек има у изобиљу , његов живот не зависи од његове имовине . «
42012016	Тада им исприча ову причу : » Једном богаташу је земља добро родила
42012017	и он је овако размишљао : ‚ Шта да радим , пошто немам где да спремим своју летину ? ‘
42012018	Онда рече : ‚ Ево шта ћу : срушићу своје амбаре и саградити веће , па ћу у њих спремити све своје жито и добра .
42012019	И рећи ћу својој души : душо , имаш много добара спремљених за много година . Одмaрај се , једи , пиј и весели се . ‘
42012020	Али Бог му рече : ‚ Безумниче ! Колико ноћас ће ти живот бити одузет . И чије ће онда бити то што си спремио ? ‘
42012021	Тако пролази онај ко себи згрће благо , а није богат пред Богом . «
42012022	Онда рече ученицима : » Зато вам кажем : не брините се за свој живот — шта ћете јести ; ни за своје тело — шта ћете обући .
42012023	Јер , живот је више од јела , а тело више од одеће .
42012024	Погледајте гавране : не сеју и не жању , немају ни спремишта ни амбарe , а ипак их Бог храни . А колико сте ви вреднији од птица !
42012025	Који од вас , бринући се , може свом животу додати и један једини сат ?
42012026	Кад не можете ни такву ситницу да учините , зашто се бринете за остало ?
42012027	» Погледајте како расту љиљани : не раде и не преду . А ја вам кажем : ни Соломон у свем свом сјају није био одевен као један од њих .
42012028	Ако , дакле , Бог тако одева пољску траву — која данас јесте , а сутра се баца у ватру — колико ће више одевати вас , маловерни .
42012029	Зато немојте да тражите шта ћете јести или шта ћете пити , и не узнемиравајте се бригама .
42012030	Јер , све то траже пагани овога света . Зна ваш Отац да вам је све то потребно .
42012031	Него , тражите његово Царство , па ће вам се и ово дати .
42012032	» Не бој се , стадо мало , јер се вашем Оцу свидело да вам дâ Царство .
42012033	Продајте своју имовину и дајте као милостињу . Снабдејте се новчаницима који не старе : неисцрпним благом на небу , којем лопов не може да се примакне и које мољац не може да нагризе .
42012034	Јер , где вам је благо , тамо ће вам бити и срце . «
42012035	» Нека вам бедра буду опасана и нека ваше светиљке горе ,
42012036	као онима који чекају да им се господар врати са свадбе , да му одмах отворе када дође и покуца .
42012037	Благо оним слугама које господар затекне будне када дође . Истину вам кажем : он сам ће се опасати , посести их за трпезу и послуживати их .
42012038	Дошао он у поноћ или касније , ако их нађе спремне , благо њима .
42012039	Али ово знајте : да је домаћин знао у који час ће лопов доћи , не би допустио да му кућа буде обијена .
42012040	И ви будите спремни , јер ће Син човечији доћи у онај час у који га не очекујете . «
42012041	» Господе « , упита Петар , » говориш ли ову причу само нама или свима ? «
42012042	А Господ рече : » Ко је , дакле , верни и мудри управитељ кога ће господар поставити над својим слугама да им на време даје оброк ?
42012043	Благо оном слузи кога његов господар , када дође , нађе да тако чини .
42012044	Истину вам кажем : поставиће га да управља свим његовим имањем .
42012045	» Али , ако тај слуга помисли : ‚ Мој господар ће се дуго задржати ‘ , па почне да туче слуге и слушкиње , и да једе и пије и опија се ,
42012046	његов господар ће доћи онога дана када га он не очекује и у час који не зна , па ће га пресећи надвоје и одредити му место међу невернима .
42012047	» Онај слуга који је знао вољу свога господара , а није био спреман , или није поступио по његовој вољи , добиће много батина .
42012048	А онај који није знао , а учинио је нешто што заслужује казну , добиће само мало батина . Ко год је много добио , од њега ће се много и тражити ; и коме је много поверено , од њега ће се више захтевати . «
42012049	» Дошао сам да на земљу бацим огањ , и тако бих желео да је већ упаљен .
42012050	Али , треба крштењем да се крстим и тако ми је тешко док се то не заврши .
42012051	Мислите ли да сам дошао да на земљу донесем мир ? Не , кажем вам , него раздор .
42012052	Од сада ће петоро у истој кући бити раздељено : троје против двоје и двоје против троје .
42012053	Поделиће се отац против сина и син против оца , мајка против кћери и кћи против мајке , свекрва против снахе и снаха против свекрве . «
42012054	А народу рече : » Када видите да се облак помаља на западу , одмах кажете : ‚ Долази киша ‘ , и тако и буде .
42012055	А када дува јужни ветар , кажете : ‚ Биће врућине ‘ , и тако и буде .
42012056	Лицемери ! Знате да тумачите изглед земље и неба , а не знате да протумачите знаке овог времена ? «
42012057	» И зашто сами од себе не просуђујете шта је праведно ?
42012058	Када са својим противником идеш пред поглавара , потруди се да се с њим нагодиш још на путу , да те не одвуче пред судију , па те судија преда судском службенику , а службеник баци у тамницу .
42012059	Кажем ти : нећеш оданде изаћи док не исплатиш и последњу пару . «
42013001	У то време су тамо били и неки који Исусу испричаше о Галилејцима чију је крв Пилат измешао с њиховим жртвама .
42013002	А он им одговори : » Зар мислите да су ти Галилејци били већи грешници од осталих Галилејаца зато што су тако страдали ?
42013003	Кажем вам : нису . Али , ако се не покајете , сви ћете тако пропасти .
42013004	Или , шта је са оном осамнаесторицом на које се срушио силоамски торањ и усмртио их ? Мислите ли да су они били више криви од свих осталих становника Јерусалима ?
42013005	Кажем вам : нису . Али , ако се не покајете , сви ћете тако пропасти . «
42013006	Онда им исприча ову причу : » Имао један човек смокву посађену у свом винограду , па дошао да на њој потражи плода , али га не нађе .
42013007	» Тада рече виноградару : ‚ Ево већ три године долазим и тражим плода на овој смокви , али га не налазим . Посеци је . Зашто да слаби земљу . ‘
42013008	» ‚ Господару ‘ , одговори му виноградар , ‚ остави је још ову годину , да око ње окопам и нађубрим ,
42013009	па ће можда догодине донети плод . А ако не роди , посеци је . ‘ «
42013010	Једне суботе је Исус учио народ у некој синагоги .
42013011	А тамо је била и једна жена која је осамнаест година имала духа који је изазивао болест . Била је згрчена и никако није могла да се сасвим исправи .
42013012	Када ју је Исус видео , позва је к себи , па јој рече : » Жено , ослобођена си своје болести . «
42013013	Онда положи руке на њу , и она се одмах исправи и поче да слави Бога .
42013014	А старешина синагоге је био огорчен што Исус лечи у суботу , па рече народу : » Има шест дана када се ради . Зато у те дане долазите да се лечите , а не у суботу . «
42013015	Тада му Господ рече : » Лицемери ! Зар сваки од вас не одвезује свога вола или магарца од јасала у суботу и не изводи га да га напоји ?
42013016	Па зар ову Авраамову кћер , коју је Сатана осамнаест година држао везану , није требало ослободити тих окова у дан суботњи ? «
42013017	Kада је то рекао , сви његови противници се постидеше , а сав народ се радовао због свих дивних дела која је учинио .
42013018	Тада рече : » Чему је слично Божије царство ? С чим да га упоредим ?
42013019	Слично је зрну горушице које је човек узео и посејао у свом врту , а оно изникло и развило се у дрво и птице се гнездиле у његовим гранама . «
42013020	А онда опет рече : » С чим да упоредим Божије царство ?
42013021	Слично је квасцу који је жена узела и измешала га са три сате брашна док све није ускисло . «
42013022	Путујући у Јерусалим , пролазио је кроз градове и села и учио народ .
42013023	Неко му рече : » Господе , хоће ли се само мало њих спасти ? « А он им рече :
42013024	» Свим силама се потрудите да уђете кроз уска врата . Јер , кажем вам : многи ће настојати да уђу , али неће моћи .
42013025	Када господар куће устане и закључа врата , стајаћете напољу и куцати на врата , говорећи : ‚ Господару , отвори нам ! ‘ » А он ће вам одговорити : ‚ Не знам ни ко сте ни одакле сте . ‘
42013026	» ‚ Јели смо и пили с тобом ‘ , рећи ћете му ви , ‚ а ти си учио народ на нашим улицама . ‘
42013027	» А он ће вам рећи : ‚ Не знам ни ко сте ни одакле сте . Одлазите од мене , сви ви који чините неправду . ‘
42013028	» И биће плач и шкргут зуба када у Божијем царству угледате Авраама , Исаака , Јакова и све пророке , а вас избаце напоље .
42013029	Људи ће долазити са истока и запада , са севера и југа , и лећи за трпезу у Божијем царству .
42013030	И знајте , има последњих који ће бити први , и има првих који ће бити последњи . «
42013031	У то време му приђоше неки фарисеји и рекоше : » Иди одавде на неко друго место , јер Ирод хоће да те убије . «
42013032	А он им рече : » Идите и реците тој лисици : ‚ Ево , истерујем демоне и исцељујем данас и сутра , а трећег дана ћу довршити дело . ‘
42013033	Али , данас , сутра и прекосутра треба да путујем , јер не приличи пророку да погине ван Јерусалима .
42013034	» Јерусалиме , Јерусалиме , ти који убијаш пророке и каменујеш оне који су ти послани ! Колико пута сам хтео да скупим твоју децу као квочка своје пилиће под крила , али нисте хтели .
42013035	Ево , кућа вам остаде пуста . Кажем вам : нећете ме више видети све док не будете рекли : ‚ Благословен онај који долази у име Господа . ‘ «
42014001	Када је једне суботе Исус отишао у кућу неког фарисејског поглавара да једе , на њега су будно пазили .
42014002	А тамо је , испред њега , био човек који је патио од водене болести .
42014003	Исус упита учитеље закона и фарисеје : » Сме ли се суботом лечити или не ? «
42014004	А они су ћутали . Тада он узе и излечи оног човека и отпусти га ,
42014005	па их упита : » Ако неком од вас син или во упадне у бунар у дан суботњи , зар га нећете одмах извући ? «
42014006	А они нису знали шта да кажу на то .
42014007	Гледајући како гости за себе бирају почасна места , исприча им ову причу :
42014008	» Када те неко позове на свадбу , не седај на почасно место , јер је можда позван неко угледнији од тебе ,
42014009	па ће онај који је позвао и тебе и њега доћи и рећи ти : ‚ Уступи своје место овоме . ‘ Тада ћеш , постиђен , морати да седнеш на последње место .
42014010	Него , када те позову , иди и седи на последње место , тако да ти домаћин , када дође , каже : ‚ Пријатељу , помери се навише . ‘ Тако ће ти бити указана част пред свима који су с тобом за трпезом .
42014011	Јер , биће понижен сваки онај ко самога себе уздиже , а узвишен ко самога себе понизује . «
42014012	Онда рече оном који га је позвао : » Када спремаш ручак или вечеру , не зови своје пријатеље , ни своју браћу , ни рођаке , ни богате суседе , јер ће и они тебе позвати и тако ти узвратити .
42014013	Него , када спремаш гозбу , позови сиромахе , кљасте , хроме , слепе
42014014	— и благо теби . Јер , иако они немају чиме да ти узврате , биће ти узвраћено о васкрсењу праведних . «
42014015	Када је то чуо један од оних за трпезом , рече му : » Благо оном ко буде јео хлеб у Божијем царству ! «
42014016	А Исус му рече : » Један човек спремио велику вечеру и позвао много људи .
42014017	Када је било време да вечера почне , посла он свога слугу да званицама каже : ‚ Дођите , јер све је већ спремно . ‘
42014018	» А они сви одреда почеше да се изговарају . Први му рече : ‚ Купио сам њиву и морам да идем да је видим . Молим те , извини ме . ‘
42014019	» ‚ Купио сам пет јармова волова ‘ , рече други , ‚ и баш сам пошао да их испробам . Молим те , извини ме . ‘
42014020	» Трећи рече : ‚ Оженио сам се и зато не могу да дођем . ‘
42014021	Слуга се врати и то јави свом господару . Тада се господар куће разгневи , па рече слузи : ‚ Брзо изађи на градске улице и сокаке и доведи сиромахе , кљасте , слепе и хроме ! ‘
42014022	» ‚ Господару ‘ , рече му слуга , ‚ учињено је како си наредио , али још има места . ‘
42014023	» Тада господар рече слузи : ‚ Изађи на друмове и дуж плотова , па их натерај да дођу , да ми се кућа напуни .
42014024	Јер , кажем ти : ниједан од оних који су позвани неће окусити моју вечеру ! ‘ «
42014025	А са Исусом је путовао силан народ . Он се окрену према њима , па рече :
42014026	» Ко дође к мени , а не мрзи свога оца и мајку , жену и децу , браћу и сестре , па и сам свој живот , не може да буде мој ученик .
42014027	Ко не носи свој крст и не иде за мном , не може да буде мој ученик .
42014028	» Који од вас , када хоће да зида кулу , прво не седне и не израчуна трошкове , да види има ли довољно да је доврши ?
42014029	Иначе би можда положио темељ , а не би могао да је доврши , па би га сви који би то видели исмејали
42014030	говорећи : ‚ Овај је почео да гради , али није могао да доврши . ‘
42014031	» Или , који цар , када крене да поведе рат против другог цара , прво не седне и не размотри може ли се са својих десет хиљада супротставити оном који против њега иде са двадесет хиљада .
42014032	Па , ако не може , онда ће , док је онај још далеко , послати изасланике и замолити за мир .
42014033	Тако , дакле , ниједан од вас који се не одрекне свега што има , не може да буде мој ученик . «
42014034	» Со је добра . Али , ако со обљутави , чиме ће се зачинити ?
42014035	Није добра ни за земљу , ни за ђубриво , него се избацује напоље . Ко има уши да чује , нека чује . «
42015001	Око Исуса су се окупљали сви цариници и грешници да га чују ,
42015002	па фарисеји и учитељи закона почеше да гунђају , говорећи : » Овај прима грешнике и једе с њима ! «
42015003	Тада им Исус исприча ову причу :
42015004	» Који од вас , ако има сто оваца , па једну изгуби , не оставља оних деведесет девет у дивљини и не иде за изгубљеном док је не нађе ?
42015005	А кад је нађе , радосно је стави на рамена ,
42015006	па кад стигне кући , позива пријатеље и суседе и каже им : ‚ Радујте се са мном ! Нашао сам своју изгубљену овцу ! ‘
42015007	Кажем вам : тако ће и на небу бити већа радост због једног грешника који се покаје него због деведесет девет праведника , којима покајање није потребно . «
42015008	» Или , која жена , када има десет драхми , па једну изгуби , не пали светиљку и не чисти кућу и не тражи пажљиво док је не нађе ?
42015009	А кад је нађе , позива пријатељице и суседе и каже : ‚ Радујте се са мном ! Нашла сам новчић који сам изгубила ! ‘
42015010	Тако , кажем вам , настаје и радост пред Божијим анђелима због једног грешника који се покаје . «
42015011	Онда рече : » Један човек имао два сина .
42015012	Млађи од њих рече оцу : ‚ Оче , дај ми део имања који ми припада . ‘ И он им подели имање .
42015013	» После неколико дана , млађи син узе свој део и оде у далеку земљу , где протраћи сав свој иметак живећи разуздано .
42015014	Када је све потрошио , у тој земљи завлада велика глад и он поче да оскудева .
42015015	Зато оде и запосли се код једног грађанина оне земље , а овај га посла на своја поља да чува свиње .
42015016	Жудео је да напуни стомак рогачима које су свиње јеле , али му их нико није давао .
42015017	» Тада дође к себи , па рече : ‚ Колики најамници мога оца имају хлеба у изобиљу , а ја овде умирем од глади !
42015018	Спремићу се и отићи своме оцу , па га замолити : » Оче , згрешио сам против неба и против тебе .
42015019	Нисам више достојан да се зовем твој син . Прими ме као једног од својих најамника . « ‘
42015020	» И он се спреми и пође своме оцу . А док је још био далеко , његов отац га угледа и сажали се , па потрча , загрли га и пољуби .
42015021	» ‚ Оче ‘ , рече му син , ‚ згрешио сам против неба и против тебе . Нисам више достојан да се зовем твој син . ‘
42015022	» Али отац рече својим слугама : ‚ Брзо изнесите најлепши огртач и обуците му га . Ставите му прстен на руку и обућу на ноге .
42015023	Донесите угојено теле и закољите га , па да једемо и да се веселимо .
42015024	Јер , овај мој син је био мртав , и оживе ! Био је изгубљен , и нађен је ! ‘ И почеше да се веселе .
42015025	» А његов старији син био је на пољу . Када се на повратку приближио кући , зачу свирку и играње ,
42015026	па позва једног слугу и упита га шта се дешава .
42015027	» ‚ Твој брат је дошао ‘ , рече му слуга , ‚ и твој отац је заклао угојено теле зато што га је дочекао живог и здравог . ‘
42015028	» Он се наљути и не хтеде да уђе . Тада изађе његов отац и поче да га наговара .
42015029	Али он одговори оцу : ‚ Ето , толико година сам ти служио и никад нисам прекршио твоје заповести , а ти ми никад ни јаре ниси дао да се провеселим са пријатељима !
42015030	А кад је дошао овај твој син , који је твој иметак проћердао са блудницама , за њега си угојено теле заклао ! ‘
42015031	» ‚ Сине мој ‘ , рече му отац , ‚ ти си увек са мном и све што имам , твоје је .
42015032	Али , треба да се веселимо и да се радујемо . Јер , овај твој брат је био мртав , и оживе , и био је изгубљен , и нађен је . ‘ «
42016001	Исус рече ученицима : » Био један богат човек чијег су управитеља оптужили да расипа његову имовину .
42016002	» Он га позва и упита : ‚ Шта то чујем о теби ? Положи рачун о свом управљању , јер више не можеш да будеш управитељ . ‘
42016003	» А управитељ рече у себи : ‚ Шта да радим ? Господар ми одузима посао управитеља . Нисам довољно снажан да копам , а срамота ме да просим .
42016004	Знам шта ћу : учинићу тако да ће ме људи примати у кућу и кад више не будем управитељ . ‘
42016005	» Тада , једног по једног , позва све дужнике свога господара . » ‚ Колико дугујеш мом господару ? ‘ упита првог .
42016006	» ‚ Сто бата маслиновог уља ‘ , одговори овај . » А он му рече : ‚ Узми своју обвезницу , па брзо седи и напиши педесет . ‘
42016007	» Затим упита другог : ‚ Колико ти дугујеш ? ‘ » ‚ Сто кора жита ‘ , одговори овај . » А он му рече : ‚ Узми своју обвезницу и напиши осамдесет . ‘
42016008	» И господар похвали непоштеног управитеља , јер је сналажљиво поступио . Синови овога света сналажљивији су са својим него синови светлости .
42016009	Кажем вам : начините себи пријатеље помоћу непоштеног богатства , да би вас , када оно нестане , примили у вечне станове .
42016010	» Ко је поуздан у најмањем , поуздан је и у великом . А ко је непоштен у најмањем , непоштен је и у великом .
42016011	Ако , дакле , нисте били поуздани у непоштеном богатству , ко ће вам поверити истинско богатство ?
42016012	И ако нисте били поуздани у туђем , ко ће вам дати ваше ?
42016013	» Ниједан слуга не може да служи двојици господара . Јер , или ће једнога мрзети , а другога волети ; или ће једноме бити привржен , а другога презирати . Не можете служити и Богу и богатству . «
42016014	А све су то слушали фарисеји , који су волели новац , па су му се ругали .
42016015	Зато им Исус рече : » Ви се пред људима претварате да сте праведни , али Бог познаје ваше срце . Оно што је на високој цени међу људима , у Божијим очима је одвратно .
42016016	» Закон и Пророци су били до Јована . Од тада се проповеда еванђеље о Божијем царству и свако насилно у њега улази .
42016017	Али , лакше је да небо и земља прођу , него да пропадне иједна цртица из Закона . «
42016018	» Ко се разведе од своје жене и ожени се другом , чини прељубу . И ко се ожени разведеном , чини прељубу . «
42016019	» Био један богат човек који се облачио у пурпур и танко платно и сваког дана уживао у раскоши .
42016020	А пред његовом капијом лежао је један сиромах по имену Лазар , сав у чиревима ,
42016021	и жудео да напуни стомак оним што је падало са богаташеве трпезе . Чак су и пси долазили и лизали му чиреве .
42016022	» Када је сиромах умро , анђели га однеше у Авраамово наручје . А умре и богаташ и би сахрањен .
42016023	У Подземљу , где је лежао у мукама , подиже поглед и у даљини угледа Авраама , и Лазара у његовом наручју ,
42016024	па повика : ‚ Оче Аврааме , смилуј ми се и пошаљи Лазара да умочи врх свога прста у воду и расхлади ми језик , јер се страшно мучим у овом пламену ! ‘
42016025	» ‚ Синко ‘ , рече му Авраам , ‚ сети се да си за живота примио своја добра , а Лазар зла . Он се сада овде теши , а ти си у страшним мукама .
42016026	Осим тога , између вас и нас постављена је велика провалија , па они који желе одавде да пређу к вама , не могу , нити ко од вас може да пређе овамо . ‘
42016027	» ‚ Онда те молим , оче ‘ , рече богаташ , ‚ пошаљи га у кућу мога оца ,
42016028	јер имам петорицу браће . Нека их опомене , да и они не дођу у ово мучилиште . ‘
42016029	» Али Авраам рече : ‚ Имају Мојсија и Пророке . Нека њих слушају . ‘
42016030	» ‚ Не , оче Аврааме ‘ , рече богаташ , ‚ него , ако им дође неко од мртвих , они ће се покајати . ‘
42016031	» ‚ Ако не слушају Мојсија и Пророке ‘ , рече Авраам , ‚ неће их уверити ни да неко устане из мртвих . ‘ «
42017001	Исус рече својим ученицима : » Саблазни морају да дођу , али тешко оном по коме дођу .
42017002	Боље би му било да му се око врата обеси млински камен и да га баце у море него да саблазни иједнога од ових малених .
42017003	Чувајте се ! » Ако твој брат згреши , укори га , па ако се покаје , опрости му .
42017004	И ако седам пута на дан згреши против тебе и седам пута ти дође и каже : ‚ Кајем се ‘ , опрости му . «
42017005	Тада апостоли рекоше Господу : » Увећај нашу веру . «
42017006	А Господ рече : » Када бисте имали веру као зрно горушице , могли бисте рећи овом дуду : ‚ Ишчупај се с кореном и посади се у море ‘ , и он би вас послушао .
42017007	» Који од вас , када има слугу који оре или чува овце , па се овај врати с поља , каже : ‚ Дођи одмах и седи да једеш ? ‘
42017008	Зар му не каже : ‚ Спреми ми вечеру , па се опаши и послужуј ме док једем и пијем . А после можеш и ти да једеш и пијеш ‘ ?
42017009	Да ли он захваљује слузи што је учинио оно што му је наређено ?
42017010	Тако и ви , када учините све што вам је наређено , треба да кажете : ‚ Ми смо некорисне слуге . Учинили смо само оно што смо били дужни да учинимо . ‘ «
42017011	Док је Исус путовао у Јерусалим , пролазио је између Самарије и Галилеје .
42017012	Када је улазио у једно село , сусрете га десет губавих људи , који стадоше подаље
42017013	и повикаше : » Исусе , Учитељу , смилуј нам се ! «
42017014	Када их је видео , рече им : » Идите и покажите се свештеницима . « И док су још ишли , очистише се .
42017015	Један од њих , када је видео да је излечен , врати се , славећи Бога на сав глас ,
42017016	и паде ничице Исусу пред ноге и захвали му . А био је Самарићанин .
42017017	Исус рече : » Зар се нису сва десеторица очистила ? Где су остала деветорица ?
42017018	Зар се међу њима не нађе ниједан да се врати да дâ славу Богу , него само овај туђинац ? «
42017019	Онда му рече : » Устани и иди . Твоја вера те је излечила . «
42017020	Једном када су га фарисеји питали када ће доћи Божије царство , Исус им одговори : » Божије царство не долази као нешто што се види .
42017021	Људи неће моћи да кажу : ‚ Ево га овде ! ‘ ни : ‚ Ено га онде ! ‘ , јер Божије царство је у вама . «
42017022	А ученицима рече : » Долази време када ћете жудети да видите само један дан Сина човечијега , али га нећете видети .
42017023	А људи ће вам говорити : ‚ Ено га онде ! ‘ или : ‚ Ево га овде ! ‘ Не идите онамо и не јурите за њима .
42017024	Јер , као што муња , када севне , обасја небо од једног краја до другог , тако ће бити и са Сином човечијим на његов дан .
42017025	Али он прво мора много да препати и овај нараштај мора да га одбаци .
42017026	» Као што је било у Нојево време , тако ће бити и у дане Сина човечијега .
42017027	Људи су јели и пили , женили се и удавали , све до дана када је Ноје ушао у ковчег . Онда је дошао потоп и све их уништио .
42017028	Биће и као што је било у Лотове дане : људи су јели и пили , куповали и продавали , садили и градили .
42017029	А оног дана кад је Лот изашао из Содоме , горући сумпор запљушта с неба и све их уништи .
42017030	» Тако ће бити и онога дана када се појави Син човечији .
42017031	Ако се неко тога дана затекне на крову , а ствари су му у кући , нека не силази да их узме . И ко се затекне у пољу , нека се не враћа .
42017032	Сетите се Лотове жене !
42017033	Ко покуша да сачува свој живот , изгубиће га , а ко изгуби свој живот , сачуваће га .
42017034	Кажем вам : те ноћи биће двоје у једној постељи — једно ће се узети , а друго оставити .
42017035	Две жене ће заједно млети жито — једна ће се узети , а друга оставити . «
42017037	» Где то , Господе ? « упиташе га . А он им рече : » Где буде лешина , тамо ће се и лешинари окупити . «
42018001	Онда им исприча и причу да увек треба да се моле и да не посустају .
42018002	» У неком граду живео један судија « , рече . » Није се бојао Бога и није марио за људе .
42018003	А у том граду је била и једна удовица која је стално долазила к њему , говорећи : ‚ Одбрани ме од мога противника . ‘
42018004	Он то неко време није хтео , али касније рече себи : ‚ Иако се не бојим Бога и не марим за људе , ипак ћу да одбраним ову удовицу
42018005	зато што ми досађује , да ме на крају не изнури својим долажењем . ‘ «
42018006	Тада Господ рече : » Чули сте шта каже неправедни судија .
42018007	Па зар неће Бог одбранити своје изабране , који дању и ноћу вапију к њему ? Зар ће одуговлачити да их услиши ?
42018008	Кажем вам : одбраниће их , и то брзо . Само , хоће ли Син човечији , када дође , наћи веру на земљи ? «
42018009	А онима који су били убеђени да су праведни , а све остале ниподаштавали , исприча ову причу :
42018010	» Двојица су отишла у Храм да се помоле . Један је био фарисеј , а други цариник .
42018011	Фарисеј је стајао и овако се молио у себи : ‚ Боже , хвала ти што нисам као остали људи — разбојници , неправедници , прељубници — или као овај цариник .
42018012	Постим два пута недељно и дајем десетак од свега што стекнем . ‘
42018013	» А цариник је стајао подаље и ни поглед није хтео да подигне ка небу , него се ударао у груди и говорио : ‚ Боже , смилуј се мени , грешнику ! ‘
42018014	» Кажем вам : он , а не онај други , отишао је кући оправдан . Јер , ко самога себе уздиже , биће понижен ; а ко самога себе понизује , биће узвишен . «
42018015	Људи су му доносили и малу децу да их дотакне , а када су ученици то видели , изгрдише их .
42018016	Али Исус их позва к себи , па рече : » Пустите децу да долазе к мени и не спречавајте их , јер таквима припада Божије царство .
42018017	Истину вам кажем : ко не прихвати Божије царство попут малог детета , неће ући у њега . «
42018018	Један поглавар га упита : » Добри учитељу , шта да учиним да наследим вечни живот ? «
42018019	» Зашто ме називаш добрим ? « одврати Исус . » Нико , осим јединога Бога , није добар .
42018020	Заповести знаш : ‚ Не чини прељубу , Не убиј , Не укради , Не сведочи лажно , Поштуј свога оца и мајку . ‘ «
42018021	А он рече : » Свега тога сам се држао од детињства . «
42018022	Када је Исус то чуо , рече му : » Још једно ти недостаје : продај све што имаш и раздели сиромасима , па ћеш имати благо на небу . Тада хајде за мном . «
42018023	Али , када је то чуо , поглавар се силно ражалости , јер је био веома богат .
42018024	Када је Исус видеo да се овај ражалостио , рече : » Како је тешко имућнима да уђу у Божије царство .
42018025	Лакше је камили да прође кроз иглене уши него богаташу да уђе у Божије царство . «
42018026	А они који су то чули рекоше : » Па ко може да се спасе ? «
42018027	» Оно што је немогуће људима « , рече он , » могуће је Богу . «
42018028	Тада Петар рече : » Ево , ми смо све оставили и пошли за тобом . «
42018029	» Истину вам кажем « , рече Исус , » нема ниједнога који је ради Божијег царства оставио кућу , или жену , или браћу , или родитеље , или децу ,
42018030	а да неће добити многоструко више у ово време , а у будућем свету вечни живот . «
42018031	Онда одведе Дванаесторицу на страну , па им рече : » Ево , кренули смо у Јерусалим и све што су пророци написали о Сину човечијем , испуниће се .
42018032	Предаће га паганима и ругати му се , злостављати га , пљувати ,
42018033	избичевати и убити , а он ће трећег дана васкрснути . «
42018034	Али они ништа од тога не разумеше . Значење тих речи било им је скривено , па нису знали о чему говори .
42018035	Када се Исус приближио Јерихону , поред пута је седео један слепи човек и просио .
42018036	Чувши да народ пролази , упита шта се дешава ,
42018037	а они му рекоше : » Пролази Исус Назарећанин . «
42018038	Он повика : » Исусе , Сине Давидов , смилуј ми се ! «
42018039	Они што су ишли напред опоменуше га да ућути , али он је још више викао : » Сине Давидов , смилуј ми се ! «
42018040	Тада Исус стаде и нареди да му га доведу , а када се овај приближио , упита га :
42018041	» Шта хоћеш да учиним за тебе ? « » Господе « , одговори он , » да прогледам . «
42018042	А Исус му рече : » Прогледај ! Твоја вера те је излечила . «
42018043	И овај одмах прогледа и пође за Исусом , славећи Бога . А видео је то и сав народ и славио Бога .
42019001	Онда Исус уђе у Јерихон . Док је пролазио кроз град ,
42019002	човек по имену Закеј , главни цариник , и то богат ,
42019003	покушавао је да види ко је то Исус , али није могао од народа , јер је био ниског раста .
42019004	Он зато отрча напред и попе се на једну дивљу смокву , да види Исуса , јер је требало да он онуда прође .
42019005	Када је стигао до тог места , Исус подиже поглед и рече му : » Закеје , сместа сиђи , јер данас треба да одседнем у твојој кући . «
42019006	И овај сместа сиђе и с радошћу прими Исуса .
42019007	Сви су то видели , па почеше да гунђају , говорећи : » Код грешника је ушао да се одмори ! «
42019008	Закеј стаде и рече Господу : » Ево , Господе , пола своје имовине разделићу сиромасима . А ако сам од некога нешто изнудио , вратићу четвороструко . «
42019009	Тада му Исус рече : » Данас је у ову кућу дошло спасење , пошто је и овај човек Авраамов син .
42019010	Јер , Син човечији је дошао да потражи и спасе изгубљено . «
42019011	Док су они ово слушали , он им исприча једну причу , зато што је био близу Јерусалима , а они су сматрали да ће се Божије царство појавити одмах .
42019012	Он рече : » Један човек племенитог рода отишао у далеку земљу да га поставе за цара , па да се врати .
42019013	Он позва десет својих слугу и сваком од њих даде десет мина , па рече : ‚ Послујте с овим док се не вратим . ‘
42019014	» А његови поданици су га мрзели , па за њим послаше изасланике да кажу : ‚ Нећемо да нам он буде цар . ‘
42019015	» Када се вратио кући , пошто су га поставили за цара , нареди да му позову оне слуге којима је дао новац , да види колику добит су остварили .
42019016	» Тада дође први и рече : ‚ Господару , твоја мина је донела још десет мина . ‘
42019017	» А он му одврати : ‚ Добро , добри слуго . Зато што си био поуздан у најмањем , имаћеш власт над десет градова . ‘
42019018	» Онда дође други слуга и рече : ‚ Господару , твоја мина је донела још пет мина . ‘
42019019	» А он му рече : ‚ Ти ћеш имати власт над пет градова . ‘
42019020	» Дође и трећи слуга и рече : ‚ Господару , ево твоје мине коју сам чувао сакривену у убрусу .
42019021	Бојао сам те се , јер си строг човек . Узимаш оно што ниси оставио и жањеш оно што ниси посејао . ‘
42019022	» ‚ Зли слуго ‘ , рече му господар , ‚ по твојим речима ћу ти судити ! Кажеш да си знао да сам строг човек , да узимам оно што нисам оставио и да жањем оно што нисам посејао .
42019023	Зашто онда ниси ставио мој новац у банку ? Тада бих га , по повратку , подигао с каматом . ‘
42019024	» А присутнима рече : ‚ Узмите ту мину од њега и дајте је оном који има десет мина . ‘
42019025	» ‚ Господару ‘ , рекоше му они , ‚ па он већ има десет мина . ‘
42019026	» ‚ Кажем вам ‘ , одврати господар , ‚ оном ко има , даће се још , а оном ко нема , одузеће се и оно што има .
42019027	А оне моје непријатеље који нису хтели да им будем цар , доведите овамо и преда мном их погубите . ‘ «
42019028	Пошто је ово изговорио , настави пут идући ка Јерусалиму .
42019029	Када се приближио Витфаги и Витанији , код горе која се зове Маслинска , посла двојицу својих ученика , рекавши им :
42019030	» Идите у ово село пред вама . Када уђете у њега , наћи ћете привезано магаре на коме још ниједан човек није јахао . Одвежите га и доведите овамо .
42019031	А ако вас неко упита : ‚ Зашто га одвезујете ‘ , реците му : ‚ Потребно је Господу . ‘ «
42019032	И они који су били послани , одоше и нађоше све како им је рекао .
42019033	А док су одвезивали магаре , упиташе их његови власници : » Зашто одвезујете магаре ? «
42019034	» Потребно је Господу « , одговорише им они ,
42019035	и одведоше га Исусу . Онда преко магарета пребацише своје огртаче , па на њега посадише Исуса .
42019036	И док је он путовао даље , народ је простирао своје огртаче по путу .
42019037	Када се приближио месту где се силази са Маслинске горе , све мноштво ученика поче радосно и из свега гласа да хвали Бога за сва чуда која су видели ,
42019038	говорећи : » ‚ Благословен цар који долази у име Господа ! ‘ Мир на небу и слава на висини ! «
42019039	» Учитељу « , рекоше му неки фарисеји из народа , » изгрди своје ученике ! «
42019040	» Кажем вам « , одговори он , » ако они буду ћутали , камење ће викати . «
42019041	Када се приближио граду и угледао га , заплака над њим ,
42019042	говорећи : » Када би и ти овога дана знао шта ти доноси мир ! Али то је сада сaкривено од твојих очију .
42019043	Снаћи ће те дани када ће те твоји непријатељи окружити опкопом и опколити те и притеснити са свих страна .
42019044	И сравниће са земљом тебе и твоју децу у теби и неће у теби оставити ни камен на камену , јер ниси препознао време када те је походио Бог . «
42019045	Онда Исус уђе у Храм и поче да избацује продавце из њега ,
42019046	говорећи им : » Записано је : ‚ Мој дом ће бити дом молитве ‘ , а ви сте од њега направили ‚ јазбину разбојничку ‘ ! «
42019047	Потом је сваког дана учио народ у Храму . А првосвештеници , учитељи закона и поглавари народа желели су да га убију ,
42019048	али нису могли да нађу начин како да то учине , јер га је народ веома пажљиво слушао .
42020001	Док је једног дана учио народ у Храму и проповедао еванђеље , приђоше му првосвештеници и учитељи закона са старешинама ,
42020002	па му рекоше : » Кажи нам , којом влашћу ово чиниш или ко ти је дао ту власт ? «
42020003	» И ја ћу вас нешто упитати « , одврати он . » Кажите ми :
42020004	да ли је Јованово крштење било са неба или од људи ? «
42020005	А они почеше о томе да расправљају међу собом говорећи : » Ако кажемо : ‚ Са неба ‘ , он ће рећи : ‚ Зашто му нисте веровали ? ‘
42020006	А ако кажемо : ‚ Од људи ‘ , народ ће нас каменовати , јер је убеђен да је Јован био пророк . «
42020007	Зато му одговорише : » Не знамо одакле је било . «
42020008	Тада им Исус рече : » Онда ни ја вама нећу рећи којом влашћу ово чиним . «
42020009	Исус затим поче народу да прича ову причу : » Један човек засадио виноград , изнајмио га неким виноградарима , па отпутовао на дуже време .
42020010	У време бербе посла он једног слугу виноградарима да му дају део виноградских плодова . Али виноградари га претукоше и отераше празних руку .
42020011	Онда посла другог слугу , али и њега претукоше , извргоше руглу и отераше празних руку .
42020012	Он посла и трећег , али и њега израњавише и избацише .
42020013	» Тада власник винограда рече : ‚ Шта да радим ? Послаћу свог вољеног сина , можда ће њега поштовати . ‘
42020014	» Али , када су га виноградари угледали , почеше да расправљају међу собом говорећи : ‚ Ово је наследник . Хајде да га убијемо , па ће наследство бити наше . ‘
42020015	И избацише га из винограда и убише . » Шта ће им , дакле , урадити господар винограда ?
42020016	Доћи ће и побити те виноградаре , а виноград дати другима . « Када су људи то чули , рекоше : » Далеко било ! «
42020017	А Исус их погледа , па рече : » Шта онда значи оно што је записано : ‚ Камен који градитељи одбацише постаде камен угаони ? ‘
42020018	И ко год падне на тај камен , смрскаће се , а на кога он падне , здробиће га . «
42020019	А учитељи закона и првосвештеници тражили су начин да га сместа ухвате , јер су знали да је ову причу испричао о њима . Али бојали су се народа .
42020020	Помно су на њега пазили и слали доушнике , који су се претварали да су искрени , како би га ухватили у речи и предали га намесниковој сили и власти .
42020021	Ови су га испитивали , говорећи : » Учитељу , знамо да исправно говориш и учиш народ , и да не гледаш ко је ко , него да учиш Божијем путу у складу са истином .
42020022	Да ли је право да цару дајемо порез или није ? «
42020023	Али Исус им , прозревши њихово лукавство , рече :
42020024	» Покажите ми динар . Чији лик и натпис носи ? «
42020025	» Царев « , рекоше они . А он им рече : » Дајте , дакле , цару царево , а Богу Божије . «
42020026	И они нису могли пред народом да га ухвате у речи , него заћуташе , задивљени његовим одговором .
42020027	Тада му приђоше неки садукеји , који кажу да нема васкрсења , па га упиташе :
42020028	» Учитељу , Мојсије нам је написао да ако неком умре брат који има жену , а нема деце , онда његов брат треба да се ожени том женом и подигне потомство своме брату .
42020029	Била су тако седморица браће . Први се оженио и умро без деце .
42020030	Онда се други ,
42020031	па трећи брат оженио том женом . Тако су сва седморица умрла не оставивши деце .
42020032	На крају је умрла и жена .
42020033	Чија ће , дакле , о васкрсењу она бити жена , пошто је била удата за седморицу ? «
42020034	Тада им Исус рече : » Људи овога света жене се и удају .
42020035	А они који су достојни да буду на оном свету и васкрсну из мртвих , неће се ни женити ни удавати .
42020036	И више не могу да умру , јер су као анђели . Они су Божија деца , пошто су деца васкрсења .
42020037	А да мртви васкрсавају , то је и Мојсије показао када у одломку о грму Господа зове Богом Авраамовим , Богом Исааковим и Богом Јаковљевим .
42020038	Бог није Бог мртвих , него живих , јер њему су сви живи . «
42020039	» Учитељу « , рекоше неки учитељи закона , » добро си рекао ! «
42020040	И нико се више није усуђивао да га нешто пита .
42020041	Тада им рече : » Како то да се говори да је Христос Давидов син ?
42020042	Сам Давид каже у Књизи псалама : ‚ Рече Господ моме Господу : седи ми здесна
42020043	док од твојих непријатеља не начиним подножје за твоје ноге . ‘
42020044	Давид га , дакле , зове Господом . Како онда он може да му буде син ? «
42020045	Док је сав народ слушао , он рече својим ученицима :
42020046	» Чувајте се учитељâ закона . Они радо иду у дугим огртачима и воле да их поздрављају на трговима , да имају прва седишта у синагогама и почасна места на гозбама .
42020047	Они прождиру удовичке куће и размећу се дугим молитвама . Такви ће бити најстроже кажњени . «
42021001	Исус подиже поглед и угледа богаташе како стављају своје дарове у храмску ризницу .
42021002	А виде и једну сиромашну удовицу како ставља два лептона ,
42021003	па рече : » Истину вам кажем : ова сиромашна удовица је ставила више од свих осталих .
42021004	Јер , сви они су ставили дарове од свога вишка , а она је од своје сиротиње ставила све што је имала за живот . «
42021005	Док су неки говорили о Храму — како је украшен лепим камењем и заветним даровима — Исус рече :
42021006	» Доћи ће време када од овога што гледате неће остати ни камен на камену који неће бити разваљен . «
42021007	» Учитељу « , упиташе га они , » када ће то бити ? И који ће знак показати да ће се то десити ? «
42021008	А он рече : » Пазите да вас не заведу . Јер , многи ће доћи у моје име и рећи : ‚ Ја сам ‘ и : ‚ Примакао се час . ‘ Не идите за њима
42021009	и не плашите се када чујете за ратове и побуне . Јер , прво то треба да се догоди , али није одмах крај . «
42021010	Онда им рече : » Народ ће се дићи против народа и царство против царства .
42021011	Биће великих земљотреса и глади и зараза по разним местима , и страхота и великих знамења са неба .
42021012	Али , пре него што се све то деси , хватаће вас и прогонити вас . Због мене ће вас предавати синагогама и бацати у тамнице и изводити вас пред цареве и намеснике .
42021013	То ће вам бити прилика да сведочите .
42021014	Добро упамтите да не треба унапред да се бринете како ћете се бранити .
42021015	Јер , ја ћу вам дати речи и мудрост којима ниједан од ваших противника неће моћи да одоли ни да их побије .
42021016	Али издаваће вас чак и родитељи , браћа , рођаци и пријатељи , и неки од вас биће убијени .
42021017	Сви ће вас мрзети због мога имена ,
42021018	али вам ниједна длака с главе неће пропасти .
42021019	Истрајношћу ћете задобити свој живот . «
42021020	» А када видите да војске опкољавају Јерусалим , тада знајте да је његово опустошење близу .
42021021	Нека тада они који буду у Јудеји беже у планине , они који буду у граду нека изађу из њега , а они који буду на пољима нека не улазе у град .
42021022	Јер , то су дани одмазде , да се испуни све што је записано .
42021023	» Тешко трудницама и дојиљама тих дана ! Јер , настаће велика невоља на земљи и гнев против овог народа .
42021024	Пашће од оштрице мача и бити одведени у ропство по свим народима , а пагани ће газити Јерусалимом док се не испуне времена пагана . «
42021025	» Биће знамења на сунцу , месецу и звездама , а на земљи ће народе обузети тескоба и немоћ због хучања и таласања мора .
42021026	Људи ће премирати од страха и од ишчекивања онога што прети свету , јер ће и небеске силе бити уздрмане .
42021027	Тада ће видети Сина човечијега како у облаку долази са силом и великом славом .
42021028	А када то почне да се догађа , устаните и подигните главу , јер је близу ваше избављење . «
42021029	Онда им исприча ову причу : » Погледајте смокву и све дрвеће :
42021030	кад пропупе , и сами видите и знате да је лето близу .
42021031	Тако исто , кад видите да се све ово догађа , знајте да је Божије царство близу .
42021032	Истину вам кажем : овај нараштај неће проћи док се све ово не догоди .
42021033	Небо и земља ће проћи , али моје речи неће проћи никад .
42021034	» Пазите да вам срце не отупи од банчења , опијања и брига овога живота , да вас тај дан не изненади
42021035	као замка , јер ће доћи на све који живе на лицу целе земље .
42021036	Стално будите на опрезу и молите се , да можете да избегнете све што ће се догодити и да станете пред Сина човечијега . «
42021037	Исус је сваког дана учио народ у Храму , а сваке вечери је одлазио на Маслинску гору да тамо преноћи .
42021038	А сав народ је рано ујутро долазио к њему у Храм да га слуша .
42022001	Приближавао се Празник бесквасног хлеба , који се зове Пасха .
42022002	А првосвештеници и учитељи закона тражили су начин да убију Исуса , јер су се бојали народа .
42022003	Тада Сатана уђе у Јуду званог Искариотски , једног од Дванаесторице .
42022004	Он оде првосвештеницима и заповедницима и договори се с њима како да им изда Исуса .
42022005	Они се обрадоваше и сложише се да му дају новца .
42022006	Он пристаде , па поче да тражи повољну прилику да им га преда када с њим не буде народа .
42022007	Дође Дан бесквасног хлеба , када је требало жртвовати пасхално јагње ,
42022008	па Исус посла Петра и Јована , рекавши : » Идите и спремите нам да једемо пасхалну вечеру . «
42022009	» Где хоћеш да је спремимо ? « упиташе га они .
42022010	А он им рече : » Када уђете у град , сусрешће вас човек који носи крчаг с водом . Идите за њим у кућу у коју он уђе
42022011	и реците домаћину : ‚ Учитељ пита : » Где је гостинска соба у којој ћу јести пасхалну вечеру са својим ученицима ? « ‘
42022012	А он ће вам показати велику , намештену собу на спрату . Тамо спремите . «
42022013	И они одоше и нађоше све како им је и рекао , и спремише пасхалну вечеру .
42022014	Када је дошло време , Исус леже за трпезу , а апостоли с њим .
42022015	Он им рече : » Веома сам желео да једем ову пасхалну вечеру с вама пре свога страдања .
42022016	Јер , кажем вам : нећу је више јести док се не испуни у Божијем царству . «
42022017	Онда узе чашу , захвали Богу , па рече : » Узмите је и разделите међу собом .
42022018	Јер , кажем вам : више нећу пити од лозиног рода док не дође Божије царство . «
42022019	Затим узе хлеб , захвали Богу , изломи га и даде им , говорећи : » Ово је моје тело , које се даје за вас . Чините ово мени у спомен . «
42022020	Тако узе и чашу после вечере , говорећи : » Ова чаша је нови савез мојом крвљу , која се пролива за вас .
42022021	Али , ево , рука мога издајника на трпези је са мојом .
42022022	Јер , Син човечији ће отићи као што је одређено , али тешко оном човеку који га издаје . «
42022023	Тада они почеше међусобно да се испитују који би од њих могао да буде тај који би то учинио .
42022024	Међу њима настаде и препирка око тога којег од њих треба сматрати највећим .
42022025	Тада им Исус рече : » Цареви господаре својим народима , и они који имају власт над њима себе зову добротворима .
42022026	Али ви немојте тако . Него , највећи међу вама треба да буде као најмлађи , и онај који влада као онај који служи .
42022027	Јер , ко је већи : онај за трпезом или онај који служи ? Зар није онај који је за трпезом ? А ја сам међу вама као онај који служи .
42022028	Ви сте они који су истрајали са мном у мојим искушењима .
42022029	Зато вам у наследство дајем Царство као што га је Отац дао мени ,
42022030	да једете и пијете за мојом трпезом у мом Царству и да седите на престолима и судите дванаест племена Израелових . «
42022031	» Симоне , Симоне , ево Сатана је затражио да вас прорешета као пшеницу .
42022032	Али ја сам се молио за тебе , да се твоја вера не угаси . А ти , када се обратиш , учврсти своју браћу . «
42022033	» Господе « , рече му Петар , » спреман сам да с тобом идем и у тамницу и у смрт ! «
42022034	» Кажем ти , Петре « , рече Исус , » петао се данас неће огласити док трипут не порекнеш да ме познајеш . «
42022035	Онда рече свима : » Да ли вам је нешто недостајало када сам вас послао без новчаника , торбе и обуће ? « » Ништа « , рекоше они .
42022036	А он им рече : » Али сада , ко има новчаник , нека га узме , а тако и торбу . А ко нема мач , нека прода огртач и купи га .
42022037	Јер , кажем вам : на мени треба да се испуни оно што је записано : ‚ Убројаше га међу безаконике . ‘ Да , испуњава се оно што се односи на мене . «
42022038	» Господе « , рекоше они , » ево овде два мача . « А он им рече : » Довољно је . «
42022039	Потом се , по свом обичају , упути на Маслинску гору , а ученици пођоше за њим .
42022040	Када је стигао онамо , рече им : » Молите се , да не паднете у искушење . «
42022041	Онда се удаљи од њих колико се може добацити каменом , па клекну и помоли се ,
42022042	говорећи : » Оче , ако хоћеш , уклони ову чашу од мене . Али нека не будe моја воља , него твоја . «
42022043	Тада му се појави анђео са неба , па га је снажио .
42022044	А када га је обузео смртни страх , још усрдније се молио и зној му је био као капље крви које падају на земљу .
42022045	Када је устао од молитве и пришао ученицима , затече их како , изнурени жалошћу , спавају ,
42022046	па их упита : » Зашто спавате ? Устајте и молите се , да не паднете у искушење . «
42022047	Док је он још говорио , стиже народ предвођен једним од Дванаесторице — оним који се звао Јуда . Он приђе Исусу да га пољуби ,
42022048	а Исус га упита : » Јудо , зар пољупцем издајеш Сина човечијега ? «
42022049	Када су они око њега видели шта ће се десити , рекоше : » Господе , да ударимо мачем ? «
42022050	И један од њих удари првосвештениковог слугу и одсече му десно ухо .
42022051	А Исус рече : » Доста с тим ! « па дотаче оно ухо и зацели га .
42022052	Тада рече онима који су дошли да га ухвате — првосвештеницима , заповедницима храмске страже и старешинама : » Изашли сте с мачевима и тољагама , као на неког разбојника .
42022053	Сваки дан сам био с вама у Храму , и нисте ме ухватили . Али ово је ваше време — када влада тама . «
42022054	Тада га ухватише , одведоше и уведоше у првосвештеникову кућу . А Петар је ишао за њима на одстојању .
42022055	Када су наложили ватру насред дворишта и сели заједно , и Петар седе међу њих .
42022056	Једна слушкиња га угледа како седи код ватре , па га загледа и рече : » И овај је био с њим ! «
42022057	Али он порече говорећи : » Не познајем га , жено . «
42022058	Мало после га угледа један , па рече : » И ти си један од њих ! « А Петар рече : » Човече , нисам . «
42022059	Када је прошао отприлике један сат , један други одлучно изјави : » Овај је заиста био с њим , јер је Галилејац . «
42022060	А Петар рече : » Човече , не знам о чему говориш . « И управо тада , док је он још говорио , огласи се петао .
42022061	Господ се окрену и погледа Петра и Петар се сети речи које је Господ изговорио : » Пре него што се петао данас огласи , ти ћеш ме се три пута одрећи « ,
42022062	па изађе напоље и горко заплака .
42022063	А људи који су чували Исуса ругали су му се и ударали га .
42022064	Повезали су му очи и говорили : » Пророкуј ! Ко те ударио ? «
42022065	И обасипали су га још многим другим увредама .
42022066	Када је свануло , састаше се народне старешине , првосвештеници и учитељи закона , па доведоше Исуса пред свој Синедрион .
42022067	» Ако си ти Христос , кажи нам « , рекоше . А он им рече : » Кад бих вам и рекао , не бисте ми веровали .
42022068	И кад бих ја вас питао , не бисте ми одговорили .
42022069	Али од сада ће Син човечији седети Силноме Богу здесна . «
42022070	Тада сви рекоше : » Ти си , дакле , Син Божији ? « » Тако је како кажете : Ја сам « , рече им он .
42022071	Они тада рекоше : » Зар нам треба још неки доказ ? Сами смо чули из његових уста . «
42023001	Онда сви устадоше и одведоше Исуса Пилату ,
42023002	па почеше да га оптужују , говорећи : » Нашли смо овога како заводи наш народ и противи се плаћању пореза цару , а за себе говори да је Христос , цар . «
42023003	Тада га Пилат упита : » Јеси ли ти цар Јудеја ? « А Исус му одговори : » Тако је како кажеш . «
42023004	Онда Пилат рече првосвештеницима и народу : » Не налазим никакву кривицу овом човеку . «
42023005	Али они су наваљивали , говорећи : » Својим учењем подбуњује народ по целој Јудеји . Почео је у Галилеји и стигао чак овамо . «
42023006	Када је то чуо , Пилат се распита да ли је тај човек Галилејац .
42023007	Сазнавши да је под Иродовом надлежношћу , посла га Ироду , који је тих дана такође био у Јерусалиму .
42023008	Када је Ирод угледао Исуса , веома се обрадова , јер је одавно желео да га сретне . Због оног што је чуо о Исусу , понадао се да ће од њега видети неко знамење .
42023009	Обасипао га је питањима , али му Исус није одговарао .
42023010	А тамо су стајали и првосвештеници и учитељи закона и жестоко га оптуживали .
42023011	Тада га Ирод и његови војници исмејаше и наругаше му се , па га обукоше у белу одећу и послаше назад Пилату .
42023012	Тога дана се Ирод и Пилат спријатељише — пре тога су , наиме , били непријатељи .
42023013	Пилат сазва првосвештенике , поглаваре и народ ,
42023014	па им рече : » Довели сте ми овог човека под оптужбом да подбуњује народ . Ја сам га пред вама испитао и нисам нашао да је крив за оно за шта га оптужујете .
42023015	А није ни Ирод , јер нам га је послао назад . Као што видите , није учинио ништа што заслужује смрт .
42023016	Зато ћу га казнити , па ослободити . «
42023018	Али они сви углас повикаше : » Овога узми , а ослободи нам Вараву ! «
42023019	Варава је био бачен у тамницу због побуне у граду и због убиства .
42023020	Пилат им се поново обрати , јер је желео да ослободи Исуса .
42023021	Али они су викали : » Распни га ! Распни га ! «
42023022	Пилат им се обрати и трећи пут : » Па какво је зло учинио овај човек ? Нисам му нашао никакву кривицу која би заслуживала смрт . Зато ћу га казнити , па ослободити . «
42023023	Али они су и даље веома гласно и упорно тражили да Исус буде распет . И њихови повици превагнуше ,
42023024	па Пилат одлучи да удовољи њиховом захтеву .
42023025	Он ослободи онога који је био бачен у тамницу због побуне и убиства — онога кога су тражили — а Исуса предаде њима на милост и немилост .
42023026	Док су Исуса одводили , ухватише неког Симона из Кирине , који се враћао са поља , па ставише на њега крст , да га носи за Исусом .
42023027	А за Исусом је ишло силно мноштво народа и неке жене које су жалиле за њим и оплакивале га .
42023028	Исус се окрену према њима и рече : » Кћери јерусалимске , не плачите за мном , него за собом и својом децом ,
42023029	јер долази време када ће људи говорити : ‚ Благо нероткињама и утробама које нису рађале и дојкама које нису дојиле . ‘
42023030	Тада ће ‚ говорити горама : » Падните на нас ! « и брдима : » Покријте нас ! « ‘
42023031	Јер , ако људи овако поступају са зеленим дрветом , шта ће тек учинити са сувим ? «
42023032	А с њим су водили још двојицу , злочинце , да их погубе .
42023033	Када су стигли на место које се зове Лобања , распеше тамо њега и злочинце — једнога са његове десне , а другога са леве стране .
42023034	Тада Исус рече : » Оче , опрости им , јер не знају шта чине . « А они разделише његову одећу бацањем коцке .
42023035	Народ је стајао и гледао , а поглавари су се ругали , говорећи : » Друге је спасао — нека спасе себе ако је Христос , Божији изабраник ! «
42023036	А исмевали су га и војници . Прилазили су и нудили му сирће ,
42023037	и говорили : » Ако си цар Јудеја , спаси се ! «
42023038	Изнад њега је био натпис : ово је цар јудеја .
42023039	А један од обешених злочинаца га је вређао , говорећи : » Зар ти ниси Христос ? Спаси себе и нас ! «
42023040	Али други изгрди овога , говорећи : » Зар се не бојиш Бога ? Осуђен си на исту казну ,
42023041	али наша је праведна , јер добијамо оно што смо заслужили нашим делима . А овај није учинио ништа недолично . «
42023042	Онда рече : » Исусе , сети ме се кад стигнеш у своје царство . «
42023043	А Исус му рече : » Истину ти кажем : данас ћеш бити са мном у Рају ! «
42023044	Било је већ око поднева и тама настаде по целој земљи све до три сата ,
42023045	јер се сунце помрачило . А завеса у Храму се расцепи надвоје .
42023046	Тада Исус повика из свега гласа : » Оче , у твоје руке дух свој предајем ! « И када је то рекао , издахну .
42023047	Када је капетан видео шта се дoгодило , поче да слави Бога , говорећи : » Овај човек је заиста био праведник ! «
42023048	Када је сав народ који се окупио да то гледа видео шта се догодило , разиђе се , ударајући се у груди .
42023049	А сви који су га познавали , и жене које су с њим дошле из Галилеје , стајали су подаље и све то посматрали .
42023050	Био је тамо и човек по имену Јосиф , честит и праведан човек , члан Већа ,
42023051	који се није слагао с њиховом одлуком и делом . Био је из јудејског града Ариматеје и ишчекивао је Божије царство .
42023052	Он оде к Пилату и затражи Исусово тело ,
42023053	па га скиде са крста , пови у платно и положи у гроб усечен у стени , у којем још нико није био сахрањен .
42023054	Био је Дан припреме и субота се примицала .
42023055	За њим пођоше жене које су дошле са Исусом из Галилеје и видеше гроб и како је тело у њега положено .
42023056	Онда се вратише и спремише мирисе и помасти . Али у суботу су се одмарале у складу са заповешћу .
42024001	Врло рано првога дана седмице оне дођоше на гроб , носећи мирисе које су спремиле .
42024002	Нађоше камен одваљан са гроба ,
42024003	па уђоше , али не нађоше тело Господа Исуса .
42024004	И док су оне још биле збуњене због тога , два човека у одећи сјајној као муња изненада стадоше поред њих .
42024005	Оне се уплашише , па оборише лице према земљи . А они им рекоше : » Зашто живога тражите међу мртвима ?
42024006	Он није овде , васкрсао је ! Сетите се шта вам је рекао док је још био у Галилеји :
42024007	да Син човечији треба да буде предат у руке грешницима , да буде распет и да трећег дана васкрсне . «
42024008	Тада се оне сетише Исусових речи ,
42024009	па се вратише од гроба и све то јавише Једанаесторици и свима осталима .
42024010	Биле су то Марија Магдалина , Јована и Марија , Јаковљева мајка , и оне , заједно са осталима које су биле с њима , ово испричаше апостолима .
42024011	А овима су њихове речи личиле на бесмислицу , па им не повероваше .
42024012	Али Петар устаде и отрча до гроба . Саже се , али не виде ништа осим платнених завоја , па оде , питајући се шта се догодило .
42024013	А тог истог дана , двојица од њих ишли су у село које се зове Емаус , удаљено шездесет стадија од Јерусалима ,
42024014	и разговарали један с другим о свему што се догодило .
42024015	И док су они о томе разговарали и расправљали , сâм Исус им приђе и поче да иде с њима ,
42024016	али је њиховим очима било ускраћено да га препознају .
42024017	» О чему то путем један с другим расправљате ? « упита их он . A oни стадоше и снуждише се .
42024018	» Ти си једини странац у Јерусалиму који не зна шта се у њему ових дана догодило « , рече му један од њих , који се звао Клеопа .
42024019	А Исус упита : » Шта то ? « » Оно са Исусом Назарећанином « , одговорише му они , » који је био пророк , делом и речју силан пред Богом и целим народом .
42024020	И како су га наши првосвештеници и старешине предали да буде осуђен на смрт , па су га распели .
42024021	Ми смо се надали да је он Онај који ће избавити Израел . Осим тога , данас је већ трећи дан откад се то догодило .
42024022	Али неке наше жене нас збунише . Рано јутрос су отишле до гроба
42024023	и нису нашле његово тело , па су дошле и рекле нам да су им се показали анђели који су им рекли да је он жив .
42024024	Тада су неки од наших отишли до гроба и нашли све онако како су жене рекле , али њега не видеше . «
42024025	А Исус им рече : » О , како сте неразумни и спорог срца да поверујете у све што су пророци рекли .
42024026	Зар није требало да Христос тако страда и да уђе у своју славу ? «
42024027	И почевши од Мојсија и свих пророка , објасни им шта је о њему речено у целом Писму .
42024028	Када су дошли близу села у које су ишли , Исус се направи као да хоће да настави пут ,
42024029	али они почеше да наваљују : » Остани с нама , јер ће ускоро вече и дан је на измаку . « И он уђе да остане с њима .
42024030	А док је био с њима за трпезом , узе хлеб и благослови га , па га изломи и даде им .
42024031	Тада им се отворише очи и они га препознаше . Али њега више није било пред њима .
42024032	А они рекоше један другом : » Зар није горело срце у нама док нам је путем говорио и тумачио нам Писма ? «
42024033	И истог часа устадоше и вратише се у Јерусалим . Тамо нађоше окупљену Једанаесторицу и остале с њима
42024034	како говоре : » Господ је заиста васкрсао и показао се Симону . «
42024035	Тада им они испричаше шта се догодило на путу и како су препознали Исуса када је ломио хлеб .
42024036	Док су они још о томе разговарали , сâм Исус стаде међу њих и рече им : » Мир с вама . «
42024037	А они , збуњени и престрашени , помислише да гледају духа .
42024038	Тада им он рече : » Зашто сте се препали ? И зашто се јављају сумње у вашем срцу ?
42024039	Погледајте моје руке и ноге . То сам ја главом ! Опипајте ме и видите — дух нема ни тела ни костију као што видите да ја имам . «
42024040	И када је то рекао , показа им руке и ноге .
42024041	А пошто они од радости још нису веровали , него су се чудили , он их упита : » Имате ли овде нешто за јело ? «
42024042	Они му дадоше комад печене рибе ,
42024043	и он га узе и поједе пред њима .
42024044	Онда им рече : » Ово је оно о чему сам вам говорио док сам био с вама — да треба да се испуни све што је о мени написано у Мојсијевом закону , у Пророцима и у Псалмима . «
42024045	Потом им отвори ум да разумеју Писма ,
42024046	па им рече : » Овако је записано : Христос ће страдати и трећег дана устати из мртвих ,
42024047	и у његово име ће се проповедати покајање и опроштење греха свим народима , почевши од Јерусалима .
42024048	Ви сте томе сведоци ,
42024049	а ја ћу вам послати оно што је мој Отац обећао . Али останите у граду док се не обучете у силу са висине . «
42024050	Онда их одведе све до Витаније , па подиже руке и благослови их .
42024051	И док их је благосиљао , оде од њих и би вазнет на небо .
42024052	А они му се поклонише , па се са великом радошћу вратише у Јерусалим .
42024053	И стално су били у Храму и захваљивали Богу .
43001001	У почетку је била Реч , и Реч је била код Бога , и Реч је била Бог .
43001002	Она је у почетку била код Бога .
43001003	Све је кроз њу постало и без ње није постало ништа што је постало .
43001004	У њој је био живот и тај живот је људима био светлост .
43001005	И светлост светли у тами и тама је није обузела .
43001006	Појави се човек , послан од Бога , по имену Јован .
43001007	Он је дошао као сведок , да сведочи за светлост , да преко њега сви поверују .
43001008	Он сам није био светлост , него је сведочио за светлост .
43001009	А он — истинска светлост која просветљује сваког човека — дошао је на свет .
43001010	Био је на свету и свет је кроз њега постао , али га свет није препознао .
43001011	Својима је дошао , али они га нису примили .
43001012	А онима који су га примили , дао је моћ да постану Божија деца — онима који верују у његово име ,
43001013	који нису рођени природним путем , ни од воље тела , ни од воље мужа , већ од Бога .
43001014	И Реч је постала тело и настанила се међу нама , и ми смо гледали њену славу , славу Јединорођенога од Оца , пуног милости и истине .
43001015	Јован сведочи за њега и виче : » Ово је онај за кога сам рекао : ‚ Онај који за мном долази , већи је од мене , јер је био пре мене . ‘ «
43001016	Од његове смо пуноће сви примили , и то милост на милост .
43001017	Јер , Закон је дат преко Мојсија , а милост и истина дошли су преко Исуса Христа .
43001018	Бога нико никад није видео . Јединорођени Бог , који је у Очевом крилу — он га је објавио .
43001019	А ово је било Јованово сведочанство када су Јудеји из Јерусалима послали свештенике и Левите да га упитају : » Ко си ти ? «
43001020	Он не одби да им призна , него им отворено рече : » Ја нисам Христос . «
43001021	» Па ко си онда ? « упиташе га . » Јеси ли Илија ? « А он рече : » Нисам . « » Јеси ли Пророк ? « Он одговори : » Не . «
43001022	Онда му рекоше : » Кажи нам ко си , да можемо да одговоримо онима који су нас послали . Шта ти кажеш за себе ? «
43001023	А он рече : » Ја сам ‚ глас онога који виче у пустињи : Поравнајте пут Господњи ! ‘ као што каже пророк Исаија . «
43001024	А неки од посланих били су фарисеји .
43001025	Они га упиташе : » Зашто онда крштаваш ако ниси Христос , ни Илија , ни Пророк ? «
43001026	» Ја крштавам водом « , одговори им он , » али међу вама стоји онај кога ви не познајете ,
43001027	онај који долази за мном . Њему ја нисам достојан ни ремење на обући да одвежем . «
43001028	Ово се догодило у Витанији , с оне стране реке Јордан , где је Јован крштавао .
43001029	Сутрадан Јован угледа Исуса како долази к њему , па рече : » Ево Јагњета Божијег , које односи грехе света !
43001030	То је онај за кога сам рекао : ‚ За мном долази човек који је од мене већи , јер је био пре мене . ‘
43001031	Ја га нисам познавао , али сам дошао да крштавам водом , да би он могао да се објави Израелу . «
43001032	Затим је Јован овако сведочио : » Видео сам Духа како силази са неба као голуб и остаје на њему .
43001033	Ја га не бих препознао , али ми је рекао Онај који ме је послао да крштавам водом : ‚ На кога видиш да Дух силази и на њему остаје , то је онај који крштава Светим Духом . ‘
43001034	И ја сам видео и сведочим да је ово Син Божији . «
43001035	Сутрадан је Јован опет био тамо са двојицом својих ученика .
43001036	Угледавши Исуса како пролази , рече : » Ево Јагњета Божијег ! «
43001037	Када су она два ученика чула шта је рекао , пођоше за Исусом .
43001038	Исус се осврну и виде их како иду за њим , па их упита : » Шта хоћете ? « Они му рекоше : » Раби « — што значи » Учитељу « — » где станујеш ? «
43001039	» Дођите и видећете « , рече им он . И они одоше и видеше где станује и тога дана остадоше код њега . Било је око четири сата .
43001040	Један од ове двојице који су чули Јована и пошли за Исусом био је Андреја , брат Симона Петра .
43001041	Он одмах нађе свога брата Симона , па му рече : » Нашли смо Месију ! « — то јест Христа —
43001042	и одведе га к Исусу . Исус га погледа и рече : » Ти си Симон син Јованов . Зваћеш се Кифа « — што значи » Петар « .
43001043	Сутрадан Исус одлучи да иде у Галилеју , па нађе Филипа и рече му : » Пођи за мном . «
43001044	Филип је био из Витсаиде , Андрејиног и Петровог града .
43001045	Филип нађе Натанаила , па му рече : » Нашли смо онога о коме су писали Мојсије у Закону и пророци — Исуса из Назарета , Јосифовог сина ! «
43001046	» Зар из Назарета може да дође нешто добро ? « упита га Натанаил . А Филип му рече : » Дођи , па види . «
43001047	Исус угледа Натанаила како долази к њему , па рече за њега : » Ево правог Израелца у коме нема лукавства . «
43001048	» Одакле ме познајеш ? « упита Натанаил . А Исус му одговори : » Видео сам те док си још био испод смокве , пре него што те је Филип позвао « .
43001049	» Раби « , рече му Натанаил , » ти си Син Божији , ти си Цар Израела ! «
43001050	» Зар верујеш зато што сам ти рекао да сам те видео испод смокве ? « упита га Исус . » Видећеш и веће ствари од ових . «
43001051	Онда рече : » Истину вам кажем : видећете отворено небо и Божије анђеле како узлазе и силазе на Сина човечијега . «
43002001	Трећег дана је била свадба у Кани Галилејској . А била је тамо и Исусова мајка .
43002002	На свадбу су били позвани и Исус и његови ученици ,
43002003	па кад је нестало вина , мајка рече Исусу : » Немају више вина . «
43002004	» Шта ја имам с тобом , драга жено ? « упита је Исус . » Мој час још није дошао . «
43002005	Његова мајка рече слугама : » Учините све што вам каже . «
43002006	А тамо је стајало шест камених посуда , од два до три метрита свака , какве Јудеји користе за обредно прање .
43002007	Исус рече слугама : » Напуните ове посуде водом « , и они их напунише до врха .
43002008	Онда им рече : » Сад заграбите и однесите трпезару « , и они тако учинише .
43002009	Трпезар окуси воду која је постала вино , па пошто није знао одакле је — иако су знале слуге које су заграбиле воду — позва младожењу
43002010	и рече му : » Сваки човек прво износи добро вино , а кад се гости напију , лошије . А ти си чувао добро вино све досад . «
43002011	Тако је Исус своје прво знамење учинио у Кани Галилејској и јавно показао своју славу , па његови ученици повероваше у њега .
43002012	После тога оде с мајком , браћом и ученицима у Кафарнаум , где остадоше неколико дана .
43002013	Приближавала се јудејска Пасха , па Исус оде у Јерусалим .
43002014	У Храму затече продавце волова , оваца и голубова , и мењаче новца који су тамо седели ,
43002015	па од ужади направи бич и све их , заједно с овцама и воловима , истера из Храма . Мењачима разбаца новац и испреврта столове ,
43002016	а продавцима голубова рече : » Носите то одавде и не правите пијацу од дома мога Оца ! «
43002017	А његови ученици се сетише да је записано : » Изједа ме ревност за твој дом . «
43002018	Тада га Јудеји упиташе : » Којим знамењем ћеш нам доказати да ово смеш да чиниш ? «
43002019	» Порушите овај храм « , одговори им Исус , » и ја ћу га поново подићи за три дана . «
43002020	» Овај Храм је грађен четрдесет шест година « , рекоше Јудеји , » а ти ћеш га подићи за три дана ! «
43002021	Али храм о коме је он говорио било је његово тело .
43002022	Када је устао из мртвих , његови ученици се сетише шта је рекао , па повероваше Писмима и речима које је Исус изговорио .
43002023	А док је за Празник Пасхе био у Јерусалиму , многи видеше знамења која је чинио и повероваше у његово име .
43002024	Али сâм Исус њима није веровао , јер их је све познавао .
43002025	И није требало да му за човека неко сведочи , јер је и сâм знао шта је у човеку .
43003001	А међу фарисејима је био човек по имену Никодим , јудејски поглавар .
43003002	Он дође к Исусу ноћу и рече му : » Раби , знамо да си од Бога дошао као учитељ , јер нико не може да чини знамења која ти чиниш ако Бог није с њим . «
43003003	» Истину ти кажем « , рече му Исус , » ако се човек не роди поново , не може да види Божије царство . «
43003004	» Како може човек да се роди кад је стар ? « упита Никодим . » Не може , ваљда , други пут да уђе у утробу своје мајке и да се роди ! «
43003005	» Истину ти кажем « , одговори му Исус , » ако се човек не роди од воде и Духа , не може да уђе у Божије царство .
43003006	Оно што је рођено од тела , тело је , а што је рођено од Духа , дух је .
43003007	Не чуди се што сам ти рекао да морате поново да се родите .
43003008	Ветар дува где му је воља ; чујеш му хук , али не знаш ни одакле долази ни куда иде . Тако је са сваким ко је рођен од Духа . «
43003009	А Никодим упита : » Како то може бити ? «
43003010	» Ти си учитељ у Израелу « , одговори му Исус , » а то не знаш !
43003011	Истину ти кажем : говоримо оно што знамо и сведочимо за оно што смо видели , али ви не прихватате наше сведочанство .
43003012	О земаљским стварима сам вам говорио , па не верујете . Како ћете веровати ако вам будем говорио о небеским ?
43003013	Нико никад није узашао на небо осим онога који је са неба сишао — Сина човечијега .
43003014	И као што је Мојсије подигао змију у пустињи , тако мора да буде подигнут и Син човечији ,
43003015	да свако ко у њега верује има вечни живот . «
43003016	Јер , Бог је толико волео свет да је дао свога јединорођеног Сина да ко год у њега верује не пропадне , него да има вечни живот .
43003017	Није Бог свога Сина послао у свет да свет осуди , него да се свет кроз њега спасе .
43003018	Ко у њега верује , не осуђује се , а ко не верује , већ је осуђен , јер није поверовао у име јединорођенога Божијег Сина .
43003019	А ово је та осуда : светлост је дошла на свет , али су људи више волели таму него светлост , јер су им дела била зла .
43003020	Ко год чини зло , мрзи светлост и не излази на светлост , да његова дела не изађу на видело .
43003021	А ко живи у складу са истином , излази на светлост , да се покаже да су његова дела учињена у Богу .
43003022	После тога Исус оде са ученицима у Јудеју . Тамо је боравио с њима и крштавао .
43003023	А и Јован је крштавао у Енону близу Салима , јер је тамо било много воде , и људи су долазили и крштавали се .
43003024	Било је то пре него што је Јован бачен у тамницу .
43003025	А између Јованових ученика и неког Јудејина настаде препирка о обредном прању .
43003026	Тада они дођоше Јовану и рекоше му : » Раби , онај што је био с тобом с оне стране реке Јордана , онај за кога си сведочио , ено крштава и сви иду к њему . «
43003027	» Човек не може ништа да узме ако му није дато са неба « , одговори Јован .
43003028	» Сами сте ми сведоци да сам рекао : ‚ Ја нисам Христос , него сам послан пред њим . ‘
43003029	Ко има невесту , тај је младожења . А младожењин пријатељ , који стоји и слуша га , испуњен је радошћу док слуша младожењин глас . Та радост је моја , и сада је потпуна .
43003030	Он треба да расте , а ја да се смањујем . «
43003031	Онај који долази одозго , над свима је , а ко је са земље , земаљски је и земаљски говори . Онај који долази са неба , над свима је .
43003032	Он сведочи за оно што је видео и чуо , али нико не прихвата његово сведочанство .
43003033	А ко прихвата његово сведочанство , потврђује да је Бог истинит .
43003034	Онај кога је Бог послао , Божије речи говори , јер Бог не даје Духа на меру .
43003035	Отац воли Сина и све му је предао у руке .
43003036	Ко верује у Сина , има вечни живот , а ко неће да се покори Сину , неће видети живот , него на њему остаје Божији гнев .
43004001	Када је Исус сазнао да су фарисеји чули да он стиче и крштава више ученика него Јован
43004002	— иако сам Исус није крштавао , него његови ученици —
43004003	оде из Јудеје и врати се у Галилеју .
43004004	Морао је да прође кроз Самарију ,
43004005	па тако стиже у самаријски град који се зове Сихар , близу имања које је Јаков дао своме сину Јосифу .
43004006	Тамо је био и Јаковљев бунар , па Исус , уморан од пута , седе крај њега . Било је негде око поднева .
43004007	Када је једна Самарићанка дошла да заграби воде , Исус јој рече : » Дај ми да пијем « ,
43004008	јер су његови ученици били отишли у град да купе хране .
43004009	А Самарићанка му рече : » Зашто ти , Јудејин , тражиш да пијеш од мене , једне Самарићанке ? « — пошто се Јудеји нису слагали са Самарићанима .
43004010	» Када би знала Божији дар « , одговори јој Исус , » и ко је онај који ти каже : ‚ Дај ми да пијем ‘ , замолила би га , и он би ти дао живе воде . «
43004011	» Господару « , одврати жена , » немаш чиме ни да заграбиш воде , а бунар је дубок . Одакле ти онда жива вода ?
43004012	Зар си можда већи од нашег оца Јакова , који нам је дао овај бунар и пио из њега он и његови синови и стада ? «
43004013	» Ко год пије ову воду « , одговори јој Исус , » опет ће ожеднети ,
43004014	а ко пије воду коју му ја дајем , неће ожеднети довека . Вода коју му ја дајем постаће у њему извор воде која увире у вечни живот . «
43004015	» Господару « , рече му жена , » дај ми те воде , да не жедним и да не морам да долазим овамо да заграбим воде . «
43004016	» Иди и позови свога мужа « , рече јој Исус , » па се врати овамо . «
43004017	А жена му одговори : » Немам мужа . « » Добро кажеш : ‚ Немам мужа ‘ « , одврати Исус .
43004018	» Пет мужева си имала , а овај с којим си сада није ти муж . Истину си рекла . «
43004019	» Господару « , рече жена , » видим да си пророк !
43004020	Наши праоци су се клањали Богу на овој гори , а ви Јудеји кажете да му се треба клањати у Јерусалиму . «
43004021	» Веруј ми , жено « , рече Исус , » долази час када се нећете клањати Оцу ни овде ни у Јерусалиму .
43004022	Ви се клањате оном што не познајете , а ми се клањамо оном што познајемо , јер спасење долази од Јудеја .
43004023	Али долази час — и већ је ту — када ће се истински клањаоци клањати Оцу у духу и истини , јер Отац баш такве клањаоце жели .
43004024	Бог је дух , и они који му се клањају , у духу и истини треба да му се клањају . «
43004025	А жена му рече : » Знам да ће доћи Месија , који се зове Христос . Када он дође , све ће нам објаснити . «
43004026	» Ја сам « , рече јој Исус , » ја који с тобом говорим . «
43004027	Тада се вратише ученици и зачудише се што разговара са женом . Али ниједан не упита : » Шта тражиш од ње ? « ни : » Зашто с њом разговараш ? «
43004028	А жена остави свој крчаг и оде у град , па рече људима :
43004029	» Дођите да видите човека који ми је рекао све што сам учинила . Да није он Христос ? «
43004030	И они изађоше из града и кренуше к Исусу .
43004031	А ученици су у међувремену молили Исуса : » Раби , једи . «
43004032	Али он им рече : » Ја имам да једем јело за које ви не знате . «
43004033	Тада ученици рекоше један другом : » Да му није неко донео да једе ? «
43004034	Исус им рече : » Моје јело је да извршавам вољу Онога који ме је послао и да довршим његово дело .
43004035	Зар и ви не кажете : ‚ Још четири месеца , па жетва ? ‘ Кажем вам : отворите очи и погледајте поља — зрела су за жетву .
43004036	Жетелац већ прима плату и скупља род за вечни живот , да се и сејач и жетелац заједно радују .
43004037	У томе се обистињује изрека : ‚ Један сеје , а други жање . ‘
43004038	Ја сам вас послао да жањете оно око чега се нисте трудили . Други су се трудили , а ви сте пожњели плодове њиховог труда . «
43004039	Многи Самарићани из онога града повероваше у Исуса због речи оне жене која је сведочила : » Рекао ми је све што сам учинила . «
43004040	А када су дошли к њему , замолише га да остане код њих , и он тамо остаде два дана .
43004041	И још многи повероваше због његових речи .
43004042	Говорили су оној жени : » Сада више не верујемо због онога што си ти рекла , него зато што смо сами чули , и знамо да је овo заиста Спаситељ света . «
43004043	После та два дана , Исус оде оданде у Галилеју ,
43004044	иако је сам изјавио да је пророк без части у свом завичају .
43004045	Када је стигао , Галилејци га лепо примише , јер су видели шта је све учинио у Јерусалиму за време празника , пошто су и они били тамо .
43004046	Исус тако опет дође у Кану Галилејску , где је био претворио воду у вино . А тамо је био један царев службеник чији је син лежао болестан у Кафарнауму .
43004047	Када је чуо да је Исус из Јудеје дошао у Галилеју , дође к њему и замоли га да оде у Кафарнаум и излечи му сина , јер овај само што није умро .
43004048	А Исус му рече : » Док не видите знамења и чуда , не верујете . «
43004049	» Господару « , рече му царев службеник , » дођи док ми дете није умрло . «
43004050	» Иди « , рече му Исус , » твој син ће живети . « Човек поверова у то што му је Исус рекао и оде .
43004051	А док је још био на путу , сретоше га његове слуге с вешћу да му је син жив .
43004052	Он их упита када му је кренуло набоље , а они му одговорише : » Грозница га је оставила јуче око један сат после подне . «
43004053	Дечаков отац се сети да му је баш тада Исус рекао : » Твој син ће живети . « И поверова он и сви његови укућани .
43004054	Било је то друго знамење које је Исус учинио пошто је дошао из Јудеје у Галилеју .
43005001	После тога је био јудејски празник , па Исус оде у Јерусалим .
43005002	А у Јерусалиму се , код Овчије капије , налази језерце које се на арамејском зове Витезда и има пет тремова .
43005003	У њима је лежало мноштво болесних : слепих , хромих и одузетих .
43005005	А био је тамо и један човек који је боловао тридесет осам година .
43005006	Када га је Исус угледао како лежи и сазнао колико дуго болује , упита га : » Хоћеш ли да оздравиш ? «
43005007	» Господару « , одговори му болесни , » немам никога ко би ме , када се вода заталаса , спустио у језерце , а док ја стигнем , неко је већ тамо пре мене . «
43005008	» Устани « , рече му Исус , » узми своју простирку и ходај . «
43005009	И човек одмах оздрави , узе своју простирку и прохода . А тог дана је била субота ,
43005010	па Јудеји рекоше излеченоме : » Субота је ! Не смеш да носиш своју простирку ! «
43005011	» Онај који ме је излечио « , одговори им он , » рекао ми је : ‚ Узми своју простирку и ходај ‘ . «
43005012	А они га упиташе : » Ко је тај човек који ти је рекао : ‚ Узми и ходај ‘ ? «
43005013	Али излечени није знао ко је то био , јер се Исус изгубио у мноштву оних који су били на том месту .
43005014	После тога га Исус нађе у Храму , па му рече : » Ето , оздравио си . Немој више да грешиш , да те не снађе нешто горе . «
43005015	Тада човек оде и јави Јудејима да је Исус тај који га је излечио .
43005016	Зато што је тако нешто учинио у суботу , Јудеји почеше да прогоне Исуса .
43005017	А Исус им одговори : » Мој Отац стално ради , па и ја радим . «
43005018	Због тога су Јудеји још више желели да га убију , јер је не само прекршио суботу него је и Бога назвао својим Оцем , изједначујући себе са Богом .
43005019	» Истину вам кажем « , рече им Исус , » Син не може ништа да учини сам од себе , него само оно што види да чини Отац . Што год чини Отац , исто то чини и Син .
43005020	Јер , Отац воли Сина и показује му све што чини . А показаће му и већа дела од ових , па ћете се чудити .
43005021	Јер , као што Отац васкрсава мртве и оживљава их , тако и Син оживљава оне које хоће .
43005022	И Отац не суди ником , него је сав суд предао Сину ,
43005023	да сви поштују Сина као што поштују Оца . Ко не поштује Сина , не поштује ни Оца , који га је послао .
43005024	» Истину вам кажем : ко чује моје речи и верује Ономе који ме је послао , има вечни живот и не долази на Суд , него је прешао из смрти у живот .
43005025	Истину вам кажем : долази час — и већ је ту — када ће мртви чути глас Сина Божијега и — који га чују — оживеће .
43005026	Као што Отац има живот у себи , тако је и Сину дао да има живот у себи
43005027	и дао му власт да суди , јер је он Син човечији .
43005028	» Не чудите се томе . Јер , долази време када ће сви који су у гробовима чути његов глас
43005029	и изаћи — они који су чинили добро , устаће у живот , а они који су чинили зло , устаће да буду осуђени .
43005030	Ја сâм од себе не могу ништа да учиним , него судим онако како чујем . А моја пресуда је праведна , јер не тражим да буде моја воља , него воља Онога који ме је послао . «
43005031	» Ако сâм за себе сведочим , моје сведочанство није истинито .
43005032	Један други сведочи за мене , и знам да је истинито сведочанство које је за мене дао .
43005033	Послали сте к Јовану , и он је сведочио за истину .
43005034	Није да ја прихватам људска сведочанства , него вам ово говорим да се спасете .
43005035	Јован је био светиљка која гори и светли , а ви сте само неко време хтели да уживате у његовој светлости .
43005036	» Али ја за себе имам сведочанство боље од Јовановог , јер дела која ми је Отац дао да их довршим , управо ова која чиним , сведоче за мене — да ме је послао Отац .
43005037	А и сâм Отац , који ме је послао , сведочио је за мене . Никада му нисте чули глас ни видели му лик ,
43005038	а ни његова Реч не пребива у вама , јер не верујете ономе кога је он послао .
43005039	Помно проучавате Писма , јер мислите да у њима имате вечни живот . И она сведоче за мене ,
43005040	а ипак нећете да дођете к мени , да имате живот .
43005041	» Не прихватам похвалу од људи .
43005042	Упознао сам вас и знам да у себи немате Божије љубави .
43005043	Дошао сам у име свога Оца , и не прихватате ме . Али , ако дође неко други у своје име , њега ћете прихватити !
43005044	А како бисте ми и веровали када прихватате похвалу један од другога , а не тражите похвалу од јединога Бога .
43005045	» Немојте да мислите да ћу вас ја оптуживати пред Оцем . Ваш тужилац је Мојсије , у кога се уздате .
43005046	Да верујете Мојсију , веровали бисте и мени , јер је он о мени писао .
43005047	А пошто не верујете оном што је он написао , како да верујете мојим речима ? «
43006001	После тога Исус оде на другу обалу Галилејског — то јест Тиверијадског — мора ,
43006002	а за њим пође силан народ , јер су видели знамења која је учинио на болеснима .
43006003	Исус се попе на гору и седе са својим ученицима .
43006004	( А приближавала се Пасха , јудејски празник . )
43006005	Кадa је подигао поглед и угледао силан народ како иде к њему , Исус упита Филипа : » Где можемо да купимо хлеба да ови једу ? «
43006006	То је рекао да би га искушао , јер је већ знао шта ће учинити .
43006007	Филип му одговори : » Ни двеста динара не би било довољно за више од залогаја хлеба за сваког . «
43006008	А jедан од његових ученика — Андреја , брат Симона Петра — рече Исусу :
43006009	» Овде је један дечак који има пет јечмених хлебова и две рибице , али шта је то на толике . «
43006010	Исус рече : » Нека људи поседају . « На том месту је било много траве , па мушкарци , њих око пет хиљада , поседаше .
43006011	Тада Исус узе one хлебове , захвали Богу за њих , па их раздели онима који су седели , а тако и рибе — и то колико год је ко хтео .
43006012	Кадa су се најели , Исус рече својим ученицима : » Покупите преостале комадиће , да ништа не пропадне . «
43006013	И они их покупише и напунише дванаест корпи комадићима преосталим од пет јечмених хлебова које су људи јели .
43006014	Кадa су људи видели знамење које је Исус учинио , рекоше : » Ово је заиста Пророк који треба да дође на свет ! «
43006015	А Исус је знаo да намеравају да дођу и да га на силу прогласе за цара , па се опет повуче у гору , сасвим сâм .
43006016	Када је пало вече , његови ученици сиђоше до мора ,
43006017	уђоше у чамац и отиснуше се преко мора ка Кафарнауму . Већ се било и смрачило , а Исус још није био дошао к њима .
43006018	И море се узбуркало од силног ветра који је задувао .
43006019	Када су превеслали око двадесет пет до тридесет стадија , угледаше Исуса како хода по мору и приближава се чамцу , и уплашише се .
43006020	А Исус им рече : » Ја сам . Не бојте се . «
43006021	Они хтедоше да га узму у чамац , али се чамац одмах створи на обали према којој су били кренули .
43006022	Сутрадан народ који је остао на другој страни мора примети да је тамо само један чамац и да Исус није ушао у чамац са својим ученицима , него да су они отишли сами .
43006023	А неки чамци из Тиверијаде пристадоше близу места где су јели хлеб пошто је Господ за њега захвалио Богу .
43006024	Када је , дакле , народ видео да нема ни Исуса ни његових ученика , укрцаше се у чамце и одоше у Кафарнаум да га потраже .
43006025	А када су га нашли на другој страни мора , упиташе га : » Раби , када си дошао овамо ? «
43006026	» Истину вам кажем « , одговори им Исус , » ви ме не тражите зато што сте видели знамења , него зато што сте јели хлеб и најели се .
43006027	Радите , али не за пропадљиву храну , него за храну која траје до вечног живота , а њу ће вам дати Син човечији , јер њега је потврдио Бог Отац . «
43006028	Они га упиташе : » Шта да учинимо да бисмо чинили Божија дела ? «
43006029	А Исус им одговори : » Ово је Божије дело : да верујете у онога кога је он послао . «
43006030	Тада га они упиташе : » Које ћеш , дакле , знамење учинити , да га видимо и да ти поверујемо ? Које је твоје дело ?
43006031	Наши праоци су јели ману у пустињи , као што је записано : ‚ Даде им хлеб са неба да једу . ‘ «
43006032	» Истину вам кажем « , рече им Исус , » није вам Мојсије дао хлеб са неба , него вам мој Отац даје истински хлеб са неба .
43006033	Јер , Божији хлеб је онај који силази са неба и даје живот свету . «
43006034	» Господе « , рекоше му они , » дај нам увек тога хлеба . «
43006035	А Исус им рече : » Ја сам хлеб живота . Ко дође к мени , неће огладнети , и ко у мене верује , неће никада ожеднети .
43006036	Али рекао сам вам : видели сте ме , а ипак не верујете .
43006037	Све што ми Отац даје , доћи ће к мени и нећу одбацити онога ко ми дође .
43006038	Јер , нисам сишао са неба да извршавам своју вољу , него вољу Онога који ме је послао .
43006039	А ово је воља Онога који ме је послао : да не изгубим ниједнога од оних које ми је дао , него да их васкрснем Последњега дана .
43006040	Јер , ово је воља мога Оца : ко год види Сина и верује у њега , да има вечни живот и да га ја васкрснем Последњега дана . «
43006041	Тада Јудеји почеше да гунђају против њега зато што је рекао : » Ја сам хлеб који је сишао са неба . «
43006042	» Зар ово није Исус , Јосифов син ? « рекоше . » Зар му не познајемо оца и мајку ? Како сад говори : ‚ Сишао сам са неба ‘ ? «
43006043	» Не гунђајте међу собом « , рече им Исус .
43006044	» Нико не може да дође к мени ако га не привуче Отац који ме је послао , и ја ћу га васкрснути Последњега дана .
43006045	У Пророцима пише : ‚ Бог ће поучити све људе . ‘ Ко год слуша Оца и научи , долази к мени .
43006046	Нико није видео Оца осим онога који је од Бога — он је видео Оца .
43006047	Истину вам кажем : ко верује , има вечни живот .
43006048	Ја сам хлеб живота .
43006049	Ваши праоци су јели ману у пустињи и помрли .
43006050	А ово је хлеб који силази са неба — да га човек једе и да не умре .
43006051	Ја сам живи хлеб који је сишао са неба . Ко буде јео овај хлеб , живеће довека . Овај хлеб је моје тело , које ћу дати за живот света . «
43006052	Тада Јудеји почеше жестоко да расправљају међу собом , говорећи : » Како овај може да нам дâ своје тело да једемо ? «
43006053	» Истину вам кажем « , рече им Исус , » ако не једете тело Сина човечијега и не пијете његову крв , немате живота у себи .
43006054	Ко једе моје тело и пије моју крв , има вечни живот и ја ћу га васкрснути Последњега дана .
43006055	Моје тело је истинско јело и моја крв истинско пиће .
43006056	Ко једе моје тело и пије моју крв , остаје у мени и ја у њему .
43006057	Као што је мене послао живи Отац , и ја живим због Оца , тако ће и онај ко мене једе живети због мене .
43006058	Ово је хлеб који је сишао са неба , и он није као онај који су јели ваши праоци у пустињи и помрли . Ко једе овај хлеб , живеће довека . «
43006059	Исус је ово изрекао док је учио народ у синагоги у Кафарнауму .
43006060	Када су ово чули , многи његови ученици рекоше : » Тешке су то речи . Ко може да их прихвати ? «
43006061	Исус је сам од себе знао да његови ученици гунђају , па им рече : » Зар вас ово учење саблажњава ?
43006062	А шта ако будете видели Сина човечијега како иде горе , онамо где је био пре ?
43006063	Дух је оно што оживљава , а тело ништа не користи . Речи које сам вам говорио , дух су и живот су .
43006064	Али има међу вама оних који не верују « — јер је од почетка знао који су они који неће веровати и ко је онај који ће га издати .
43006065	Онда рече : » Зато сам вам и рекао да нико не може да дође к мени ако му није дато од Оца . «
43006066	Тада се многи његови ученици вратише и више нису ишли с њим .
43006067	Исус упита Дванаесторицу : » Да можда и ви не желите да одете ? «
43006068	» Коме да идемо , Господе ? « одговори му Симон Петар . » Ти имаш речи вечнога живота ,
43006069	и ми верујемо и знамо да си ти Светац Божији . «
43006070	А Исус им рече : » Зар нисам ја изабрао вас дванаесторицу ? А ипак је један од вас ђаво ! «
43006071	Рекао је то о Јуди , сину Симона Искариотског , јер је он био тај који ће га издати , иако је био један од Дванаесторице .
43007001	После тога је Исус ишао по Галилеји , јер није хтео да иде у Јудеју , пошто су Јудеји желели да га убију .
43007002	Приближавао се јудејски Празник сеница ,
43007003	па браћа рекоше Исусу : » Иди одавде и пођи у Јудеју , да твоји ученици виде дела која чиниш .
43007004	Јер , нико ко жели да буде познат , не ради у тајности . Кад већ све то чиниш , покажи се свету . «
43007005	Чак ни његова браћа нису веровала у њега .
43007006	А Исус им рече : » Моје време још није дошло , а за вас је свако време погодно .
43007007	Вас свет не може да мрзи , али мене мрзи , јер ја сведочим против њега , да су му дела зла .
43007008	Ви идите на празник , а ја још не идем онамо , јер моје време још није дошло . «
43007009	И то рекавши , остаде у Галилеји .
43007010	Када су његова браћа отишла на празник , оде и он , али не јавно , него тајно .
43007011	А Јудеји су га на празник тражили и говорили : » Где је онај ? «
43007012	У народу се о њему много шапутало . Једни су говорили : » Добар је « , а други : » Није , заводи народ . «
43007013	Али нико , због страха од Јудеја , није о њему говорио јавно .
43007014	Када је већ била половина празника , Исус оде у Храм и поче да учи народ .
43007015	Јудеји се зачудише , па рекоше : » Откуд овај зна Писма , а није учио ? «
43007016	» Моје учење није моје , него Онога који ме је послао « , одговори им Исус .
43007017	» Ко хоће да извршава његову вољу , сазнаће да ли ово учење долази од Бога или ја говорим сам од себе .
43007018	Ко говори сам од себе , за себе тражи славу . А ко тражи славу за онога који га је послао , тај је истинит и у њему нема неправде .
43007019	Зар вам није Мојсије дао Закон ? А ипак нико од вас не извршава Закон . Зашто желите да ме убијете ? «
43007020	» Опсео те демон « , одговори му народ . » Ко жели да те убије ? «
43007021	» Учинио сам једно дело « , рече им Исус , » и сви сe чудите .
43007022	Зато што вам је Мојсије дао обрезање — иако оно није од Мојсија , већ од праотаца — ви човека обрезујете чак и у суботу .
43007023	Па , ако човек може да буде обрезан у суботу , да не би био прекршен Мојсијев закон , зашто се љутите на мене што сам целог човека излечио у суботу ?
43007024	Не судите по спољашњости , него судите праведно . «
43007025	Тада неки Јерусалимљани рекоше : » Није ли ово онај кога хоће да убију ?
43007026	А ево , он јавно говори и ништа му не кажу . Да нису поглавари заиста увидели да је он Христос ?
43007027	Али ми знамо одакле је овај , а када Христос дође , нико неће знати одакле је . «
43007028	Док је учио народ у Храму , Исус повика : » Да , познајете ме ! И знате одакле сам ! Нисам дошао сам од себе . Али , истинит је Онај који ме је послао , кога ви не познајете .
43007029	А ја га познајем , јер ја сам од њега и он ме је послао . «
43007030	Тада они хтедоше да га ухвате , али нико не стави руку на њега , јер његов час још није био дошао .
43007031	А многи из народа повероваше , па рекоше : » Зар ће Христос , када дође , учинити више знамења него што их је овај учинио ? «
43007032	Фарисеји дочуше да народ то шапуће о Исусу , па првосвештеници и фарисеји послаше слуге да га ухвате .
43007033	А Исус рече : » Још само мало ћу бити с вама , па одлазим Ономе који ме је послао .
43007034	Тражићете ме , али ме нећете наћи , и где сам ја , ви не можете доћи . «
43007035	Тада Јудеји рекоше међу собом : » Куда то он намерава да иде да га ми не можемо наћи ? Да неће да иде онима што су расејани међу Грцима и да учи Грке ?
43007036	Шта значи то што је рекао : ‚ Тражићете ме , али ме нећете наћи ‘ , и : ‚ Где сам ја , ви не можете доћи ‘ ? «
43007037	Последњег и најважнијег дана празника , Исус стаде и повика : » Ако је неко жедан , нека дође к мени и нека пије .
43007038	Ко год верује у мене , као што каже Писмо , из њега ће потећи реке живе воде . «
43007039	А то је рекао о Духу , кога је требало да приме они који у њега верују . Јер , тада Дух још није био дат , пошто Исус још није био прослављен .
43007040	Када су чули ове речи , многи из народа рекоше : » Овај је заиста пророк . «
43007041	Други рекоше : » Ово је Христос . « А трећи упиташе : » Зар ће Христос доћи из Галилеје ?
43007042	Зар Писмо не каже да ће Христос доћи из Давидовог потомства и из Витлејема , села у коме је Давид живео ? «
43007043	Тако због Исуса настаде подвојеност у народу .
43007044	Неки чак хтедоше и да га ухвате , али нико не стави на њега руке .
43007045	Слуге се вратише првосвештеницима и фарисејима , а они их упиташе : » Зашто га нисте довели ? «
43007046	» Нико никад није говорио као тај човек « , одговорише слуге .
43007047	А фарисеји рекоше : » Зар је и вас завео ?
43007048	Да ли је неки поглавар или фарисеј поверовао у њега ?
43007049	Него , овај народ је проклет , јер не познаје Закон ! «
43007050	Тада им рече Никодим , онај што је раније био код Исуса , један од њих :
43007051	» Зар наш закон осуђује човека а да га прво не саслуша и не сазна шта чини ? «
43007052	А они му одговорише : » Да ниси и ти из Галилеје ? Проучи , па ћеш видети да пророк не долази из Галилеје . «
43007053	И свaки оде својој кући .
43008001	Исус оде на Маслинску гору ,
43008002	па рано ујутро опет уђе у Храм . Сав народ дође к њему и он седе да их учи .
43008003	А учитељи закона и фарисеји доведоше једну жену ухваћену у прељуби . Поставише је у средину ,
43008004	па му рекоше : » Учитељу , ова жена је ухваћена када је чинила прељубу .
43008005	Мојсије нам је у Закону заповедио да такве каменујемо . Шта ти кажеш на то ? «
43008006	Упитали су то да га искушају , како би имали за шта да га оптуже . A Исус се саже и поче да пише прстом по земљи .
43008007	Али , пошто су га и даље питали , он се исправи , па им рече : » Ко је од вас без греха , нека први баци камен на њу . «
43008008	И опет се саже и настави да пише по земљи .
43008009	Када су они то чули , изађоше један по један , почев од најстаријих . Тако остаде само он , и жена која је стајала у средини .
43008010	Тада се Исус исправи и упита је : » Жено , где су ови ? Зар те нико није осудио ? «
43008011	» Нико , господару « , одговори она . А Исус јој рече : » Онда те ни ја не осуђујем . Иди , и одсад више не греши . «
43008012	Када им је Исус опет говорио , рече : » Ја сам светлост света . Ко иде за мном , неће ходати у тами , него ће имати светлост живота . «
43008013	Тада му фарисеји рекоше : » Ти сам за себе сведочиш . Твоје сведочанство није истинито . «
43008014	» Ако и сведочим сам за себе « , одговори им Исус , » моје сведочанство је истинито , јер знам одакле сам дошао и куда идем . А ви не знате одакле сам дошао ни куда идем .
43008015	Ви судите по људским мерилима , а ја не судим ником .
43008016	А ако и судим , мој суд је истинит , јер нисам сâм , него сам са Оцем , који ме је послао .
43008017	Па и у вашем закону пише да је сведочанство двоје људи истинито .
43008018	Ја сведочим за себе , а за мене сведочи и Отац , који ме је послао . «
43008019	А они га упиташе : » Где је твој отац ? « » Ви не познајете ни мене ни мога Оца « , одговори им Исус . » Да познајете мене , познавали бисте и мога Оца . «
43008020	Ове речи је изговорио код ризнице док је учио народ у Храму , и нико га не ухвати , јер његов час још није био дошао .
43008021	Исус им поново рече : » Одлазим , а ви ћете ме тражити , и умрећете у свом греху . Куда ја одлазим , ви не можете доћи . «
43008022	Тада Јудеји рекоше : » Да неће да се убије кад каже : ‚ Куда ја одлазим , ви не можете доћи ‘ ? «
43008023	А Исус им рече : » Ви сте одоздо , ја сам одозго . Ви сте од овог света , а ја нисам од овог света .
43008024	Рекао сам вам да ћете умрети у својим гресима . Ако не поверујете да Ја јесам , умрећете у својим гресима . «
43008025	Они га упиташе : » Ко си ти ? « » Па шта вам од почетка говорим ? « рече им Исус .
43008026	» Имам много тога да кажем на вашу осуду . Али Онај који ме је послао истинит је и ја свету говорим оно што сам од њега чуо . «
43008027	А они не схватише да им говори о Оцу .
43008028	Зато им Исус рече : » Када подигнете Сина човечијега , тада ћете сазнати да Ја јесам и да ништа не чиним сам од себе , него да говорим оно што ме је научио Отац .
43008029	А Онај који ме је послао , са мном је . Није ме оставио самог , јер ја увек чиним оно што је њему мило . «
43008030	И док је то говорио , многи повероваше у њега .
43008031	Исус рече Јудејима који су у њега поверовали : » Ако се држите мога учења , заиста сте моји ученици .
43008032	Сазнаћете истину и истина ће вас ослободити . «
43008033	» Ми смо Авраамови потомци « , одговорише му они , » и никад ником нисмо робовали . Како можеш да кажеш : ‚ Постаћете слободни ‘ ? «
43008034	» Истину вам кажем « , рече им Исус , » ко год чини грех , роб је греха .
43008035	Роб не остаје у кући заувек , а син остаје .
43008036	Па , ако вас Син ослободи , бићете стварно слободни .
43008037	Знам да сте Авраамови потомци , али ви ипак хоћете да ме убијете , јер у вама нема места за моју реч .
43008038	Говорим вам о оном што сам видео код Оца , а ви чините оно што сте чули од свога оца . «
43008039	» Наш отац је Авраам « , одговорише му они . » Да сте Авраамова деца « , рече им Исус , » чинили бисте Авраамова дела .
43008040	Али ви хоћете да убијете мене , човека који вам је говорио истину коју је чуо од Бога . Авраам није тако чинио .
43008041	Ви чините дела свога оца . « » Ми нисмо рођени из блуда « , рекоше му . » Једног оца имамо — Бога ! «
43008042	А Исус им рече : » Кад би Бог био ваш отац , ви бисте ме волели , јер сам дошао од Бога и сад сам овде . Нисам дошао сам од себе , него ме је он послао .
43008043	Зашто не разумете шта вам говорим ? Зато што не можете да чујете моју реч .
43008044	Ви сте од оца ђавола и хоћете да испуњавате жеље свога оца . Он је човекоубица од почетка и није се држао истине , јер у њему нема истине . Када говори лажи , говори оно што му је својствено , јер је лажов и отац лажи .
43008045	А мени , зато што вам говорим истину , не верујете .
43008046	Који од вас може да ми докаже грех ? Ако вам говорим истину , зашто ми не верујете ?
43008047	Ко је од Бога , слуша Божије речи . Зато ви не слушате , јер нисте од Бога . «
43008048	Јудеји му рекоше : » Зар нисмо у праву кад кажемо да си ти Самарићанин и да си опседнут демоном ? «
43008049	» Нисам опседнут демоном « , рече Исус , » него указујем поштовање своме Оцу , а ви ме не поштујете .
43008050	Не тражим славу за себе — има ко је тражи и ко суди .
43008051	Истину вам кажем : ко се држи моје речи , неће видети смрти довека . «
43008052	» Сад знамо да си опседнут демоном « , рекоше Јудеји . » Авраам је умро , а тако и пророци , а ти кажеш : ‚ Ко се држи моје речи , неће окусити смрти довека . ‘
43008053	Ниси ваљда већи од нашег оца Авраама , који је умро . А и пророци су помрли . За кога се то ти издајеш ? «
43008054	» Ако самог себе прослављам « , одговори Исус , » моја слава није ништа . Мене прославља мој Отац , за кога ви тврдите да је ваш Бог .
43008055	Ви га не познајете , али ја га познајем . Кад бих рекао да га не познајем , био бих лажов као и ви . Али ја га познајем и држим се његове Речи .
43008056	Ваш отац Авраам клицао је од радости што ће видети мој Дан — и видео га је и обрадовао се . «
43008057	» Немаш ни педесет година « , рекоше му Јудеји , » а видео си Авраама ! «
43008058	» Истину вам кажем « , рече Исус , » пре него што се Авраам родио , Ја јесам ! «
43008059	Тада они пограбише камење да га баце на њега , али Исус се сакри и изађе из Храма .
43009001	Док је пролазио онуда , угледа човека слепог од рођења .
43009002	» Раби « , упиташе га његови ученици , » ко је згрешио , овај човек или његови родитељи , па се родио слеп ? «
43009003	» Није згрешио ни он , a ни његови родитељи « , рече Исус , » него је то зато да се на њему покажу Божија дела .
43009004	Док је дан , треба да чиним дела Онога који ме је послао . Долази ноћ , када нико не може да ради .
43009005	Док сам на свету , светлост сам света . «
43009006	Када је то рекао , пљуну на земљу и од пљувачке направи блато , па слепоме блатом премаза очи .
43009007	» Иди « , рече му , » умиј се у језерцу Силоаму « — што значи » Послан « . И човек оде , уми се , па се врати гледајући .
43009008	А његови суседи и они који су га раније виђали као просјака упиташе : » Зар ово није онај који је седео и просио ? «
43009009	Једни рекоше : » Он је « , а други : » Није , само личи на њега . « А он рече : » Ја сам . «
43009010	» Па како су ти се отвориле очи ? « упиташе га .
43009011	» Човек који се зове Исус направио је блато и њиме ми премазао очи « , одговори им он , » и рекао ми : ‚ Иди на Силоам и умиј се . ‘ И ја сам отишао , па кад сам се умио , прогледах . «
43009012	» Где је он ? « упиташе га . А он рече : » Не знам . «
43009013	Тада некадашњег слепога одведоше фарисејима .
43009014	А оног дана кад је Исус направио блато и отворио му очи била је субота .
43009015	Зато га фарисеји упиташе о томе како је прогледао . » Премазао ми је очи блатом « , рече им он , » и ја сам се умио и сада видим . «
43009016	Тада неки фарисеји рекоше : » Овај човек није од Бога , јер не поштује суботу . « А други упиташе : » Како може грешник да чини таква знамења ? « И међу њима дође до подвојености .
43009017	Онда поново рекоше слепоме : » Шта ти кажеш за њега ? Твоје очи је отворио . « А он рече : » Он је пророк . «
43009018	Али Јудеји не повероваше да је био слеп и да је прогледао док не позваше његове родитеље .
43009019	» Је ли ово ваш син за кога кажете да се родио слеп ? « упиташе их . » Како то да сад види ? «
43009020	» Знамо да је ово наш син « , одговорише његови родитељи , » и знамо да се родио слеп .
43009021	Али , како то да сад види и ко му је отворио очи , не знамо . Њега питајте . Пунолетан је и може сам за себе да говори . «
43009022	Његови родитељи су то рекли , јер су се бојали Јудеја , пошто су Јудеји одлучили да из синагоге избаце свакога ко Исуса призна за Христа .
43009023	Због тога његови родитељи рекоше : » Пунолетан је . Њега питајте . «
43009024	Тада Јудеји још једном позваше некадашњег слепога , па му рекоше » Дај славу Богу . Знамо да је тај човек грешник . «
43009025	А oн им одговори : » Да ли је грешник , не знам . Знам само да сам био слеп , а сада видим . «
43009026	» Шта ти је урадио ? « упиташе га они . » Како ти је отворио очи ? «
43009027	» Већ сам вам рекао « , одговори им он , » али нисте слушали . Зашто хоћете да то опет чујете ? Да нећете и ви да постанете његови ученици ? «
43009028	Тада га они извређаше , па му рекоше : » Ти си његов ученик , а ми смо Мојсијеви ученици .
43009029	Знамо да је Бог говорио Мојсију , а за овога не знамо ни одакле је . «
43009030	А човек им рече : » Баш чудно да не знате одакле је , а он ми је отворио очи .
43009031	Знамо да Бог не услишава грешнике , већ услишава онога ко је побожан и ко извршава његову вољу .
43009032	Нико никад није чуо да је неко отворио очи човеку слепом од рођења .
43009033	Да овај није од Бога , не би могао ништа да учини . «
43009034	» Родио си се огрезао у гресима « , рекоше они , » а усуђујеш се нас да учиш ! « И избацише га напоље .
43009035	Исус је чуо да су га избацили , па га нађе и упита : » Верујеш ли у Сина човечијега ? «
43009036	» А ко је он , господару « , рече овај , » да поверујем у њега . «
43009037	» Видео си га « , рече му Исус . » Он је онај који с тобом разговара . «
43009038	» Верујем , Господе « , рече он и поклони му се .
43009039	А Исус рече : » Ради суда сам дошао на овај свет — да прогледају они који не виде , а ослепе они који виде . «
43009040	То су чули фарисеји који су били с њим , па га упиташе : » Зар смо и ми слепи ? «
43009041	» Да сте слепи « , рече им Исус , » не бисте имали греха . Али , пошто кажете : ‚ Видимо ‘ , ваш грех остаје . «
43010001	» Истину вам кажем : ко не улази у овчији тор кроз врата , него улази на неки други начин , лопов је и разбојник .
43010002	А ко улази кроз врата , пастир је овцама .
43010003	Њему вратар отвара , а овце слушају његов глас . Он своје овце зове по имену и изводи их .
43010004	Када све своје истера , иде испред њих , а овце иду за њим , јер му познају глас .
43010005	За туђинцем неће ићи , него ће побећи од њега , јер туђинчев глас не познају . «
43010006	Исус им исприча ову причу , али они не разумеше о чему им говори .
43010007	Зато им он поново рече : » Истину вам кажем : ја сам врата овцама .
43010008	Сви који су дошли пре мене , лопови су и разбојници , али их овце нису слушале .
43010009	Ја сам врата . Ко кроз мене уђе , биће спасен . Улазиће и излазити и налазити испашу .
43010010	Лопов долази само да украде , закоље и упропасти . Ја сам дошао да имају живот и да га имају у изобиљу .
43010011	» Ја сам добри пастир . Добри пастир полаже свој живот за овце .
43010012	Најамник — пошто није пастир и пошто овце нису његове — гледа вука како долази , па оставља овце и бежи , а вук их граби и растерује .
43010013	Јер , најамник је и није му стало до оваца .
43010014	» Ја сам добри пастир . Ја познајем своје овце и моје овце познају мене
43010015	— баш као што мене познаје Отац , а ја познајем Оца — и свој живот полажем за овце .
43010016	Имам и других оваца , које нису из овога тора ; и њих треба да доведем . И оне ће слушати мој глас , и биће једно стадо , један пастир .
43010017	Зато ме Отац воли , што свој живот полажем — да бих га опет узео .
43010018	Нико га не узима од мене , него га ја сам од себе полажем . Имам власт да га положим и власт да га опет узмем . Ту заповест сам примио од свога Оца . «
43010019	Због ових речи међу Јудејима опет настаде подвојеност .
43010020	Многи од њих рекоше : » Опседнут је демоном , па булазни . Зашто га слушате ? «
43010021	А други рекоше : » То нису речи опседнутога демоном . Зар демон може да отвори очи слепима ? «
43010022	У Јерусалиму се тада славио Празник посвећења . Била је зима .
43010023	Исус је ходао Храмом , по Соломоновом трему ,
43010024	а Јудеји га окружише , па му рекоше : » Докле ћеш нас држати у неизвесности ? Ако си ти Христос , кажи нам отворено . «
43010025	» Рекао сам вам « , одговори им Исус , » али не верујете . Дела која чиним у име свога Оца — она за мене сведоче .
43010026	Али ви не верујете , јер нисте од мојих оваца .
43010027	Моје овце слушају мој глас и ја их познајем , и оне иду за мном .
43010028	Ја им дајем вечни живот и оне неће пропасти довека , нити ће их ко уграбити из моје руке .
43010029	Мој Отац , који ми их је дао , већи је од свих , и нико их не може уграбити из Очеве руке .
43010030	Ја и Отац једно смо . «
43010031	Тада Јудеји поново пограбише камење да га каменују ,
43010032	а Исус им рече : » Показао сам вам многа добра дела од Оца . За које од њих ме каменујете ? «
43010033	» Не каменујемо те за добро дело « , одговорише му Јудеји , » него за хулу и зато што се ти , човек , издајеш за Бога . «
43010034	А Исус им рече : » Зар није записано у вашем закону : ‚ Ја рекох : богови сте ‘ ?
43010035	Ако је боговима назвао оне којима је дошла Божија реч — а Писмо се не може укинути —
43010036	како можете ономе кога је Отац освештао и послао на свет да кажете : ‚ Хулиш ‘ , зато што сам рекао да сам Син Божији ?
43010037	Ако не чиним дела свога Оца , не верујте ми .
43010038	Али , ако их чиним , све ако мени и не верујете , верујте делима , да увидите и спознате да је Отац у мени и да сам ја у Оцу . «
43010039	Тада они опет покушаше да га ухвате , али им он измаче из руку .
43010040	Исус се онда опет врати на другу страну реке Јордан , на место где је Јован раније крштавао , и тамо остаде .
43010041	Многи дођоше к њему и рекоше : » Јован није учинио ниједно знамење , али све што је рекао за овога , истина је ! «
43010042	И многи тамо повероваше у њега .
43011001	Неки Лазар из Витаније , села Марије и њене сестре Марте , био је болестан .
43011002	( Марија , чији је брат био болестан , била је она која је Господа помазала мирисном помашћу и обрисала му ноге својом косом . )
43011003	Стога сестре поручише Исусу : » Господе , ево болестан је онај кога волиш . «
43011004	Када је Исус то чуо , рече : » Ова болест није на смрт , него на Божију славу , да се по њој прослави Син Божији . «
43011005	А Исус је волео Марту и њену сестру и Лазара .
43011006	Ипак , када је чуо да је Лазар болестан , остаде још два дана тамо где се налазио ,
43011007	па тек онда рече својим ученицима : » Хајдемо опет у Јудеју . «
43011008	» Раби « , рекоше му ученици , » тек што су Јудеји покушали да те каменују , а ти опет идеш онамо ! «
43011009	» Зар дан нема дванаест сати ? « одговори им Исус . » Ко хода дању , не спотиче се , јер види светлост овога света .
43011010	Али , ко хода ноћу , спотиче се , јер у себи нема светлости . «
43011011	То рече , а онда додаде : » Наш пријатељ Лазар је заспао , а ја идем да га пробудим . «
43011012	» Господе « , рекоше му ученици , » ако спава , оздравиће . «
43011013	Али Исус је говорио о његовој смрти , а они су мислили да говори о природном сну .
43011014	Тада им Исус отворено рече : » Лазар је умро ,
43011015	и због вас ми је драго што нисам био тамо , да поверујете . Него , хајдемо к њему . «
43011016	Тада Тома звани Близанац рече осталим ученицима : » Хајдемо и ми , да погинемо с њим . «
43011017	Када је Исус стигао , сазна да је Лазар у гробу већ четири дана .
43011018	А Витанија је од Јерусалима удаљена свега неких петнаест стадија ,
43011019	па су многи Јудеји дошли к Марти и Марији да их теше због њиховог брата .
43011020	Када је Марта чула да Исус долази , пође му у сусрет , а Марија остаде код куће .
43011021	» Господе « , рече Марта Исусу , » да си био овде , мој брат не би умро .
43011022	Али ја и сад знам да ће ти Бог дати што год га замолиш . «
43011023	» Твој брат ће васкрснути « , рече јој Исус .
43011024	А Марта му рече : » Знам да ће васкрснути о васкрсењу Последњега дана . «
43011025	» Ја сам васкрсење и живот « , рече јој Исус . » Ко у мене верује , ако и умре , живеће ,
43011026	и ко год живи и верује у мене , неће умрети довека . Верујеш ли то ? «
43011027	А она му рече : » Да , Господе ! Верујем да си ти Христос , Син Божији , који долази на свет . «
43011028	Када је то рекла , оде и позва своју сестру Марију на страну , па јој рече : » Учитељ је овде и зове те . «
43011029	А ова , чим је то чула , брзо устаде и оде к њему .
43011030	Исус још није био ушао у село , него је још био тамо где га је срела Марта .
43011031	Када су Јудеји који су били с њом у кући и тешили је видели да је Марија брзо устала и отишла , пођоше за њом , мислећи да иде на гроб да тамо плаче .
43011032	Марија стиже онамо где је био Исус и угледа га , па му паде пред ноге и рече : » Господе , да си био овде , мој брат не би умро . «
43011033	Када је видео како плаче и како плачу Јудеји који су дошли с њом , Исус се дубоко потресе у души и узруја ,
43011034	па упита : » Где сте га положили ? « » Господе « , рекоше му , » дођи и види . «
43011035	A Исус заплака .
43011036	Тада Јудеји рекоше : » Гле колико га је волео ! «
43011037	Али неки од њих рекоше : » Зар он , који је слепоме отворио очи , није могао да учини да овај не умре ? «
43011038	Исус се опет дубоко потресе у себи , па оде до гроба . Била је то пећина на коју је био наваљан камен .
43011039	Исус рече : » Одмакните камен . « » Господе « , одврати покојникова сестра Марта , » он заудара , већ му је четврти дан . «
43011040	» Зар ти нисам рекао да ћеш видети Божију славу ако будеш веровала ? « упита је Исус .
43011041	Тада одмакнуше камен , а Исус подиже поглед , па рече : » Оче , хвала ти што си ме услишио .
43011042	Знао сам да ме увек услишаваш , али ово рекох ради народа који овде стоји , да поверују да си ме ти послао . «
43011043	Када је то изговорио , повика из свега гласа : » Лазаре , изађи ! «
43011044	И мртвац изађе , руку и ногу обавијених завојима , а лица повезаног убрусом . А Исус им рече : » Скините то с њега и пустите га да иде . «
43011045	Многи Јудеји који су били дошли к Марији и видели шта је учинио повероваше у њега .
43011046	Али неки од њих одоше фарисејима и испричаше им шта је Исус учинио .
43011047	Тада првосвештеници и фарисеји сазваше Синедрион , па рекоше : » Шта да радимо ? Тај човек чини многа знамења .
43011048	Ако га пустимо да тако чини , сви ће поверовати у њега , и доћи ће Римљани и одузети нам ово место и народ . «
43011049	А један од њих — Кајафа , који је те године био првосвештеник — рече им : » Ништа ви не знате
43011050	и не схватате да је за ваше добро да један човек умре за народ радије него да цео народ пропадне . «
43011051	Он то не рече сам од себе , него , пошто је те године био првосвештеник , пророкова да ће Исус умрети за народ .
43011052	И не само за народ него и да би сабрао расејану Божију децу .
43011053	Тако тога дана одлучише да га убију .
43011054	Исус се стога више није отворено кретао међу Јудејима , него оде оданде у крај близу пустиње , у град који се звао Ефрем , па је тамо боравио са својим ученицима .
43011055	Приближавала се јудејска Пасха и многи Јудеји из унутрашњости дођоше у Јерусалим пре Пасхе да се очисте .
43011056	Тражили су Исуса и , стојећи у Храму , питали један другог : » Шта мислите ? Зар неће доћи на празник ? «
43011057	А првосвештеници и фарисеји издадоше наредбу да , ко сазна где је Исус , то пријави , па да га ухвате .
43012001	Шест дана пре Пасхе , Исус оде у Витанију , где је био Лазар , кога је васкрсао из мртвих .
43012002	Тамо му спремише вечеру . Марта је служила , а Лазар је био међу онима који су с њим лежали за трпезом .
43012003	Тада Марија узе литру скупоцене мирисне помасти од чистог нарда , помаза Исусове ноге и обриса их својом косом . И кућа се испуни мирисом помасти .
43012004	А Јуда Искариотски , један од Исусових ученика — који ће га касније издати — рече :
43012005	» Зашто се ова помаст није продала за триста динара и то поделило сиромасима ? «
43012006	Он то не рече зато што му је било стало до сиромаха , него зато што је био крадљивац : код њега је била кеса с новцем , па је узимао оно што се у њу стављало .
43012007	Тада Исус рече : » Пусти је , нека то сачува за дан моје сахране .
43012008	Сиромахе ћете увек имати са собом , али мене нећете увек имати . «
43012009	Силно мноштво Јудеја сазна да је Исус у Витанији , па одоше онамо , не само због Исуса него и због Лазара , кога је Исус васкрсао из мртвих .
43012010	А првосвештеници одлучише да и Лазара убију ,
43012011	јер су због њега многи Јудеји одлазили к Исусу и веровали у њега .
43012012	Сутрадан силан народ који је дошао на празник , пошто је чуо да Исус долази у Јерусалим ,
43012013	узе палмове гране и изађе му у сусрет , вичући : » Хосана ! ‚ Благословен онај који долази у име Господа ! ‘ Благословен Цар Израелов ! «
43012014	А Исус нађе магаре и узјаха га , као што је записано :
43012015	» Не бој се , Кћери сионска ! Ево , цар твој долази јашући на младунчету магаричином . «
43012016	Његови ученици то нису испрва разумели , али када је Исус био прослављен , сетише се да је то било написано о њему и да су му то учинили .
43012017	Народ који је био с Исусом када је позвао Лазара из гроба и васкрсао га из мртвих , сведочио је о томе .
43012018	Зато му силан народ и пође у сусрет , јер су чули да је управо он учинио то знамење .
43012019	А фарисеји су међу собом говорили : » Видите да се ништа не може . Ено , цео свет оде за њим ! «
43012020	Међу онима који су дошли да се поклоне Богу на празник било је и Грка .
43012021	Они дођоше к Филипу , који је био из Витсаиде у Галилеји , и замолише га , говорећи : » Господару , хтели бисмо да видимо Исуса . «
43012022	Филип оде и то рече Андреји , па Андреја и Филип одоше и то рекоше Исусу .
43012023	» Дошао је час да се Син човечији прослави « , рече им Исус .
43012024	» Истину вам кажем : ако пшенично зрно не падне на земљу и не умре , остаје само . А ако умре , доноси обилан род .
43012025	Ко воли свој живот , изгубиће га , а ко мрзи свој живот на овоме свету , сачуваће га за вечни живот .
43012026	Ко ми служи , иде за мном , и где сам ја , тамо ће бити и мој служитељ . Мој Отац ће указати част оном ко ми служи .
43012027	» Душа ми је сада узнемирена , и шта да кажем ? Оче , спаси ме од овог часа ? Не , јер зато сам и дошао до овог часа .
43012028	Оче , прослави своје име . « Тада се са неба зачу глас : » Прославио сам и опет ћу прославити ! «
43012029	Народ , који је тамо стајао и слушао , рече да је загрмело .
43012030	Други рекоше : » Анђео му је говорио . « А Исус им рече : » Овај глас се није чуо ради мене , него ради вас .
43012031	Сада је суђење овоме свету . Сада ће владар овога света бити избачен напоље .
43012032	А ја — кад будем подигнут са земље — све ћу људе привући к себи . «
43012033	То рече да означи каквом смрћу ће умрети .
43012034	Тада му народ рече : » Чули смо из Закона да Христос остаје довека . Како онда говориш да Син човечији треба да буде подигнут ? Ко је тај Син човечији ? «
43012035	» Светлост ће још само кратко бити међу вама « , рече им Исус . » Ходајте док имате светлост , да вас не обузме тама . Јер , ко хода у тами , не зна куда иде .
43012036	Док имате светлост , верујте у светлост , да будете синови светлости . « Када је то изговорио , оде и сакри се од њих .
43012037	Иако је Исус сва знамења учинио пред њима , они му не повероваше ,
43012038	да се испуне речи пророка Исаије , који је рекао : » Господе , ко је поверовао нашој поруци и коме се открила рука Господња ? «
43012039	Зато нису могли да поверују , јер је још Исаија рекао :
43012040	» Заслепио им је очи и отврднуо срце , да очима не виде и срцем не разумеју , и не обрате се , да их излечим . «
43012041	Исаија је то рекао , јер је видео Исусову славу и о њему говорио .
43012042	Ипак , многи поглавари су веровали у њега , али то нису признавали због фарисеја , да не би били изопштени из синагоге .
43012043	Јер , више су волели људску славу од Божије .
43012044	» Ко у мене верује , не верује у мене , него у Онога који ме је послао « , повика Исус .
43012045	» И ко мене гледа , гледа Онога који ме је послао .
43012046	Ја — Светлост — дошао сам на свет да нико ко у мене верује не остане у тами .
43012047	Ко слуша моје речи , а не држи их се , ја му не судим . Јер , нисам дошао да свету судим , него да свет спасем .
43012048	Ко ме одбацује и не прихвата моје речи , има свога судију : Реч коју сам изрекао — она ће му судити Последњега дана .
43012049	Јер , ја нисам говорио сам од себе , него ми је сâм Отац , који ме је послао , заповедио шта да кажем и шта да говорим .
43012050	А ја знам да је његова заповест вечни живот . То , дакле , што говорим , говорим онако како ми је рекао Отац . «
43013001	Пре самог Празника Пасхе , знајући да је дошао његов час да пређе са овога света Оцу , Исус докраја показа љубав према својима , према онима које је волео на овом свету .
43013002	Служила се вечера , а ђаво је у срце Јуде сина Симона Искариотског већ ставио мисао да изда Исуса .
43013003	Знајући да му је Отац све предао у руке и да је изашао од Бога и да се Богу враћа ,
43013004	Исус устаде од вечере и скиде огртач , па узе убрус и опаса се .
43013005	Онда у лавор насу воде и поче да пере ноге ученицима и да их брише убрусом којим се опасао .
43013006	Тако стиже и до Симона Петра , који му рече : » Господе , зар ћеш ми ти прати ноге ? «
43013007	» Ти сада не знаш шта ја чиним « , одговори му Исус , » али схватићеш касније . «
43013008	A Петар му рече : » Нећеш ти мени прати ноге никада ! « » Ако те не оперем « , одговори му Исус , » нећеш имати удела са мном . «
43013009	» Господе « , рече му Симон Петар , » онда немој само ноге , него и руке и главу ! «
43013010	» Окупани не треба да опере ништа осим ногу , јер је цео чист « , рече му Исус . » И ви сте чисти , али не сви . «
43013011	Знао је ко ће га издати , па је зато рекао : » Нисте сви чисти . «
43013012	Када им је опрао ноге , узе свој огртач и поново леже за трпезу , па их упита : » Разумете ли то што сам вам учинио ?
43013013	Ви ме зовете Учитељем и Господом , и добро кажете , јер то јесам .
43013014	Па ако сам ја , Господ и Учитељ , опрао ноге вама , онда треба и ви да перете ноге један другом .
43013015	Дао сам вам пример , да и ви чините онако како сам ја учинио вама .
43013016	Истину вам кажем : слуга није већи од свога господара , ни посланик од онога који га је послао .
43013017	Пошто то знате , благо вама ако тако будете и чинили . «
43013018	» Не говорим о сваком од вас . Знам оне које сам изабрао . Али , нека се испуни Писмо : ‚ Онај који је мој хлеб јео , своју пету подиже на мене . ‘
43013019	Говорим вам сада , пре него што се догоди , да кад се догоди , поверујете да Ја јесам .
43013020	Истину вам кажем : ко прима онога кога ја шаљем , мене прима , а ко прима мене , прима Онога који ме је послао . «
43013021	Када је то рекао , потресе се у души , па посведочи : » Истину вам кажем : један од вас ће ме издати . «
43013022	А ученици погледаше један другог , у недоумици о коме говори .
43013023	Један од ученика — онај кога је Исус волео — лежао је одмах до Исусових груди ,
43013024	па му Симон Петар даде знак и рече : » Питај га о коме говори . «
43013025	Овај се наслони Исусу на груди , па га упита : » Ко је тај , Господе ? «
43013026	А Исус му одговори : » Онај за кога умочим залогај у чинију и дам му га . « Онда умочи залогај , узе га и даде Јуди сину Симона Искариотског ,
43013027	а после тог залогаја , у Јуду уђе Сатана . Тада му Исус рече : » Што чиниш , чини брзо . «
43013028	Али ниједан од оних који су лежали за трпезом није знао зашто му је то рекао .
43013029	Неки су , пошто је Јуда држао кесу с новцем , помислили да му је Исус рекао : » Купи шта нам треба за празник « , или да нешто дâ сиромасима .
43013030	Тада Јуда , пошто је узео онај залогај , одмах изађе . А била је ноћ .
43013031	Када је он изашао , Исус рече : » Сада се прославио Син човечији и Бог се прославио у њему .
43013032	Ако се Бог прославио у њему , и Бог ће њега прославити у себи , и прославиће га одмах .
43013033	Дечице , још само мало ћу бити с вама . Тражићете ме , али , као што рекох Јудејима : ‚ Куда ја идем , ви не можете доћи ‘ , тако сада кажем и вама .
43013034	Нову заповест вам дајем — да волите један другога . Као што сам ја волео вас , тако и ви волите један другога .
43013035	По овом ће сви знати да сте моји ученици : ако будете имали љубави један за другога . «
43013036	» Господе « , рече му Симон Петар , » куда ћеш ? « A Исус му одговори : » Куда ја идем , ти сада не можеш поћи за мном . Али поћи ћеш касније . «
43013037	» Господе « , упита Петар , » зашто не могу поћи за тобом сада ? За тебе ћу положити свој живот . «
43013038	» Положићеш свој живот за мене ? « рече Исус . » Истину ти кажем : петао се неће огласити док ме се три пута не одрекнеш . «
43014001	» Нека се ваше срце не узнемирава . Верујте у Бога и у мене верујте .
43014002	У кући мога Оца има много станова . Да није тако , зар бих вам рекао : ‚ Идем да вам припремим место . ‘ ?
43014003	А када одем и припремим вам место , доћи ћу опет и узети вас к себи да и ви будете тамо где сам ја .
43014004	А куда ја идем , знате пут . «
43014005	» Господе « , рече му Тома , » не знамо куда идеш . Како можемо да знамо пут ? «
43014006	» Ја сам Пут , Истина и Живот « , одговори Исус . » Нико не долази к Оцу , осим кроз мене .
43014007	Да познајете мене , познавали бисте и мога Оца . Одсад га и познајете , и видели сте га . «
43014008	» Господе « , рече му Филип , » покажи нам Оца , и то ће нам бити довољно . «
43014009	» Толико времена сам с вама « , рече му Исус , » а ти ме , Филипе , још ниси упознао ! Ко је видео мене , видео је Оца . Како можеш да кажеш : ‚ Покажи нам Оца ‘ ?
43014010	Зар не верујеш да сам ја у Оцу и да је Отац у мени ? Речи које вам говорим не говорим сам од себе , него Отац , који живи у мени , чини своја дела .
43014011	Верујте ми да сам ја у Оцу и Отац у мени . А ако не , верујте због самих дела .
43014012	Истину вам кажем : ко верује у мене , чиниће дела која ја чиним . Чиниће и већа , јер ја одлазим к Оцу .
43014013	И што год замолите у моје име , учинићу , да се Отац прослави у Сину .
43014014	Ако ме нешто замолите у моје име , учинићу . «
43014015	» Ако ме волите , држаћете се мојих заповести ,
43014016	а ја ћу молити Оца и он ће вам дати другог Помагача , да буде с вама довека :
43014017	Духа истине , кога свет не може да прими , јер га не види и не познаје . Ви га познајете , јер борави с вама и биће у вама .
43014018	Нећу вас оставити као сирочад — доћи ћу к вама .
43014019	Још мало , и свет ме више неће видети , али ви ћете ме видети . Јер , ја живим , па ћете и ви живети .
43014020	Тога дана ћете сазнати да сам ја у своме Оцу и да сте ви у мени , а ја у вама .
43014021	Ко има моје заповести и држи их се , тај ме воли , а ко воли мене , њега ће волети и мој Отац . А волећу га и ја и показати му се . «
43014022	» Господе « , рече му Јуда , не Искариотски , » како то да ћеш се показати нама , а не свету ? «
43014023	» Ко ме воли , држаће се моје Речи « , одговори му Исус , » и мој Отац ће га волети , и ми ћемо доћи к њему и код њега се настанити .
43014024	Ко ме не воли , не држи се моје Речи . А Реч коју слушате није моја , него Оца , који ме је послао .
43014025	» Ово сам вам говорио док сам боравио с вама .
43014026	А Помагач — Свети Дух — кога ће Отац послати у моје име , научиће вас свему и подсетити вас на све што сам вам рекао .
43014027	» Мир вам остављам , свој мир вам дајем . Али , не дајем га онако како свет даје . Нека се не узнемирава ваше срце и нека се не плаши .
43014028	Чули сте да сам рекао : ‚ Одлазим и вратићу вам се . ‘ Да ме волите , радовали бисте се што одлазим к Оцу , јер Отац је већи од мене .
43014029	» Ово сам вам рекао сада , пре него што се догоди , да поверујете када се догоди .
43014030	Нећу више много с вама говорити , јер долази владар света . Он ми не може ништа ,
43014031	али свет треба да сазна да ја волим Оца и да чиним онако како ми је Отац заповедио . » Устаните , хајдемо одавде . «
43015001	» Ја сам прави чокот , а мој Отац је виноградар .
43015002	Он одсеца сваку лозу на мени која не доноси род и сваку која доноси род обрезује , да више рода донесе .
43015003	Ви сте већ чисти због Речи коју сам вам говорио .
43015004	Останите у мени , и ја ћу у вама . Као што лоза не може да донесе род сама од себе ако не остане на чокоту , не можете ни ви ако не останете у мени .
43015005	Ја сам чокот , а ви лозе . Ко остаје у мени , и ја у њему , много рода доноси , јер без мене не можете ништа .
43015006	Ако неко не остане у мени , избацује се напоље као лоза и осуши се . Њу скупе , баце у ватру и спале .
43015007	Ако останете у мени и моје речи остану у вама , замолите што год хоћете , и биће вам .
43015008	Овим се прославља мој Отац : да много рода донесете и да будете моји ученици .
43015009	» Као што је Отац волео мене , тако сам и ја волео вас . Останите у мојој љубави .
43015010	Ако се држите мојих заповести , остаћете у мојој љубави , као што сам се и ја држао заповести свога Оца , па остајем у његовој љубави .
43015011	» Ово сам вам рекао да моја радост буде у вама и да ваша радост буде потпуна .
43015012	Ово је моја заповест : да волите један другога као што сам ја волео вас .
43015013	Нема веће љубави него свој живот положити за пријатеље .
43015014	Ви сте моји пријатељи ако чините оно што вам заповедам .
43015015	Више вас не зовем слугама , јер слуга не зна шта чини његов господар . Назвао сам вас пријатељима , јер сам вам обзнанио све што сам чуо од свога Оца .
43015016	Нисте ви изабрали мене , него сам ја изабрао вас и одредио вас да идете и доносите род , и да ваш род остане , па да вам Отац дâ све што замолите у моје име .
43015017	Ово вам заповедам : волите један другога . «
43015018	» Ако вас свет мрзи , знајте да је мене мрзео пре вас .
43015019	Да сте од света , свет би вас волео као своје . Али , пошто нисте од света , него сам вас ја изабрао из света , због тога вас свет мрзи .
43015020	Сетите се изреке коју сам вам казао : ‚ Слуга није већи од свога господара . ‘ Ако су прогонили мене , прогониће и вас . Ако су се моје Речи држали , држаће се и ваше .
43015021	А све ће то чинити против вас због мене , јер не познају Онога који ме је послао .
43015022	Да нисам дошао и говорио им , не би имали греха . Али сада немају изговора за свој грех .
43015023	Ко мрзи мене , мрзи и мога Оца .
43015024	Да нисам међу њима учинио дела каква нико други није учинио , не би имали греха . А сада су видели , а ипак замрзеше и мене и мога Оца .
43015025	Али , треба да се испуни оно што је записано у њиховом закону : ‚ Замрзеше ме без разлога . ‘
43015026	» А када дође Помагач , кога ћу вам послати од Оца — Дух истине који излази од Оца — он ће за мене сведочити .
43015027	А сведочићете и ви , јер сте од почетка са мном . «
43016001	» Ово сам вам рекао да се не саблазните .
43016002	Изопштиће вас из синагоге . Штавише , долази време када ће сваки онај који убије некога од вас мислити да служи Богу .
43016003	А то ће чинити , јер не познају ни Оца ни мене .
43016004	Ово сам вам говорио , да се , када дође време , сетите да сам вам рекао . У почетку вам ово нисам рекао , јер сам био с вама . «
43016005	» Али сада одлазим Ономе који ме је послао , а ниједан од вас ме не пита : ‚ Куда одлазиш ? ‘
43016006	Него , зато што сам вам то рекао , жалост вам је испунила срце .
43016007	Али говорим вам истину : боље је за вас да ја одем . Јер , ако не одем , неће вам доћи Помагач ; а ако одем , послаћу вам га .
43016008	Када он дође , доказаће да је свет у заблуди у погледу греха , праведности и суда .
43016009	У погледу греха — зато што не верују у мене ;
43016010	у погледу праведности — зато што идем к Оцу и више ме нећете видети ;
43016011	у погледу суда — зато што је осуђен владар овога света .
43016012	» Још бих много тога имао да вам кажем , али то сада не бисте могли да поднесете .
43016013	Али , када дође он , Дух истине , упутиће вас у сву истину . Он неће говорити сам од себе , него ће говорити оно што чује и најавити вам оно што долази .
43016014	Он ће ме прославити , јер ће од мога узимати и вама најављивати .
43016015	Све што Отац има , моје је . Зато сам рекао : ‚ Од мога ће узимати и вама најављивати ‘ .
43016016	» Још мало , и више ме нећете видети , а онда још мало , па ћете ме видети . «
43016017	Тада неки од његових ученика упиташе један другог : » Шта је то што нам каже : ‚ Још мало , и нећете ме видети , а онда још мало , па ћете ме видети ‘ , и : ‚ Зато што одлазим к Оцу ‘ ? «
43016018	Говорили су , дакле : » Шта је то што каже : ‚ још мало ‘ ? Не знамо о чему говори . «
43016019	А Исус је знао да хоће да га питају , па им рече : » Расправљате међу собом о оном што сам рекао : ‚ Још мало , и нећете ме видети , а онда још мало , па ћете ме видети ‘ .
43016020	Истину вам кажем : плакаћете и туговати , а свет ће се радовати . Бићете жалосни , али ваша жалост ће се преокренути у радост .
43016021	Жена је жалосна док рађа , јер је дошао њен час . Али , када се дете роди , она се више не сећа муке , јер је радосна што је човек дошао на свет .
43016022	Тако сте и ви сада жалосни , али ја ћу вас опет видети и ваше срце ће се радовати , и нико неће моћи да вам одузме ту радост .
43016023	И тога дана ме ништа нећете питати . Истину вам кажем : што год замолите Оца у моје име , даће вам .
43016024	До сада ништа нисте молили у моје име . Молите , и добићете — да ваша радост буде потпуна . «
43016025	» Ово сам вам говорио у причама . Долази време када вам више нећу говорити у причама , него ћу вам Оца објављивати отворено .
43016026	Тога дана ћете молити у моје име . Не кажем да ћу ја молити Оца за вас ,
43016027	јер вас и сâм Отац воли зато што сте волели мене и поверовали да сам изашао од Бога .
43016028	Од Оца сам изашао и дошао на свет . Сада напуштам свет и одлазим к Оцу . «
43016029	Тада његови ученици рекоше : » Ево , сада нам говориш отворено ; не казујеш нам никакву причу .
43016030	Сада знамо да све знаш и немаш потребу да те неко нешто пита . Зато верујемо да си дошао од Бога . «
43016031	A Исус им рече : » Зар сада верујете ?
43016032	Ево , долази час — дошао је — када ћете се разбежати сваки на своју страну и мене оставити самог . Али ја нисам сâм , јер је са мном Отац .
43016033	Ово сам вам рекао да бисте у мени имали мир . У свету имате невољу , али будите храбри — ја сам победио свет . «
43017001	Када је то изговорио , Исус подиже поглед ка небу , па рече : » Оче , дошао је час : прослави Сина , да би Син прославио тебе .
43017002	Јер , ти си му дао власт над свим људима , да свима које си му дао дâ вечни живот .
43017003	А ово је вечни живот : да упознају тебе , јединога истинитог Бога , и онога кога си послао — Исуса Христа .
43017004	Ја сам тебе прославио на земљи довршивши дело које си ми дао да га извршим .
43017005	Сада ти прослави мене код себе , Оче , истом оном славом коју сам имао код тебе пре него што је свет постао . «
43017006	» Објавио сам твоје име људима које си ми дао из овога света . Били су твоји , али ти си их дао мени и они су се држали твоје Речи .
43017007	Сада знају да је од тебе све што си ми дао .
43017008	Јер , дао сам им речи које си ти дао мени и они су их прихватили и заиста спознали да сам од тебе , и поверовали су да си ме ти послао .
43017009	За њих молим . Не молим за свет , него за оне које си ми дао , јер су твоји .
43017010	Све што је моје , твоје је , и што је твоје , моје је — а ја сам се у њима прославио .
43017011	Ја више нисам у свету , али они су у свету , а ја долазим к теби . Свети Оче , чувај их својим именом , које си ми дао , да буду једно као и ми .
43017012	Док сам био с њима , чувао сам их именом које си ми дао . Сачувао сам их и ниједан од њих није пропао , осим сина пропасти , да се испуни Писмо .
43017013	» Сада долазим к теби , али ово говорим док сам још у свету , да би они имали пуноћу моје радости у себи .
43017014	Предао сам им твоју Реч , а свет их је замрзео , јер нису од света , као што ни ја нисам од света .
43017015	Не молим да их узмеш са света , него да их сачуваш од зла .
43017016	Они нису од света , као што ни ја нисам од света .
43017017	Освештај их истином — твоја Реч је истина .
43017018	Као што си ти мене послао у свет , тако сам и ја њих послао у свет
43017019	и самога себе освештавам за њих , да и они буду освештани истином . «
43017020	» Али , не молим само за њих , него и за оне који ће на њихову реч поверовати у мене ,
43017021	да сви буду једно као што си ти , Оче , у мени и ја у теби . Нека и они буду у нама , да свет поверује да си ме ти послао .
43017022	Дао сам им славу коју си ти дао мени , да буду једно као што смо ми једно
43017023	— ја у њима , а ти у мени — да буду савршено уједињени , да свет спозна да си ме ти послао и да си и њих волео као што си волео мене .
43017024	» Оче , хоћу да они које си ми дао буду са мном тамо где сам ја и да гледају моју славу , коју си ми дао јер си ме волео пре постанка света .
43017025	Праведни Оче , иако те свет не познаје , ја те познајем , а и ови знају да си ме ти послао .
43017026	Обзнанио сам им твоје име и обзнанићу , да љубав којом си ме заволео буде у њима , и ја у њима . «
43018001	Када је ово изговорио , Исус оде са својим ученицима на другу страну потока Кедрона . Тамо је био један врт , па он и његови ученици уђоше у њега .
43018002	А знао је за то место и Јуда , његов издајник , јер се Исус тамо често састајао са својим ученицима .
43018003	Он узе чету војника , а од првосвештеника и фарисеја слуге , па дође онамо са бакљама , светиљкама и оружјем .
43018004	Исус , знајући шта ће се све с њим догодити , изађе и упита их : » Кога тражите ? «
43018005	» Исуса Назарећанина « , одговорише му . А он им рече : » Ја сам . « С њима је стајао и Јуда , његов издајник .
43018006	А када им је рекао : » Ја сам « , они устукнуше и падоше на земљу .
43018007	Онда их Исус опет упита : » Кога тражите ? « А они рекоше : » Исуса Назарећанина . «
43018008	» Рекох вам : Ја сам . Па , пошто мене тражите , пустите ове да иду «
43018009	— да се испуни оно што је рекао : » Нисам изгубио ниједнога од оних које си ми дао . «
43018010	А Симон Петар је имао мач , па га потеже , удари првосвештениковог слугу и одсече му десно ухо . Слуга се звао Малх .
43018011	Исус рече Петру : » Врати мач у корице . Зар да не испијем чашу коју ми је Отац дао ? «
43018012	Тада чета , њен заповедник и јудејске слуге ухватише Исуса и везаше га ,
43018013	па га најпре одведоше Ани , тасту Кајафе , првосвештеника те године .
43018014	А Кајафа је био онај који је Јудејима саветовао : » Боље је да један човек умре за народ . «
43018015	За Исусом пођоше Симон Петар и још један ученик . Тог ученика је првосвештеник познавао , па он са Исусом уђе у првосвештениково двориште ,
43018016	а Петар остаде напољу пред капијом . Тада изађе онај други ученик , кога је познавао првосвештеник , поразговара с вратарком , па уведе Петра унутра .
43018017	Слушкиња која је пазила на врата упита Петра : » Да ниси и ти један од ученика овога човека ? « » Нисам « , рече Петар .
43018018	А слуге и стражари су наложили ватру и стајали око ње и грејали се , јер је било хладно , па је и Петар стајао с њима и грејао се .
43018019	У међувремену је првосвештеник испитивао Исуса о његовим ученицима и о његовом учењу .
43018020	» Ја сам свету говорио отворено « , одговори му Исус . » Увек сам учио народ у синагоги и у Храму , где се сви Јудеји окупљају , и ништа нисам говорио у тајности .
43018021	Зашто питаш мене ? Питај оне који су чули шта сам им говорио . Они знају шта сам рекао . «
43018022	Када је то рекао , ошамари га један слуга који је тамо стајао и рече : » Зар тако одговараш првосвештенику ! «
43018023	» Ако сам зло говорио « , одговори му Исус , » докажи шта је зло . А ако сам добро , зашто ме удараш ? «
43018024	Тада га Ана , везаног , посла првосвештенику Кајафи .
43018025	Док је Симон Петар стајао и грејао се , упиташе га : » Да ниси и ти један од његових ученика ? « А он порече рекавши : » Нисам . «
43018026	Један од првосвештеникових слугу — рођак онога коме је Петар одсекао ухо — рече : » Зар те нисам видео с њим у врту ? «
43018027	А Петар опет порече , и одмах се огласи петао .
43018028	Исуса одведоше из Кајафине куће у преторијум . Било је рано јутро , па не хтедоше да уђу у преторијум , да не постану нечисти , него да могу да једу пасхалну вечеру .
43018029	Стога Пилат изађе пред њих и рече : » Какву оптужбу износите против овога човека ? «
43018030	» Да тај човек није злочинац « , одговорише му они , » не бисмо ти га предавали . «
43018031	Тада им Пилат рече : » Узмите га ви , па му судите по свом закону . « » Ми не смемо никог да убијемо « , одговорише му Јудеји
43018032	— да се испуни оно што је Исус рекао о смрти каквом је требало да умре .
43018033	Пилат онда опет уђе у преторијум , позва Исуса , па га упита : » Јеси ли ти цар Јудеја ? «
43018034	» Говориш ли то сам од себе « , рече Исус , » или су ти други говорили о мени ? «
43018035	» Зар сам ја Јудејин ? « рече Пилат . » Твој народ и првосвештеници предали су те мени . Шта си учинио ? «
43018036	» Моје царство није од овога света « , одговори Исус . » Када би моје царство било од овога света , моји би се поданици борили да не будем предат Јудејима . Али моје царство није одавде . «
43018037	Тада му Пилат рече : » Дакле , ипак си цар ! « A Исус одговори : » Тако је као што кажеш : цар сам . Ја сам се за ово родио и за ово дошао на свет : да сведочим за истину . Ко год је од истине , слуша мој глас . «
43018038	» Шта је истина ? « рече му Пилат . Када је то рекао , Пилат опет изађе пред Јудеје , па им рече : » Не налазим му никакву кривицу .
43018039	А ваш је обичај да вам за Пасху једнога ослободим . Хоћете ли , дакле , да вам ослободим цара Јудеја ? «
43018040	А они повикаше : » Не њега , него Вараву ! « А Варава је био разбојник .
43019001	Тада Пилат узе Исуса и даде да га избичују .
43019002	Војници исплетоше венац од трња и ставише му га на главу , па га огрнуше пурпурним огртачем .
43019003	Онда су му прилазили и говорили : » Здраво , царе Јудеја ! « и шамарали га .
43019004	Пилат поново изађе напоље , па им рече : » Ево , изводим вам га напоље , да знате да му нисам нашао никакву кривицу . «
43019005	Тада Исус изађе напоље , с венцем од трња и у пурпурном огртачу , а Пилат рече : » Ево човека ! «
43019006	Када су га првосвештеници и слуге угледали , повикаше : » Распни га ! Распни га ! « » Ви га узмите , па га распните « , рече им Пилат , » јер ја му нисам нашао кривицу . «
43019007	А Јудеји му одговорише : » Ми имамо Закон , и по Закону он мора да умре , јер је тврдио да је Син Божији ! «
43019008	Када је Пилат то чуо , још више се уплаши ,
43019009	па опет уђе у преторијум и упита Исуса : » Одакле си ? « Али Исус му не одговори .
43019010	Тада му Пилат рече : » Зар мени не одговараш ? Зар не знаш да имам власт да те ослободим и власт да те распнем ? «
43019011	» Не би ти имао никакве власти нада мном « , одговори му Исус , » да ти није дата са неба . Зато је већи грех онога који ме је теби предао . «
43019012	Отада је Пилат настојао да га ослободи . Али Јудеји су викали : » Ако га ослободиш , ниси царев пријатељ ! Ко год се издаје за цара , противи се цару ! «
43019013	Када је то чуо , Пилат изведе Исуса напоље и седе на судијску столицу , на месту које се зове Камени плочник — арамејски : Гавата .
43019014	А био је Дан припреме за Пасху , око поднева . Пилат рече Јудејима : » Ево вашег цара ! «
43019015	А они повикаше : » Води га ! Води га ! Распни га ! « » Зар да распнем вашег цара ? « упита их Пилат . А првосвештеници му одговорише : » Ми немамо цара осим цезара ! «
43019016	Тада га Пилат предаде војницима да га распну , и они га преузеше .
43019017	Носећи свој крст , Исус изађе на такозвано Лобањско место — које се на арамејском зове Голгота —
43019018	где га распеше . А с њим распеше још двојицу — један је био с једне стране , други са друге , а Исус у средини .
43019019	Пилат написа натпис и стави га на крст . На њему је писало : исус назарећанин , цар јудеја .
43019020	Тај натпис прочиташе многи Јудеји , јер је место где је Исус био распет било близу града . А био је написан на арамејском , латинском и грчком језику .
43019021	Првосвештеници рекоше Пилату : » Немој да пишеш : ‚ цар Јудеја ‘ , него да је он рекао да је цар Јудеја . «
43019022	A Пилат им одговори : » Што написах — написах . «
43019023	Када су распели Исуса , војници узеше његову одећу и разделише је на четири дела — за сваког војника по део . Узеше и његову кошуљу , али је она била без шавова , јер је одозго до доле била исткана у једном комаду .
43019024	Тада рекоше један другом : » Хајде да је не цепамо , него да бацимо коцку за њу , да видимо коме ће припасти « — да се испуни Писмо које каже : » Моју одећу разделише међу собом и бацише коцку за моје одело . « И војници тако и учинише .
43019025	А поред Исусовог крста стајале су његова мајка , њена сестра , Марија Клопина и Марија Магдалина .
43019026	Исус виде мајку и ученика кога је волео како стоји поред ње , па рече мајци : » Драга жено , ево ти сина . «
43019027	Затим рече ученику : » Ево ти мајке . « И од тога часа ученик је узе к себи .
43019028	После тога , знајући да је све довршено , Исус рече , да би се испунило Писмо : » Жедан сам . «
43019029	А тамо је стајала посуда пуна сирћета , па сунђер натопљен сирћетом натакоше на исопову стабљику и принеше његовим устима .
43019030	Чим је узео сирће , Исус рече : » Довршено је « , па спусти главу и издахну .
43019031	Пошто је био Дан припреме , Јудеји замолише Пилата — да тела не би остала на крсту и у суботу , јер је те суботе био Велики дан — да им се поломе ноге , а тела скину .
43019032	И војници дођоше и поломише ноге првом и другом човеку који су били распети с Исусом .
43019033	А када су дошли до Исуса , видеше да је већ умро , па му не поломише ноге ,
43019034	него му један војник копљем прободе ребра . И одмах потекоше крв и вода .
43019035	За ово сведочи онај који је то видео и његово сведочанство је истинито , и он зна да говори истину , па сведочи да и ви поверујете —
43019036	то се догодило да се испуни Писмо : » Ниједна кост му неће бити поломљена . «
43019037	А једно друго Писмо каже : » Гледаће онога кога су проболи . «
43019038	После тога Јосиф из Ариматеје , који је био Исусов ученик — али тајни , због страха од Јудеја — замоли Пилата да однесе Исусово тело . Пилат му допусти , па он дође и однесе тело .
43019039	А дође и Никодим , који је оно раније дошао к Исусу ноћу , и донесе око сто литри мешавине смирне и алоје .
43019040	Тада узеше Исусово тело и увише га у платнене завоје с мирисима , као што Јудеји обично сахрањују .
43019041	А код места где је Исус био распет налазио се врт , и у врту нов гроб у коме још нико није био сахрањен .
43019042	Због тога што је био јудејски Дан припреме и што је гроб био близу , Исуса положише у њега .
43020001	Рано ујутро првога дана седмице , док је још био мрак , Марија Магдалина дође на гроб и виде да је камен одмакнут са гроба ,
43020002	па трчећи оде Симону Петру и оном другом ученику , кога је Исус волео , и рече им : » Однели су Господа из гроба и не знамо где су га ставили ! «
43020003	Тада Петар и онај други ученик изађоше и кренуше према гробу .
43020004	Обојица су трчали заједно , али је онај други ученик трчао брже од Петра и први стигао до гроба .
43020005	Он се саже и угледа завоје који су тамо лежали , али не уђе .
43020006	Онда за њим стиже и Симон Петар , па уђе у гроб и виде завоје који су тамо лежали .
43020007	А убрус који је био на Исусовој глави није лежао заједно са завојима , него је био одвојено савијен на једном месту .
43020008	Тада уђе и други ученик , онај који је први стигао до гроба , и виде и поверова .
43020009	Јер , они још нису разумели Писмо — да Исус треба да васкрсне из мртвих .
43020010	Потом се ученици вратише кући .
43020011	А Марија је стајала напољу код гроба и плакала . И како је плакала , наднесе се над гроб
43020012	и угледа два анђела у белом како седе тамо где је лежало Исусово тело — један код главе , а други крај ногу .
43020013	» Драга жено « , рекоше јој они , » зашто плачеш ? « » Однели су мога Господа « , рече им она , » а не знам где су га ставили . «
43020014	Када је то рекла , осврну се и угледа Исуса како стоји , али није знала да је то он .
43020015	» Драга жено « , рече јој Исус , » зашто плачеш ? Кога тражиш ? « А она , мислећи да је то вртлар , рече : » Господару , ако си га ти однео , реци ми где си га ставио , па ћу га ја узети . «
43020016	Тада јој Исус рече : » Марија ! « Она се осврну , па рече на арамејском : » Рабони ! « — што значи » Учитељу « .
43020017	Исус јој рече : » Не дотичи ме , јер још нисам отишао горе , к Оцу . Него , иди мојој браћи , па им реци : ‚ Одлазим горе , к своме Оцу и вашем Оцу , и своме Богу и вашем Богу . ‘ «
43020018	И Марија Магдалина оде и јави ученицима : » Видела сам Господа . « И исприча им шта јој је рекао .
43020019	Увече тог првог дана седмице , када су ученици били заједно , а врата закључана због страха од Јудеја , дође Исус и стаде међу њих , па им рече : » Мир вама . «
43020020	Када је то рекао , показа им своје руке и ребра , а ученици се обрадоваше што виде Господа .
43020021	Тада им он опет рече : » Мир вама . Као што је Отац послао мене , тако и ја шаљем вас . «
43020022	Рекавши то , дахну на њих и рече : » Примите Светога Духа .
43020023	Коме опростите грехе , опроштени су , а коме не опростите , нису опроштени . «
43020024	А Тома звани Близанац , један од Дванаесторице , није био с њима када је Исус дошао .
43020025	Остали ученици му рекоше : » Видели смо Господа ! « А он им рече : » Док не видим ожиљке од клинова на његовим рукама и не ставим свој прст на место где су били клинови и не ставим руку у његова ребра , не верујем . «
43020026	Осам дана касније , његови ученици су опет били у кући , а с њима и Тома . Исус уђе , иако су врата била закључана , и стаде међу њих , па рече : » Мир вама . «
43020027	Онда рече Томи : » Стави свој прст овамо и погледај моје руке . Испружи руку , па је стави у моја ребра . И немој да будеш неверан , него веран . «
43020028	» Мој Господ и мој Бог ! « одврати Тома .
43020029	А Исус му рече : » Зато што си ме видео , поверовао си . Благо онима који нису видели , а поверовали су . «
43020030	Исус је пред својим ученицима учинио још многа друга знамења која нису записана у овој књизи .
43020031	Али ово је записано да верујете да Исус јесте Христос , Син Божији , и да , верујући , имате живот у његовом имену .
43021001	Исус се после тога поново показа својим ученицима на Тиверијадском мору . А показао се овако :
43021002	Симон Петар , Тома звани Близанац , Натанаил из Кане Галилејске , Зеведејеви синови и два друга ученика били су заједно .
43021003	Симон Петар им рече : » Идем да ловим рибу . « А они рекоше : » И ми ћемо с тобом . « И изађоше , па уђоше у чамац , али те ноћи не уловише ништа .
43021004	А рано ујутро , Исус је стајао на обали , али ученици нису знали да је то он .
43021005	» Пријатељи « , рече им Исус , » зар немате ништа за јело ? « » Немамo « , одговорише они .
43021006	А он им рече : » Баците мрежу са десне стране чамца , и наћи ћете . « И они бацише , али више нису могли да је извуку од мноштва риба .
43021007	Тада онај ученик кога је Исус волео рече Петру : » То је Господ ! « Када је чуо да је то Господ , Симон Петар се опаса огртачем , јер је био го , и скочи у море .
43021008	А остали ученици стигоше чамцем , вукући мрежу са рибом , јер нису били далеко од обале — свега око двеста лаката .
43021009	Када су пристали уз обалу , угледаше већ припремљен жар и на њему рибу и хлеб .
43021010	Исус им рече : » Донесите неколико риба од ових које сте сада уловили . «
43021011	Тада се Симон Петар попе у чамац и на обалу извуче мрежу , пуну великих риба — сто педесет три . Али , иако их је било толико , мрежа се није поцепала .
43021012	» Дођите и доручкујте « , рече им Исус . И ниједан од ученика се не усуди да га упита : » Ко си ти ? « јер су знали да је то Господ .
43021013	Тада Исус узе хлеб и даде им га , а исто тако и рибу .
43021014	Било је то трећи пут да се Исус показао својим ученицима пошто је васкрсао из мртвих .
43021015	Када су доручковали , Исус упита Симона Петра : » Симоне сине Јованов , волиш ли ме више него ови ? « » Да , Господе « , одговори му Петар , » ти знаш да те волим . « А Исус му рече : » Напасај моју јагњад . «
43021016	Онда га Исус упита по други пут : » Симоне сине Јованов , волиш ли ме ? « » Да , Господе « , одговори му Петар , » ти знаш да те волим . « А Исус му рече : » Чувај моје овце . «
43021017	Онда га Исус упита трећи пут : » Симоне сине Јованов , волиш ли ме ? « А Петар се растужи што га је трећи пут упитао : » Волиш ли ме ? « па му рече : » Господе , ти знаш све , и знаш да те волим . « А Исус му рече : » Напасај моје овце .
43021018	Истину ти кажем : када си био млађи , опасивао си се сâм и ишао си куда си хтео . Али , када остариш , раширићеш руке , па ће те други опасати и одвести куда нећеш . «
43021019	То је рекао наговештавајући каквом ће смрћу Петар прославити Бога . И када му је то казао , рече : » Пођи за мном . «
43021020	А Петар се осврну и угледа оног ученика кога је Исус волео како иде за њима , оног који се на вечери наслонио Исусу на груди и упитао га : » Господе , ко је твој издајник ? «
43021021	Видевши га , дакле , Петар упита Исуса : » Господе , а шта је с овим ? «
43021022	» Ако ја хоћу да он остане док не дођем « , рече му Исус , » шта се то тебе тиче ? Ти пођи за мном . «
43021023	Тако се међу браћом раширила прича да тај ученик неће умрети . Али Исус није рекао да он неће умрети , него : » Ако ја хоћу да он остане док не дођем , шта се то тебе тиче ? «
43021024	Тај ученик сведочи за ово и он је ово записао , и ми знамо да је његово сведочанство истинито .
43021025	Али , има још много тога што је Исус учинио , и када би се све по реду записало , мислим да ни у цео свет не би стале књиге које би биле написане .
44001001	У својој првој књизи , Теофиле , писао сам о свему што је Исус чинио и учио
44001002	све до дана када је био вазнет на небо , пошто је кроз Светога Духа дао упутства апостолима које је изабрао .
44001003	Појавио им се после свога страдања и дао им многе доказе да је жив . Показивао им се четрдесет дана и говорио о Божијем царству .
44001004	И док је још био заједно с њима , заповеди им : » Не удаљавајте се из Јерусалима , него чекајте Очево обећање , о којем сте чули од мене .
44001005	Јер , Јован је крстио водом , а ви ћете за неколико дана бити крштени Светим Духом . «
44001006	Тада га окупљени упиташе : » Господе , хоћеш ли сада поново успоставити Израелово царство ? «
44001007	А он им рече : » Није ваше да знате времена или рокове које је својом влашћу одредио Отац .
44001008	Али , примићете силу када на вас сиђе Свети Дух и бићете моји сведоци у Јерусалиму , у целој Јудеји и Самарији , и све до краја земље . «
44001009	И када је то рекао , би вазнет на небо пред њиховим очима , а облак га сакри од њихових погледа .
44001010	Док су они нетремице гледали ка небу како он одлази , два човека у белој одећи стадоше крај њих .
44001011	» Галилејци « , рекоше им ови , » зашто стојите и гледате ка небу ? Овај Исус , који је од вас вазнет на небо , вратиће се исто овако како сте га видели да одлази на небо . «
44001012	Тада се они вратише у Јерусалим са горе која се зове Маслинска , а од Јерусалима је удаљена један суботњи дан хода .
44001013	Када су стигли , попеше се у собу на спрату у којој су боравили : Петар , Јован , Јаков , Андреја , Филип , Тома , Вартоломеј , Матеј , Јаков Алфејев , Симон Зилот и Јуда Јаковљев .
44001014	Сви су се они истрајно и једнодушно молили заједно са женама и Маријом , Исусовом мајком , и његовом браћом .
44001015	Тих дана устаде Петар међу браћом — а окупљеног народа је било око 120 душа — па рече :
44001016	» Браћо , требало је да се испуни Писмо у којем је Свети Дух кроз Давидова уста прорекао за Јуду , који је био водич онима што су ухватили Исуса .
44001017	А он се убрајао међу нас и имао је удела у овој служби . «
44001018	( Новцем добијеним за свој злочин купио је њиву , али се стрмоглавио и распукао , и сва утроба му се просула .
44001019	То је познато свим становницима Јерусалима , па су ту њиву на свом језику прозвали Акелдамах — што значи » Крвна њива « . )
44001020	» Јер , записано је у Kњизи псалама : ‚ Некa му опусти кућа и не било никог да у њој станује ‘ и : ‚ Нека његову службу преузме други . ‘
44001021	» Треба , дакле , да један од ових људи који су с нама били све време откако је Господ Исус дошао међу нас и од нас отишао
44001022	— почев од Јовановог крштења до дана када је био вазнет од нас — буде сведок његовог васкрсења заједно с нама . «
44001023	Тада предложише двојицу : Јосифа званог Варсава ( познатог и као Јуст ) и Матију ,
44001024	па се помолише , говорећи : » Господе , ти знаш срца свих . Покажи нам којег си од ове двојице одабрао
44001025	да преузме ову апостолску службу , од које је Јуда одступио — да би отишао где му је и место . «
44001026	Онда бацише коцке за њих и коцка паде на Матију . Тако је он придодат једанаесторици апостола .
44002001	Када је дошао дан Педесетнице , сви су били заједно на једном месту .
44002002	Одједном са неба дође хук , као када дува силан ветар , и испуни сву кућу у којој су седели ,
44002003	а они угледаше нешто слично пламеним језицима , који се разделише , па се по један постави на сваког од њих .
44002004	И сви се испунише Светим Духом и почеше да говоре другим језицима како им је Дух давао да говоре .
44002005	А у Јерусалиму су боравили побожни Јудеји из сваког народа под небом .
44002006	Када се зачуо хук , народ се окупи , збуњен , јер је сваки од њих чуо апостоле како говоре његовим језиком .
44002007	Дивили су се и чудили , говорећи : » Зар нису сви ови који говоре Галилејци ?
44002008	Па како их онда сваки од нас чује на језику свог родног краја ?
44002009	Парћани , Међани и Еламци , становници Месопотамије , Јудеје , Кападокије , Понта , Азије ,
44002010	Фригије , Памфилије , Египта и делова Либије око Кирине , дошљаци из Рима ,
44002011	Јудеји и прозелити , Крићани и Арапи — чујемо их како на нашим матерњим језицима објављују велика Божија дела ! «
44002012	И сви су , задивљени и збуњени , питали један другог : » Шта ово значи ? «
44002013	А други су се подсмевали , говорећи : » Слатког вина су се напили . «
44002014	Тада иступи Петар са Једанаесторицом , подиже глас и рече им : » Јудеји , и сви ви који боравите у Јерусалиму , саслушајте моје речи . Ово знајте :
44002015	Ови људи нису пијани , као што ви мислите , јер тек је девет сати ујутро .
44002016	Него , ово је оно о чему је говорио пророк Јоил :
44002017	» ‚ У последње дане , каже Бог , излићу свога Духа на све људе , и ваши синови и кћери ће пророковати , и ваши младићи имаће виђења , и ваши старци ће сањати снове .
44002018	А и на своје слуге и слушкиње излићу тих дана свога Духа , и они ће пророковати .
44002019	Показаћу чуда горе на небу и знамења доле на земљи , крв , огањ и стубове дима .
44002020	Сунце ће се претворити у таму , а месец у крв пре него што дође велики и славни Дан Господњи .
44002021	И свако ко призове име Господње , биће спасен . ‘
44002022	» Израелци , чујте ове речи : Исуса Назарећанина — човека кога вам је Бог потврдио делима силе , чудима и знамењима која је , као што и сами знате , преко њега учинио међу вама —
44002023	њега сте ви , када вам је у складу са чврстом Божијом одлуком и предзнањем био предат , рукама безаконикâ убили приковавши га на крст .
44002024	Али , Бог га је васкрсао , ослободивши га смртних мука , јер је било немогуће да га смрт задржи .
44002025	Давид , наиме , каже за њега : » ‚ Стално сам гледао Господа пред собом ; јер ми је здесна , нећу се пољуљати .
44002026	Зато ми је срце весело и језик кличе од радости ; чак ће ми и тело почивати у нади ,
44002027	јер ми душу нећеш оставити у Подземљу ни дозволити да Светац твој иструне .
44002028	Показао си ми путеве живота , лицем својим радошћу ћеш ме испунити . ‘
44002029	» Браћо , могу вам сасвим поуздано рећи да је патријарх Давид умро и био сахрањен , и да је његов гроб међу нама до дана данашњег .
44002030	Али , пошто је био пророк и знао да му је Бог уз заклетву обећао да ће једнога од његових потомака поставити на његов престо ,
44002031	гледајући унапред , рече о Христовом васкрсењу : није остављен у Подземљу нити му је тело иструнуло .
44002032	Бог је овог Исуса васкрсао , а сви ми смо томе сведоци .
44002033	Пошто је уздигнут Богу здесна , од Оца је примио обећаног Светога Духа и излио ово што сада гледате и слушате .
44002034	Јер , Давид се није попео на небеса , него сâм каже : » ‚ Рече Господ моме Господу : седи ми здесна
44002035	док од твојих непријатеља не начиним подножје за твоје ноге . ‘
44002036	» Нека стога цео израелски народ поуздано зна да је овог Исуса , кога сте ви распели , Бог учинио и Господом и Христом . «
44002037	Када су то чули , потресени у срцу , рекоше Петру и осталим апостолима : » Шта да радимо , браћо ? «
44002038	А Петар им рече : » Покајте се и нека се сваки од вас крсти у име Исуса Христа за опроштење својих греха , и примићете дар Светога Духа .
44002039	Јер , то обећање је за вас и за вашу децу и за све који су далеко , које наш Господ Бог позове к себи . «
44002040	И још их је многим другим речима опомињао и преклињао говорећи : » Спасите се од овог исквареног нараштаја . «
44002041	Тада се крстише они који су прихватили његове речи . Тако им је тога дана било придодато око три хиљаде душа .
44002042	Они се посветише апостолском учењу , заједништву , ломљењу хлеба и молитвама .
44002043	Страх обузе сваку душу , а апостоли су чинили многа чуда и знамења .
44002044	А сви који су поверовали били су заједно и имали све заједничко .
44002045	Продавали су своја добра и имовину и делили свима , како је коме било потребно .
44002046	Сваког дана су се истрајно и једнодушно окупљали у Храму . По кућама су ломили хлеб и заједно јели радосног и искреног срца .
44002047	Хвалили су Бога и уживали наклоност целог народа , а Господ им је сваког дана придодавао оне који су се спасавали .
44003001	Када су се једном Петар и Јован пењали у Храм у време молитве , у три сата после подне ,
44003002	неки људи пронеше човека који је био хром од рођења . Сваког дана су га стављали крај капије Храма која се зове Дивна да проси милостињу од оних који улазе у Храм .
44003003	Он виде да Петар и Јован намеравају да уђу у Храм , па затражи од њих милостињу .
44003004	Петар се — а с њим и Јован — загледа у њега , па рече : » Погледај нас . «
44003005	И он обрати пажњу на њих , очекујући да нешто од њих добије .
44003006	А Петар рече : » Немам ни сребра ни злата , али ти дајем оно што имам : у име Исуса Христа Назарећанина — ходај ! «
44003007	И ухвативши га за десну руку , пoдиже га . Стопала и глежњеви му одмах ојачаше ,
44003008	па он скочи на ноге и поче да хода . Онда с њима уђе у Храм , ходајући , скачући и хвалећи Бога .
44003009	Када га је сав народ видео како хода и хвали Бога ,
44003010	и када су у њему препознали онога који је ради милостиње седео код капије Храма која се зове Дивна , зачудише се и запрепастише због онога што му се догодило .
44003011	Како се он држао Петра и Јована , сав народ , зачуђен , похрли к њима у трем који се зове Соломонов .
44003012	Када је Петар то видео , рече народу : » Израелци , зашто вас ово чуди ? Зашто гледате у нас као да смо ми својом силом или побожношћу учинили да овај човек прохода ?
44003013	Бог Авраамов , Исааков , и Јаковљев , Бог наших праотаца , прославио је свога слугу Исуса , кога сте ви предали да буде убијен и одрекли га се пред Пилатом иако је он одлучио да га ослободи .
44003014	Одрекли сте се Свеца и Праведника , а затражили да вам поклоне убицу .
44003015	Убили сте Зачетника живота , али Бог га је подигао из мртвих , чему смо ми сведоци .
44003016	Вером у његово име оснажен је овај кога гледате и знате . Исусово име и вера која долази кроз њега донели су потпуно оздрављење овом човеку пред свима вама .
44003017	» Али , браћо , знам да сте тако поступили из незнања , као и ваши поглавари .
44003018	Бог је тако испунио оно што је унапред објавио кроз уста свих пророка — да ће његов Христос страдати .
44003019	Покајте се , дакле , и обратите се , да вам се избришу греси ,
44003020	да од Господа дођу времена окрепљења и да вам пошаље унапред одређеног Христа — Исуса .
44003021	Он треба да остане на небу све до времена успостављања свега онога о чему је Бог давно говорио кроз уста својих светих пророка .
44003022	Јер , Мојсије је рекао : ‚ Господ , ваш Бог , подићи ће вам између ваших сународника пророка као што сам ја . Њега слушајте у свему што вам каже .
44003023	А ко год не послуша тог пророка , нека се искорени из народа . ‘
44003024	» И сви пророци који су говорили , од Самуила надаље , најавили су ове дане .
44003025	Ви сте синови пророка и савеза који је Бог склопио с вашим праоцима рекавши Аврааму : ‚ Твојим потомством биће благословени сви народи на земљи . ‘
44003026	Када је Бог подигао свога Слугу , прво га је вама послао , да вас благослови , одвраћајући свакога од вас од ваших злих дела . «
44004001	Док су они још говорили народу , приђоше им свештеници , заповедник храмске страже и садукеји .
44004002	Били су озлојеђени што они уче народ и што у Исусу објављују васкрсење из мртвих ,
44004003	па их ухватише и ставише у тамницу до следећег дана , јер је већ било вече .
44004004	Али многи од оних који су чули Реч повероваше , па се број мушкараца повећао на око пет хиљада .
44004005	Сутрадан се у Јерусалиму састадоше поглавари , старешине и учитељи закона ,
44004006	првосвештеник Ана , Кајафа , Јован , Александар и остали из првосвештеничке породице .
44004007	Они изведоше апостоле пред себе , па почеше да их испитују : » Којом силом или којим именом сте ово учинили ? «
44004008	Тада им Петар , испуњен Светим Духом , рече : » Поглавари и старешине народа !
44004009	Ако смо данас позвани на одговорност због доброг дела , учињеног болесном човеку , чиме је он излечен ,
44004010	онда знајте сви ви и цео израелски народ : овај стоји пред вама здрав захваљујући имену Исуса Христа Назарећанина , кога сте ви распели , а кога је Бог подигао из мртвих .
44004011	Он је » ‚ камен који сте ви зидари одбацили , који постаде камен угаони . ‘
44004012	И нема спасења ни у ком другом , јер људима није дато ниједно друго име под небом којим треба да се спасемо . «
44004013	Када су видели Петрову и Јованову смелост и када су схватили да су то необразовани и обични људи , зачудише се . Знали су да су они били с Исусом ,
44004014	али како су видели излеченог човека где стоји с њима , нису могли ништа да им приговоре .
44004015	Зато им наредише да изађу из Синедриона , па почеше међу собом да се договарају ,
44004016	говорећи : » Шта да радимо с овим људима ? Јер , сви који живе у Јерусалиму знају да су они учинили очигледно знамење , и ми га не можемо порећи .
44004017	Али , да се ово даље не разгласи у народу , запретимо им да више ником не говоре у то име . «
44004018	Онда их позваше , па им наредише да више ништа не говоре или уче у Исусово име .
44004019	Али Петар и Јован им одговорише : » Сами просудите да ли је пред Богом право да слушамо вас пре него Бога ?
44004020	Ми не можемо да не говоримо о оном што смо видели и чули . «
44004021	А они им још једном запретише , па их ослободише . Нису могли да одлуче како да их казне пошто је сав народ славио Бога због оног што се догодило .
44004022	Јер , човек који је био чудесно излечен имао је више од четрдесет година .
44004023	Ослобођени , Петар и Јован одоше својима и известише их о свему што су им рекли првосвештеници и старешине .
44004024	Када су ови то чули , једнодушно зазваше Бога и рекоше : » Господару , ти који си створио небо , земљу и море , и све што је у њима ,
44004025	рекао си Светим Духом кроз уста свога слуге Давида , нашег оца : » ‚ Зашто се пагани буне , а народи узалуд завере кују ?
44004026	Устају цареви земаљски и кнежеви се удружују против Господа и против Помазаника његовог . ‘
44004027	Заиста , Ирод и Понтије Пилат су се у овом граду удружили с паганима и с народом Израеловим против твога светог слуге Исуса , кога си помазао ,
44004028	да учине онако како су твоја рука и твоја одлука унапред одредиле да се догоди .
44004029	Сада , Господе , погледај њихове претње и дај нама , твојим слугама , да твоју Реч говоримо са свом смелошћу .
44004030	Пружи своју руку , да именом твога светог слуге Исуса буде излечења , знамења и чуда . «
44004031	Када су завршили молитву , затресе се место на којем су се окупили и сви се испунише Светим Духом , па почеше смело да говоре Божију реч .
44004032	Сви који су поверовали , били су једно срцем и душом . Нико није говорио да је нешто од његове имовине само његово , него им је све било заједничко .
44004033	Апостоли су са великом силом сведочили о васкрсењу Господа Исуса и велика милост била је на свима њима .
44004034	Нико од њих није оскудевао , јер сви који су поседовали земљу или куће , продавали су их и доносили новац од продаје ,
44004035	па га стављали апостолима пред ноге . Од тога се онда сваком давало колико му је требало .
44004036	И Јосиф , Левит , родом Кипранин , кога су апостоли прозвали Варнава — што значи » син утехе « —
44004037	продаде њиву коју је имао , а новац донесе и стави га апостолима пред ноге .
44005001	А неки човек по имену Ананија са својом женом Сапфиром продаде имање ,
44005002	па са жениним знањем задржа део новца за себе , а остатак донесе и положи апостолима пред ноге .
44005003	Тада му Петар рече : » Ананија , зашто ти је Сатана испунио срце , па си слагао Светога Духа и задржао део новца од земље ?
44005004	Зар ти није припадала пре него што си је продао ? А кад си је продао , зар ти новац није био на располагању ? Зашто си у своје срце ставио такво дело ? Ниси слагао људе , него Бога . «
44005005	Када је Ананија чуо ове речи , паде и издахну , а силан страх обузе све који су то чули .
44005006	Неки младићи устадоше и увише га , па га изнеше и сахранише .
44005007	После отприлике три сата , уђе и његова жена , не знајући шта се догодило .
44005008	Петар јe упита : » Реци ми , да ли сте земљу продали за толико и толико ? « » Да « , одговори она , » за толико . «
44005009	» Зашто сте се договорили да искушате Господњег Духа ? « рече јој Петар . » Гледај ! Пред вратима су ноге оних који су сахранили твог мужа , а и тебе ће изнети . «
44005010	И она истог часа паде пред његове ноге и издахну . Тада уђоше они младићи и нађоше је мртву , па је изнеше и сахранише поред њеног мужа .
44005011	А силан страх обузе сву цркву и све који су то чули .
44005012	Апостоли су чинили многа знамења и чуда у народу . Сви су се једнодушно окупљали у Соломоновом трему .
44005013	Нико други није се усуђивао да им се придружи , али их је народ веома хвалио .
44005014	Број мушкараца и жена који су поверовали у Господа бивао је све већи ,
44005015	па су износили болесне на улице и стављали их на постеље и простирке , не би ли , када Петар наиђе , бар његова сенка пала на неког од њих .
44005016	А нагрнуше и многи из градова око Јерусалима , па су доносили болесне и оне које су мучили нечисти духови , и сви су били излечени .
44005017	Тада се првосвештеник и све његове присталице — то јест садукејска странка — испунише завишћу ,
44005018	па похваташе апостоле и бацише их у јавни затвор .
44005019	Али Господњи анђео ноћу отвори врата тамнице , па их изведе и рече :
44005020	» Идите , станите у Храм и говорите народу све о овом Животу . «
44005021	И они га послушаше , па у зору уђоше у Храм и почеше да уче народ . Када су првосвештеник и његове присталице стигли , сазваше Синедрион и све старешине Израела , па послаше у затвор да доведу апостоле .
44005022	Али , када су слуге стигле у тамницу , не нађоше их , па се вратише и јавише :
44005023	» Нашли смо затвор добро закључан и тамничаре како стоје пред вратима . Али , кад смо их отворили , унутра нисмо нашли никог . «
44005024	Када су заповедник храмске страже и првосвештеници то чули , почеше у недоумици да се питају шта би то могло да буде .
44005025	Уто стиже један , па им рече : » Ено они људи што сте их бацили у тамницу стоје у Храму и уче народ ! «
44005026	Тада заповедник оде са својим подређенима и доведе их , али не на силу , јер су се бојали да их народ не каменује .
44005027	Када су их довели , поставише их пред Синедрион , а првосвештеник поче да их испитује .
44005028	» Строго смо вам наредили да не учите народ у то име « , рече он , » а ви сте , ево , преплавили Јерусалим својим учењем и хоћете да на нас падне крв тога човека ! «
44005029	Тада Петар и остали апостоли одговорише : » Треба се покоравати Богу пре него људима .
44005030	Бог наших праотаца васкрсао је Исуса , кога сте ви убили обесивши га о дрво .
44005031	Њега је Бог својом десницом узвисио као Кнеза и Спаситеља да Израелу подари покајање и опроштење грехâ .
44005032	И ми смо томе сведоци , као и Свети Дух , кога је Бог дао онима који му се покоравају . «
44005033	Када су то чули , силно се наљутише и хтедоше да их убију .
44005034	Али тада у Синедриону устаде фарисеј по имену Гамалиил , учитељ закона кога је поштовао цео народ . Он нареди да се апостоли накратко изведу напоље ,
44005035	па рече : » Израелци , добро пазите шта ћете да урадите с овим људима .
44005036	Јер , пре неког времена појавио се Тевда и говорио за себе да је неко и нешто , а пришло му је око четири стотине људи . Он је смакнут , а све његове присталице су се разбежале , и од тога не би ништа .
44005037	После тога — у време пописа — појавиo се Јуда Галилејац и за собом повукао народ . И он је убијен , а све његове присталице су се распршиле .
44005038	Зато вам сада кажем : Оканите се ових људи и пустите их . Јер , ако је њихов наум или дело од људи , биће осујећен .
44005039	Али , ако је од Бога , нећете моћи да их спречите , него ћете се наћи у рату против Бога . « И они га послушаше .
44005040	Онда позваше апостоле к себи , ишибаше их и наредише им да не говоре у Исусово име , па их ослободише .
44005041	А они одоше из Синедриона , радујући се што су били достојни да претрпе понижење за Исусово име .
44005042	И нису престајали да сваког дана у Храму или по кућама уче народ и проповедају еванђеље о Христу Исусу .
44006001	Тих дана , како је број ученика све више растао , грчки Јевреји почеше да гунђају против јудејских Јевреја , јер су њихове удовице биле запостављане при свакодневном дељењу хране .
44006002	Тада Дванаесторица позваше к себи све ученике , па рекоше : » Не би било право да ми занемаримо Божију реч да бисмо служили око трпеза .
44006003	Стога , браћо , пронађите међу собом седморицу људи за које се зна да су пуни Духа и мудрости . Њима ћемо поверити ову дужност ,
44006004	а ми ћемо се посветити молитви и служењу Речи . «
44006005	Овај предлог се свиде свима окупљенима , па изабраше Стефана , човека пуног вере и Светог Духа , Филипа , Прохора , Никанора , Тимона , Пармена и Николу , прозелита из Антиохије .
44006006	Онда их поставише пред апостоле , који се помолише и положише на њих руке .
44006007	Тако се Божија реч ширила . Број ученика у Јерусалиму брзо је растао , а вери се покорило и велико мноштво свештеника .
44006008	А Стефан , човек пун милости и силе , чинио је велика чуда и знамења међу народом .
44006009	Али , дигоше се неки из такозване синагоге Слободњака — Киринци , Александринци , као и они из Киликије и Азије — па почеше да се препиру са Стефаном .
44006010	А пошто нису могли да се супротставе мудрости и Духу којим је говорио ,
44006011	наговорише неке људе да кажу : » Чули смо га како вређа Мојсија и Бога . «
44006012	Тако подбунише народ , старешине и учитеље закона , па ови дођоше , зграбише га и одвукоше пред Синедрион .
44006013	А подметнуше и лажне сведоке , који рекоше : » Овај човек непрестано говори против овог светог места и против Закона .
44006014	Чули смо га , наиме , како говори да ће Исус Назарећанин разорити ово место и изменити обичаје које нам је предао Мојсије . «
44006015	А сви који су седели у Синедриону и нетремице гледали у Стефана , видеше да му је лице као лице анђела .
44007001	Тада првосвештеник упита : » Је ли то тако ? «
44007002	А он рече : » Браћо и очеви , чујте ме ! Бог славе показао се нашем праоцу Аврааму док је још био у Месопотамији , пре него што се настанио у Харану ,
44007003	и рекао му : ‚ Отиди из своје земље и од своје родбине и иди у земљу коју ћу ти показати . ‘
44007004	» И он је тада отишао из земље Халдејаца и настанио се у Харану . После смрти његовог оца , Бог га је оданде преселио у ову земљу у којој ви сада живите .
44007005	Али у њој му ниједну стопу није дао у наследство , него је обећао да ће је дати у посед њему и његовим потомцима после њега , иако Авраам још није имао деце .
44007006	Бог му је овако говорио : ‚ Твоји потомци ће бити странци у туђој земљи . Пашће у ропство и бити злостављани четири стотине година .
44007007	Али ја ћу судити народу коме ће они робовати ‘ , рече Бог , ‚ а после тога ће изаћи и клањати ми се на овом месту . ‘
44007008	Онда му је дао савез обрезања , па кад му се родио Исаак , он га је осмог дана обрезао . Исааку се родио Јаков , а Јакову дванаест патријарха .
44007009	» А патријарси су били љубоморни на Јосифа , па су га продали у Египат . Али Бог је био с њим
44007010	и избављао га из свих његових невоља . Дао му је мудрост и наклоност фараона , египатског цара , који га је поставио за управитеља над Египтом и над свим својим двором .
44007011	Онда је у целом Египту и Ханаану завладала глад и велике невоље , и наши праоци нису могли да нађу хране .
44007012	Када је Јаков чуо да у Египту има жита , послао је онамо наше праоце први пут .
44007013	А када су отишли други пут , Јосиф је рекао својој браћи ко је , па је фараон сазнао Јосифово порекло .
44007014	После тога је Јосиф послао по свога оца Јакова и сву своју родбину — седамдесет пет душа —
44007015	и Јаков је отишао у Египат . И тамо су умрли он и наши праоци ,
44007016	па су их пренели у Сихем и положили у гроб који је Авраам у Сихему новцем купио од Еморових синова .
44007017	» Како се приближавало време да се испуни обећање које је Бог дао Аврааму , наш народ је у Египту растао и множио се
44007018	док у Египту није завладао један други цар , који није знао за Јосифа .
44007019	Он је лукаво поступао с нашим родом и тлачио је наше праоце , терајући их да тек рођену децу остављају напољу да не остану у животу .
44007020	» У то време се родио Мојсије и био је Богу мио . Три месеца је био одгајан у очевој кући ,
44007021	а када су га оставили напољу , узела га је фараонова кћи и подигла као свога сина .
44007022	Мојсије је био поучен у свој египатској мудрости и био је силан речју и делом .
44007023	» Када је напунио четрдесет година , пало му је на ум да посети своју браћу Израелце .
44007024	И када је видео да једног од њих злостављају , он га је одбранио и осветио убивши Египћанина .
44007025	Мислио је да ће његова браћа схватити да им Бог преко њега шаље спасење , али они нису схватили .
44007026	» Сутрадан је наишао на неке од њих док су се тукли , па је покушао да их помири говорећи : ‚ Људи , ви сте браћа . Зашто злостављате један другог ? ‘
44007027	» Али онај који је злостављао свога ближњег , одгурнуо је Мојсија и рекао : ‚ Ко је тебе поставио за владара и судију над нама ?
44007028	Хоћеш ли и мене да убијеш као што си јуче убио оног Египћанина ? ‘
44007029	Када је Мојсије то чуо , побегао је и настанио се као странац у Мидјану , где му се родише два сина .
44007030	» После четрдесет година , показао му се анђео у пламену горућег грма , у пустињи близу Синајске горе .
44007031	Када је Мојсије то видео , задивио се том призору . И док је прилазио да боље погледа , зачуо је Господов глас :
44007032	‚ Ја сам Бог твојих праотаца , Бог Авраамов , Исааков и Јаковљев . ‘ Мојсије је дрхтао од страха и није се усуђивао да дигне поглед .
44007033	» Тада му је Господ рекао : ‚ Изуј обућу са својих ногу , јер је место на ком стојиш свето тле .
44007034	Видео сам потлаченост свога народа у Египту . Чуо сам његово роптање , па сам сишао да га избавим . А сад , хајде ! Послаћу те у Египат . ‘
44007035	» Тог Мојсија , кога су они одбацили када су рекли : ‚ Ко је тебе поставио за владара и судију ? ‘ — баш њега је Бог , преко анђела који му се показао у грму , послао да буде и владар и избавитељ .
44007036	И он их је извео , чинећи чуда и знамења у Египту , на Црвеном мору и четрдесет година у пустињи .
44007037	» То је онај Мојсије који је рекао Израелцима : ‚ Бог ће вам између ваших сународника подићи пророка као што сам ја . ‘
44007038	То је онај који је био на скупу у пустињи , са анђелом који му је говорио на Синајској гори и са нашим праоцима . Он је примио живе речи да их преда нама .
44007039	Али наши праоци нису хтели да му се покоре , него су га одбацили и у свом срцу се окренули Египту .
44007040	‚ Направи нам богове који ће ићи пред нама . ‘ рекли су Аарону . ‚ А што се тиче оног Мојсија , који нас је извео из Египта , не знамо шта му се догодило . ‘
44007041	И тих дана су направили теле и принели жртву том идолу , радујући се делима својих руку .
44007042	Али Бог се окренуо од њих и предао их да служе звездама , као што је записано у Књизи пророкâ : » ‚ Да ли си ми приносио клане и житне жртве четрдесет година у пустињи , народе Израелов ?
44007043	Носили сте шатор Молохов и звезду вашег бога Рефана , идоле које сте направили да им се клањате ! Зато ћу вас у изгнанство послати ‘ , даље од Вавилона .
44007044	» Наши праоци су у пустињи имали Шатор Сведочанства , направљен онако како је заповедио Онај који је рекао Мојсију да га направи према узору који је видео .
44007045	Наши праоци cу га примили и предвођени Исусом Навином унели га у земљу пагана које је Бог истерао пред њима . Тако је било све до Давида ,
44007046	који је уживао Божију наклоност . Он је молио да нађе боравиште за Бога Јаковљевог ,
44007047	али му је тек Соломон саградио Дом .
44007048	» Свевишњи , међутим , не живи у рукотворинама . Као што каже пророк :
44007049	» ‚ Небо ми је престо , а земља подножје мојим . ногама Какву ћете ми кућу саградити , говори Господ , или где је место мога починка ?
44007050	Зар није моја рука све ово начинила ? ‘
44007051	» Ви тврдоглави и непокорни ! Увек се противите Светоме Духу ! Исти сте као ваши праоци !
44007052	Којег пророка нису ваши праоци прогонили ? Чак су и убили оне који су предсказали долазак Праведника . Њега сте сада издали и убили ви ,
44007053	који сте преко анђелâ примили Закон , али му се нисте покорили . «
44007054	Када су они то чули , силно се разљутише и почеше да шкргућу зубима на њега .
44007055	А он , пун Светога Духа , загледа се у небо и виде Божију славу и Исуса како стоји Богу здесна ,
44007056	па рече : » Ево , гледам небеса отворена и Сина човечијега како стоји Богу здесна . «
44007057	Али они почеше да вичу из свега гласа , запушише уши , па сложно навалише на њега .
44007058	Онда га одвукоше из града и засуше камењем . А сведоци одложише своју одећу код ногу младића који се звао Савле .
44007059	Док су га засипали камењем , Стефан повика : » Господе Исусе , прими мој дух . «
44007060	Онда паде на колена и повика из свега гласа : » Господе , не узми им ово за грех ! « И када је то рекао , умре .
44008001	А Савле је одобравао његово убиство . Тога дана поче велико прогањање цркве у Јерусалиму . Сви се , осим апостолâ , распршише по јудејским и самаријским крајевима .
44008002	Неки побожни људи сахранише Стефана и дубоко га ожалише .
44008003	А Савле је пустошио Цркву . Ишао је од куће до куће , одвлачио мушкарце и жене и предавао их у тамницу .
44008004	Они који су се распршили , проповедали су Реч куд год су ишли .
44008005	Тако Филип дође у један самаријски град , па им је проповедао Христа .
44008006	Када га је народ чуо и видео знамења која је чинио , сви једнодушно обратише пажњу на оно што је говорио .
44008007	Нечисти духови су уз силну буку излазили из многих опседнутих , а оздрављали су и многи одузети и хроми .
44008008	И настаде велика радост у том граду .
44008009	А у том граду се већ неко време бавио врачањем човек по имену Симон и изазивао дивљење самаријског народа . Говорио је за себе да је велик ,
44008010	и сви су га , од малих до великих , слушали и говорили : » Овај је Божија сила која се зове Велика . «
44008011	А слушали су га , јер је већ дуго изазивао њихово дивљење својим врачањем .
44008012	Али , када су поверовали Филипу , који је проповедао еванђеље о Божијем царству и о имену Исуса Христа , крштавали су се и мушкарци и жене .
44008013	Поверова и сâм Симон и крсти се , па остаде уз Филипа , задивљен знамењима и делима силе која је видео .
44008014	Када су апостоли у Јерусалиму чули да је Самарија прихватила Божију реч , послаше им Петра и Јована .
44008015	Они дођоше и помолише се за њих да приме Светога Духа ,
44008016	који још није био сишао ни на једног од њих пошто су били крштени само у име Господа Исуса .
44008017	Онда на њих положише руке , и они примише Светога Духа .
44008018	Када је Симон видео да се полагањем апостолских руку даје Дух , понуди апостолима новац , говорећи :
44008019	» Дајте и мени ту моћ да свако на кога положим руке прими Светога Духа . «
44008020	А Петар му рече : » Пропао твој новац заједно с тобом , јер си мислио да се Божији дар стиче новцем !
44008021	Ти немаш ни дела ни удела у овоме , јер ти срце није исправно пред Богом .
44008022	Покај се , дакле , због ове своје опакости и моли се Господу да ти опрости што си у срцу гајио такву мисао .
44008023	Јер , видим да си пун горчине и окован неправдом . «
44008024	Тада Симон одговори : » Ви се помолите Господу за мене да ме не снађе ништа од оног што сте рекли . «
44008025	А они се , када су изнели своје сведочанство и објавили Господњу реч , вратише у Јерусалим , пошто су проповедали еванђеље у многим самаријским селима .
44008026	Господњи анђео рече Филипу : » Спреми се , па иди према југу на пут — онај кроз пустињу — који се спушта из Јерусалима у Газу . «
44008027	И Филип се спреми и пође . А један Етиопљанин , евнух , високи службеник етиопске царице Кандаке , задужен за сву њену ризницу , био је у Јерусалиму да се поклони Богу ,
44008028	па се враћао кући . Седео је на својим колима и читао пророка Исаију .
44008029	Тада Дух рече Филипу : » Приђи оним колима и остани уз њих . «
44008030	Када је Филип притрчао колима , чу онога како чита пророка Исаију , па га упита : » Разумеш ли то што читаш ? «
44008031	» Како бих могао да разумем ако ми неко не објасни ? « одговори Етиопљанин , па позва Филипа да се попне и седне с њим .
44008032	А одломак из Писма који је читао био је овај : » Одвели су га као овцу на клање . И као што је јагње немо пред оним ко га стриже , тако ни он не отвори своја уста .
44008033	У његовом понижењу правду му ускратише . Ко може да опише његове потомке ? Јер , живот му је узет са земље . «
44008034	» Кажи ми , молим те « , рече евнух Филипу , » о коме то пророк говори — о себи или о неком другом ? «
44008035	Тада му Филип , почев од тог Писма , објави еванђеље о Исусу .
44008036	И док су тако ишли путем , стигоше до неке воде , па евнух рече : » Ево воде ! Шта ме спречава да се крстим ? «
44008038	Онда заповеди да кола стану , па обојица — и Филип и евнух — сиђоше до воде , и Филип га крсти .
44008039	А када су изашли из воде , Господњи Дух однесе Филипа и евнух га више није видео , него настави својим путем , радујући се .
44008040	Филип се обре у Азоту , па је проповедао еванђеље у свим градовима кроз које је пролазио док није стигао у Кесарију .
44009001	А Савле , и даље силно обузет жељом да прети Господњим ученицима и да их убија , оде првосвештенику
44009002	и замоли га за писма синагогама у Дамаску , да би , ако нађе следбенике овога Пута , мушкарце или жене , могао у оковима да их доведе у Јерусалим .
44009003	Када је , путујући , стигао већ близу Дамаска , изненада га обасја светлост са неба .
44009004	Он паде на земљу и зачу глас како му говори : » Савле , Савле , зашто ме прогониш ? «
44009005	А он упита : » Ко си ти , Господе ? « » Ја сам Исус , кога ти прогониш « , рече му .
44009006	» Него , устани и уђи у град , и биће ти речено шта треба да учиниш . «
44009007	А његови сапутници су стајали неми , јер су чули глас , али никог нису видели .
44009008	Тада се Савле подиже са земље , али , када је отворио очи , није могао да види . Зато га узеше за руку и уведоше у Дамаск .
44009009	Три дана није видео , а није ни јео ни пио .
44009010	А у Дамаску је био неки ученик по имену Ананија . Господ му у виђењу рече : » Ананија ! « А он одговори : » Молим , Господе . «
44009011	» Устани « , рече му Господ , » па иди у улицу која се зове Права и у Јудиној кући потражи Таршанина по имену Савле . Јер , ено га , моли се ,
44009012	а у виђењу је видео човека по имену Ананија како улази и полаже своје руке на њега да прогледа . «
44009013	» Господе « , одговори Ананија , » од многих сам чуо о том човеку , колико је зла учинио твојим светима у Јерусалиму .
44009014	А и овде има овлашћење првосвештеникâ да окује све који призивају твоје име . «
44009015	Али Господ му рече : » Иди , јер тај човек је моје изабрано оруђе да изнесе моје име пред пагане , пред цареве и пред Израелце .
44009016	Ја ћу му показати колико треба да претрпи за моје име . «
44009017	И Ананија оде до оне куће и уђе , па положи руке на Савла , говорећи : » Брате Савле , послао ме Господ — Исус , који ти се показао на твом путу овамо — да прогледаш и да се испуниш Светим Духом . «
44009018	И одмах нешто као крљушт спаде с његових очију , и он прогледа , па устаде и крсти се .
44009019	Онда је јео и повратио снагу . У Дамаску је провео неколико дана с ученицима
44009020	и одмах је по синагогама проповедао да је Исус Син Божији .
44009021	И сви који су га чули , били су запањени . » Зар ово није онај што је у Јерусалиму затирао оне који призивају Исусово име ? « питали су . » И зар није и овамо дошао да их у оковима одведе првосвештеницима ? «
44009022	А Савле је постајао све силнији и збуњивао је Јудеје који су живели у Дамаску , доказајући да Исус јесте Христос .
44009023	Када је прошло много дана , Јудеји се договорише да га убију ,
44009024	али Савле дозна за њихов наум . Они су и дању и ноћу пазили на градске капије , да га убију ,
44009025	али га једне ноћи поведоше његови ученици и у корпи спустише преко зидина .
44009026	Када је стигао у Јерусалим , Савле покуша да се придружи ученицима , али су га се сви бојали , јер нису веровали да је ученик .
44009027	Али Варнава га прихвати и одведе апостолима , па им исприча како је Савле на путу видео Господа и да му је Господ говорио , и како је у Дамаску смело проповедао у Исусово име .
44009028	Тако он остаде с њима . Слободно се кретао по Јерусалиму и смело проповедао у Господње име .
44009029	Разговарао је и расправљао са грчким Јеврејима , али они су покушавали да га убију .
44009030	Када су браћа за то сазнала , одведоше га у Кесарију , а оданде га послаше у Тарс .
44009031	Тако је Црква у целој Јудеји , Галилеји и Самарији била на миру . Изграђивала се , живећи у страху од Господа , и умножавала се уз помоћ Светога Духа .
44009032	Када је Петар све обилазио , дође и к светима који су живели у Лиди .
44009033	Тамо нађе неког човека по имену Енеја , који је осам година лежао одузет у постељи .
44009034	» Енеја « , рече му Петар , » Исус Христос те исцељује . Устани и намести своју постељу . « И он одмах устаде .
44009035	Када су га видели сви који су живели у Лиди и Сарону , окренуше се Господу .
44009036	А у Јопи је била једна ученица по имену Тавита — што значи » Дорка « . Она је стално чинила добра дела и давала милостињу .
44009037	Тих дана она се разболе и умре , па је окупаше и положише у соби на спрату .
44009038	Како је Лида близу Јопе , ученици су чули да је Петар у Лиди , па му послаше двојицу с молбом : » Дођи к нама без оклевања . «
44009039	И Петар се спреми и пође с њима , а кад је стигао , одведоше га у собу на спрату . Окружише га све удовице , плачући и показујући му кошуље и другу одећу коју је Дорка сашила док је још била с њима .
44009040	Тада их Петар све посла напоље , па клекну и помоли се . Онда се окрену телу и рече : » Тавита , устани . « Она отвори очи , угледа Петра и седе .
44009041	Он јој пружи руку и подиже је , па позва свете и удовице и показа им је живу .
44009042	То се разгласи по целој Јопи , па многи повероваше у Господа .
44009043	А Петар још неколико дана остаде у Јопи , код неког Симона кожара .
44010001	У Кесарији је био неки човек по имену Корнилије , капетан чете која се звала Италијанска .
44010002	Побожан и богобојажљив , као и сви његови укућани , давао је многе милостиње народу и стално се молио Богу .
44010003	Једног дана око три сата после подне имао је виђење : јасно је видео Божијег анђела како улази к њему и каже : » Корнилије ! «
44010004	Корнилије се , обузет страхом , загледа у њега , па рече : » Молим , Господе ? « А он му рече : » Твоје молитве и милостиње уздигле су се до Бога као жртве подсетнице .
44010005	Сада пошаљи људе у Јопу да доведу Симона кога зову Петар .
44010006	Он је гост код неког Симона кожара , чија је кућа поред мора . «
44010007	Када је анђео који му је говорио отишао , Корнилије позва двојицу својих слугу и једног побожног војника који му је био привржен ,
44010008	па им све исприча и посла их у Јопу .
44010009	Сутрадан око поднева , док су они путовали и приближавали се граду , Петар се попе на кров да се помоли .
44010010	Био је гладан и хтео je да једе , али док су му спремали јело , он паде у занос .
44010011	Виде отворено небо и како силази посуда као велико платно које се на своја четири краја спушта на земљу .
44010012	У њој су биле све врсте четвороножаца , гмизаваца и птица .
44010013	Тада му неки глас рече : » Устани , Петре , кољи и једи ! «
44010014	А Петар рече : » Нипошто , Господе ! Никад нисам јео ништа погано ни нечисто ! «
44010015	Глас му се други пут обрати : » Не зови поганим оно што је Бог учинио чистим ! «
44010016	Ово се понови три пута и посуда се одмах подиже назад на небо .
44010017	Док је Петар још био у недоумици шта значи виђење које је имао , људи које је Корнилије послао распиташе се где је Симонова кућа , па стадоше пред капију ,
44010018	позваше и упиташе да ли је ту одсео Симон кога зову Петар .
44010019	Док је Петар још размишљао о виђењу , Дух му рече : » Ено те траже тројица .
44010020	Устани и сиђи , па пођи с њима без оклевања , јер сам их ја послао . «
44010021	Тада Петар сиђе и рече људима : » Ја сам онај кога тражите . Зашто сте дошли ? «
44010022	А они рекоше : » Капетана Корнилија , праведног и богобојажљивог човека , кога поштује цео јудејски народ , упутио је свети анђео да те доведе у свој дом , да чује шта имаш да му кажеш . «
44010023	Тада их он позва да уђу и угости их . Сутрадан се Петар спреми и пође с њима , а с њим кренуше и нека браћа из Јопе .
44010024	Наредног дана стиже у Кесарију . А Корнилије их је очекивао , па је сазвао своје рођаке и блиске пријатеље .
44010025	Док је Петар улазио , Корнилије му пође у сусрет , паде му пред ноге и поклони му се .
44010026	Али Петар га подиже и рече : » Устани . И ја сам само човек . «
44010027	И разговарајући с њим , уђе и затече много окупљених .
44010028	» Ви добро знате « , рече им , » да Јудејину није дозвољено да се дружи са туђинцем или да улази у његову кућу . Али , Бог ми је показао да ниједног човека не треба да зовем поганим или нечистим .
44010029	Зато сам , кад сам позван , дошао без поговора . Питам , стога , због чега сте послали по мене ? «
44010030	Тада Корнилије рече : » Пре четири дана , у овај исти сат , у три после подне , молио сам се у својој кући , кад пред мене стаде човек у блештавој одећи
44010031	и рече : ‚ Корнилије , Бог ти је услишио молитву и сетио се твојих милостиња .
44010032	Зато пошаљи у Јопу и позови Симона кога зову Петар . Он је гост у кући Симона кожара поред мора . ‘
44010033	Тако сам одмах послао по тебе и ти си добро учинио што си дошао . Сад смо сви овде пред Богом да чујемо све што ти је Господ заповедио . «
44010034	Тада Петар поче да говори : » Сада заиста увиђам да Бог не гледа ко је ко ,
44010035	него да му је у сваком народу прихватљив онај који га се боји и чини оно што је праведно .
44010036	Он је послао Реч Израелцима , објављујући еванђеље о миру кроз Исуса Христа — који је Господ свима .
44010037	» Ви знате шта се догађало по целој Јудеји , а почело је у Галилеји после крштења које је проповедао Јован —
44010038	како је Бог Светим Духом и силом помазао Исуса из Назарета и како је он свуда ишао , чинећи добро и исцељујући све који су били под влашћу ђавола , јер је Бог био с њим .
44010039	» Ми смо сведоци свега што је учинио у земљи Јудеја и у Јерусалиму . Они су га убили обесивши га о дрво ,
44010040	а Бог га је трећег дана васкрсао и дао му да се покаже .
44010041	Али не целом народу , него сведоцима које је Бог унапред изабрао — нама , који смо с њим јели и пили када је устао из мртвих .
44010042	Он нам је заповедио да проповедамо народу и да сведочимо да је он онај од Бога одређени судија живима и мртвима .
44010043	Сви пророци сведоче за њега , да свако ко верује у њега , преко његовог имена прима опроштење греха . «
44010044	Док је Петар још ово говорио , Свети Дух сиђе на све који су слушали његов говор .
44010045	Oбрезани верници који су дошли с Петром , били су ван себе од чуда што се дар Светога Духа излио и на пагане ,
44010046	јер су их чули како говоре језицима и величају Бога . Тада Петар рече :
44010047	» Ко може да ускрати воду да се не крсте ови који су примили Светога Духа као и ми ? «
44010048	И заповеди да се крсте у име Исуса Христа . Потом га они замолише да остане још неколико дана .
44011001	Апостоли и браћа у Јудеји сазнаше да су и пагани примили Божију реч ,
44011002	па када је Петар дошао у Јерусалим , обрезани верници почеше да му пребацују
44011003	говорећи : » Ушао си у кућу необрезаних људи и јео с њима ! «
44011004	Тада Петар поче да им говори и да им све по реду објашњава :
44011005	» Био сам у граду Јопи и молио се , и у заносу сам имао виђење . Видео сам како силази посуда као велико платно које се на своја четири краја спушта са неба и долази до мене .
44011006	Ја се загледах унутра и видех четвороношце , дивље звери , гмизавце и птице .
44011007	Онда зачух глас који ми рече : ‚ Устани , Петре , кољи и једи ! ‘
44011008	» Али ја рекох : ‚ Нипошто , Господе ! Јер , никад ништа погано или нечисто није ушло у моја уста . ‘
44011009	» Тада глас са неба проговори други пут : ‚ Не зови поганим оно што је Бог учинио чистим ! ‘
44011010	» Ово се понови три пута , па све опет би повучено горе на небо .
44011011	И баш тада три човека која су ми послали из Кесарије стадоше пред кућу у којој сам био .
44011012	Дух ми рече да пођем с њима без оклевања . А са мном пођоше и ова шесторица браће , па уђосмо у кућу онога човека .
44011013	Он нам исприча да је видео анђела како стоји у његовој кући и говори : ‚ Пошаљи у Јопу да доведу Симона кога зову Петар .
44011014	Он ће ти казати речи којима ћете се спасти ти и сви твоји укућани . ‘
44011015	» Кад сам почео да говорим , Свети Дух сиђе на њих исто као на нас у почетку .
44011016	Тада се сетих шта је Господ рекао : ‚ Јован је крстио водом , а ви ћете бити крштени Светим Духом . ‘
44011017	Па , ако је Бог њима дао исти дар који је дао нама кад смо поверовали у Господа Исуса Христа , ко сам ја да се опирем Богу ? «
44011018	Када су то чули , они се умирише , па почеше да славе Бога , говорећи : » Бог је , дакле , и паганима дао покајање које води у живот ! «
44011019	А они који су били расејани због прогона покренутог против Стефана стигли су чак до Феникије , Кипра и Антиохије и нису објављивали Реч ником осим Јудејима .
44011020	Али неки од њих су били Кипрани и Киринци , па , када су дошли у Антиохију , почеше да говоре и Грцима , објављујући им еванђеље о Господу Исусу .
44011021	Господња рука је била с њима , па је велики број људи поверовао и окренуо се Господу .
44011022	Вест о томе дође до ушију цркве у Јерусалиму , па Варнаву послаше у Антиохију .
44011023	Када је стигао и видео Божију милост на делу , он се обрадова и поче све да их охрабрује да свим својим срцем остану верни Господу ,
44011024	јер је био добар човек и пун Светога Духа и вере . И много народа би доведено Господу .
44011025	Потом Варнава оде у Тарс да потражи Савла .
44011026	Када га је нашао , одведе га у Антиохију , па су се пуну годину дана састајали у цркви и поучили много народа . А ученици су прво у Антиохији прозвани хришћанима .
44011027	Тих дана из Јерусалима у Антиохију дођоше неки пророци .
44011028	Један од њих по имену Агав устаде и кроз Духа предсказа да ће се велика глад проширити по целом свету , а тако је и било за Клаудијеве владавине .
44011029	Стога ученици одлучише да сваки од њих , према својим могућностима , пошаље помоћ браћи која су живела у Јудеји .
44011030	Тако и учинише , па по Варнави и Савлу послаше старешинама .
44012001	У то време цар Ирод поче да злоставља неке из Цркве .
44012002	Јакова , Јовановог брата , погуби мачем ,
44012003	па кад је видео да је то Јудејима по вољи , ухвати и Петра . Било је то за време Празника бесквасног хлеба .
44012004	А када га је ухватио , баци га у тамницу , предавши га стражама — било их је четири са по четири војника у свакој — да га чувају , с намером да га после Пасхе изведе пред народ .
44012005	Тако су Петра чували у затвору , а Црква се свесрдно молила Богу за њега .
44012006	Те ноћи пре него што је Ирод хтео да га изведе пред народ , Петар је , везан двоструким ланцима , спавао између два војника , а стражари су пред вратима чували тамницу .
44012007	Одједном се појави Господњи анђео и у ћелији засја светлост . Анђео муну Петра у ребра и пробуди га , говорећи : » Брзо устани ! « Петру спадоше ланци с руку ,
44012008	а анђео му рече : » Опаши се и обуј сандале . « И он то учини . Онда му рече : » Огрни се огртачем и пођи за мном . «
44012009	Петар пође за њим напоље , али није знао да је то што анђео ради стварност , него је мислио да има виђење .
44012010	Када су прошли поред прве и друге страже , стигоше до гвоздене капије која води у град . Она им се сама отвори и они изађоше , а када су прошли једну улицу , анђео одједном оде од њега .
44012011	Тада Петар дође к себи и рече : » Сад знам да је Господ заиста послао свог анђела и избавио ме из Иродових руку и од свега што је јудејски народ очекивао . «
44012012	Када је то схватио , оде до куће Марије , мајке Јована званог Марко , где су се многи били окупили и молили се .
44012013	Он покуца на дворишну капију , а служавка по имену Рода дође да отвори .
44012014	Када је препознала Петров глас , од радости отрча у кућу , не отворивши му капију , и јави да Петар стоји пред капијом .
44012015	А они јој рекоше : » Ти си луда ! « Како је она и даље тврдила да је тако , они рекоше : » То је његов анђео . «
44012016	А Петар је упорно куцао . Када су отворили капију и видели га , били су ван себе од чуда .
44012017	Он им руком даде знак да ћуте , па им описа како га је Господ извео из тамнице и рече : » О овоме обавестите Јакова и браћу . « Онда изађе и оде на друго место .
44012018	Када је свануло , настаде немала пометња међу војницима око тога шта је било с Петром .
44012019	Ирод га потражи , па кад га није нашао , испита стражаре и нареди да се погубе . Потом оде из Јудеје у Кесарију и тамо остаде неко време .
44012020	А Ирод је био у жестоком сукобу са Тирцима и Сидонцима , па се они удружише и дођоше да га виде . Пошто су обезбедили подршку царевог коморника Власта , замолише за мир , јер је њихова земља увозила храну из цареве .
44012021	Уговореног дана , Ирод обуче царско рухо , седе на свој престо и одржа народу говор .
44012022	Народ повика : » Ово је глас бога , а не човека ! «
44012023	Господњи анђео одмах обори Ирода , јер није дао славу Богу . Изједоше га црви и он издахну .
44012024	А Божија реч је расла и ширила се .
44012025	Варнава и Савле се вратише из Јерусалима пошто су извршили свој задатак , а са собом доведоше Јована званог Марко .
44013001	У антиохијској цркви су пророци и учитељи били Варнава , Симеон звани Нигер , Лукије Киринац , Манаин , који је одрастао са тетрархом Иродом , и Савле .
44013002	Док су једном славили Господа и постили , Свети Дух рече : » Одвојте ми Варнаву и Савла за дело за које сам их позвао . «
44013003	Они онда , пошто су постили и помолили се , положише на њих руке и отпустише их .
44013004	А они , послани од Светога Духа , одоше у Селевкију , па оданде отпловише на Кипар .
44013005	Када су стигли у Саламину , објављивали су Божију реч у јудејским синагогама , а Јован им је био помоћник .
44013006	Обиђоше цело острво све до Пафа , где наиђоше на неког врача и лажног пророка , Јудејина по имену Варисус .
44013007	Он је био са проконзулом Сергијем Павлом , разборитим човеком , који позва к себи Варнаву и Савла и затражи да чује Божију реч .
44013008	Али њима се супротстави врач Елима — тако се , наиме , преводи његово име — настојећи да проконзула одврати од вере .
44013009	Тада га Савле , кога зову и Павле , испуњен Светим Духом , продорно погледа и рече :
44013010	» Пун си сваког лукавства и подвале , ђавољи сине , непријатељу сваке праведности ! Нећеш ли престати да искривљујеш прȁве путеве Господње ?
44013011	Сада је , ево , Господња рука на теби : ослепећеш и неко време нећеш видети сунца . « И одмах магла и тама падоше на њега , а он поче да главиња , тражећи ко би га повео за руку .
44013012	Када је проконзул видео шта се догодило , поверова , задивљен Господњим учењем .
44013013	Павле отплови из Пафа са својим сапутницима и стиже у Пергу у Памфилији . Тамо се од њих одвоји Јован и врати се у Јерусалим ,
44013014	а они из Перге кренуше даље . Када су стигли у Антиохију Писидијску , у суботу уђоше у синагогу и седоше .
44013015	После читања Закона и Пророка , старешине синагоге им поручише : » Браћо , ако имате реч утехе за народ , говорите . «
44013016	Тада Павле устаде , махну руком и рече : » Израелци и ви који се бојите Бога , чујте .
44013017	Бог овог народа , Израела , изабрао је наше праоце и подигао наш народ за време њиховог боравка у Египту , па га испруженом руком извео из њега .
44013018	Неких четрдесет година подносио их је у пустињи ,
44013019	па је у Ханаану затро седам народа , а њихову земљу дао Израелцима у наследство . Све се то одиграло током неких четири стотине педесет година .
44013020	» После тога им је дао судије , све до пророка Самуила ,
44013021	када су затражили цара . Тада им је Бог дао Саула сина Кисовог , човека из Венијаминовог племена . Он је владао четрдесет година .
44013022	Када је њега уклонио , за цара им је поставио Давида , за кога је посведочио : ‚ Нашао сам Давида сина Јесејевог , човека по мом срцу . Он ће учинити све што ја хоћу . ‘
44013023	» Бог је од његових потомака , у складу с обећањем , подигао Израелу Спаситеља — Исуса .
44013024	Пре него што је он дошао , Јован је целом израелском народу проповедао покајничко крштење .
44013025	Када је Јован завршавао своје дело , рекао је : ‚ Ја нисам онај за кога ме сматрате . Али , ево , за мном долази онај коме ја нисам достојан ни обућу на ногама да развежем . ‘
44013026	» Браћо , децо Авраамова и ви који се бојите Бога , нама је упућена ова Реч спасења .
44013027	Јер , становници Јерусалима и њихови поглавари нису препознали Исуса , него су , осудивши га , испунили речи пророкâ које се читају сваке суботе .
44013028	Иако нису нашли никакву кривицу која заслужује смрт , затражили су од Пилата да га погуби .
44013029	Када су извршили све што је о њему написано , скинули су га са дрвета и положили у гроб .
44013030	Али Бог га је васкрсао из мртвих
44013031	и он се много дана показивао онима који су с њим дошли из Галилеје у Јерусалим , а који су сада његови сведоци пред народом .
44013032	Ми вам објављујемо еванђеље : обећање које је Бог дао нашим праоцима
44013033	испунио је нама , њиховој деци , васкрснувши Исуса , као што пише у другом псалму : » ‚ Ти си мој Син , данас те родих . ‘
44013034	А да га је васкрсао из мртвих , да никад не иструне , рекао је овако : » ‚ Даћу вам поуздане светиње Давидове . ‘
44013035	Тако и на другом месту каже : » ‚ Нећеш дати да твој Светац иструне . ‘
44013036	Јер , пошто је Давид у свом нараштају послужио Божијем циљу , умро је и био сахрањен крај својих праотаца , и иструнуо је .
44013037	Али Онај кога је Бог васкрсао , није иструнуо .
44013038	» Стога , браћо , треба да знате да вам се кроз Исуса објављује опроштење грехâ . И од свега у чему нисте могли да се оправдате Мојсијевим законом ,
44013039	Исусом се оправдава свако ко верује .
44013040	Пазите , дакле , да вас не снађе оно што је речено у Пророцима :
44013041	» ‚ Гледајте , подругљивци , чудите се и нестаните , јер у ваше дане учинићу дело , дело у које не бисте поверовали да вам га неко исприча . ‘ «
44013042	Када су Павле и Варнава излазили , замолише их да им и наредне суботе о томе говоре .
44013043	Пошто се скуп разишао , многи Јудеји и побожни прозелити пођоше за Павлом и Варнавом , који су разговарали с њима и подстицали их да истрају у Божијој милости .
44013044	Наредне суботе готово цео град се окупи да чује Господњу реч .
44013045	Када су Јудеји видели толики народ , испунише се завишћу , па су увредама противречили Павлу .
44013046	А Павле и Варнава смело рекоше : » Требало је да Господња реч буде прво вама објављена . Али , пошто је ви одбацујете и себе не сматрате достојнима вечнога живота , сада се окрећемо паганима .
44013047	Јер , овако нам је Господ заповедио : » ‚ Учинио сам те светлошћу за пагане , да спасење пронесеш до крајева земље . ‘ «
44013048	Када су пагани то чули , почеше да се радују и да славе Господњу реч . И они који су били одређени за вечни живот , повероваше ,
44013049	а Господња реч се прошири по целом том крају .
44013050	Тада Јудеји подјарише побожне жене угледних људи и градских поглавара , па почеше да гоне Павла и Варнаву и протераше их из свога краја .
44013051	Њих двојица отресоше прашину са својих ногу против њих , па одоше у Иконијум .
44013052	А ученици се испунише радошћу и Светим Духом .
44014001	У Икониjуму Павле и Варнава уђоше у јудејску синагогу и тамо су тако говорили да је поверовало силно мноштво Јудеја и Грка .
44014002	А Јудеји који нису поверовали подбунише и огорчише душе пагана против браће .
44014003	Ипак , Павле и Варнава тамо остадоше дуго и смело су говорили о Господу , који је потврђивао Реч о својој милости дајући им да чине знамења и чуда .
44014004	Mеђу становницима града настаде подвојеност : једни су били на страни Јудеја , други на страни апостола .
44014005	Када су пагани и Јудеји , заједно са својим поглаварима , кренули да их злоставe и каменују ,
44014006	они то дознаше , па побегоше у ликаонске градове Листру и Дерву и њихову околину ,
44014007	па су тамо проповедали еванђеље .
44014008	А у Листри је седео један човек коме су ноге биле одузете ; био је хром од рођења и никад није ходао .
44014009	Док је слушао Павла како говори , Павле га продорно погледа и виде да верује у излечење ,
44014010	па веома гласно рече : » Осови се на ноге ! « И човек скочи и прохода .
44014011	Када је народ видео шта је Павле учинио , повика на ликаонском : » Богови су постали слични људима и сишли к нама ! «
44014012	Варнаву назваше Зевсом , а Павла Хермесом , пошто је он био главни говорник .
44014013	А свештеник Зевсовог храма , који се налазио одмах поред града , доведе бикове и донесе венце на градску капију , па хтеде с народом да им принесе жртву .
44014014	Када су апостоли Варнава и Павле чули за то , раздреше своју одећу , па улетеше међу народ , вичући :
44014015	» Људи , шта то радите ? И ми смо само људи као и ви . Ми вам проповедамо еванђеље , да се од ових испразности окренете живоме Богу , који је створио небо , земљу и море , и све у њима .
44014016	Он је у прошлости пустио све народе да иду својим путем ,
44014017	али вас ипак није оставио без сведочанства о себи : он вам чини добро , даје вам кишу са неба и родне године , обиље хране и радост у срцу . «
44014018	И једва су их овим речима одвратили да им не принесу жртву .
44014019	Али тада стигоше неки Јудеји из Антиохије и Икониjума и наговорише народ , па каменоваше Павла и одвукоше га ван града , мислећи да је мртав .
44014020	Када су се ученици окупили око њега , он устаде и уђе у град , а сутрадан с Варнавом оде у Дерву .
44014021	Пошто су објавили еванђеље у том граду и стекли много ученика , вратише се у Листру , Иконијум и Антиохију .
44014022	Учвршћујући душе ученика , храбрили су их да остану у вери и говорили да у Божије царство треба ући кроз многе невоље .
44014023	По црквама им поставише старешине и , уз молитву и пост , поверише их Господу , у кога су веровали .
44014024	Прошавши кроз Писидију , стигоше у Памфилију .
44014025	Када су објавили Реч у Перги , одоше у Аталију ,
44014026	па оданде отпловише за Антиохију , где су били поверени Божијој милости за дело које су сада завршили .
44014027	Када су стигли , окупише цркву и известише о свему што је Бог учинио преко њих и како је и паганима отворио врата вере .
44014028	Потом дуже време остадоше тамо с ученицима .
44015001	А неки дођоше из Јудеје , па почеше да уче браћу : » Ако се не обрежете по Мојсијевом обичају , не можете се спасти . «
44015002	Када је између њих и Павла и Варнаве настала немала расправа и препирка , одредише Павла , Варнаву и још неке да , због овог спора , оду у Јерусалим апостолима и старешинама .
44015003	Тако их црква испрати на пут , а они су , пролазећи кроз Фeникију и Самарију , причали о обраћењу пагана , што сву браћу веома обрадова .
44015004	Када су стигли у Јерусалим , примише их црква , апостоли и старешине , а они известише шта је Бог учинио преко њих .
44015005	Али устадоше неки верници из фарисејске странке , па рекоше : » Пагани треба да се обрежу и треба да им се нареди да се држе Мојсијевог закона . «
44015006	Тада се апостоли и старешине окупише да размотре ово питање .
44015007	Пошто је дошло до велике препирке , устаде Петар , па им рече : » Браћо , ви знате да ме је још од првих дана Бог изабрао између вас да пагани из мојих уста чују реч еванђеља и поверују .
44015008	И Бог , који познаје срца , потврдио их је давши им Светога Духа као и нама
44015009	и није направио никакву разлику између нас и њих , очистивши њихово срце вером .
44015010	Зашто , дакле , сада искушавате Бога стављајући ученицима на врат јарам који ни наши праоци ни ми нисмо могли да носимо ?
44015011	Него , верујемо да смо спасени милошћу Господа Исуса , баш као и они . «
44015012	Тада сви заћуташе , па саслушаше Варнаву и Павла , који испричаше која је све знамења и чуда Бог преко њих учинио међу паганима .
44015013	Када су они завршили , Јаков рече : » Браћо , саслушајте ме .
44015014	Симон је описао како се Бог побринуо да између пагана изабере народ за себе .
44015015	А с тим у складу су и речи пророка — као што је записано :
44015016	» ‚ После овогa ћу се вратити и поново подићи пали шатор Давидов ; из рушевина ћу га подићи и обновити ,
44015017	да Господа потраже преостали људи и сви пагани који носе моје име , говори Господ , који то чини , ‘
44015018	» а познато је од давнина .
44015019	» Стога сматрам да не треба да отежавамо онима који се из паганства окрећу Богу ,
44015020	него да им се поручи да се уздржавају од хране опогањене идолима , од блуда , од меса удављених животиња и од крви .
44015021	Јер , Мојсије има своје проповеднике у сваком граду још од најранијих времена и сваке суботе се чита у синагогама . «
44015022	Тада апостоли и старешине са целом црквом одлучише да између себе изаберу људе које ће са Павлом и Варнавом послати у Антиохију . Тако изабраше Јуду званог Варсава и Силу , водеће људе међу браћом ,
44015023	па по њима послаше ово писмо : » Апостоли и старешине , браћа , браћи из паганства у Антиохији , Сирији и Киликији , поздрав .
44015024	Пошто смо чули да су неки од нас дошли , без наше заповести , и збунили вас речима и узнемирили ваше душе ,
44015025	једнодушно смо одлучили да изаберемо неке људе и да вам их пошаљемо са нашим драгима Варнавом и Павлом ,
44015026	људима који су своје животе ставили на коцку за име нашег Господа Исуса Христа .
44015027	Стога шаљемо Јуду и Силу , а они ће вас о овом и усмено обавестити .
44015028	Одлучили смо , Свети Дух и ми , да вас не оптерећујемо ничим више поврх ових неопходних ствари :
44015029	да се уздржавате од хране жртвоване идолима , од крви , од меса удављених животиња и од блуда . Ако се будете чували свега овога , добро ћете чинити . Остајте здраво."
44015030	Тако их , дакле , испратише на пут , и они одоше у Антиохију . Окупише све и предадоше им писмо .
44015031	Када су га људи прочитали , обрадоваше се охрабрењу ,
44015032	а Јуда и Сила , који су и сами били пророци , многим речима охрабрише и учврстише браћу .
44015033	Пошто су тамо провели неко време , браћа их у миру испратише онима који су их послали .
44015035	Павле и Варнава остадоше у Антиохији , учећи народ и са многим другима проповедајући Господњу реч .
44015036	После неког времена Павле рече Варнави : » Хајде да се вратимо и обиђемо браћу у свим градовима где смо проповедали Господњу реч , да видимо како су . «
44015037	Варнава је хтео да са собом поведу и Јована званог Марко ,
44015038	али Павле је мислио да је боље да не воде онога који их је напустио у Памфилији и није с њима наставио дело .
44015039	Тако дође до толико оштре размирице да се раздвојише један од другог : Варнава узе Марка и отплови за Кипар ,
44015040	а Павле изабра Силу и оде , пошто су га браћа поверила Господњој милости .
44015041	Ишао је по Сирији и Киликији и учвршћивао цркве .
44016001	Тако Павле стиже у Дерву , па у Листру , где је живео ученик по имену Тимотеј . Био је син Јудејке , вернице , а отац му је био Грк .
44016002	О њему су добро говорила браћа у Листри и Иконијуму .
44016003	Павле хтеде да он путује с њим , па узе и обреза га због Јудеја који су живели у оним местима , јер су сви знали да му је отац Грк .
44016004	Путујући од града до града , предавали су одлуке које су донели апостоли и старешине у Јерусалиму да их се људи придржавају .
44016005	Тако су се цркве учвршћивале у вери и њихов број је свакодневно растао .
44016006	Путовали су кроз фригијски и галатијски крај , пошто им је Свети Дух забранио да проповедају Реч у Азији .
44016007	Када су дошли надомак Мисије , покушаше да уђу у Витинију , али им Исусов Дух не даде .
44016008	Стога прођоше поред Мисије и стигоше у Троаду .
44016009	Једне ноћи , Павле је имао виђење : неки Македонац је стајао и преклињао га , говорећи : » Пређи у Македонију и помози нам ! «
44016010	Пошто је он имао то виђење , настојали смо да што пре одемо у Македонију , уверени да нас је Бог позвао да им објавимо еванђеље .
44016011	Испловили смо из Троаде и отпловили право у Самотрак , а сутрадан до Неапоља ,
44016012	па оданде до Филипа , римске колоније и главног града тог дела Македоније . У том граду остадосмо неколико дана ,
44016013	а у суботу изађосмо ван градске капије , према реци , где смо претпостављали да се налази богомоља . Тамо седосмо и почесмо да говоримо окупљеним женама .
44016014	А слушала нас је и једна побожна жена по имену Лидија , продавачица пурпура из града Тијатире . Господ јој отвори срце да обрати пажњу на оно што је Павле говорио .
44016015	А када су се она и њени укућани крстили , она нас замоли : » Ако сматрате да верујем у Господа , дођите и одседните у мојој кући . « И наговори нас .
44016016	Док смо једном ишли у богомољу , сусрете нас једна робиња . Била је опседнута духом који је прорицао будућност , па је гатањем доносила велику зараду својим господарима .
44016017	Она пође за Павлом и за нама , вичући : » Ови људи су слуге Свевишњега Бога ! Они вам објављују пут спасења ! «
44016018	Тако је радила много дана , па , када је то Павлу дојадило , он се окрену и рече духу : » Наређујем ти у име Исуса Христа : изађи из ње ! « И он истог часа изађе .
44016019	Када су њени господари видели да им је пропала нада у зараду , ухватише Павла и Силу , па их одвукоше на трг пред поглаваре .
44016020	Доведоше их заповедницима и рекоше : » Ови људи уносе немир у наш град ! Они су Јудеји
44016021	и проповедају обичаје које ми , Римљани , не смемо да прихватимо ни извршавамо . «
44016022	Тада народ навали на Павла и Силу , а заповедници здераше одећу с њих и наредише да их ишибају .
44016023	Када су им задали много удараца , бацише их у тамницу и наредише тамничару да их добро чува .
44016024	Пошто је добио такво наређење , он их баци у унутрашњу тамницу , а ноге им стави у кладе .
44016025	Око поноћи , Павле и Сила су се молили и певали хвалоспеве Богу , а затвореници су их слушали .
44016026	Одједном настаде толико силан земљотрес да су се и затворски темељи пољуљали . Одмах се отворише сва врата и свима спадоше окови .
44016027	Тамничар се пробуди , па , кад је видео да су врата тамнице отворена , потеже мач да се убије , мислећи да су затвореници побегли .
44016028	Али Павле га из свега гласа позва , рекавши : » Не чини себи зла ! Сви смо овде ! «
44016029	Тада тамничар затражи светлост , па улете унутра и , дрхтећи од страха , баци се ничице пред Павла и Силу .
44016030	Онда их изведе напоље и рече : » Господо , шта треба да учиним да се спасем ? «
44016031	А они му одговорише : » Веруј у Господа Исуса , и спашћеш се и ти и твоји укућани . «
44016032	И објавише Господњу реч њему и свима у његовој кући .
44016033	Он их , у тај исти ноћни сат , узе и опра им ране , а одмах потом крсти се он и сви његови .
44016034	Онда их уведе у кућу и изнесе им да једу , радујући се са свом својом породицом што је поверовао у Бога .
44016035	Када је свануло , заповедници послаше тамничару службенике с наредбом : » Ослободи оне људе . «
44016036	Тамничар о томе обавести Павла , рекавши : » Заповедници су поручили да вас ослободим . Зато сада изађите и идите у миру . «
44016037	Али Павле им рече : » Истукли су нас јавно , без пресуде , иако смо римски грађани , и бацили нас у тамницу , а сад хоће да нас тајно избаце ! Не ! Него , нека они сами дођу и изведу нас . «
44016038	Службеници пренеше ове речи заповедницима , који се , када су чули да су Павле и Сила римски грађани , уплашише ,
44016039	па дођоше , извинише се и изведоше их , молећи их да оду из града .
44016040	По изласку из тамнице , Павле и Сила одоше к Лидији , видеше се с браћом , охрабрише их , па одоше оданде .
44017001	Када су прошли кроз Амфипољ и Аполонију , стигоше у Солун , где је била јудејска синагога .
44017002	Павле , по свом обичају , уђе к њима , па је три суботе с њима расправљао о Писмима ,
44017003	објашњавајући и доказајући : » Требало је да Христос страда и да васкрсне из мртвих . А тај Христос је Исус кога вам ја објављујем . «
44017004	Неки од њих су били уверени , па се придружише Павлу и Сили , а тако и много побожних Грка и немали број угледних жена .
44017005	Али Јудеје обузе завист , па покупише неке зликовце с трга , окупише светину и изазваше метеж у граду . Онда навалише на Јасонову кућу , тражећи Павла и Силу да их изведу пред народ .
44017006	А кад их нису нашли , одвукоше Јасона и још неку браћу пред градске поглаваре , вичући : » И овамо су дошли они који су узбунили цео свет ,
44017007	а Јасон их је примио у своју кућу ! Сви они раде против царевих уредби , јер говоре да постоји други цар — Исус ! «
44017008	Када су то чули народ и градски поглавари , узнемирише се ,
44017009	па их ослободише тек када су од Јасона и осталих узели залог .
44017010	Чим је пала ноћ , браћа послаше Павла и Силу у Верију . Када су стигли онамо , уђоше у јудејску синагогу .
44017011	Тамо су људи били племенитији од оних у Солуну , па веома спремно прихватише Реч . Свакодневно су истраживали Писма да виде да ли је тако .
44017012	И многи од њих повероваше , а тако и многе угледне Гркиње и немали број Грка .
44017013	Када су Јудеји из Солуна дознали да Павле и у Верији објављује Божију реч , дођоше , па и тамо подјарише и узбунише народ .
44017014	Тада браћа одмах послаше Павла у приморје , а Сила и Тимотеј остадоше у Верији .
44017015	Пратиоци одведоше Павла у Атину , па , примивши заповест за Силу и Тимотеја да што брже дођу к њему , одоше .
44017016	Док их је Павле чекао у Атини , био је огорчен , јер је видео да је град пун идола .
44017017	Са Јудејима и побожним Грцима расправљао је у синагоги , а сваког дана на тргу са онима који би се тамо затекли .
44017018	Тако с њим почеше да расправљају и неки филозофи — епикурејци и стоици . Једни рекоше : » Шта овај брбљивац хоће да каже ? « А други : » Изгледа да објављује туђе богове « — пошто је проповедао еванђеље о Исусу и васкрсењу .
44017019	Онда га узеше и одведоше на Ареопаг , па му рекоше : » Можемо ли да знамо какво је то ново учење које износиш ?
44017020	Пуниш нам уши неким чудним стварима , па хоћемо да знамо шта је то . «
44017021	А сви Атињани и странци који су међу њима живели нису проводили време ни у чем другом осим у причању и слушању новости .
44017022	Тада Павле стаде насред Ареопага , па рече : » Атињани , по свему видим да сте веома побожни .
44017023	Јер , док сам обилазио град и разгледао ваше светиње , пронашао сам и један жртвеник на коме пише : непознатом богу . Оно , дакле , што ви не познајете а поштујете — то вам објављујем .
44017024	» Бог који је створио свет и све у њему , Господар је неба и земље , и он не пребива у храмовима саграђенима руком ,
44017025	нити га људске руке послужују , као да му је нешто потребно . Јер , он је тај који свима даје живот и дах и све друго .
44017026	Од једног човека створио је све народе да се населе по свој земљи , одредивши времена и међе њиховог насељавања ,
44017027	да траже Бога , не би ли га некако напипали и нашли , иако он није далеко ни од једнога од нас .
44017028	‚ Јер , у њему живимо и мичемо се и јесмо ‘ — као што рекоше неки од ваших песника — ‚ његов смо род . ‘
44017029	» Пошто смо , дакле , Божији род , не треба да мислимо да је божанско биће слично злату , сребру или камену , да је творевина људске вештине и маште .
44017030	Не узимајући у обзир времена незнања , Бог сада заповеда свим људима на сваком месту да се покају ,
44017031	пошто је одредио дан када ће праведно судити свету преко човека кога је одредио и о коме је свима пружио доказе васкрснувши га из мртвих . «
44017032	Када су чули да помиње васкрсење из мртвих , једни почеше да се ругају , а други рекоше : » О томе ћемо те други пут слушати . «
44017033	Тако Павле оде од њих .
44017034	Ипак , неки му се придружише и повероваше , међу њима Дионисије Ареопагита , жена по имену Дамара и други .
44018001	После тога Павле оде из Атине у Коринт .
44018002	Тамо нађе неког Јудејина по имену Акила , који је био родом из Понта , а недавно је био стигао из Италије са својом женом Прискилом , пошто је Клаудије издао наредбу да сви Јудеји напусте Рим . Павле оде к њима ,
44018003	а пошто су се бавили истим занатом као и он — израдом шатора — остаде да ради с њима .
44018004	А сваке суботе је расправљао у синагоги , уверавајући Јудеје и Грке .
44018005	Када су Сила и Тимотеј стигли из Македоније , Павле се посвети само Речи , сведочећи Јудејима да Исус јесте Христос .
44018006	Али , пошто су му се противили и вређали га , он отресе своју одећу и рече им : » Ваша крв на ваше главе ! Ја сам чист . Од сада идем паганима . «
44018007	И оде оданде , па уђе у кућу једног побожног човека по имену Титије Јуст , чија је кућа била одмах до синагоге .
44018008	Крисп , старешина синагоге , поверова у Господа са свим својим укућанима . А повероваше и крстише се и многи Коринћани који су га чули .
44018009	Једне ноћи Господ рече Павлу у виђењу : » Не бој се , него говори и немој да ућутиш .
44018010	Јер , ја сам с тобом и нико те неће напасти ни нанети ти зло , пошто имам много људи у овом граду . «
44018011	Тако је Павле тамо остао годину и по дана , учећи људе Божијој речи .
44018012	А када је Галион био проконзул Ахаје , Јудеји сложно навалише на Павла , па га изведоше пред суд ,
44018013	говорећи : » Овај човек наговара људе да противно Закону славе Бога . «
44018014	Баш кад је Павле заустио да нешто каже , Галион рече Јудејима : » Да је овде у питању какав прекршај или злочин , имао бих разлога да вас саслушам , Јудеји .
44018015	Али , пошто су посреди спорења око речи , именâ и вашег закона , решите то сами ; у томе нећу да будем судија . «
44018016	И истера их из суднице .
44018017	Тада они сви дохватише Состена , старешину синагоге , па почеше да га бију пред судом . А Галион за то није нимало марио .
44018018	Павле остаде тамо још неко време , а онда се опрости од браће , па са Прискилом и Акилом отплови за Сирију . У Кенхреји обрија главу , јер је учинио завет .
44018019	Када су стигли у Ефес , он их остави , па сâм уђе у синагогу и поче да расправља с Јудејима .
44018020	Они га замолише да остане још неко време , али он не пристаде ,
44018021	него се опрости и рече : » Ако Бог хоће , вратићу вам се . « Онда отплови из Ефеса .
44018022	Када је стигао у Кесарију , оде горе и поздрави цркву , па отпутова у Антиохију .
44018023	Пошто је тамо провео неко време , оде оданде , па је од места до места ишао кроз галатијски крај и Фригију и учвршћивао све ученике .
44018024	А у Ефес стиже неки Јудејин по имену Аполос , учен човек и одличан познавалац Писама , родом из Александрије .
44018025	Био је поучен о Господњем путу и са великим жаром је говорио и тачно учио о Исусу , иако је знао само за Јованово крштење .
44018026	Он поче смело да говори у синагоги , па , када су га чули Прискила и Акила , поведоше га к себи и тачније му објаснише Божији пут .
44018027	Пошто је одлучио да пође у Ахају , браћа га охрабрише и написаше ученицима да га приме . Када је стигао , био је од велике помоћи онима који су по милости поверовали ,
44018028	јер је у јавним расправама надмоћно побијао Јевреје , доказајући кроз Писма да Исус јесте Христос .
44019001	Док је Аполос био у Коринту , Павле је прошао кроз области у унутрашњости и стигао у Ефес . Тамо нађе неке ученике ,
44019002	па их упита : » Јесте ли примили Светога Духа кад сте поверовали ? « А они му одговорише : » Нисмо чак ни чули да постоји Свети Дух . «
44019003	» Којим сте се , дакле , крштењем крстили ? « упита их . А они рекоше : » Јовановим крштењем . «
44019004	» Јован је крштавао покајничким крштењем « , рече им Павле . » Он је народу говорио да верују у онога који за њим долази , то јест у Исуса . «
44019005	Када су они то чули , крстише се у име Господа Исуса ,
44019006	а када је Павле на њих положио руке , Свети Дух сиђе на њих и они почеше да говоре језицима и да пророкују .
44019007	Било их је укупно дванаестак .
44019008	Тада Павле уђе у синагогу и три месеца је смело говорио , уверљиво расправљајући о Божијем царству .
44019009	Али , како су неки од њих били тврдоглави и непокорни и пред свима оцрњивали Господњи пут , он оде од њих , одвојивши ученике , па је свакодневно расправљао у Тирановој школи .
44019010	То потраја две године , тако да су сви становници Азије — Јудеји и Грци — чули Господњу реч .
44019011	Бог је преко Павлових руку чинио необична чуда .
44019012	Тако су чак и марамице и кецеље које је он дотакао одношене болеснима , и они су били излечени од својих болести , а зли духови су излазили из њих .
44019013	А неки Јудеји који су путовали унаоколо и истеривали зле духове покушаше да на опседнуте призову име Господа Исуса , говорећи : » Заклињем вас Исусом кога проповеда Павле ! «
44019014	( Ти који су то чинили били су седморица синова јудејског првосвештеника Скеве . )
44019015	Али зли дух им рече : » Исуса познајем , а и Павла знам , али ко сте ви ? «
44019016	И човек у коме је био зао дух скочи на њих , па их све савлада и толико изудара да су из оне куће истрчали голи и израњављени .
44019017	То дознаше сви Јудеји и Грци који су живели у Ефесу и све их спопаде страх , па се име Господа Исуса још више величало .
44019018	Многи од оних који су поверовали долазили су и отворено признавали своја дела .
44019019	Неколико оних који су се бавили врачањем сакупише своје књиге и пред свима их спалише . Када су их проценили , нађоше да им је вредност била око педесет хиљада драхми .
44019020	Тако се Господњом снагом Реч ширила и јачала .
44019021	После ових догађаjа , Павле у Духу одлучи да прође кроз Македонију и Ахају , а онда да оде у Јерусалим , па рече : » Пошто тамо проведем неко време , треба да видим и Рим . «
44019022	Онда посла двојицу својих помоћника , Тимотеја и Ераста , у Македонију , а он сâм још неко време остаде у Азији .
44019023	У то време настаде немала узбуна због Пута .
44019024	Наиме , неки ковач сребра по имену Димитрије правио је Артемидине храмиће од сребра и доносио занатлијама немалу добит .
44019025	Он окупи њих и раднике сличних заната , па рече : » Људи , ви знате да наше благостање долази од овог посла .
44019026	Али , видите и чујете да је овај Павле убедио и завео доста народа не само у Ефесу него у готово целој Азији говорећи да нису богови они који су направљени рукама .
44019027	Постоји опасност не само да овај наш занат изађе на рђав глас него и да храм велике богиње Артемиде изгуби свој значај и да своју величанственост изгуби богиња коју слави цела Азија и цео свет . «
44019028	Када су ови то чули , спопаде их бес , па повикаше : » Велика је Артемида ефеска ! «
44019029	Тада се град ускомеша , па сви сложно упадоше у позориште и зграбише двојицу Павлових сапутника , Македонце Гаја и Аристарха .
44019030	Павле хтеде да изађе пред народ , али му ученици не дадоше .
44019031	Чак му и неки азијарси , његови пријатељи , послаше поруку , преклињући га да се не показује у позоришту .
44019032	А на скупу су једни викали једно , други друго , јер је владала пометња — већина није ни знала зашто су се окупили .
44019033	Тада Александру , кога су Јудеји изгурали напред , почеше да добацују из светине . Он махну руком и хтеде да се брани пред народом .
44019034	Али , када су приметили да је Јудејин , сви су око два сата углас викали : » Велика је Артемида ефеска ! «
44019035	Онда градски писар умири светину и рече : » Ефесци ! Има ли човека који не зна да је град Ефес чувар храма велике Артемиде и њеног кипа који је пао са неба ?
44019036	Пошто то није спорно , ви треба да се смирите и да ништа брзоплето не чините .
44019037	Јер , довели сте ове људе овамо иако нису покрали храм ни вређали нашу богињу .
44019038	Ако , дакле , Димитрије и занатлије које су с њим хоће некога да туже , судови су отворени , а ту су и проконзули — па нека се туже .
44019039	А ако тражите нешто више , то мора да се реши на законитом скупу .
44019040	Јер , прети нам опасност да будемо оптужени за побуну због данашњих догађаја , а нема ниједног разлога којим бисмо могли да оправдамо ове нереде . «
44019041	И , када је то рекао , распусти скуп .
44020001	Када се метеж смирио , Павле посла по ученике , па се , охрабривши их , опрости од њих и отпутова у Македонију .
44020002	Пошто је прошао кроз ту област и многим речима охрабрио људе , стиже у Грчку ,
44020003	где остаде три месеца . А Јудеји сковаше заверу против њега баш кад је хтео да отплови за Сирију , па он одлучи да се врати кроз Македонију .
44020004	Пратили су га Сопатер син Пиров из Верије , Аристарх и Секунд из Солуна , Гај из Дерве и Тимотеј , Тихик и Трофим из Азије .
44020005	Они одоше напред , па су нас чекали у Троади .
44020006	Из Филипа испловисмо после Празника бесквасног хлеба и пет дана касније придружисмо им се у Троади , где остадосмо седам дана .
44020007	Првога дана седмице , окуписмо се да ломимо хлеб , а Павле им је говорио . И пошто је намеравао да наредног дана отпутује , продужи да говори све до поноћи .
44020008	У соби на спрату где смо се окупили било је много светиљки .
44020009	А младић по имену Евтих седео је на прозору . Пошто је Павле дуго говорио , он утону у дубок сан . Када га је сан сасвим савладао , он паде са трећег спрата , а када га дигоше , већ је био мртав .
44020010	Павле сиђе , баци се на њега , обгрли га и рече : » Не узнемиравајте се , душа је још у њему . «
44020011	Потом се врати горе , изломи хлеб и обедова . И још им је дуго , до зоре , говорио , па отпутова .
44020012	А младића одведоше кући жива , неизмерно утешени .
44020013	Ми пођосмо напред , на лађу , и отпловисмо за Асос , одакле је требало да повеземо Павла . Тако је , наиме , он одредио пошто је хтео да иде сам , пешице .
44020014	Када се састао с нама у Асосу , повезосмо га и стигосмо у Митилину .
44020015	Оданде испловисмо сутрадан и стигосмо надомак Хиоса . Наредног дана препловисмо до Самоса , а дан касније пристадосмо у Милиту .
44020016	Павле је , наиме , био одлучио да заобиђе Ефес , да се не би задржао у Азији , пошто је журио да , ако буде могуће , стигне у Јерусалим до Педесетнице .
44020017	Из Милита посла у Ефес по старешине цркве ,
44020018	а када су они стигли , рече им : » Ви знате како сам се понашао све време док сам био с вама , од првог дана кад сам стигао у Азију .
44020019	Служио сам Господу са свом понизношћу и у сузама и искушењима која су ме снашла због јудејских завера .
44020020	Нисам пропустио да вам објавим све што је за вас корисно и да вас учим јавно и по кућама .
44020021	Опомињао сам Јудеје и Грке да се окрену Богу и да верују у нашега Господа Исуса .
44020022	» Сада , ево , окован Духом , идем у Јерусалим , а шта ће ме тамо снаћи , не знам .
44020023	Само знам да ме у сваком граду Свети Дух опомиње и говори да ме чекају окови и невоље .
44020024	Али није ми нимало стало до живота , само да завршим своју трку и службу коју сам примио од Господа Исуса — да сведочим за еванђеље о Божијој милости .
44020025	» Сада , ево , знам да ми више никад ниједан од вас , међу којима сам боравио проповедајући Царство , неће видети лице .
44020026	Зато вам на данашњи дан изјављујем да нисам крив ни за чију смрт ,
44020027	јер нисам пропустио да вам објавим сву Божију вољу .
44020028	Пазите на себе и на цело стадо којем вас је Свети Дух поставио за надгледнике . Напасајте Божију цркву , коју је он стекао својом крвљу .
44020029	Знам да ће се после мог одласка међу вас увући крвожедни вуци , који неће штедети стадо .
44020030	Чак ће се и међу вама самима наћи људи који ће искривљавати истину да би за собом повукли ученике .
44020031	Стога будно пазите ! Сетите се да три године , ни ноћу ни дању , нисам престајао да , са сузама , уразумљујем свакога од вас .
44020032	» Сада вас поверавам Богу и Речи његове милости , која је у стању да вас изгради и да вам дâ наследство међу свима који су освештани .
44020033	Нисам жудео ни за чијим сребром , златом или одећом .
44020034	И сами знате да су ове моје руке служиле мојим потребама и потребама оних који су били са мном .
44020035	Свиме што сам чинио показао сам вам да тако — мукотрпним радом — треба помагати слабима , сећајући се речи које је изрекао Господ Исус : ‚ Већа је срећа давати него примати . ‘ «
44020036	И , када је то рекао , клекну и са свима њима се помоли .
44020037	Тада сви бризнуше у плач , па се бацише Павлу у загрљај и изљубише га .
44020038	Највише их је заболело оно кад је рекао да му више никад неће видети лице . Онда га отпратише на лађу .
44021001	Када смо се опростили од њих , отпловисмо , и пловећи право , стигосмо на Кос , а сутрадан на Родос , па оданде у Патару .
44021002	Тамо нађосмо лађу која иде до Фeникије , па се укрцасмо и отпловисмо .
44021003	Пошто смо угледали Кипар , остависмо га слева , па одједрисмо ка Сирији . Пристадосмо у Тиру , јер је лађа тамо требало да искрца терет .
44021004	Тамо нађосмо ученике , па с њима остадосмо седам дана . А они су , кроз Духа , говорили Павлу да не иде у Јерусалим .
44021005	Када су истекли ти дани , одосмо оданде и настависмо путовање , а они нас сви , са женама и децом , испратише до изван града . На обали клекнусмо и помолисмо се .
44021006	Када смо се опростили једни од других , ми се укрцасмо на лађу , а они се вратише кући .
44021007	Из Тира настависмо пловидбу и пристадосмо у Птолемаиди . Тамо поздрависмо браћу , па један дан остадосмо код њих .
44021008	Сутрадан отпутовасмо и стигосмо у Кесарију , где уђосмо у кућу Филипа еванђелисте , једног од Седморице , и остадосмо код њега .
44021009	А он је имао четири неудате кћери , које су пророковале .
44021010	Пошто смо тамо провели неколико дана , из Јудеје стиже неки пророк по имену Агав .
44021011	Он нам приђе , узе Павлов појас , па веза себи ноге и руке и рече : » Ово говори Свети Дух : ‚ Овако ће Јудеји у Јерусалиму везати човека чији је ово појас и предати га паганима у руке . ‘ «
44021012	Када смо то чули , почесмо и ми и мештани да преклињемо Павла да не иде у Јерусалим .
44021013	Тада Павле рече : » Шта то радите ? Плачете и цепате ми срце . За име Господа Исуса ја сам спреман не само да будем везан него и да умрем у Јерусалиму . «
44021014	Пошто није дао да га наговоримо , одустадосмо , рекавши : » Нека буде како Господ хоће . «
44021015	После тога се спремисмо и одосмо у Јерусалим .
44021016	А с нама су пошли и неки ученици из Кесарије , па нас поведоше Кипранину Мнасону , једном од првих ученика , да будемо његови гости .
44021017	Када смо стигли у Јерусалим , браћа нас топло примише .
44021018	Сутрадан Павле пође с нама Јакову , где су биле присутне и све старешине .
44021019	Он их поздрави и потанко им исприча шта је , његовом службом , Бог учинио међу паганима .
44021020	Када су они то чули , почеше да славе Бога , па рекоше Павлу : » Видиш ли , брате , колико хиљада Јудеја има који су поверовали и сви се они ревносно држе Закона ?
44021021	А о теби су обавештени да све Јудеје који су међу паганима учиш да одбаце Мојсија , говорећи им да не обрезују своју децу и да не живе по обичајима .
44021022	Дакле , шта да се ради ? Они ће свакако чути да си дошао ,
44021023	па зато уради како ти кажемо . Код нас су четворица која су се заветовала .
44021024	Узми их , изврши обред очишћења заједно с њима и плати за њих , да могу да обрију главу . Тада ће сви знати да није истина оно што су чули о теби , него да се и ти покораваш Закону .
44021025	А што се тиче пагана који су поверовали , њима смо послали нашу одлуку да треба да се уздржавају од жртвованог идолима , од крви , од меса удављених животиња и од блуда . «
44021026	Сутрадан Павле узе оне људе , па заједно с њима изврши обред очишћења . Онда уђе у Храм да објави када ће истећи дани очишћења и када ће бити принете жртве за сваког од њих .
44021027	Када је тих седам дана већ готово прошло , видеше га у Храму неки Јудеји из Азије , па узбунише сав народ и зграбише га .
44021028	» Израелци , помагајте ! « повикаше . » Ово је онај који свуда све људе учи против нашег народа , нашег закона и овог места ! Чак је и Грке увео у Храм и оскврнавио ово свето место ! «
44021029	Пре тога су , наиме , видели Трофима Ефесца с њим у граду , па су мислили да га је Павле и у Храм увео .
44021030	Цео град се ускомеша и народ се стрча са свих страна . Павла зграбише , па га извукоше из Храма . А врата се истог часа затворише .
44021031	Док су они покушавали да га убију , стиже глас до главног заповедника чете да је цео Јерусалим у пометњи .
44021032	Он одмах узе војнике и капетане , па се стрча до њих , а они , кад видеше заповедника и војнике , престадоше да ударају Павла .
44021033	Заповедник приђе Павлу , ухвати га и нареди да га вежу са два ланца , па поче да се распитује ко је он и шта је учинио .
44021034	А из гомиле су једни викали једно , а други друго . Пошто због метежа није могао ништа поуздано да утврди , заповедник нареди да Павла одведу у касарну .
44021035	Када је Павле стигао до степеништа , народ је толико насртао да су војници морали да га понесу .
44021036	Силан народ је , наиме , ишао за њим и викао : » Погуби га ! «
44021037	Када је требало да га уведу у касарну , Павле упита заповедника : » Да ли смем нешто да ти кажем ? « А овај рече : » Зар знаш грчки ?
44021038	Онда ти ниси онај Египћанин који је пре неколико дана дигао буну и у пустињу повео четири хиљаде људи с бодежима ? «
44021039	» Ја сам Јудејин из Тарса у Киликији « , рече Павле , » грађанин знаменитог града . Молим те , дозволи ми да се обратим народу . «
44021040	Када му је заповедник дозволио , Павле стаде на степениште и махну руком народу , па настаде тајац . Он онда проговори на арамејском језику и рече :
44022001	» Браћо и очеви , саслушајте сада моју одбрану . «
44022002	Када су чули да им се обраћа на арамејском језику , они се још више утишаше . Он рече :
44022003	» Ја сам Јудејин , рођен у Тарсу у Киликији , али сам одрастао у овом граду . Код Гамалиилових ногу сам васпитан тачно по Закону праотаца . Ревносно сам служио Богу као и сви ви данас .
44022004	Следбенике овога Пута прогонио сам до смрти . Мушкарце и жене сам окивао и предавао у тамнице ,
44022005	као што првосвештеник и све старешине могу да посведоче . Од њих сам добио писма за браћу у Дамаску , па сам пошао да оне који су тамо били доведем у Јерусалим у оковима да буду кажњени . «
44022006	» Али , док сам путовао и приближавао се Дамаску , око поднева силна светлост са неба изненада засја око мене .
44022007	» Падох на земљу и зачух глас како ми говори : ‚ Савле , Савле , зашто ме прогониш ? ‘
44022008	» Ја упитах : ‚ Ко си ти , Господе ? ‘ » А он ми рече : ‚ Ја сам Исус Назарећанин , кога ти прогониш . ‘
44022009	» Моји сапутници су видели светлост , али нису чули глас онога који ми је говорио .
44022010	» ‚ Шта да учиним , Господе ? ‘ упитах . » А Господ ми рече : ‚ Устани и иди у Дамаск . Тамо ће ти бити речено све што ти је одређено да учиниш . ‘
44022011	» Како нисам видео , због сјаја оне светлости , моји сапутници ме поведоше за руку , па тако уђох у Дамаск .
44022012	» А неки Ананија , човек побожан по Закону и веома угледан међу свим Јудејима који су тамо становали ,
44022013	дође к мени , стаде поред мене и рече ми : ‚ Брате Савле , прогледај ! ‘ И ја истог часа прогледах и видех га .
44022014	» Он рече : ‚ Бог наших праотаца предодредио те је да упознаш његову вољу , да видиш Праведника и да чујеш глас из његових уста .
44022015	Јер , ти ћеш му пред свим људима бити сведок за оно што си видео и чуо .
44022016	А сад , шта чекаш ? Устани и крсти се , и спери своје грехе , призивајући његово име . ‘ «
44022017	» Када сам се вратио у Јерусалим и молио се у Храму , падох у занос
44022018	и видех Господа . » ‚ Пожури ‘ , рече ми , ‚ и одмах иди из Јерусалима , јер неће прихватити твоје сведочанство о мени . ‘
44022019	» Ја рекох : ‚ Господе , они знају да сам бацао у тамнице и тукао по синагогама оне који у тебе верују .
44022020	И када се проливала крв твога сведока Стефана , и ја сам тамо стајао , одобравајући и чувајући одећу оних који су га убијали . ‘
44022021	» А он ми рече : ‚ Хајде ! Послаћу те далеко — паганима . ‘ «
44022022	Слушали су га до ове речи , а онда повикаше : » Уклони таквога са земље ! Не треба да живи ! «
44022023	Док су они викали , витлали огртачима и бацали прашину у ваздух ,
44022024	заповедник нареди да Павла одведу у касарну , избичују га и испитају , да би дознао зашто су тако викали на њега .
44022025	Али , када су га полегли и везали каишевима , Павле упита капетана који је тамо стајао : » Зар смете да бичујете римског грађанина коме још није суђено ? «
44022026	Када је капетан то чуо , приђе заповеднику и обавести га , рекавши : » Шта то хоћеш да урадиш ? Овај човек је римски грађанин . «
44022027	Заповедник приђе Павлу и упита : » Реци ми , јеси ли ти римски грађанин ? « » Јесам « , одговори Павле .
44022028	» Мене је стајало прилично новца да стекнем ово грађанство « , рече заповедник . А Павле одврати : » Ја сам се с њим и родио . «
44022029	И одмах од њега одступише они који су хтели да га испитају . А заповедник се уплаши када је сазнао да је Павле , кога је он везао , римски грађанин .
44022030	Сутрадан га заповедник ослободи , а пошто је хтео поуздано да сазна за шта га Јудеји оптужују , нареди првосвештеницима и целом Синедриону да се окупе , па доведе Павла и постави га пред њих .
44023001	Павле погледа у Синедрион , па рече : » Браћо , ја сам све до дана данашњег са потпуно чистом савешћу живео служећи Богу . «
44023002	На то првосвештеник Ананија нареди онима који су стајали до њега да Павла ударе по устима .
44023003	Тада му Павле рече : » Тебе ће ударити Бог , зиде окречени ! И ти си сео овде да ми судиш по Закону , а противно Закону наређујеш да ме ударе ! «
44023004	» Зар се усуђујеш да вређаш Божијег првосвештеника ! « рекоше присутни .
44023005	А Павле рече : » Нисам знао , браћо , да је првосвештеник . Јер , записано је : ‚ Не говори рђаво о поглавару свога народа . ‘ «
44023006	Тада Павле , знајући да су неки од њих садукеји , а други фарисеји , повика у Синедриону : » Браћо , ја сам фарисеј , син фарисеја ! Суди ми се због наде у васкрсење мртвих ! «
44023007	И , када је то рекао , настаде препирка између фарисеја и садукеја , и окупљени се поделише .
44023008	Садукеји , наиме , говоре да нема васкрсења , ни анђела , ни духа , а фарисеји све то признају .
44023009	Диже се силна граја , а неки учитељи закона из фарисејске странке устадоше , па почеше жестоко да расправљају , говорећи : » Не налазимо да је овај човек учинио неко зло . Јер , шта ако му је говорио дух или анђео ? «
44023010	Када се препирка веома заоштрила , заповедник се уплаши да ће Павла растргнути , па нареди да војници сиђу и да га на силу уклоне од њих и одведу у касарну .
44023011	Следеће ноћи Господ стаде пред Павла и рече : » Само храбро . Јер , како си о мени сведочио у Јерусалиму , тако треба да сведочиш и у Риму . «
44023012	Када је свануло , Јудеји сковаше заверу и заклеше се да неће ни јести ни пити док Павла не убију .
44023013	А оних који су сковали заверу било је више од четрдесет .
44023014	Они одоше првосвештенику и старешинама и рекоше : » Свечано смо се заклели да ништа не окусимо док не убијемо Павла .
44023015	Стога сада ви и Синедрион поднесите захтев заповеднику да вам га доведе , под изговором да бисте хтели тачније да испитате његов случај , а ми смо спремни да га убијемо пре него што стигне овамо . «
44023016	Али син Павлове сестре чу за ову заверу , па оде , уђе у касарну и то јави Павлу .
44023017	Павле позва к себи једног капетана и рече : » Одведи овог младића заповеднику , јер има о нечему да га обавести . «
44023018	Капетан га узе и одведе заповеднику и рече : » Затвореник Павле ме је позвао к себи и замолио ме да ти доведем овог младића , јер има о нечему да те обавести . «
44023019	Заповедник узе младића за руку , па га одведе на страну и упита : » О чему имаш да ме обавестиш ? «
44023020	А он рече : » Јудеји су се договорили да те замоле да сутра доведеш Павла у Синедрион , под изговором да хоће тачније о њему да се распитају .
44023021	Ти , дакле , не дај да те они наговоре , јер више од четрдесет њих вреба на њега у заседи . Заклели су се да неће ни јести ни пити док га не убију . И већ сад су спремни , само чекају твој пристанак . «
44023022	Тада заповедник отпусти младића , наредивши му : » Ником не причај да си ме о овоме обавестио . «
44023023	Онда позва двојицу својих капетана и рече : » Спремите две стотине војника , седамдесет коњаника и две стотине копљаника да у девет сати вечерас крену у Кесарију .
44023024	Опремите и јахаће животиње на којима ће јахати Павле и безбедно га отпремите намеснику Феликсу . «
44023025	Потом написа писмо следеће садржине :
44023026	» Клаудије Лисија , уваженом намеснику Феликсу , поздрав .
44023027	Овог човека су ухватили Јудеји и хтели су да га убију , али ја сам дошао са својим војницима и избавио га пошто сам сазнао да је римски грађанин .
44023028	Желео сам да сазнам за шта га оптужују , па сам га одвео у њихов Синедрион .
44023029	Утврдио сам да га оптужују због неких спорних питања из њиховог закона и да није крив ни за шта што би заслуживало смрт или тамницу .
44023030	А кад ми је јављено да је против њега скована завера , одмах сам га послао теби , а његове тужитеље сам упутио да теби кажу за шта га оптужују . «
44023031	Војници по заповести узеше Павла и ноћу га одведоше у Антипатриду .
44023032	Сутрадан оставише коњанике да с њим продуже даље , а они се вратише у касарну .
44023033	Када су стигли у Кесарију , предадоше намеснику писмо и доведоше Павла пред њега .
44023034	Намесник прочита писмо , па га упита из које је покрајине . Када је чуо да је из Киликије ,
44023035	рече : » Саслушаћу те када стигну твоји тужитељи « , па нареди да га чувају у Иродовом двору .
44024001	Пет дана касније , у Кесарију стигоше првосвештеник Ананија и неколико старешина са неким Тертулом , адвокатом , па намеснику изнеше оптужбе против Павла .
44024002	Када су Павла позвали да уђе , Тертул поче да га оптужује , говорећи : » Ми уживамо велики мир захваљујући теби , а твоја далековидост је донела побољшања овом народу ,
44024003	и ми то , уважени Феликсе , на сваки начин и на сваком месту са свом захвалношћу признајемо .
44024004	Али , да те више не замарам . Молим те да нас у својој доброти укратко саслушаш .
44024005	» Открили смо , наиме , да је овај човек права куга . Он подстиче буне међу Јудејима свуда по свету и коловођа је назаренске секте .
44024006	Чак је и Храм покушао да оскврнави , али смо га ухватили .
44024008	Ако га испиташ , моћи ћеш и сâм од њега да сазнаш све за шта га оптужујемо . «
44024009	А Јудеји га подржаше , потврђујући да је све то тачно .
44024010	Када му је намесник махнуо да говори , Павле рече : » Пошто знам да си већ много година судија у овом народу , мирне душе износим своју одбрану .
44024011	Можеш да провериш да нема више од дванаест дана како сам стигао у Јерусалим да се поклоним Богу .
44024012	Нису ме затекли да се с неким препирем у Храму , ни да буним народ по синагогама или у граду
44024013	и не могу да ти докажу оно за шта ме сада оптужују .
44024014	Али , ово ти признајем : Богу наших праотаца служим у складу са Путем , који зову сектом . Верујем у све што је у складу са Законом и што је записано у Пророцима .
44024015	И ја имам наду у Бога , као што је и ови сами имају — да ће бити васкрсење и праведних и неправедних .
44024016	Зато се увек веома трудим да ми савест буде чиста пред Богом и људима .
44024017	» Дошао сам после неколико година да свом народу донесем помоћ и да принесем жртве .
44024018	Док сам то чинио , затекоше ме у Храму , очишћена , а не са гомилом или у метежу .
44024019	Али неки Јудеји из Азије — они би требало да се нађу пред тобом и изнесу своје оптужбе , ако шта имају против мене .
44024020	Или , нека ови овде кажу који су мој злочин нашли кад сам стајао пред Синедрионом ,
44024021	осим ако то није оно што сам повикао док сам стајао међу њима : ‚ Ви ми данас судите због васкрсења мртвих ‘ . «
44024022	Тада Феликс , који је био добро обавештен о Путу , одгоди саслушање , рекавши : » Када дође заповедник Лисија , решићу ваш случај . «
44024023	Онда нареди капетану да Павла чувају , али да има неке олакшице и да ником од његових не бране да се стара о њему .
44024024	Неколико дана касније , дође Феликс са својом женом Друсилом , која је била Јудејка , па посла по Павла . Слушао га је како говори о вери у Исуса Христа ,
44024025	али када је Павле почео да расправља о праведности , уздржљивости и будућем суду , Феликса обузе страх , па рече : » Сад иди , а кад нађем времена , позваћу те . «
44024026	Уз то се надао да ће му Павле дати новца . Зато га је често позивао и разговарао с њим .
44024027	После две године , Феликса наследи Поркије Фест . А пошто је желео да угоди Јудејима , Феликс остави Павла у оковима .
44025001	Три дана по свом доласку у покрајину , Фест оде из Кесарије у Јерусалим .
44025002	Тамо му првосвештеници и јудејски поглавари изнеше своје оптужбе против Павла и замолише га
44025003	да им учини услугу и Павла премести у Јерусалим — пошто су спремали заседу да га на путу убију .
44025004	Али Фест одговори да Павла чувају у Кесарији и да ће ускоро и он сам онамо .
44025005	» Нека неки од ваших вођа пођу са мном « , рече , » и нека човека оптуже ако је за нешто крив . «
44025006	Пошто је код њих провео не више од осам или десет дана , оде у Кесарију . Већ сутрадан седе на судијску столицу и нареди да доведу Павла .
44025007	Када се Павле појавио , окружише га Јудеји који су дошли из Јерусалима и изнеше многе озбиљне оптужбе против њега , које нису могли да докажу .
44025008	А Павле се овако бранио : » Нисам се ничим огрешио о јудејски Закон , ни о Храм , ни о цара . «
44025009	Али Фест , пошто је хтео да угоди Јудејима , рече му : » Хоћеш ли да идеш у Јерусалим , да ти се тамо преда мном суди за ово ? «
44025010	» Ја стојим пред царским судом « , рече Павле , » и овде треба да ми се суди . Јудејима нисам учинио никакво зло , као што и сâм добро знаш .
44025011	Ако сам крив , или ако сам учинио нешто што заслужује смрт , не бежим од смрти . Али , ако су неосноване оптужбе које ови људи износе против мене , нико ме не може изручити њима . Улажем призив цару . «
44025012	Пошто се посаветовао са својим већем , Фест одговори : » Цару си уложио призив , цару ћеш и ићи . «
44025013	Неколико дана касније , у Кесарију стигоше цар Агрипа и Верника да поздраве Феста .
44025014	Пошто су се тамо задржали више дана , Фест изложи цару Павлов случај , говорећи : » Овде је неки човек кога је Феликс оставио као затвореника .
44025015	Кад сам био у Јерусалиму , оптужише га првосвештеници и јудејске старешине и затражише да буде осуђен .
44025016	Ја им рекох да код Римљана није обичај да некога изруче пре него што се он , оптужени , суочи са тужитељима и добије прилику да се брани од оптужбе .
44025017	Стога нисам одуговлачио када су дошли овамо са мном , него одмах сутрадан седох на судијску столицу и наредих да доведу тог човека .
44025018	Његови тужитељи га окружише , али га не оптужише ни за један злочин који сам ја очекивао ,
44025019	него су се с њим препирали о питањима њихове вере и о неком Исусу , који је умро , мада Павле тврди да је жив .
44025020	Не сналазећи се у таквој препирци , упитао сам га да ли би хтео да иде у Јерусалим , па да му се тамо суди за то .
44025021	Али , пошто се Павле позвао на своје право да га ми чувамо до одлуке његовог величанства , наредих да буде чуван док га не пошаљем цару . «
44025022	Тада Агрипа рече Фесту : » И сâм бих волео да чујем тог човека . « А овај рече : » Чућеш га сутра . «
44025023	Сутрадан Агрипа и Верника дођоше у великом сјају и , са главним заповедницима и градским угледницима , уђоше у судницу , а Фест нареди да доведу Павла .
44025024	Тада Фест рече : » Царе Агрипа , и сви ви који сте присутни , погледајте овог човека . Због њега ме салеће цела јудејска заједница , и у Јерусалиму и овде , и виче да он више не треба да живи .
44025025	Али ја нисам нашао да је он учинио нешто што заслужује смрт , а пошто је он сам уложио призив његовом величанству , одлучио сам да га пошаљем .
44025026	Пошто немам ништа одређено о њему да напишем господару , извео сам га пред вас — пре свега пред тебе , царе Агрипа — да бих после овог испитивања имао шта да напишем .
44025027	Мислим , наиме , да је неразумно послати затвореника , а не навести за шта се окривљује . «
44026001	Тада Агрипа рече Павлу : » Допушта ти се да говориш у своју одбрану . « Павле испружи руку и поче своју одбрану :
44026002	» Царе Агрипа , сматрам се срећним што ћу данас пред тобом да се браним од свега онога за шта ме Јудеји оптужују ,
44026003	поготово зато што ти знаш све јудејске обичаје и спорна питања . Стога те молим да ме стрпљиво саслушаш .
44026004	» Свим Јудејима је познат мој живот , који сам од своје најраније младости провео у свом народу , у Јерусалиму .
44026005	Одавно ме познају и могли би , кад би хтели , да посведоче да сам , као фарисеј , живео у складу са захтевима најстроже странке наше вере .
44026006	А сада стојим пред судом због наде у обећање које је Бог дао нашим праоцима
44026007	и чијем испуњењу се нада наших дванаест племена , свесрдно и даноноћно служећи Богу . Због те наде , царе , Јудеји ме оптужују .
44026008	Зашто сматрате невероватним да Бог васкрсава мртве ?
44026009	» И ја сам мислио да свим силама треба да се борим против имена Исуса Назарећанина .
44026010	Ево шта сам чинио у Јерусалиму : многе свете сам бацио у тамницу пошто сам добио овлашћење од првосвештеникâ . А кад су их убијали , ја сам са тим био сагласан .
44026011	И по свим синагогама мучењем сам их присиљавао да хуле . До те мере сам био бесан на њих да сам их прогонио и у страним градовима . «
44026012	» Тако сам , са овлашћењем и одобрењем првосвештеникâ , ишао и у Дамаск .
44026013	Усред бела дана , царе , док сам путовао , видех светлост са неба , која сјајније од сунца обасја мене и моје сапутнике .
44026014	Сви попадасмо на земљу , а ја зачух глас како ми на арамејском језику говори : ‚ Савле , Савле , зашто ме прогониш ? Тешко је против остана ритати се ! ‘
44026015	» Ја упитах : ‚ Ко си ти , Господе ? ‘ » А Господ рече : ‚ Ја сам Исус , кога ти прогониш .
44026016	Него , устани и стани на ноге . Показао сам ти се да те поставим за служитеља и сведока овога што си од мене видео и онога што ћу ти још показати .
44026017	Ја ћу те избављати од твог народа и од пагана , којима те шаљем
44026018	да им отвориш очи , да се од таме окрену светлости и од Сатанине власти Богу и да верујући у мене приме опроштење грехâ и удео међу освештанима . ‘
44026019	» Зато , царе Агрипа , нисам био непокоран небеском виђењу ,
44026020	него сам , прво онима у Дамаску , онда онима у Јерусалиму и по целој јудејској земљи , па паганима , проповедао да се покају и окрену Богу и да чине дела достојна покајања .
44026021	» Због тога су ме Јудеји ухватили док сам био у Храму и покушали да ме убију .
44026022	Али , с Божијом помоћи до дана данашњег сведочим и малом и великом , не говорећи ништа осим оног што су Пророци и Мојсије рекли да ће се догодити :
44026023	да ће Христос страдати и , као први који је васкрсао из мртвих , објавити светлост нашем народу и паганима . «
44026024	Док се он тако бранио , Фест повика : » Булазниш , Павле ! Велика ученост ти је помутила разум . «
44026025	» Не булазним , уважени Фесте « , одговори Павле , » него истините и разумне речи говорим .
44026026	Цар је у ово добро упућен и њему могу да говорим слободно . Не верујем да му је било шта од овог непознато , јер то се није догодило у неком запећку .
44026027	Царе Агрипа , верујеш ли пророцима ? Знам да верујеш . «
44026028	Тада Агрипа рече Павлу : » Још мало и убедићеш ме да постанем хришћанин ! «
44026029	» Мало или много « , рече Павле , » ја се молим Богу да не само ти већ и сви ови који ме данас слушају постану као ја — изузев ових окова . «
44026030	Тада устадоше цар , намесник , Верника и они који су с њима седели ,
44026031	па , када су се повукли , разговарали су међу собом , говорећи : » Овај човек не чини ништа што заслужује смрт или окове . «
44026032	А Агрипа рече Фесту : » Да није уложио призив цару , могао би да буде ослобођен . «
44027001	Када је одлучено да отпловимо у Италију , Павла и неке друге затворенике предадоше капетану Царске чете , који се звао Јулије .
44027002	Укрцасмо се на једну адрамитску лађу која је ишла до местâ у азијском приморју и отпловисмо . А с нама је био и Аристарх , Македонац из Солуна .
44027003	Сутрадан пристадосмо у Сидону , а Јулије , који је човечно поступао с Павлом , допусти му да оде до својих пријатеља , да се ови побрину за његове потребе .
44027004	Када смо се одвезли оданде , запловисмо у заветрини Кипра , јер смо имали противан ветар .
44027005	Препловисмо море дуж обала Киликије и Памфилије и стигосмо у Миру Ликијску .
44027006	Тамо капетан нађе једну александријску лађу која је ишла за Италију , па нас укрца на њу .
44027007	Неколико дана смо пловили споро и једва се примакосмо Книду . Пошто нам ветар није допуштао да пристанемо , код Салмоне уђосмо у заветрину Крита ,
44027008	па , пловећи дуж њега , на једвите јаде стигосмо до места званог Добра Пристаништа , близу којег је био град Ласеја .
44027009	Много времена је било изгубљено и пловидба је већ постала погибељна , јер је и Пост био прошао , па Павле поче да их опомиње .
44027010	» Људи « , рече им , » видим да ће наше путовање бити веома тегобно и да ће донети велику штету не само терету и лађи већ и нашим животима . «
44027011	Али капетан је више веровао кормилару и власнику лађе него Павловим речима .
44027012	Пошто лука није била погодна за зимовање , већина одлучи да се отплови оданде и да се , буде ли могуће , стигне до Феникса , критске луке која гледа на југозапад и северозапад .
44027013	Када је задувао слаб јужни ветар , помислише да ће остварити свој наум , па дигоше сидро и запловише дуж обале Крита .
44027014	Али недуго затим са острва задува олујни ветар звани североисточњак ,
44027015	захвати лађу , која није могла да му се одупре , па пустисмо да нас носи .
44027016	Док смо пловили у заветрини острвца које се зове Клауда , тешком муком дохватисмо чамац .
44027017	Дигоше га на палубу , па ужадима опасаше лађу . Плашећи се да се не насучу у Сирти , спустише главно сидро , и тако их је даље носило .
44027018	Пошто нас је олуја жестоко захватила , сутрадан почеше да избацују товар ,
44027019	а трећег дана избацише бродску опрему .
44027020	Пошто се ни сунце ни звезде не показаше неколико дана , а олуја није попуштала , нестаде сваке наде да ћемо се спасти .
44027021	А већ дуго се није ни јело . Тада Павле стаде пред њих и рече : » Људи , требало је послушати мене и не испловљавати са Крита . Тада бисте избегли ову невољу и штету .
44027022	Али и сад вам саветујем да се разведрите , јер ниједан од вас неће изгубити свој живот , само ће лађа бити изгубљена .
44027023	Ноћас , наиме , стаде пред мене анђео Бога коме припадам и коме служим
44027024	и рече : ‚ Не бој се , Павле . Ти треба да станеш пред цара . И , ево , Бог ти је поклонио све ове који с тобом плове . ‘
44027025	Зато , разведрите се , људи , јер верујем Богу да ће бити баш тако како ми је речено .
44027026	Само , треба да се насучемо на једно острво . «
44027027	Четрнаесте ноћи откако нас је носило по Адрији , морнари наслутише да је копно близу ,
44027028	па бацише висак и измерише двадесет хвати дубине . Мало касније поново бацише висак и измерише петнаест хвати .
44027029	Плашећи се да не налетимо на гребене , спустише четири сидра са крме , једва чекајући да сване .
44027030	Када су , с намером да побегну , морнари спустили чамац у море , претварајући се да желе да спусте нека сидра с прамца ,
44027031	Павле рече капетану и војницима : » Ако ови људи не остану на броду , ви се нећете спасти . «
44027032	Тада војници пресекоше ужад чамца и пустише га да падне .
44027033	Пред свануће , Павле поче све да их наговара да нешто поједу говорећи : » Данас је четрнаести дан како чекате у неизвесности , без јела , ништа не окусивши .
44027034	Сада вас молим да једете , јер је то за ваше спасење . А ниједном од вас неће пасти ни длака с главе . «
44027035	И то рекавши , узе хлеб и пред свима захвали Богу , па га изломи и поче да једе .
44027036	Сви се разведрише , па се и сами прихватише јела .
44027037	А на лађи је било укупно две стотине седамдесет шест људи .
44027038	Пошто су се најели , почеше да растерећују лађу бацајући жито у море .
44027039	Када је свануло , не препознаше копно , али угледаше једну увалу са пешчаном обалом , па одлучише , буде ли могуће , да на њу навезу лађу .
44027040	Одвезаше сидра и пустише их у море , а истовремено олабавише ужад на крмама . Онда предње једро разапеше према ветру и запловише ка обали ,
44027041	али лађа налете на гребен и насука се . Прамац се заглави и остаде непокретан , а крма се ломила под силином таласа .
44027042	Тада војници хтедоше да побију затворенике , да неки не би отпливао и побегао .
44027043	Али капетан је хтео да спасе Павла , па осујети њихов наум . Он нареди да они који знају да пливају први скоче у море и изађу на обалу ,
44027044	а остали на даскама или олупинама лађе . Тако сви безбедно стигоше на копно .
44028001	Када смо се тако спасли , сазнасмо да се острво зове Малта .
44028002	Домороци нам исказаше необичну љубазност . Наложише ватру и све нас примише , јер је почела киша и било је хладно .
44028003	Павле накупи нарамак грана , али , док га је стављао на ватру , због врелине изађе змија и припи му се уз руку .
44028004	Када су домороци видели како му змија виси са руке , рекоше један другом : » Мора да је овај човек убица . Спасао се од мора , али Правда му не да да живи . «
44028005	Али Павле отресе животињу у ватру и ништа му није било .
44028006	А они су очекивали да ће да отекне или да ће одједном да падне мртав . Када су , после дугог чекања , видели да му се ништа необично није десило , променише мишљење , па почеше да говоре да је бог .
44028007	А у близини се налазило имање поглавара острва , који се звао Публије . Он нас прими у свој дом и три дана нас је љубазно гостио .
44028008	А Публијев отац је лежао , јер су га мучиле грозница и срдобоља . Павле уђе код њега , помоли се , па положи руке на њега и излечи га .
44028009	После тога почеше да долазе и други болесни са острва , и беху излечени .
44028010	Због тога нам указаше многе почасти , а кад смо одлазили , снабдеше нас оним што нам је било потребно .
44028011	Отпловили смо три месеца касније на једној александријској лађи која је презимила на острву , а заштитни знак су јој били Диоскури .
44028012	Стигосмо у Сиракузу , где остадосмо три дана .
44028013	Оданде испловисмо и стигосмо у Регијум . Сутрадан задува јужни ветар , па за два дана стигосмо у Путеоле .
44028014	Тамо нађосмо браћу , која нас замолише да код њих останемо седам дана . Тако стигосмо и у Рим .
44028015	Тамошња браћа сазнаше за наш долазак , па нам изађоше у сусрет све до Апијевог Трга и Три Крчме . Када их је Павле угледао , захвали Богу и охрабри се .
44028016	Када смо ушли у Рим , Павлу допустише да станује одвојено , са једним војником који га је чувао .
44028017	После три дана , Павле позва истакнуте Јудеје , па , када су се окупили , рече им : » Браћо , иако нисам учинио ништа против нашег народа ни против обичаја наших праотаца , у Јерусалиму ме окованог предадоше Римљанима .
44028018	Они ме испиташе и хтедоше да ме ослободе , јер нисам био крив ни за шта што заслужује смрт .
44028019	Али Јудеји се успротивише , па сам био приморан да уложим призив цару — али не да бих изнео неку оптужбу против свог народа .
44028020	То је разлог што сам вас замолио да дођете да разговарам с вама , јер сам због Израелове наде окован овим ланцем . «
44028021	» Нисмо о теби примили никакво писмо из Јудеје « , рекоше му они , » и нико од браће која стижу оданде није о теби јавио или рекао нешто лоше .
44028022	Али , волели бисмо да од тебе чујемо шта мислиш , јер знамо да се против ове секте свуда говори . «
44028023	Тако одредише један дан , па још више њих дође к њему у стан . Он им је излагао и сведочио о Божијем царству и од јутра до вечери их из Мојсијевог закона и Пророкâ уверавао у све што се односи на Исуса .
44028024	Његове речи уверише неке , али други не повероваше .
44028025	Тако несложни међу собом , почеше да се разилазе када је Павле рекао : » Како је добро Свети Дух рекао када је преко пророка Исаије говорио о вашим праоцима :
44028026	» ‚ Иди овом народу и реци : Слушаћете и слушати , али нећете разумети ; гледаћете и гледати , али нећете видети .
44028027	Јер , отврднуло је срце овог народа , ушима једва чују и очи су затворили . Иначе би очима видели , ушима чули , срцем разумели и обратили се , и ја их излечио . ‘
44028028	» Треба , дакле , да знате да је ово Божије спасење послано паганима — они ће чути . «
44028030	Павле је две пуне године остао у свом унајмљеном стану . Тамо је примао све који су му долазили
44028031	и смело и несметано проповедао Божије царство и учио их о Господу Исусу Христу .
45001001	Павле , слуга Христа Исуса , позван за апостола , одређен за Божије еванђеље ,
45001002	које је Бог унапред обећао преко својих пророка у Светим писмима ,
45001003	еванђеље о његовом Сину , који је по телу Давидов потомак ,
45001004	о Исусу Христу , нашем Господу , постављеном за Сина Божијег по Духу светости , у сили , васкрсењем из мртвих .
45001005	Кроз њега смо добили милост и апостолство да у његово име послушности вере приведемо све пагане ,
45001006	међу којима сте и ви позвани Исусу Христу .
45001007	Свима у Риму који су драги Богу и позвани да буду свети : милост вам и мир од Бога , нашег Оца , и Господа Исуса Христа .
45001008	Пре свега захваљујем своме Богу кроз Исуса Христа за све вас , јер се о вашој вери говори по целом свету .
45001009	Бог , коме својим духом служим објављујући еванђеље његовог Сина , сведок ми је да вас се непрестано сећам .
45001010	Увек се у својим молитвама молим да ми , ако буде Божија воља , некако пође за руком да дођем к вама .
45001011	Чезнем да вас видим и да вам дам неки духовни дар за ваше учвршћење ,
45001012	то јест да се међусобно ободримо заједничком вером , и вашом и мојом .
45001013	Не бих желео да не знате , браћо , да сам много пута намеравао да дођем к вама , да и међу вама уберем неки плод као и међу другим паганима , али сам све досад био спречен .
45001014	Дужан сам и Грцима и варварима , и мудрима и неразумнима ,
45001015	стога сам спреман да и вама у Риму објавим еванђеље .
45001016	Не стидим се , наиме , еванђеља , јер оно је Божија сила за спасење свакоме ко верује — прво Јудејину , па Грку .
45001017	У њему се открива Божије дело праведности , од почетка до краја засновано на вери , као што је и записано : » Праведник ће живети од вере . «
45001018	Са неба се открива Божији гнев против сваке безбожности и неправедности људи , који својом неправедношћу спутавају истину .
45001019	Јер , оно што се о Богу може сазнати , очигледно им је — Бог им је то учинио очигледним .
45001020	Од стварања света , Божије невидљиве особине — његова вечна сила и божанство — могу се јасно сагледати у ономe што је створено , па људи немају изговора .
45001021	Иако су упознали Бога , нису га као Бога славили ни захваљивали му , него су им мисли постале јалове , а неразумно срце им се помрачило .
45001022	Правећи се мудри , постали су луди ,
45001023	па су славу бесмртнога Бога заменили сликом и обличјем смртнога човека , птица , четвороножаца и гмизаваца .
45001024	Зато их је Бог у пожудама њиховог срца препустио нечистоти , да међусобно обешчашћују своја тела .
45001025	Они су лажју заменили Божију истину , па су славили и служили оном што је створено , а не Створитељу , који је благословен довека . Амин .
45001026	Због тога их је Бог препустио њиховим срамним страстима . Њихове жене су природно полно општење замениле неприродним .
45001027	Тако исто су и мушкарци напустили природно општење са женом и изгарали од пожуде један за другим . Мушкарци су с мушкарцима чинили срамна дела и на себе навукли заслужену казну за своју заблуду .
45001028	Пошто нису сматрали вредним да упознају Бога , Бог их је препустио њиховом изопаченом уму , да чине оно што је недолично .
45001029	Пуни сваке неправедности , покварености , похлепе , злоће , зависти , убиства , свађе , преваре , злонамерности , оговарачи ,
45001030	клеветници , богомрсци , дрски , охоли , разметљиви , измишљачи зала , родитељима непокорни ,
45001031	неразумни , непоуздани , безосећајни и немилосрдни ,
45001032	иако знају за праведну Божију одредбу да заслужују смрт они који то чине , они не само да то чине него и одобравају другима који то чине .
45002001	Зато немаш изговора , човече који судиш , ма ко да си . Јер , самим тим што судиш неком другом , самога себе осуђујеш , пошто и ти који судиш чиниш то исто .
45002002	А ми знамо да је Божија осуда оних који то чине заснована на истини .
45002003	Зар мислиш , човече који судиш онима који то чине , а чиниш то исто , да ћеш измаћи Божијем суду ?
45002004	Или можда презиреш богатство његове доброте , трпељивости и стрпљења , не схватајући да те његова доброта води покајању ?
45002005	Али , због своје тврдоглавости и срца које се не каје , нагомилаваш на себе гнев за Дан гнева , када ће се открити Божији праведни суд .
45002006	Бог ће сваком узвратити према његовим делима .
45002007	Онима који истрајно чине добро тражећи славу , част и нераспадљивост , даће вечни живот ,
45002008	а онима који пркосе и не покоравају се истини , а покоравају се неправди — гнев и срџбу .
45002009	Невоља и тескоба на сваког човека који чини зло , прво на Јудејина , па на Грка ,
45002010	а слава , част и мир свакомe ко чини добро , прво Јудејину , па Грку ,
45002011	јер Бог не гледа ко је ко .
45002012	Они који су без Закона згрешили , без Закона ће и пропасти . А онима који су под Законом згрешили , по Закону ће се и судити .
45002013	Јер , пред Богом нису праведни они који слушају Закон , него ће бити оправдани они који Закон извршавају .
45002014	( Када , наиме , пагани , који немају Закон , по природи извршавају Закон , онда су они , иако немају Закон , сами себи закон .
45002015	Они показују да им је у срцу записано оно што Закон тражи , а о томе сведочи њихова савест и њихове мисли када се међусобно оптужују и бране . )
45002016	То ће бити оногa Дана када ће Бог , преко Исуса Христа , по мом еванђељу , судити људским тајнама .
45002017	Али , ако ти себе зовеш Јудејином , ослањаш се на Закон и хвалиш се Богом ,
45002018	знаш његову вољу и просуђујеш шта је боље , јер добијаш поуку из Закона ,
45002019	и ако си уверен да си вођа слепима , светлост онима који су у тами ,
45002020	васпитач неразумних , учитељ нејачи , који у Закону има оличење знања и истине ,
45002021	зашто , дакле , ти који учиш друге , самога себе не поучиш ? Ти који проповедаш да не треба красти , сâм крадеш .
45002022	Ти који говориш да се не чини прељуба , сâм чиниш прељубу . Ти коме су одвратни идоли , пљачкаш храмове .
45002023	Ти који се хвалиш Законом , кршећи Закон не поштујеш Бога —
45002024	као што је и записано : » Због вас се међу паганима погрђује Божије име . «
45002025	Обрезање има вредност ако извршаваш Закон . Али , ако кршиш Закон , твоје обрезање је постало необрезање .
45002026	Ако се , дакле , необрезани придржава одредби Закона , зар се његово необрезање неће сматрати обрезањем ?
45002027	Тако ће онај ко није телесно обрезан , а испуњава Закон , судити теби који кршиш Закон , иако имаш и слово Закона и обрезање .
45002028	Јер , није Јудејин онај ко је то само споља , нити је право обрезање споља , на телу .
45002029	Него , Јудејин је онај који је то изнутра , а право обрезање је обрезање срца , Духом , а не словом . Такав не добија похвалу од људи , него од Бога .
45003001	Која је , дакле , предност Јудеја ? Или , каква је вредност обрезања ?
45003002	Велика у сваком погледу . Пре свега , поверене су им Божије речи .
45003003	А шта ако су неки од њих били неверни ? Да ли ће њихово неверовање обеснажити Божију верност ?
45003004	Нипошто ! Него , нека Бог буде истинит , а сваки човек лажов , као што је записано : » Да будеш у праву када говориш и да победиш када судиш . «
45003005	А ако наша неправедност истиче Божију праведност , шта да кажемо на то ? Да је Бог неправедан — људски говорим — када искаљује свој гнев ?
45003006	Нипошто ! Јер , како би онда Бог могао да суди свету ?
45003007	Али , ако је Божија истинитост због моје лажљивости на његову славу још очигледнија , зашто ми се и даље суди као грешнику ?
45003008	И зашто да не » чинимо зло да би дошло добро « , као што нас неки клевећу и тврде да тако говоримо . Њихова осуда је праведна !
45003009	Шта , дакле ? Да ли смо у предности ? Нипошто ! Јер , управо смо оптужили и Јудеје и Грке да су под грехом .
45003010	Као што је записано : » Нема праведнога — ниједнога ;
45003011	нема разумнога , нема никога ко тражи Бога .
45003012	Сви су застранили , сви заједно постали бескорисни . Нема никога ко чини добро , нема ниједнога . «
45003013	» Грло им је гроб отворен , језиком ласкају . « » Змијски отров им на уснама . «
45003014	» Уста им пуна псовки и горчине . «
45003015	» Ноге им журе да пролију крв ,
45003016	рушевине и беда на њиховим су путевима ,
45003017	а пут мира они не познају . «
45003018	» Страха од Бога нема им пред очима . «
45003019	Знамо да све што Закон говори , говори онима који су под Законом , да сва уста умукну и да цео свет буде крив пред Богом .
45003020	Стога се пред њим нико неће оправдати делима Закона , јер посредством Закона долази само спознање греха .
45003021	А сада се , одвојено од Закона , објавила Божија праведност — о којој сведоче Закон и Пророци —
45003022	Божија праведност кроз веру у Исуса Христа за све који верују . Јер , нема разлике :
45003023	сви су згрешили и лишени су Божије славе ,
45003024	али су бесплатно оправдани његовом милошћу на основу откупљења у Христу Исусу .
45003025	Њега је Бог поставио да својом крвљу буде жртва помирница која се прихвата вером . Тиме је Бог хтео да покаже своју праведност . Јер , он у својој стрпљивости није кажњавао раније учињене грехе
45003026	да би у садашње време показао своју праведност — да сâм буде праведан и да оправда онога ко верује у Исуса .
45003027	Где је , дакле , хвалисање ? Искључено је . По којем закону ? По закону дела ? Не , него по закону вере .
45003028	Сматрамо , наиме , да се човек оправдава вером без дела Закона .
45003029	Или је Бог само Јудејима Бог ? Зар није и паганима ? Да , и паганима .
45003030	Јер , Бог је само један и он ће обрезане оправдати на основу вере , а необразане вером .
45003031	Да ли ми , дакле , вером укидамо Закон ? Нипошто ! Него , вером подржавамо Закон .
45004001	Шта ћемо , дакле , рећи да је открио Авраам , наш праотац по телу ?
45004002	Јер , ако је Авраам оправдан на основу својих дела , има чиме да се хвали , али не пред Богом .
45004003	Шта кажу Писма ? » Авраам поверова Богу и то му се урачуна у праведност . «
45004004	Оном који ради , плата се не рачуна као дар , него као оно што му се дугује .
45004005	А оном који не ради , али верује у Онога који оправдава безбожника , вера се рачуна у праведност .
45004006	Тако и Давид говори о срећи човека коме Бог рачуна праведност без дела :
45004007	» Благо онима чији су преступи опроштени и греси покривени .
45004008	Благо човеку коме Господ не рачуна грех . «
45004009	Да ли је , дакле , ова срећа само за обрезане или и за необрезане ? Јер , рекли смо да је вера Аврааму урачуната у праведност .
45004010	А када му је то урачуната ? Док је био обрезан или необрезан ? Не док је био обрезан , него док је био необрезан !
45004011	А обрезање је примио као знак , печат праведности коју је стекао вером док је још био необрезан . Тако је он отац свих који верују а необрезани су , да се и њима урачуна у праведност .
45004012	Он је и отац обрезаних , оних који нису само обрезани него и иду стопама вере нашег оца Авраама , коју је имао док је још био необрезан .
45004013	Јер , обећање Аврааму , или његовом потомству , да ће бити наследник света , није дато на основу Закона , него на основу праведности која долази од вере .
45004014	Ако су , наиме , наследници они који живе по Закону , онда вера нема вредности , а обећање је обеснажено .
45004015	Јер , Закон изазива гнев , а где нема Закона , нема ни прекршаја .
45004016	Зато обећање каже » од вере « — да би било по милости и да би било чврсто обећање за цело Авраамово потомство — не само за оне који живе по Закону него и за оне који живе по Авраамовој вери . Он је свима нама отац —
45004017	као што је записано : » Учинио сам те оцем многих народа « — пред Богом , у кога је поверовао , који оживљава мртве и оно што није позива да буде .
45004018	Противно свакој нади , Авраам се надао и поверовао је да ће постати отац многих народа , као што је речено : » Толико ће ти бити потомство . «
45004019	Није се поколебао у вери када је узео у обзир своје већ обамрло тело — имао је скоро сто година — и Сарину мртву утробу .
45004020	И није са неверицом гледао на Божије обећање , него се оснажио у вери и дао славу Богу ,
45004021	потпуно уверен да Бог може и да учини оно што је обећао .
45004022	Зато му се и » урачуна у праведност . «
45004023	Али , ово » урачуна « није само ради њега записано
45004024	него и ради нас којима ће се урачунати , који верујемо у Онога који је из мртвих васкрсао Исуса , нашег Господа ,
45004025	који је предат за наше грехе и васкрснут ради нашег оправдања .
45005001	Пошто смо , дакле , оправдани вером , имамо мир с Богом кроз нашега Господа Исуса Христа .
45005002	Кроз њега , вером , имамо приступ овој милости у којој стојимо и радујемо се у нади у Божију славу .
45005003	И не само то него се радујемо и у невољама , јер знамо да невоље доносе стрпљивост ,
45005004	стрпљивост прекаљеност , а прекаљеност наду .
45005005	А нада нас не изневерава , јер се Божија љубав већ излила у наше срце кроз Светога Духа , који нам је дат .
45005006	Јер , у право време , док смо још били беспомоћни , Христос је умро за нас безбожнике .
45005007	Тешко да би неко умро и за праведника , иако би се за доброга можда неко и усудио да умре .
45005008	Али , Бог своју љубав према нама показује овако : док смо још били грешници , Христос је умро за нас .
45005009	Колико ћемо се пре , оправдани сада његовом крвљу , кроз њега спасти од Божијег гнева .
45005010	Јер , ако смо , док смо били Божији непријатељи , били помирени с њим смрћу његовог Сина , утолико пре ћемо се , помирени , спасти његовим животом !
45005011	И не само то него се и радујемо у Богу кроз нашег Господа Исуса Христа , кроз кога смо сада примили помирење .
45005012	Стога , као што је грех ушао у свет преко једног човека , а преко греха смрт , тако је смрт снашла све људе , јер су сви згрешили .
45005013	Грех је у свету био пре Закона , али грех се никоме не рачуна када нема закона .
45005014	Од Адама до Мојсија , међутим , смрт је владала и над онима који нису згрешили сличним прекршајем као Адам , који је слика Онога који ће доћи .
45005015	Али , милосни дар није као преступ . Јер , ако су многи умрли због преступа једног човека , колико обилније се на многе излила Божија милост и дар који је дошао милошћу једног човека , Исуса Христа .
45005016	И тај дар није као оно што је дошло преко онога који је згрешио . Наиме , после једног преступа дошао је суд који је донео осуду , а милосни дар је дошао после многих преступа и донео оправдање .
45005017	Јер , ако је због преступа једног човека смрт владала посредством тог једног човека , колико ће пре они који примају изобиље милости и дар праведности владати у животу посредством једног човека , Исуса Христа !
45005018	Као што је , дакле , због једног преступа све људе снашла осуда , тако је због једног праведног дела дошло оправдање које доноси живот свим људима .
45005019	Јер , као што су непослушношћу једнога многи постали грешни , тако ће и послушношћу једнога многи постати праведни .
45005020	А Закон је додат да се умноже преступи . Али , где се умножио грех , милост се умножила још више ,
45005021	да би , као што је грех владао помоћу смрти , тако и милост владала помоћу праведности која води у вечни живот кроз Исуса Христа , нашег Господа .
45006001	Шта ћемо , дакле , рећи ? Да останемо у греху да се умножи милост ?
45006002	Нипошто ! Како можемо ми који смо умрли греху и даље да живимо у њему ?
45006003	Или , зар не знате да смо сви ми који смо крштени у Христа Исуса , у његову смрт крштени ?
45006004	Крштењем смо , дакле , заједно с њим сахрањени у смрт , да и ми , као што је Христос Очевом славом васкрснут из мртвих , живимо новим животом .
45006005	Јер , ако смо овако с њим сједињени у његовој смрти , бићемо сједињени и у његовом васкрсењу .
45006006	Ово знамо : наш стари човек је распет са Христом да се обеснажи грешно тело , да више не будемо слуге греха —
45006007	јер ко је умро , решио се греха .
45006008	Па , ако смо умрли с Христом , верујемо да ћемо с њим и живети ,
45006009	знајући да Христос , васкрснут из мртвих , више не умире — смрт више нема власт над њим .
45006010	Смрћу којом је умро , умро је греху једном заувек , а животом којим живи , живи Богу .
45006011	Тако и ви себе сматрајте мртвима греху , а живима Богу у Христу Исусу .
45006012	Нека , дакле , грех не влада у вашем смртном телу , па да се покоравате његовим пожудама .
45006013	Не дајте своје удове греху за оруђе неправедности . Него , дајте себе Богу као оживели из мртвих и своје удове дајте Богу за оруђе праведности .
45006014	Јер , грех неће имати власт над вама , пошто нисте под Законом , него под милошћу .
45006015	Шта , дакле ? Да грешимо зато што нисмо под Законом , него под милошћу ? Нипошто !
45006016	Зар не знате да сте слуге онога коме се покоравате , онога коме се као слуге предајете да му будете покорни — било греха , што води у смрт , било послушности , што води у праведност .
45006017	Али , хвала Богу што сте се , иако сте били слуге греха , од срца покорили примеру учења коме сте предати .
45006018	Ослобођени греха , постали сте слуге праведности .
45006019	Људским језиком говорим због слабости вашег тела . Као што сте своје удове давали да служе нечистоти и све већем безакоњу , тако сада дајте своје удове да служе праведности , што води светости .
45006020	Док сте били слуге греха , били сте слободни од праведности .
45006021	И какав сте плод тада доносили ? Оно чега се сада стидите , јер је коначни исход тога смрт !
45006022	Али , сада када сте ослобођени греха и кад сте постали Божије слуге , плод који доносите води светости , а коначни исход тога је вечни живот .
45006023	Јер , плата за грех је смрт , а Божији милосни дар је вечни живот у Христу Исусу , нашем Господу .
45007001	Зар не знате , браћо — говорим онима који познају Закон — да Закон има власт над човеком само док је жив .
45007002	По Закону је , на пример , удата жена везана за мужа док је он жив . Али , ако муж умре , слободна је од Закона , којим је везана за мужа .
45007003	Ако се , дакле , уда за другог човека док јој је муж жив , зваће се прељубница . Али , ако њен муж умре , слободна је од Закона и није прељубница ако се уда за другога .
45007004	Тако сте и ви , браћо , кроз Христово тело умрли Закону да припаднете другоме , Ономе који је васкрсао из мртвих , да донесемо плод Богу .
45007005	Јер , док смо били у телу , грешне страсти , изазване Законом , деловале су у нашем телу , па смо смрти доносили плодове .
45007006	Али , сада смо слободни од Закона пошто смо умрли оном што нас је спутавало , па служимо у новом духу , а не у старом слову .
45007007	Шта ћемо , дакле , рећи ? Да је Закон грех ? Нипошто ! Али , без посредства Закона не бих знао шта је грех . Не бих , на пример , знао шта је пожуда да Закон није рекао : » Не пожели ! «
45007008	А грех је искористио прилику и посредством те заповести у мени изазвао сваку врсту пожуде . Јер , грех је без Закона мртав .
45007009	Некад сам живео без Закона , а када је дошла заповест , грех је оживео ,
45007010	а ја умро . И испоставило се да ми је заповест , дата за живот , донела смрт ,
45007011	јер је грех искористио прилику и заповешћу ме завео и убио .
45007012	Закон је свет и заповест је света , праведна , и добра .
45007013	Да ли је , дакле , добро мени постало смрт ? Нипошто ! Него , грех је — да би се показао као грех — посредством добра , мени донео смрт , да грех , посредством заповести , постане преко сваке мере грешан .
45007014	Знамо , наиме , да је Закон духован , а ја сам телесан , продат греху .
45007015	Не разумем шта чиним , јер не чиним оно што хоћу , него чиним оно што мрзим .
45007016	Па , ако чиним оно што нећу , слажем се да је Закон добар .
45007017	У ствари , то не чиним ја , него грех који пребива у мени .
45007018	Знам , наиме , да у мени , то јест у мом телу , не пребива добро . Јер , хтети , то у мени постоји , али чинити добро , не .
45007019	Јер , ја не чиним добро , које хоћу , него чиним зло , које нећу .
45007020	Али , ако чиним оно што нећу , онда то не чиним ја , него грех који пребива у мени .
45007021	Тако откривам овај закон : када хоћу да чиним добро , намеће ми се зло .
45007022	Својим унутрашњим бићем уживам у Божијем закону ,
45007023	али у својим удовима видим један други закон , који води рат против закона мога ума и заробљава ме законом греха , који је у мојим удовима .
45007024	Јадан ти сам ја човек ! Ко да ме избави од овог смртног тела ?
45007025	Хвала Богу кроз Исуса Христа , нашег Господа ! Тако , дакле , ја својим умом служим Божијем закону , а својим телом закону греха .
45008001	Зато сада нема осуде за оне који су у Христу Исусу ,
45008002	јер ме је закон Духа живота у Христу Исусу ослободио од закона греха и смрти .
45008003	Јер , оно што Закон није могао да учини , пошто је због тела био слаб , учинио је Бог пославши свога Сина у обличју грешног тела , као жртву за грех . Тако је осудио грех у телу ,
45008004	да се праведност Закона испуни у нама који не живимо по телу , него по Духу .
45008005	Јер , они који живе по телу , мисле на оно што је телесно , а они који живе по Духу , на оно што је духовно .
45008006	Тежња тела је смрт , а тежња Духа живот и мир .
45008007	Зато је тежња тела непријатељство према Богу , јер се тело не потчињава Божијем закону , а и не може .
45008008	Они који су у телу , не могу да угоде Богу .
45008009	Али ви нисте у телу , него у Духу , ако заиста Божији Дух пребива у вама . Ако неко нема Христовог Духа , није његов .
45008010	А ако је Христос у вама , онда је ваше тело мртво због греха , али је ваш дух жив због праведности .
45008011	И , ако у вама пребива Дух који је Исуса васкрсао из мртвих , онда ће Онај који је Христа васкрсао из мртвих оживети и ваша смртна тела својим Духом , који пребива у вама .
45008012	Тако , дакле , браћо , дужници смо , али не телу , да бисмо по телу живели .
45008013	Ако живите по телу , умрећете . Али , ако Духом усмрћујете телесна дела , живећете .
45008014	Јер , они које води Божији Дух , Божији су синови .
45008015	Нисте , наиме , примили духа робовања , па да опет страхујете , него сте примили Духа усињења , којим вичемо : » Аба , Оче ! «
45008016	Сâм Дух сведочи с нашим духом да смо Божија деца .
45008017	Па , ако смо деца , онда смо и наследници — наследници Божији и сунаследници Христови , ако заиста с њим страдамо , да бисмо имали удела у његовој слави .
45008018	Сматрам , наиме , да наша садашња страдања нису ништа у поређењу са славом која ће се у нама открити .
45008019	Оно што је створено , жељно ишчекује откривење славе Божијих синова .
45008020	А оно што је створено , потчињено је ништавности — не својом вољом , него вољом Онога који га је потчинио — у нади
45008021	да ће у славној слободи Божије деце и оно само бити ослобођено робовања распадљивости .
45008022	Знамо , наиме , да све што је створено , све досад уздише и мучи се у порођајним боловима .
45008023	Али не само оно него и ми сами , који имамо прве плодове Духа , у себи уздишемо , ишчекујући усињење , откупљење свога тела .
45008024	Јер , у тој нади смо спасени . А нада која се види није нада , јер ко се нада оном што већ види ?
45008025	Али , ако се надамо оном што не видимо , онда то стрпљиво ишчекујемо .
45008026	Тако нам и Дух помаже у нашој слабости . Ми не знамо за шта треба да се молимо , него се сâм Дух неизрецивим уздасима заузима за нас .
45008027	А Oнај који испитује срца зна тежњу Духа — да се по Божијој вољи заузима за свете .
45008028	Знамо да Бог у свему ради за добро оних који га воле , оних који су позвани по његовом науму .
45008029	Оне које је унапред знао , Бог је и предодредио да буду саображени слици његовог Сина , да он буде прворођени међу многом браћом .
45008030	Оне које је предодредио , те је и позвао , које је позвао , те је и оправдао , а које је оправдао , те је и прославио .
45008031	Шта ћемо , дакле , на то рећи ? Ако је Бог за нас , ко ће против нас ?
45008032	Он , који ни свога Сина није поштедео , него га је предао за све нас , зар нам с њим неће подарити и све друго ?
45008033	Ко ће подићи оптужбу против Божијих изабраника ? Зар Бог који оправдава ?
45008034	Ко ће их осудити ? Зар Христос Исус , који је умро , штавише и васкрсао , који је Богу здесна и заузима се за нас ?
45008035	Ко ће нас раставити од Христове љубави ? Зар невоља , или притешњеност , или прогон , или глад , или голотиња , или опасност , или мач ?
45008036	Као што је записано : » Ради тебе нас поваздан убијају , сматрају нас овцама за клање . «
45008037	Али , у свему томе надмоћно побеђујемо кроз Онога који нас је заволео .
45008038	Убеђен сам , наиме , да нас ни смрт ни живот , ни анђели ни поглаварства , ни садашњост ни будућност , ни силе ,
45008039	ни висине ни дубине , ни било шта друго што је створено , не могу раставити од Божије љубави , која је у Христу Исусу , нашем Господу .
45009001	Истину говорим у Христу , не лажем — сведок ми је моја савест у Светоме Духу :
45009002	моја жалост је велика и непрекидан бол ми је у срцу .
45009003	Желео бих да сам ја сâм проклет и одвојен од Христа за своју браћу , своје сроднике по телу ,
45009004	Израелце . Њихово је усињење и слава и савези и законодавство и богослужење и обећања .
45009005	Њихови су и патријарси , а од њих , по телу , потиче и Христос , који је Бог над свима , благословен довека . Амин .
45009006	Али , то не значи да се Божија реч изјаловила . Наиме , нису сви који су од Израела потекли — Израел .
45009007	И нису сви Авраамова деца само зато што су његово потомство , него : » Твоје потомство ће се рачунати по Исааку . «
45009008	То јест , деца тела нису Божија деца , него се као потомство рачунају деца обећања .
45009009	А ово су речи обећања : » Вратићу се к теби у ово време , и Сара ће имати сина . «
45009010	И не само она : и Ревека је зачела са једним , нашим праоцем Исааком .
45009011	А пре него што су се синови родили и учинили нешто добро или зло — да би остао на снази Божији наум о избору ,
45009012	да не зависи од делâ , него од Онога који позива — речено јој је : » Старији ће служити млађему « ,
45009013	као што је записано : » Јакова сам заволео , а Исава замрзео . «
45009014	Шта ћемо , дакле , рећи ? Да је Бог неправедан ?
45009015	Нипошто ! Јер , он је рекао Мојсију : » Смиловаћу се коме се смилујем и сажалићу се на кога се сажалим . «
45009016	Стога , дакле , не зависи од онога ко хоће ни од онога ко трчи , него од милостивога Бога .
45009017	Јер , Писмо каже фараону : » Ради тога сам те уздигао да на теби покажем своју силу и да се моје име пронесе по свој земљи . «
45009018	Он се , дакле , смилује коме хоће и чини окорелим кога хоће .
45009019	Сада ћеш ми рећи : » Зашто нас онда и даље окривљује ? Ко да се одупре његовој вољи ? «
45009020	Али , ко си ти , човече , да се препиреш с Богом ? Зар ће творевина рећи творцу : » Зашто си ме овако направио ? «
45009021	Па , зар грнчар нема власт над глином да од исте смесе направи једну посуду за част , а једну за срамоту ?
45009022	А шта ако је Бог , желећи да искали гнев и обзнани своју силу , с великим стрпљењем подносио посуде гнева одређене за пропаст
45009023	да би обзнанио богатство своје славе на посудама милосрђа , које је унапред припремио за славу
45009024	— на нама које је позвао , не само између Јудеја него и између пагана ?
45009025	Као што каже у Осији : » Својим народом назваћу народ који није мој и невољену вољеном «
45009026	и : » На оном месту где им је речено : ‚ Нисте мој народ ‘ , биће названи ‚ синови Бога живога ‘ . «
45009027	А Исаија виче о Израелу : » Ако народа Израеловог буде колико и морског песка , ипак ће се спасти само Остатак .
45009028	Јер , Господ ће ускоро и потпуно спровести своју Реч на земљи . «
45009029	И као што је Исаија прорекао : » Да нам Господ над војcкама не остави потомство , постали бисмо као Содома и на Гомору бисмо личили . «
45009030	Шта ћемо , дакле , рећи ? Да су пагани , који нису тежили за праведношћу , стекли праведност — праведност која долази од вере .
45009031	А Израел , који је тежио закону праведности , није достигао тај закон .
45009032	Зашто ? Зато што се није трудио да га достигне вером , него делима . Спотакли су се о камен спотицања ,
45009033	као што је записано : » Ево , постављам на Сиону камен спотицања и стену саблазни и ко у њега верује , неће се постидети . «
45010001	Браћо , жеља мога срца и моја молитва Богу за Израелце јесте да се спасу .
45010002	Сведочим , наиме , за њих да имају ревности за Бога , али она није заснована на знању .
45010003	Не знајући шта је Божија праведност и тражећи да успоставе своју , нису се потчинили Божијој праведности .
45010004	Јер , Христос је свршетак Закона , за оправдање свакоме ко верује .
45010005	О праведности која долази од Закона , Мојсије пише : » Човек који је чини , у њој ће наћи живот . «
45010006	А о праведности која долази од вере каже овако : » Немој да кажеш у свом срцу : ‚ Ко ће се попети на небо ? ‘ « — то јест , да спусти Христа .
45010007	Или : » ‚ Ко ће сићи у Бездан ? ‘ « — то јест , да изведе Христа из мртвих .
45010008	Него , шта каже ? » Реч ти је близу , у твојим устима и у твом срцу « — то јест , Реч вере коју проповедамо .
45010009	Ако , дакле , својим устима признајеш да је Исус Господ и срцем верујеш да га је Бог васкрсао из мртвих , бићеш спасен .
45010010	Јер , срцем се верује за оправдање , а устима се признаје за спасење .
45010011	Писмо , наиме , каже : » Ко год у њега верује , неће се постидети . «
45010012	Нема разлике између Јудејина и Грка — исти Господ је над свима , великодушан према свима који га призивају .
45010013	Јер , » ко год призове име Господње , биће спасен « .
45010014	Како , дакле , да призову Онога у кога нису поверовали ? И како да поверују у Онога за кога нису чули ? И како да чују без проповедника ?
45010015	И како да проповедају ако нису послани ? Као што је записано : » Како су дивне ноге оних који доносе радосну вест ! «
45010016	Али , нису сви послушали еванђеље , јер Исаија каже : » Господе , ко поверова нашој поруци ? «
45010017	Вера , дакле , долази слушањем поруке , а порука Христовом речју .
45010018	А ја питам : зар нису чули ? Наравно да јесу ! » По свој земљи глас им се разлеже и речи њихове све до накрај света . «
45010019	И питам : зар Израел није разумео ? Прво каже Мојсије : » Учинићу вас љубоморнима народом који то није , разгневити вас народом неразумним . «
45010020	Исаија одважно каже : » Нашли су ме они који ме нису тражили ; објавио сам се онима који нису за мене питали . «
45010021	А Израелу каже : » Поваздан сам пружао руке народу непокорном и тврдоглавом . «
45011001	Питам , дакле : зар је Бог одбацио свој народ ? Нипошто ! Па и ја сам Израелац , Авраамов потомак из Венијаминовог племена .
45011002	Бог није одбацио свој народ , који је унапред познавао . Или зар не знате шта Писмо каже о Илији , када се жалио Богу на Израел ?
45011003	» Господе , твоје пророке су побили и твоје жртвенике порушили . Само сам ја остао , а и мене хоће да убију . «
45011004	И који је био Божији одговор ? » Оставио сам себи седам хиљада људи који нису савили колена пред Ваалом . «
45011005	Тако , дакле , и у садашње време постоји Остатак изабран по милости .
45011006	Па ако је по милости , онда није по делима , иначе милост не би била милост .
45011007	Шта , дакле ? Израел није постигао оно што је тражио , али изабрани су постигли . Остали су постали окорели ,
45011008	као што је записано : » Бог им даде духа учмалости , очи да не виде и уши да не чују све до дана данашњег . «
45011009	А Давид каже : » Нека им трпеза постане замка и клопка , саблазан и одмазда .
45011010	Нека им се помраче очи да не виде , а ти им леђа савиј заувек . «
45011011	Питам , дакле : зар су се спотакли да би сасвим пали ? Нипошто ! Него , због њиховог преступа , спасење је дошло и паганима да би Израел био љубоморан .
45011012	Па , ако је њихов преступ богатство за свет и њихов губитак богатство за пагане , колико ће више то бити њихов пуни број !
45011013	А вама , паганима , кажем : пошто сам апостол паганима , величам своју службу
45011014	не бих ли некако свој народ изазвао на љубомору и неке од њих спасао .
45011015	Јер , ако је њихово одбацивање донело измирење свету , шта ће бити њихово прихватање него оживљавање из мртвих .
45011016	Ако је први комад теста свет , онда је и све тесто свето ; ако је корен свет , свете су и гране .
45011017	Па , ако су неке гране одломљене , а ти си као грана дивље маслине накалемљен међу њих и сада имаш удела у корену и сочности маслине ,
45011018	не хвалиши се на рачун тих грана . А ако се будеш хвалисао , сети се да не носиш ти корен , него корен тебе .
45011019	Рећи ћеш : » Гране су одломљене да ја будем накалемљен . «
45011020	Добро , оне су одломљене због неверовања , а ти стојиш због вере . Само , немој да будеш надмен , него се бој .
45011021	Јер , ако Бог није поштедео природне гране , ни тебе неће поштедети .
45011022	Погледај , дакле , Божију доброту и строгост : строгост према палима , а Божију доброту према теби , ако истрајеш у тој доброти — иначе ћеш и ти бити одсечен .
45011023	А и они ће , ако не истрају у неверовању , бити накалемљени , јер Бог може опет да их накалеми .
45011024	Јер , ако си ти , као природна грана дивље маслине , одсечен и , противно природи , накалемљен на питому маслину , колико ће се лакше на своју маслину накалемити они који су по природи њене гране .
45011025	Не желим , браћо , да вам ова тајна остане непозната , да не будете уображени : део Израела је окорео док пагани не уђу у пуном броју ,
45011026	и тако ће се спасти сав Израел , као што је записано : » Са Сиона ће доћи Избавитељ и од Јакова отклонити сваку безбожност .
45011027	И ово је мој савез с њима када уклоним њихове грехе . «
45011028	Што се еванђеља тиче , они су Божији непријатељи ради вас , а што се тиче избора , Бог их воли због праотаца ,
45011029	јер су Божији милосни дарови и позив неопозиви .
45011030	Као што се , наиме , ви некад нисте покоравали Богу , а сада вам се смиловао због њихове непокорности ,
45011031	тако се они сада , ради вама исказаног милосрђа , не покоравају да би се и њима смиловао .
45011032	Бог је , наиме , све затворио у непокорност да би се свима смиловао .
45011033	О , дубино Божијег богатства и мудрости и знања ! Како су недокучиви његови судови и неистраживи његови путеви !
45011034	» Јер , ко је упознао ум Господњи или ко му је био саветник ? «
45011035	» Или ко му је нешто дао да би Бог морао да му узврати ? «
45011036	Јер , све је од њега , кроз њега и за њега . Њему слава довека ! Амин .
45012001	Стога вас , браћо , заклињем Божијим милосрђем да своја тела принесете на живу , свету , Богу пријатну жртву , да то буде ваше духовно служење Богу .
45012002	И немојте више да се саображавате овоме свету , него се преображавајте обнављањем свога ума , да разаберете шта је Божија воља , шта је добро , пријатно и савршено .
45012003	На основу милости која ми је дата , сваком међу вама кажем : не мислите о себи боље него што треба да мислите , него мислите о себи трезвено , у складу са мером вере коју је Бог одредио сваком од вас .
45012004	Јер , као што у једном телу имамо много удова , а сви удови немају исту улогу ,
45012005	тако смо и ми , многи , једно тело у Христу , а један другом удови .
45012006	А у складу с милошћу која нам је дата , имамо различите дарове . Ако је нечији дар пророковање — нека буде сразмерно вери ;
45012007	ако је служење — нека служи ; ако је поучавање — нека поучава ;
45012008	ако је тешење — нека теши ; ако је давање — нека даје од срца ; ако је управљање — нека буде ревностан ; ако је показивање милосрђа — нека то чини с радошћу .
45012009	Љубав нека буде нелицемерна . Гнушајте се зла , држите се добра .
45012010	Волите један другога братском љубављу ; поштујте један другога више него себе .
45012011	У ревности не посустајте ; у духу будите пуни жара ; Господу служите .
45012012	У нади будите радосни , у невољи стрпљиви , у молитви истрајни .
45012013	Делите са светима који су у оскудици ; будите гостољубиви .
45012014	Благосиљајте оне који вас прогоне — благосиљајте , а не проклињите .
45012015	Радујте се са онима који се радују , плачите са онима који плачу .
45012016	Међу собом будите сложни . Не идите за оним што је високо , него нека вас привлачи оно што је понизно . Не будите уображени .
45012017	Ником не узвраћајте зло за зло . Пазите да чините оно што је добро у очима свих људи .
45012018	Ако је могуће — колико од вас зависи — живите у миру са свим људима .
45012019	Не светите се сами , драги моји , него оставите места Божијем гневу . Јер , записано је : » Моја је освета , ја ћу узвратити « , каже Господ .
45012020	Него , » ако је твој непријатељ гладан , нахрани га ; ако је жедан , дај му да пије . Јер , ако то учиниш , посућеш му главу ужареним угљевљем . «
45012021	Немој да те зло победи , него ти победи зло добрим .
45013001	Нека се сваки човек потчињава претпостављеним властима , јер нема власти која није од Бога — оне које постоје , Бог је поставио .
45013002	Стога , ко се супротставља власти , противи се Божијем поретку , а они који се противе , сами ће на себе навући осуду .
45013003	Јер , владари не уливају страх због доброг дела , него због злог . Ако хоћеш да се не бојиш власти , чини добро , па ће те она хвалити .
45013004	Она је Божији служитељ за твоје добро . Али , ако чиниш зло , бој се , јер она не носи мач узалуд . Она је Божији служитељ , осветник који искаљује гнев на оном ко чини зло .
45013005	Зато јој се треба потчињавати не само због гнева него и због савести .
45013006	Због тога плаћате и порезе , јер су Божији службеници они који су се посветили вршењу власти .
45013007	Сваком дајте оно што сте дужни : коме порез — порез ; коме царину — царину ; коме поштовање — поштовање ; коме част — част .
45013008	Ником ништа не дугујте — осим да волите један другога . Јер , ко воли другога , испунио је Закон .
45013009	Наиме , заповести : » Не чини прељубу , Не убиј , Не укради , Не пожели « — и било која друга заповест — своде се на ову : » Воли свога ближњега као самога себе . «
45013010	Љубав ближњему не чини зла . Љубав је , дакле , испуњење Закона .
45013011	А знате и ово време — да је дошао час да се пренете из сна , јер нам је спасење сада ближе него кад смо поверовали .
45013012	Ноћ је одмакла , а дан се приближио . Одбацимо , дакле , дела таме и обуцимо оклоп светлости .
45013013	Живимо пристојно , као по дану — не у теревенкама и пијанчењима , не у блуду и разузданости , не у свађи и зависти .
45013014	Него , обуците Господа Исуса Христа и не мислите на то како да задовољите пожуде тела .
45014001	Прихватајте слабога у вери , али не зато да бисте се препирали о мишљењима .
45014002	Неко верује да сме све да једе , а слаби у вери једе само поврће .
45014003	Ко једе све , нека не презире онога који не једе , а ко не једе све , нека не осуђује онога који једе , јер Бог га је прихватио .
45014004	Ко си ти да осуђујеш туђег слугу ? Он свом господару стоји или пада . А стајаће , јер је Господ у стању да га подржи .
45014005	Неко разликује дан од дана , а за другога је сваки дан исти . Само , нека свако буде потпуно уверен у своје мишљење .
45014006	Ко мисли да је неки дан посебан , то чини ради Господа . Ко једе све , једе ради Господа , јер захваљује Богу , а ко не једе све , не једе ради Господа и захваљује Богу .
45014007	Јер , нико од нас не живи за себе и нико не умире за себе .
45014008	Ако живимо , за Господа живимо , и ако умиремо , за Господа умиремо . Живимо ли , дакле , или умиремо , Господу припадамо .
45014009	Јер , Христос је зато умро и оживео да би и мртвима и живима био Господ .
45014010	Зашто ти осуђујеш свога брата ? Или , зашто ти презиреш свога брата ? Сви ћемо стати пред Божији суд .
45014011	Записано је : » Тако ми живота , каже Господ , свако колено ће се савити преда мном и сваки језик признати Бога . «
45014012	Дакле , свако од нас ће положити рачун Богу .
45014013	Стога , не осуђујмо један другога , него радије одлучите да пред свога брата не стављате препреку или саблазан .
45014014	Знам и уверен сам у Господу Исусу да ништа није нечисто само по себи . Него , ако неко сматра да је нешто нечисто , њему је нечисто .
45014015	Ако је због јела твој брат жалостан , већ не поступаш по љубави . Немој својим јелом да упропастиш онога за кога је Христос умро .
45014016	Немојте , дакле , да се оцрњује ваше добро .
45014017	Јер , Божије царство није јело и пиће , него праведност , мир и радост у Светоме Духу .
45014018	Ко тако служи Христу , драг је Богу , а и људи га цене .
45014019	Стога , тежимо ка оном што води миру и узајамном изграђивању .
45014020	Не уништавај Божије дело због јела . Све је чисто , али је зло ако човек једе нешто због чега се други саблажњава .
45014021	Добро је не јести месо и не пити вино и не чинити оно због чега се твој брат саблажњава .
45014022	Уверење које имаш , имај за себе пред Богом . Благо оном ко самога себе не осуђује за оно што сматра да је добро .
45014023	Ко једе двоумећи се , навлачи на себе осуду , јер то не чини из уверења . А све што се не чини из уверења , грех је .
45015001	Ми јаки дужни смо да подносимо слабости нејаких , а не да себи угађамо .
45015002	Сваки од нас треба да угађа ближњему за његово добро , ради изграђивања .
45015003	Јер , ни Христос није себи угађао , него , као што је записано : » На мене падоше увреде оних који су те вређали . «
45015004	А све што је у прошлости записано , записано је за нашу поуку , да стрпљивошћу и утехом Писама имамо наду .
45015005	А Бог , који даје стрпљивост и утеху , нека вам дâ да будете сложни међу собом , идући за Христом Исусом
45015006	и да једнодушно и једногласно славите Бога и Оца нашег Господа Исуса Христа .
45015007	Стога , прихватајте један другогa као што је и Христос прихватио вас , на Божију славу .
45015008	Јер , кажем : Христос је постао слуга обрезанима ради Божије истине , да потврди обећања дата праоцима
45015009	и да пагани славе Бога због његовог милосрђа , као што је записано : » Зато ћу те хвалити међу паганима и певати хвалоспеве твоме имену . «
45015010	И још каже : » Веселите се , пагани , с његовим народом . «
45015011	И још : » Хвалите Господа , сви пагани ; нека га сви народи славе . «
45015012	И још , каже Исаија : » Појавиће се Корен Јесејев , Онај који ће устати да влада над паганима ; у њега ће се пагани уздати . «
45015013	А Бог наде нека вас испуни сваком радошћу и миром у вери , да силом Светога Духа имате наде у изобиљу .
45015014	Уверен сам , браћо моја , да сте и ви сами пуни доброте , испуњени сваким знањем и способни да један другога уразумљујете .
45015015	Ипак , о неким стварима сам вам — да вас на њих подсетим — одлучније писао због милости коју ми је Бог дао
45015016	да будем служитељ Христа Исуса паганима , који врши свету службу ширења Божијег еванђеља , да пагани буду Богу прихватљива жртва , освештана Светим Духом .
45015017	Стога се хвалим у Христу Исусу својим служењем Богу .
45015018	Јер , не усуђујем се да говорим о нечему што Христос није учинио преко мене да пагане доведе до послушности — речју и делом ,
45015019	силом знамењâ и чудâ , силом Духа . Тако сам од Јерусалима , па унаоколо све до Илирика пронео Христово еванђеље .
45015020	Али увек сам се трудио да не објављујем еванђеље тамо где је Христос већ познат , да не бих зидао на туђем темељу ,
45015021	него , као што је записано : » Видеће га они којима о њему нису јавили и разумети они који нису чули . «
45015022	Због тога сам много пута био спречен да дођем к вама .
45015023	Али сада , пошто за мене више нема места у овим крајевима , а већ много година желим да дођем к вама ,
45015024	учинићу то кад будем ишао у Шпанију . Надам се , наиме , да ћу вас на пропутовању посетити и да ћете ме онамо испратити , пошто се прво донекле науживам вашег друштва .
45015025	А сада идем у Јерусалим , служећи светима ,
45015026	јер су Македонија и Ахаја одлучиле да сакупе помоћ за сиромашне међу светима у Јерусалиму .
45015027	Да , одлучиле су , а и дужне су им . Јер , ако су пагани постали учесници у њиховим духовним добрима , дужни су да им служе у њиховим телесним потребама .
45015028	Када , дакле , ово завршим и постарам се да приме овај плод , кренућу преко вас у Шпанију .
45015029	А знам да ћу , када дођем к вама , доћи с пуним Христовим благословом .
45015030	Заклињем вас , браћо , нашим Господом Исусом Христом и љубављу Духа да се борите са мном молећи се за мене Богу .
45015031	Молите се да се избавим од непокорних у Јудеји и да моје служење у Јерусалиму буде по вољи светима ,
45015032	па да , ако буде Божија воља , дођем к вама с радошћу и с вама се одморим .
45015033	Бог мира са свима вама . Амин .
45016001	Препоручујем вам нашу сестру Фиву , служитељку у цркви у Кенхреји ,
45016002	да је примите у Господу онако како приличи светима , да јој помогнете у свему што јој од вас затреба , јер је и она многима , а и мени самом , била заштитница .
45016003	Поздравите Приску и Акилу , моје сараднике у Христу Исусу .
45016004	Они су за мој живот подметнули свој врат . Не захваљујем им само ја него и све цркве пагана .
45016005	Поздравите и цркву у њиховој кући . Поздравите мог драгог Епенета , који је првeнац из Азије за Христа .
45016006	Поздравите Марију , која се много трудила за вас .
45016007	Поздравите Андроника и Јунија , моје рођаке и другове у сужањству . Они уживају углед међу апостолима , а у Христу су били пре мене .
45016008	Поздравите Амплијата , кога волим у Господу .
45016009	Поздравите Урбана , нашег сарадника у Христу , и мог драгог Стахија .
45016010	Поздравите Апела , који је прекаљен у Христу . Поздравите све Аристовулове .
45016011	Поздравите Иродиона , мог рођака . Поздравите све Наркисове који су у Господу .
45016012	Поздравите Трифену и Трифосу , које се труде у Господу . Поздравите моју драгу Персиду , која се много трудила у Господу .
45016013	Поздравите Руфа , изабраног у Господу , и мајку његову и моју .
45016014	Поздравите Асинкрита , Флегонта , Ермију , Патрова , Ерма и браћу која су с њима .
45016015	Поздравите Филолога и Јулију , Ниреја и његову сестру , и Олимпа и све свете који су с њима .
45016016	Поздравите један другога светим пољупцем . Поздрављају вас све Христове цркве .
45016017	Преклињем вас , браћо , чувајте се оних који стварају раздоре и саблазни , што је у супротности са учењем које сте ви научили . И клоните их се ,
45016018	јер такви не служе нашем Господу Христу , него свом трбуху , па лепим и ласкавим речима заводе срце безазлених .
45016019	Уосталом , сви су чули за вашу послушност . Дакле , радујем се због вас , али хтео бих да будете мудри за добро , а безазлени за зло .
45016020	А Бог мира ће Сатану ускоро смрвити под вашим ногама . Милост нашег Господа Исуса с вама .
45016021	Поздрављају вас Тимотеј , мој сарадник , и Лукије , Јасон и Сосипатар , моји рођаци .
45016022	Поздрављам вас у Господу ја , Тертије , који сам записао ову посланицу .
45016023	Поздравља вас Гај , мој домаћин и домаћин целе цркве . Поздрављају вас Ераст , градски благајник , и брат Кварт .
45016025	А Ономе који може да вас учврсти по мом еванђељу и проповедању Исуса Христа , по откривењу тајне која је вековима била сакривена ,
45016026	а сада је , по заповести вечнога Бога , откривена преко пророчких записа и обзнањена свим народима да поверују и покоре се
45016027	— јединоме мудром Богу , кроз Исуса Христа , слава довека ! Амин .
46001001	Павле , Божијом вољом позван за апостола Христа Исуса , и брат Состен ,
46001002	Божијој цркви у Коринту , освештанима у Христу Исусу , позванима да буду свети , са свима који на сваком месту призивају име нашега Господа Исуса Христа , који је и њихов и наш :
46001003	милост вам и мир од Бога , нашег Оца , и Господа Исуса Христа .
46001004	Увек захваљујем своме Богу за вас , за његову милост која вам је дата у Христу Исусу ,
46001005	што сте се у њему у свему обогатили — у свакој речи и сваком знању .
46001006	Пошто се сведочанство о Христу учврстило међу вама ,
46001007	не оскудевате ни у једном милосном дару док жељно ишчекујете Откривење нашег Господа Исуса Христа .
46001008	Он ће вас до краја учвршћивати , да будете беспрекорни на Дан нашег Господа Исуса Христа .
46001009	Веран је Бог , који вас је позвао у заједницу свога Сина , Исуса Христа , нашег Господа .
46001010	Заклињем вас , браћо , именом нашег Господа Исуса Христа да сви једно говорите и да међу вама не буде раздорâ , него да будете савршено сједињени у једном уму и у једној мисли .
46001011	Јер , неки од Хлојиних су ме обавестили , браћо моја , да међу вама има свађа .
46001012	Мислим на оно кадa сваки од вас говори : » Ја сам Павлов « , » А ја Аполосов « , » А ја Кифин « , » А ја Христов « .
46001013	Зар је Христос раздељен ? Зар је Павле за вас распет ? Зар сте у Павлово име крштени ?
46001014	Хвала Богу што никог од вас , осим Криспа и Гаја , нисам крстио ,
46001015	па нико не може да каже да је крштен у моје име .
46001016	Да , крстио сам и Стефанине укућане , а што се осталих тиче , не знам да ли сам још кога крстио .
46001017	Јер , Христос ме није послао да крштавам , него да објављујем еванђеље — али не речима људске мудрости , да се не обезвреди Исусов крст .
46001018	Порука крста је лудост за оне који пропадају , а Божија сила за нас који се спасавамо .
46001019	Јер , записано је : » Уништићу мудрост мудрих и одбацити умност умних . «
46001020	Где је мудрац ? Где је књижевник ? Где је истраживач овога света ? Зар није Бог мудрост овога света претворио у лудост ?
46001021	Пошто свет својом мудрошћу није упознао Бога у Божијој мудрости , Богу се свидело да лудошћу проповедања спасе оне који верују .
46001022	И док Јудеји захтевају знамења , а Грци траже мудрост ,
46001023	ми проповедамо распетогa Христа — за Јудеје саблазан , за пагане лудост ,
46001024	а за позване , и Јудеје и Грке , Христа — Божију силу и Божију мудрост .
46001025	Јер , Божија лудост је мудрија од људи и Божија слабост је јача од људи .
46001026	Погледајте , браћо , себе , позване : нема вас много мудрих по људским мерилима , ни много моћних , ни много оних који су племенита рода .
46001027	Него , Бог је изабрао лудо света да постиди мудре , и слабо света да постиди јаке ,
46001028	и неплеменито света и презрено је изабрао Бог , и оно што није да уништи оно што јесте ,
46001029	да се нико не би хвалио пред Богом .
46001030	А од њега је то да сте ви у Христу Исусу , који је за нас постао мудрост од Бога и праведност и освештање и откупљење ,
46001031	да буде као што је записано : » Ко се хвали , нека се у Господу хвали . «
46002001	Кадa сaм дошао к вама , браћо , нисам дошао да вам узвишеним речима или мудрошћу објавим Божије сведочанство .
46002002	Наиме , одлучио сам да међу вама не знам ништа осим Исуса Христа — и то распетога .
46002003	Дошао сам к вама у слабости , са страхом и великим дрхтањем .
46002004	Мој говор и моје проповедање нису се састојали од убедљивих речи људске мудрости , него од показивања Духа и силе ,
46002005	да ваша вера не би била заснована на људској мудрости , него на Божијој сили .
46002006	Мудрост , додуше , објављујемо међу зрелима , али не мудрост овога света , ни владарâ овога света , који пропадају .
46002007	Него , објављујемо Божију тајну мудрост , која је била скривена и коју је Бог пре постанка света предодредио за нашу славу .
46002008	Њу ниједан владар овога света није упознао . Јер , да су је упознали , не би распели Господа славе .
46002009	Него , као што је записано : » Оно што око не виде и ухо не чу и у људско срце не уђе , то је Бог припремио за оне који га воле . «
46002010	А нама је Бог то открио посредством Духа , јер Дух све прониче , па и Божије дубине .
46002011	Јер , ко од људи зна шта је у човеку , осим човековог духа , који је у њему ? Тако исто нико , осим Божијег Духа , не зна шта је у Богу .
46002012	А ми нисмо примили духа овога света , него Духа који је од Бога , да знамо шта нам је Бог даровао .
46002013	И то говоримо , не речима наученим од људске мудрости , него наученим од Духа , објашњавајући духовно духовнима .
46002014	Недухован човек не прихвата оно што долази од Божијег Духа , јер је то за њега лудост и не може да спозна зато што о томе треба расуђивати на духован начин .
46002015	Духован човек о свему расуђује , а њега нико не просуђује .
46002016	Јер : » Ко је упознао ум Господњи , да би га поучио ? « А ми имамо Христов ум .
46003001	Ја вама , браћо , нисам могао да говорим као духовнимa , него као телеснима , као нејачи у Христу .
46003002	Дао сам вам млека , а не чврсте хране , јер нисте могли да је поднесете . А ни сада још не можете
46003003	пошто сте још телесни . Кад међу вама има зависти и свађе , зар нисте телесни и зар се не понашате као обични људи ?
46003004	Јер , кад један каже : » Ја сам Павлов « , а други : » Ја сам Аполосов « , зар нисте само људи ?
46003005	Шта је , уосталом , Аполос ? И шта је Павле ? Ми смо само служитељи чијим сте посредством поверовали , и то како је сваком дао Господ .
46003006	Ја сам посадио , Аполос залио , али Бог је дао да израсте .
46003007	Тако није важан онај који сади ни онај који залива , него Бог , који даје да израсте .
46003008	А онај који сади и онај који залива једнаки су и сваки ће добити награду према свом труду .
46003009	Ми смо Божији сарадници ; ви сте Божија њива , Божија грађевина .
46003010	У складу с Божијом милошћу која ми је дата , ја сам као вешт главни градитељ поставио темељ , а други назиђује . Само , нека свако пази како назиђује .
46003011	Нико , наиме , не може да постави други темељ осим оног који је већ постављен , а то је Исус Христос .
46003012	И ко год на том темељу назиђује златом , сребром , драгим камењем , дрветом , сеном или сламом ,
46003013	његово ће дело изаћи на видело . Судњи дан ће то показати , јер ће се у огњу открити и огањ ће проверити какво је чије дело .
46003014	Ако нечије дело које је назидао остане , тај ће примити награду .
46003015	А чије дело изгори , тај ће претрпети штету . Он сâм ће се спасти , али као кроз огањ .
46003016	Зар не знате да сте Божији храм и да Божији Дух пребива у вама ?
46003017	Ако неко разара Божији храм , и њега ће разорити Бог , јер Божији храм је свет , а то сте ви .
46003018	Нека се нико не заварава . Ако неко међу вама мисли да је мудар на овом свету , нека постане луд да би постао мудар .
46003019	Јер , пред Богом је мудрост овога света лудост . Записано је , наиме : » Он мудраце хвата у њиховом лукавству «
46003020	и : » Господ зна мисли мудраца , да су ништавне . «
46003021	Зато нека се нико не хвали људима , јер све је ваше ,
46003022	био то Павле , или Аполос , или Кифа , или свет , или живот , или смрт , или садашњост , или будућност — све је ваше ,
46003023	а ви Христови , а Христос Божији .
46004001	Нека нас , дакле , људи сматрају Христовим слугама и управитељима Божијих тајни .
46004002	Уосталом , од управитељâ се тражи да буду верни .
46004003	А ја нимало не марим што ми судите ви или било који људски суд . Ни ја сâм себи не судим ,
46004004	јер савест ми је чиста . Али , тиме нисам оправдан — Господ је тај који ми суди .
46004005	Зато ни о чему не судите пре времена , док не дође Господ . Он ће расветлити оно што је скривено у тами и изнети на видело намере срца , и тада ће свако примити похвалу од Бога .
46004006	Браћо , ради вас сам узео себе и Аполоса као пример , да на нама научите шта значи : » Не преко онога што је записано « , да се нико не хвали једним човеком против другог .
46004007	Јер , ко ти даје предност ? Шта имаш , а да ниси добио ? Па , ако си добио , зашто се хвалиш као да ниси добио ?
46004008	Већ сте се заситили . Већ сте се обогатили . Постадосте цареви , и то без нас . Камо среће да сте постали цареви , па да и ми с вама владамо као цареви .
46004009	Јер , чини ми се да је нас апостоле Бог ставио на зачеље , као оне који су осуђени на смрт , јер смо постали ругло за цео свет , и за анђеле и за људе .
46004010	Ми смо луди ради Христа , а ви сте мудри у Христу . Ми смо слаби , а ви јаки . Ви сте часни , а ми презрени .
46004011	Све до овог часа и гладујемо и жедни смо и голи смо и туку нас и потуцамо се
46004012	и мучимо се радећи својим рукама . Кад нас вређају — благосиљамо ; кад нас прогоне — трпимо ;
46004013	кад нас грде — узвраћамо лепим . Постадосмо смеће света , свачији отпад све досад .
46004014	Не пишем вам ово да вас постидим , него да вас опоменем као своју драгу децу .
46004015	Наиме , да имате и десет хиљада васпитача у Христу , ипак немате много очева , јер сам вас ја еванђељем родио у Христу Исусу .
46004016	Стога вас преклињем : на мене се угледајте .
46004017	Зато сам вам и послао Тимотеја , који је моје драго и верно дете у Господу . Он ће вас подсетити на мој начин живота у Христу Исусу , који је у складу с оним што учим свуда , у свакој цркви .
46004018	Неки су постали надмени , као да ја нећу доћи к вама .
46004019	Али , ускоро ћу вам доћи , ако Господ буде хтео , и тада ћу сазнати не само шта ови надмени говоре него и какву силу имају .
46004020	Јер , Божије царство није у речима , него у сили .
46004021	Шта бисте радије ? Да к вама дођем са шибом или с љубављу и у духу благости ?
46005001	Уопште се чује да међу вама влада блуд , и то такав блуд каквог нема ни међу паганима : да неко има жену свога оца !
46005002	А ви сте надмени ! Боље би било да сте се ражалостили , па да се из ваше средине уклони онај који је починио то дело .
46005003	А ја , одсутан телом , али присутан духом , већ сам — као да сам присутан — осудио тога који је тако нешто учинио .
46005004	Кадa се у име нашег Господа Исуса окупите ви и мој дух , са силом нашег Господа Исуса ,
46005005	предајте тог човека Сатани , да му тело пропадне , а дух да се спасе на Дан Господњи .
46005006	Не ваља вам ваше хвалисање . Зар не знате да од мало квасца све тесто ускисне ?
46005007	Очистите се од старог квасца , да будете ново тесто , без квасца , какви и јесте . Јер , већ је жртвовано наше пасхално јагње — Христос .
46005008	Зато празнујмо , али не са старим квасцем , нити са квасцем злоће и покварености , него са бесквасним хлебом искрености и истине .
46005009	Написао сам вам у посланици да се не дружите с блудницима .
46005010	Али , не с блудницима овога света уопште , или похлепнима и разбојницима , или идолопоклоницима , јер бисте у том случају морали да одете са овога света .
46005011	У ствари , написао сам вам да се не дружите с оним који се назива братом , а блудник је , или похлепан , или идолопоклоник , или клеветник , или пијаница , или разбојник . Са таквим немојте ни јести !
46005012	Јер , зашто бих ја судио онима ван цркве ? Зар ви не судите онима који су унутра ?
46005013	Онима ван цркве судиће Бог . » Искорените зло из своје средине . «
46006001	Зар се неко од вас , када је у спору са другим , усуђује да на суд иде пред неправедне , а не пред свете ?
46006002	Или зар не знате да ће свети судити свету ? Па , ако ћете ви судити свету , зар сте недостојни да судите у ситним споровима ?
46006003	Зар не знате да ћемо ми судити анђелима , а камоли у споровима који се тичу овог живота ?
46006004	Дакле , када већ имате спорове који се тичу овог живота , поставите за судије оне који се у цркви најмање цене !
46006005	Ово вам говорим да бих вас постидео . Зар међу вама нема ниједног мудрог човека који би могао да пресуди међу својом браћом ?
46006006	Него , брат се суди с братом — и то пред неверницима !
46006007	У ствари , већ вам је то мана што међу вама има спорова . Зашто радије не претрпите неправду ? Зашто не допустите да вас преваре ?
46006008	Него , ви сами чините неправду и варате , и то браћу .
46006009	Или зар не знате да неправедни неће наследити Божије царство ? Не заваравајте се ! Ни блудници , ни идолопоклоници , ни прељубници , ни похотници , ни педерасти ,
46006010	ни крадљивци , ни похлепни , ни пијанице , ни клеветници , ни разбојници неће наследити Божије царство .
46006011	А неки од вас су били такви . Али , опрали сте се и освештали сте се и оправдали сте се именом Господа Исуса Христа и Духом нашега Бога .
46006012	» Све ми је дозвољено « , али није све корисно . » Све ми је дозвољено « , али нећу да нешто има власт нада мном .
46006013	» Храна је за трбух , а трбух је за храну « , а Бог ће уништити и једно и друго . Али , тело није за блуд , него за Господа , а Господ за тело .
46006014	Бог је својом силом васкрсао Господа , па ће и нас васкрснути .
46006015	Зар не знате да су ваша тела Христови удови ? Да ли ћу , дакле , да узмем Христове удове и учиним их блудничиним удовима ? Нипошто !
46006016	Или зар не знате да ко се сједини с блудницом , постаје с њом једно тело ? Јер , речено је : » Двоје ће бити једно тело . «
46006017	А ко се сједини с Господом , постаје с њим један дух !
46006018	Бежите од блуда . Сваки грех који човек учини , ван тела је , а блудник греши против свога тела .
46006019	Или зар не знате да је ваше тело храм Светога Духа , који је у вама , кога имате од Бога , и да нисте своји ?
46006020	Јер , скупо сте купљени . Зато својим телом прославите Бога .
46007001	А сада о оном о чему сте ми писали . Добро је за човека да се не дотиче жене .
46007002	Али , због блуда , нека сваки човек има своју жену и свака жена свога мужа .
46007003	Нека муж извршава своју дужност према жени , а тако и жена према мужу .
46007004	Жена није господар свога тела , него муж . Тако ни муж није господар свога тела , него жена .
46007005	Не ускраћујте се једно другом , осим по договору , за неко време , да се посветите молитви . Затим се опет састаните , да вас Сатана не уведе у искушење због ваше немоћи да се уздржите .
46007006	Ово вам говорим као допуштење , а не као заповест .
46007007	Желео бих да сви људи буду као ја , али свако има свој милосни дар од Бога : неко овакав , а неко онакав .
46007008	А неожењенима и удовицама кажем : добро је ако остану као што сам ја .
46007009	Али , ако не могу да се уздрже , нека ступе у брак . Боље је ступити у брак него изгарати од страсти .
46007010	Онима у браку наређујем — не ја , него Господ : нека се жена не раставља од мужа .
46007011	А ако се растави , нека остане неудата или нека се помири с мужем . Ни муж нека се не разводи од жене .
46007012	Осталима говорим ја , а не Господ : ако неки брат има жену која не верује , али пристаје да живи с њим , нека се од ње не разводи .
46007013	И ако жена има мужа који не верује , али пристаје да живи с њом , нека се не разводи од њега .
46007014	Јер , муж који не верује освештан је женом која верује и жена која не верује освештана је мужем — иначе би ваша деца била нечиста , а овако су света .
46007015	А ако онај који не верује жели да се растави , нека се растави . У том случају брат или сестра нису ропски везани , а Бог нас је позвао да живимо у миру .
46007016	Јер , шта знаш , жено , да ли ћеш спасти мужа ? Или шта знаш , мужу , да ли ћеш спасти жену ?
46007017	Иначе , нека свако живи како му је Господ одредио , како га је Бог позвао . Тако заповедам у свим црквама .
46007018	Ако је неко позван као обрезан , нека се не разобрезује . Ако је неко позван као необрезан , нека се не обрезује .
46007019	Није важно ни обрезање ни необрезање , него извршавање Божијих заповести .
46007020	Нека свако остане какав је позван .
46007021	Да ли си позван као роб ? Нека те то не брине . Али , ако можеш да постанеш слободан , искористи прилику .
46007022	Јер , ко је као роб позван у Господу — тај је Господњи слободњак . Исто тако , ко је позван као слободњак — роб је Христов .
46007023	Скупо сте купљени . Не будите робови људима .
46007024	Нека свако , браћо , остане пред Богом какав је позван .
46007025	Што се девица тиче , немам заповести од Господа , него износим своје мишљење као онај ко је по Господњем милосрђу достојан поверења .
46007026	Мислим , дакле , да је то добро због садашње муке — да је добро да човек остане такав .
46007027	Јеси ли везан за жену ? Не тражи развод . Јеси ли неожењен ? Не тражи жену .
46007028	Али , ако се и ожениш , не чиниш грех , а не чини грех ни девица ако се уда . Само , такви ће имати телесну невољу , а ја бих да вас поштедим .
46007029	Хоћу да кажем , браћо : време је кратко . Убудуће и они који имају жене — нека буду као да их немају ;
46007030	и који плачу — као да не плачу ; и који се радују — као да се не радују ; и који купују — као да ништа немају ;
46007031	и који користе ствари овога света — као да их не користе , јер пролази обличје овога света .
46007032	Желео бих да будете без брига . Неожењен човек се брине за оно што је Господње , како да угоди Господу ,
46007033	а ожењени се брине за ствари овога света , како да угоди жени ,
46007034	и зато је растрзан . Неудата жена или девица брине се за оно што је Господње , да буде света и телом и духом , а удата се брине за ствари овога света , како да угоди мужу .
46007035	Ово говорим за ваше добро ; не да вам ставим омчу око врата , него да живите долично и да будете несметано одани Богу .
46007036	Ако неко мисли да недолично поступа са својом девицом и ако је она већ зашла у године , а он мисли да треба да се ожени , нека учини то што хоће , не чини грех — нека ступи у брак .
46007037	Али , онај ко је непоколебљив у свом срцу , ко не осећа принуду и влада својом вољом , па у свом срцу одлучи да сачува своју девицу — добро чини .
46007038	Тако , ко се ожени својом девицом , добро чини , а ко се не ожени , чини боље .
46007039	Жена је везана за свога мужа све док је он жив . А ако он умре , слободна је да се уда за кога хоће — али само у Господу .
46007040	Али , по мом мишљењу — а мислим да и ја имам Божијег Духа — биће срећнија ако остане као што јесте .
46008001	Што се тиче меса жртвованог идолима , знамо да сви имамо знање . Али , знање надима охолошћу , а љубав изграђује .
46008002	Ако неко мисли да нешто зна , тај још не зна онако како би требало да зна .
46008003	Али , ако неко воли Бога , Бог га познаје .
46008004	Дакле , што се тиче једења меса жртвованог идолима , знамо да идол није ништа на свету и да нема Бога осим једнога .
46008005	Јер , чак и да има такозваних богова , било на небу или на земљи — као што и има много » богова « и много » господа « —
46008006	за нас постоји само један Бог Отац , од кога је све и за кога смо ми , и само један Господ , Исус Христос , кроз кога је све и ми кроз њега .
46008007	Али , немају сви то знање . Неки , наиме , још навикнути на идоле , једу месо као да је жртвовано идолима и тако каљају своју савест , јер је слаба .
46008008	А јело нас не приближава Богу . Нити шта губимо ако не једемо , нити шта добијамо ако једемо .
46008009	Само , пазите да ваша слобода не буде камен спотицања за слабе .
46008010	Јер , ако неко види тебе , који имаш знање , да једеш у идолском храму , зар га тиме — пошто му је савест слаба — нећеш охрабрити да једе месо жртвовано идолима ?
46008011	Због твога знања , наиме , пропада твој слаби брат за кога је Христос умро .
46008012	Тако , грешећи против своје браће и повређујући њихову слабу савест , грешите против Христа .
46008013	Зато , ако јело саблажњава мога брата , никада више нећу јести месо , да свога брата не бих саблазнио .
46009001	Зар ја нисам слободан ? Зар нисам апостол ? Зар нисам видео Исуса , нашег Господа ? Зар нисте ви моје дело у Господу ?
46009002	Ако другима нисам апостол , вама јесам , јер ви сте печат мог апостолства у Господу .
46009003	Ово је моја одбрана против мојих тужилаца :
46009004	Зар немамо право да једемо и пијемо ?
46009005	Зар немамо право , као и други апостоли и Господња браћа и Кифа , да водимо једну сестру као жену ?
46009006	Зар само ја и Варнава немамо право да не радимо ?
46009007	Ко то служи војску о свом трошку ? Ко то сади виноград а да не једе од његових плодова ? Ко то напаса стадо оваца а да не пије млека од тог стада ?
46009008	Да ли ово говорим са људског становишта ? Зар то не каже и Закон ?
46009009	Јер , у Мојсијевом закону је записано : » Не завезуј уста волу који врше . « Зар је Богу до волова ?
46009010	Зар не говори баш ради нас ? Да , ради нас је то записано . Јер , орач треба да оре и вршилац да врше у нади да ће добити свој део .
46009011	Ако смо вам посејали духовна добра , зар је много ако жањемо ваша телесна добра ?
46009012	Ако други имају право на део ваших добара , зашто ми не бисмо имали још више ? Али , ми нисмо искористили то право , него све подносимо да нечим не бисмо омели Христово еванђеље .
46009013	Зар не знате да они који обављају службу у Храму , од Храма добијају храну , и да они који служе код жртвеника , добијају део од онога што је принето на жртвенику ?
46009014	Тако је и Господ заповедио онима који проповедају еванђеље да од еванђеља живе .
46009015	Ја нисам ништа од тога искористио . А ни ово вам не пишем зато да и са мном буде тако , јер бих радије умро него да ме неко лиши ове хвале .
46009016	Ипак , када проповедам еванђеље , не могу да се хвалим , пошто ми је то дужност . Јер , тешко мени ако не проповедам еванђеље !
46009017	Ако то радим драговољно , имам награду , а ако недраговољно , онда само извршавам службу која ми је поверена .
46009018	Каква је , дакле , моја награда ? Да проповедајући , бесплатно нудим еванђеље , не користећи се својим правом у еванђељу .
46009019	Иако сам слободан од свих , себе сам учинио робом свих , да што више њих придобијем .
46009020	Јудејима сам био као Јудејин , да придобијем Јудеје . Онима под Законом био сам као под Законом — иако ја сâм нисам под Законом — да придобијем оне под Законом .
46009021	Онима без Закона био сам као да сам без Закона — иако нисам без Божијег закона , него сам под Христовим законом — да придобијем оне без Закона .
46009022	Слабима сам био слаб , да придобијем слабе . Свима сам постао све , да неке пошто-пото спасем .
46009023	А све чиним ради еванђеља , да бих у њему имао удела .
46009024	Зар не знате да на тркалишту сви тркачи трче , али само један добија награду ? Тако и ви трчите , да је освојите .
46009025	Сваки такмичар се уздржава од свега : они да добију распадљив венац , а ми нераспадљив .
46009026	Зато ја не трчим бесциљно и не ударам песницом као да млатим ваздух ,
46009027	него кротим своје тело и потчињавам га , да не бих ја , који сам другима проповедао , био искључен из трке .
46010001	Не бих желео да не знате , браћо , да су сви наши праоци били под облаком и да су сви прошли кроз море .
46010002	И сви су у облаку и у мору крштени у Мојсија .
46010003	И сви су јели исту духовну храну
46010004	и сви су пили исто духовно пиће . Јер , пили су из духовне стене која их је пратила , а та стена је био Христос .
46010005	Али , већина их није била по Божијој вољи , па су побијени у пустињи .
46010006	А све се то догодило нама за пример , да не жудимо за злом као што су они жудели .
46010007	Не будите идолопоклоници као што су неки од њих били — као што је записано : » Седе народ да једе и пије , па устаде да игра . «
46010008	Не одајмо се ни блуду као што су се неки од њих одавали блуду , па их је у једном дану пало двадесет три хиљаде .
46010009	Не искушавајмо Господа као што су га неки од њих искушавали , па страдали од змија .
46010010	Не гунђајте као што су неки од њих гунђали , па изгинули од Онога који убија .
46010011	Све се то догодило њима за пример , а записано је за опомену нама , којима су стигла последња времена .
46010012	Зато , ко мисли да чврсто стоји , нека пази да не падне .
46010013	Није вас снашло никакво искушење осим људског . А Бог је веран : неће дозволити да будете искушавани преко својих снага , него ће вам заједно са искушењем дати и излаз из њега , да можете да издржите .
46010014	Зато , драги моји , бежите од идолопоклонства .
46010015	Као разумним људима кажем : сами просудите шта говорим .
46010016	Зар чаша захвалности за коју захваљујемо не представља заједништво у Христовој крви ? Зар хлеб који ломимо не представља заједништво у Христовом телу ?
46010017	Пошто је хлеб један , онда смо ми , многи , једно тело , јер сви делимо један хлеб .
46010018	Погледајте телесни Израел . Зар они који једу жртве немају ништа заједничко са жртвеником ?
46010019	Шта , дакле , хоћу да кажем ? Зар да је оно што је жртвовано идолима нешто ? Или да је идол нешто ?
46010020	Не . Него , оно што пагани жртвују , демонима жртвују , а не Богу . Нећу да имате ништа заједничко са демонима !
46010021	Не можете да пијете и чашу Господњу и чашу демонску ! Не можете да имате удела у Господњој трпези и у демонској трпези !
46010022	Или хоћете да изазивамо Господњу љубомору ? Зар смо јачи од њега ?
46010023	» Све је дозвољено « , али није све корисно . » Све је дозвољено « , али све не изграђује .
46010024	Нека нико не тражи своје добро , него добро другога .
46010025	Једите све што се продаје на пијаци , ништа не испитујући ради савести .
46010026	Јер , » Господња је земља и све на њој . «
46010027	Ако вас неки неверник позове у госте и хоћете да идете , једите све што се пред вас изнесе , ништа не испитујући ради савести .
46010028	Али , ако вам неко каже : » Ово је било принето на жртву « , онда не једите због онога који вас је на то упозорио и због савести
46010029	— а не мислим на твоју савест , него оног другога . Јер , зашто да туђа савест суди мојој слободи ?
46010030	Ако ја са захвалношћу једем , зашто да о мени зло говоре због онога за шта захваљујем ?
46010031	Ако , дакле , једете , или пијете , или чините нешто друго , све чините на Божију славу .
46010032	Не будите камен спотицања ни Јудејима , ни Грцима , ни Божијој цркви ,
46010033	као што и ја свима у свему угађам , не тражећи своју корист , него корист многих — да се спасу .
46011001	Угледајте се на мене као што се и ја угледам на Христа .
46011002	Хвалим вас што ме се у свему сећате и што се држите учењâ онако како сам вам их предао .
46011003	Али , хоћу да знате да је Христос глава сваком човеку , да је човек глава жени и да је Бог глава Христу .
46011004	Сваки човек који се моли или пророкује покривене главе , срамоти своју главу .
46011005	И свака жена која се моли или пророкује гологлава , срамоти своју главу , јер је то исто као да јој је глава обријана .
46011006	Јер , ако жена не покрива главу , нека се ошиша . А ако је ружно да се жена шиша или брије , нека покрива главу .
46011007	Човек не мора да покрива главу пошто је он Божија слика и слава , а жена је човекова слава .
46011008	Јер , није човек постао од жене , него жена од човека .
46011009	И није човек створен ради жене , него жена ради човека .
46011010	Зато жена мора да има знак власти на глави , ради анђела .
46011011	Али , у Господу , нити је жена без човека , нити човек без жене .
46011012	Јер , као што је жена постала од човека , тако и човек постаје кроз жену , а све је од Бога .
46011013	Сами просудите : да ли приличи жени да се гологлава моли Богу ?
46011014	Зар вас и сама природа не учи да је за човека срамота да има дугу косу ,
46011015	а ако жена има дугу косу , да је то њена слава ? Јер , коса јој је дата уместо вела .
46011016	Ако је коме до препирања , ми немамо такав обичај , а ни Божије цркве .
46011017	Дајући вам ова упутства , не могу да вас хвалим , јер се не састајете набоље , него нагоре .
46011018	Пре свега , чујем , а донекле и верујем , да , када се састанете у цркви , међу вама има раздорâ .
46011019	Додуше , и треба да постоје разлике , да се покаже који су међу вама прекаљени .
46011020	Када се , дакле , састанете , ви не једете Господњу вечеру ,
46011021	пошто свако , док једете , прво узима за себе своју вечеру , па један остане гладан , а други се опије .
46011022	Зар немате куће , да тамо једете и пијете ? Или презирете Божију цркву и постиђујете оне који немају ? Шта да вам кажем ? Да вас похвалим ? У овоме вас не хвалим .
46011023	Јер , ја сам од Господа примио оно што сам и вама предао : Господ Исус је оне ноћи када је издан узео хлеб
46011024	и , захваливши Богу , изломио га и рекао : » Ово је моје тело за вас . Чините ово мени у спомен . «
46011025	Тако је узео и чашу после вечере и рекао : » Ова чаша је нови савез мојом крвљу . Кад год из ње пијете , чините то мени у спомен . «
46011026	Јер , кад год једете овај хлеб и пијете из ове чаше , Господњу смрт објављујете док он не дође .
46011027	Зато , ко недостојно једе Господњи хлеб или пије из Господње чаше , огрешиће се о Господње тело и крв .
46011028	Нека свако испита самога себе пре него што једе хлеб и пије из чаше .
46011029	Јер , ко једе и пије , а не разликује Господње тело од другог јела , на своју осуду једе и пије .
46011030	Због тога су многи међу вама слаби и болесни , а доста их је и умрло .
46011031	Али , када бисмо сами себи судили , не би нам се судило .
46011032	А када нам суди Господ , он нас васпитава стегом , да не будемо осуђени са светом .
46011033	Зато , браћо моја , кад се састајете да једете , причекајте један другог .
46011034	Ако је неко гладан , нека једе код куће , да се не састајете на осуду . За остало ћу вам дати упутства када дођем .
46012001	Што се тиче духовних дарова , браћо , не бих хтео да будете у незнању .
46012002	Знате како су вас , док сте били пагани , вукли и заводили немим идолима .
46012003	Зато вам обзнањујем да нико ко говори у Божијем Духу не може да каже : » Проклет Исус « , као што нико не може рећи : » Исус је Господ « , осим у Светоме Духу .
46012004	Има различитих милосних дарова , али је Дух исти ,
46012005	и различитих служења , али је Господ исти ,
46012006	и различитих деловања , али је исти Бог , који чини све у свима .
46012007	А свакоме се даје да се Дух кроз њега испољи на корист .
46012008	Јер , једноме се кроз Духа даје реч мудрости , а другоме , по истом Духу , реч знања ;
46012009	једноме , истим Духом , вера , а другоме , тим истим Духом , дарови лечења ;
46012010	једноме да чини чуда , а другоме пророковање ; једноме да разликује духове , другоме да говори разним чудним језицима , а трећем да тумачи чудне језике .
46012011	И све то чини један исти Дух , који сваком додељује како хоће .
46012012	Као што је тело једно , а има много удова , и сви удови , иако их је много , чине једно тело , тако је и са Христом .
46012013	Јер , сви смо једним Духом у једно тело крштени — било да смо Јудеји или Грци , било да смо робови или слободни — и сви смо једним Духом напојени .
46012014	А ни тело није један , него много удова .
46012015	Ако нога каже : » Пошто нисам рука , не припадам телу « , зар због тога не припада телу ?
46012016	Ако ухо каже : » Пошто нисам око , не припадам телу « , зар због тога не припада телу ?
46012017	Када би цело тело било око , где би био слух ? Када би цело тело било ухо , где би било чуло мириса ?
46012018	Али , Бог је сваки поједини уд распоредио по телу по својој вољи .
46012019	Када би све био један уд , где би било тело ?
46012020	Овако , има много удова , али само једно тело .
46012021	Не може око да каже руци : » Не требаш ми « , ни глава ногама : » Не требате ми . «
46012022	Штавише , много су потребнији они удови који се чине слабији .
46012023	И оне удове које сматрамо нечаснијима , окружујемо већом чашћу , и с непристојним удовима пристојније поступамо ,
46012024	док с пристојнима то није потребно . Али , Бог је саставио тело , па је већу част дао оном уду који је нема ,
46012025	да у телу не буде раздора , него да се удови једнако брину један о другом .
46012026	Ако један уд пати , сви удови пате с њим и ако се један уд слави , сви удови се радују с њим .
46012027	А ви сте Христово тело и , појединачно , удови .
46012028	Бог је у Цркви поставио , прво , апостоле , па пророке , па учитеље , па чудотворце , па оне који имају дарове лечења , помагања , управљања , говорења разним чудним језицима .
46012029	Зар су сви апостоли ? Зар су сви пророци ? Зар су сви учитељи ? Зар су сви чудотворци ?
46012030	Зар сви имају дарове лечења ? Зар сви говоре чудне језике ? Зар сви тумаче ?
46012031	Чезните за већим милосним даровима , а ја ћу вам показати најизврснији пут .
46013001	Ако људске и анђеоске језике говорим , а љубави немам , онда сам метал који одјекује и чинеле које звече .
46013002	И ако имам дар пророковања , ако знам све тајне и све знање , и ако имам сву веру — тако да горе премештам — а љубави немам , ништа сам .
46013003	Ако сиромасима разделим све што имам и ако своје тело предам да се сажеже , а љубави немам , ништа ми не користи .
46013004	Љубав је стрпљива , љубав је добра ; она не завиди , не хвалише се , не прави се важна ;
46013005	није непристојна , не тражи своје , није раздражљива , не памти зло ;
46013006	не радује се неправди , а радује се истини ;
46013007	све штити , све верује , свему се нада , све трпи .
46013008	Љубав никада не престаје . Пророковање ? Престаће ! Језици ? Умукнуће ! Знање ? Нестаће !
46013009	Јер , ми делимично знамо и делимично пророкујемо ,
46013010	а када дође оно што је савршено , нестаће оно делимично .
46013011	Када сам био дете , говорио сам као дете , мислио као дете , расуђивао као дете , а када сам постао човек , одбацио сам оно детиње .
46013012	Јер , сада гледамо као у огледалу , нејасно , а тада ћемо лицем у лице . Сада сазнајем делимично , а тада ћу спознати потпуно , као што сам и сам спознат .
46013013	Сада остају вера , нада и љубав , то троје . А највећа међу њима је љубав .
46014001	Тежите за љубављу , чезните за духовним даровима , а нарочито да пророкујете .
46014002	Јер , ко говори чудним језиком , не говори људима , него Богу . Нико га , наиме , не разуме , пошто Духом изговара тајне .
46014003	А ко пророкује , људима говори : изграђује их , бодри и теши .
46014004	Ко говори чудним језиком , самога себе изграђује , а ко пророкује , изграђује цркву .
46014005	Желео бих да сви говорите чудним језицима , али још више да пророкујете . Онај ко пророкује већи је од онога који говори чудним језицима , осим ако тај не тумачи цркви ради изграђивања .
46014006	Ако сада , браћо , дођем к вама и говорим чудним језицима , шта вам то користи ако вам не изнесем неко откривење , или спознање , или пророштво , или поуку ?
46014007	Па и беживотне ствари које производе звук , на пример свирала или китара , ако не дају разговетне тонове , како да се зна шта се свира на свирали или китари ?
46014008	Или , ако труба производи нејасан звук , ко ће се спремити за бој ?
46014009	Тако и ви , ако језиком не говорите јасно , како ће се знати шта се говори ? Говорићете у ветар .
46014010	Иако на свету има толико разних звукова , ниједан није без значења .
46014011	Ако , дакле , не знам значење звука , бићу туђинац саговорнику , а саговорник туђинац мени .
46014012	Тако и ви , пошто чезнете за духовним даровима , трудите се да њима обилујете ради изграђивања цркве .
46014013	Стога , ко говори чудним језиком , нека се моли да може да га тумачи .
46014014	Јер , ако се молим чудним језиком , мој дух се моли , а мој ум је неплодан .
46014015	Шта , дакле , да радим ? Молићу се духом , али молићу се и умом . Певаћу духом , али певаћу и умом .
46014016	Јер , ако захваљујеш Богу духом , како да неупућени каже » амин « на твоје захваљивање , кад не зна шта говориш ?
46014017	Ти , додуше , лепо захваљујеш , али се други не изграђује .
46014018	Захваљујем Богу што више од свих вас говорим чудним језицима .
46014019	Али , у цркви ћу радије да кажем пет речи својим умом , да и друге поучим , него десет хиљада речи чудним језиком .
46014020	Браћо , не размишљајте као деца , него у опакости будите нејач , а у размишљању одрасли .
46014021	Записано је у Закону : » Туђим језицима и уснама странаца говорићу овом народу , али ни тако ме неће послушати « , каже Господ .
46014022	Према томе , чудни језици нису знак за вернике , него за невернике , а пророковање није за невернике , него за вернике .
46014023	Ако се , дакле , сва црква окупи заједно и сви говоре чудним језицима , па уђу неупућени или неверници — зар неће рећи да булазните ?
46014024	Али , ако сви пророкују , па уђе неки неверник или неупућени , све га прекорева , све га осуђује ,
46014025	тајне његовог срца излазе на видело , па ће пасти ничице и поклонити се Богу , изјављујући : » Бог је заиста у вама ! «
46014026	Шта , дакле , браћо ? Када се окупите , сваки од вас има псалам , или поуку , или откривење , или језик , или тумачење . Нека све то буде за изграђивање .
46014027	Ако неко — двојица , највише тројица , и то један за другим — говори чудним језиком , један нека тумачи .
46014028	А ако нема тумача , нека онда тај ћути у цркви ; нека говори само себи и Богу .
46014029	Од пророкâ , нека говоре двојица или тројица , а остали нека расуђују .
46014030	Али , ако неком другом ко ту седи дође откривење , онај први нека ућути .
46014031	А сви можете , један по један , да пророкујете , да сви буду поучени и сви ободрени .
46014032	Пророчки духови се потчињавају пророцима ,
46014033	јер Бог није Бог нереда , него мира . Као у свим црквама светих ,
46014034	нека жене у црквама ћуте . Није им допуштено да говоре , него нека се потчињавају , као што и Закон каже .
46014035	А ако желе нешто да науче , нека код куће питају своје мужеве . Јер , ружно је да жена говори у цркви .
46014036	Зар је од вас проистекла Божија реч ? Или је само вама стигла ?
46014037	Ако неко сматра да је пророк или да је духован , треба да зна да је ово што вам пишем Господња заповест .
46014038	А ако неко то не признаје , ни сам неће бити признат .
46014039	Зато , браћо моја , чезните за пророковањем и не спречавајте да се говори чудним језицима .
46014040	Само , нека све буде пристојно и уредно .
46015001	Подсећам вас , браћо , на еванђеље које сам вам објавио , које сте и примили , у коме и стојите ,
46015002	којим се и спасавате ако се чврсто држите Речи коју сам вам објавио , осим ако нисте узалуд поверовали .
46015003	Пре свега , предао сам вам оно што сам и примио : да је Христос умро за наше грехе у складу са Писмима ,
46015004	да је сахрањен , да је васкрсао трећег дана у складу са Писмима ,
46015005	и да се показао Кифи , па Дванаесторици .
46015006	Затим се показао браћи , којих је било више од пет стотина одједном — већина их је још жива , а неки су умрли .
46015007	Затим се показао Јакову , па свим апостолима .
46015008	А после свих , показао се и мени , као недоношчету .
46015009	Ја сам , наиме , најмањи од апостола , недостојан да се зовем апостол , зато што сам прогонио Божију цркву .
46015010	Али , Божијом милошћу сам оно што јесам и његова милост према мени није била узалудна . Напротив , ја сам се трудио више од свих њих — али не ја , него Божија милост са мном .
46015011	Био то , дакле , ја или они : то проповедамо и у то сте поверовали .
46015012	Ако се проповеда да је Христос васкрсао из мртвих , како то да неки међу вама говоре да нема васкрсења мртвих ?
46015013	Ако нема васкрсења мртвих , ни Христос није васкрсао .
46015014	Ако Христос није васкрсао , узалудно је наше проповедање , узалудна је и ваша вера .
46015015	Уз то , показујемо се и као лажни Божији сведоци , зато што смо сведочили против Бога да је васкрсао Христа , кога он није васкрсао ако заиста мртви не васкрсавају .
46015016	Јер , ако мртви не васкрсавају , ни Христос није васкрсао .
46015017	А ако Христос није васкрсао , ваша вера је узалудна — још сте у својим гресима .
46015018	Онда пропадоше и они који су умрли у Христу .
46015019	Ако се само у овом животу уздамо у Христа , најбеднији смо од свих људи .
46015020	Али , Христос јесте васкрсао из мртвих , као првенац оних који су умрли .
46015021	Јер , пошто је смрт дошла преко човека , и васкрсење мртвих је дошло преко човека .
46015022	Као што у Адаму сви умиру , тако ће у Христу сви оживети .
46015023	Али , свако по свом реду : као првенац Христос , затим , када он дође , они који су Христови .
46015024	Потом долази крај , када он преда Царство Богу Оцу пошто уништи свако поглаварство , сваку власт и силу .
46015025	Он , наиме , треба да влада све док све непријатеље не подложи под своје ноге .
46015026	А последњи непријатељ који ће бити уништен је смрт .
46015027	Јер , » све је потчинио под његове ноге « . А када каже : » све је потчинио « , јасно је да је потчињено све осим Онога који му је све потчинио .
46015028	А када му све буде потчињено , онда ће се и сâм Син потчинити Ономе који му је све потчинио , да Бог буде све у свему .
46015029	Уосталом , шта раде они који се крштавају за мртве ? Ако мртви уопште не васкрсавају , зашто се крштавају за њих ?
46015030	Зашто се и ми сваки час излажемо опасности ?
46015031	Сваког дана умирем , браћо , тако ми поноса на вас који имам у Христу Исусу , нашем Господу .
46015032	Ако сам се само као човек борио са зверима у Ефесу , шта ми то користи ? Ако мртви не васкрсавају , » једимо и пијмо , јер сутра ћемо умрети « .
46015033	Не заваравајте се : » Рђаво друштво квари добре навике . «
46015034	Честито се отрезните и не грешите , јер неки не познају Бога — на вашу срамоту говорим .
46015035	Али , неко ће упитати : » Како васкрсавају мртви ? « и : » Какво ће тело имати ? «
46015036	Безумниче ! Оно што ти сејеш , не оживљава ако не умре .
46015037	И то што сејеш , не сејеш тело које ће бити , већ голо зрно , рецимо пшенице или нечег другог ,
46015038	а Бог му даје тело какво хоће , и то сваком семену његово тело .
46015039	Није свако тело исто . Него , друго је људско , а друго животињско тело , друго је птичје тело , а друго рибље .
46015040	Има небеских тела и земаљских тела , али сјај небеских тела је другачији од сјаја земаљских .
46015041	Друго је сјај сунца , друго сјај месеца , а друго сјај звезда . А и звезда се од звезде разликује по сјају .
46015042	Тако је и са васкрсењем мртвих : сеје се у распадљивости , васкрсава у нераспадљивости ;
46015043	сеје се у срамоти , васкрсава у слави ; сеје се у слабости , васкрсава у сили ;
46015044	сеје се природно тело , васкрсава духовно . Ако постоји природно тело , постоји и духовно .
46015045	Тако је и записано : » Први човек , Адам , постаде живо биће « , последњи Адам животворни дух .
46015046	Али , није прво духовно , него природно , па онда духовно .
46015047	Први човек је од земље , земаљски ; други човек је са неба .
46015048	Какав је земаљски , такви су и сви земаљски , а какав је небески , такви су и сви небески .
46015049	И као што смо били слика земаљскога , тако ћемо бити и слика небескога .
46015050	А ово вам тврдим , браћо : тело и крв не могу да наследе Божије царство , нити распадљивост наслеђује нераспадљивост .
46015051	Ево , казујем вам тајну : нећемо сви умрети , али ћемо се сви изменити ,
46015052	у магновењу , у трен ока , када последња труба затруби . Јер , затрубиће , и мртви ће васкрснути нераспадљиви , а ми ћемо се изменити .
46015053	Треба , наиме , ово распадљиво да се обуче у нераспадљивост и ово смртно да се обуче у бесмртност .
46015054	А када се ово распадљиво обуче у нераспадљивост и ово смртно обуче у бесмртност , тада ће се обистинити изрека која је записана : » Победа прождре смрт . «
46015055	» Смрти , где ти је победа ? Смрти , где ти је жалац ? «
46015056	Жалац смрти је грех , а сила греха је Закон .
46015057	Али , хвала Богу , који нам даје победу кроз нашег Господа Исуса Христа .
46015058	Зато , драга моја браћо , будите чврсти , непоколебљиви , увек обилујте Господњим делима , знајући да ваш труд није узалудан у Господу .
46016001	Што се тиче сакупљања помоћи за свете , као што сам наредио галатијским црквама , тако и ви чините .
46016002	Сваког првог дана у седмици нека свако од вас остави на страну колико може , да не буде сакупљања тек кад ја дођем .
46016003	А када дођем , послаћу с писмима оне које одаберете да у Јерусалим однесу ваш дар .
46016004	Ако буде потребно да и ја путујем , путоваће са мном .
46016005	А к вама ћу доћи када прођем кроз Македонију . Јер , кроз Македонију само пролазим ,
46016006	а код вас ћу се можда задржати или чак и презимити , да бисте ме ви испратили онамо куда будем путовао .
46016007	Не желим , наиме , да вас овога пута видим само у пролазу , јер се надам да ћу код вас , ако Господ дâ , остати неко време .
46016008	У Ефесу ћу остати до Педесетнице ,
46016009	јер су ми се отворила велика и за рад повољна врата , а противника је много .
46016010	Ако Тимотеј дође , постарајте се да код вас борави без страха , јер он обавља Господње дело као и ја .
46016011	Нека га , дакле , нико не потцењује . У миру га испратите да дође к мени , јер га ишчекујем са браћом .
46016012	Што се тиче брата Аполоса , много сам га наговарао да дође к вама са браћом , али он никако није био вољан да сада иде . Али , доћи ће кад асе укаже повољна прилика .
46016013	Будно пазите , чврсто стојте у вери , држите се мушки , будите јаки !
46016014	Све чините у љубави !
46016015	Заклињем вас , браћо — ви знате да су Стефанини укућани првина Ахаје и да су се посветили служењу светима —
46016016	да се и ви потчињавате таквима и сваком ко сарађује и труди се .
46016017	Радујем се Стефанином , Фортунатовом и Ахаиковом доласку , јер су надокнадили ваше одсуство .
46016018	Наиме , умирили су мој дух , и ваш . Таквима , дакле , одајте признање .
46016019	Поздрављају вас азијске цркве . Много вас у Господу поздрављају Приска и Акила са црквом у свом дому .
46016020	Поздрављају вас сва браћа . Један другога поздравите светим пољупцем .
46016021	Поздрав мојом руком , Павловом .
46016022	Ако неко не воли Господа , нека је проклет ! Марана та !
46016023	Милост Господа Исуса с вама .
46016024	Моја љубав са свима вама у Христу Исусу .
47001001	Павле , Божијом вољом апостол Христа Исуса , и брат Тимотеј , Божијој цркви у Коринту , заједно са свима светима широм Ахаје :
47001002	милост вам и мир од Бога , нашег Оца , и Господа Исуса Христа .
47001003	Благословен Бог и Отац нашег Господа Исуса Христа , Отац самилости и Бог сваке утехе .
47001004	Он нас теши у свакој нашој нeвољи , да бисмо и ми , оном утехом којом Бог теши нас , могли да тешимо све који су у невољи .
47001005	Јер , као што нас обилно сналазе Христова страдања , тако је кроз Христа обилна и наша утеха .
47001006	Ако смо у невољама — то је за вашу утеху и спасење . Ако смо утешени — то је за вашу утеху , која чини да стрпљиво подносите иста страдања која и ми подносимо .
47001007	А наша нада за вас је чврста , јер знамо да имате удела како у нашим страдањима тако и у утеси .
47001008	Не желимо , браћо , да не знате за невољу која нас је снашла у Азији . Били смо прекомерно , преко своје снаге , оптерећени , тако да смо већ стрепели и за живот .
47001009	Али , у себи смо се помирили са смртном пресудом , да се не бисмо уздали у саме себе , него у Бога , који васкрсава мртве .
47001010	Он нас је од толике смртне опасности избавио и избављаће нас . У њега се уздамо да ће нас и даље избављати
47001011	уз помоћ ваших молитви за нас , да би многи захваљивали за милост која нам је дарована посредством многих .
47001012	А овим се хвалимо : наша савест сведочи да смо у светости и искрености које долазе од Бога живели у свету , а нарочито међу вама — не у људској мудрости , већ у Божијој милости .
47001013	Јер , не пишемо вам ништа што не бисте могли да прочитате или разумете . А надам се да ћете у потпуности разумети ,
47001014	као што сте нас донекле и разумели , и да ћете се на Дан нашег Господа Исуса ви поносити нама као и ми вама .
47001015	У том уверењу намеравао сам да прво дођем к вама , да вам се укаже двострука милост .
47001016	Намеравао сам да преко вас одем у Македонију , па да из Македоније опет дођем к вама , а ви да ме испратите у Јудеју .
47001017	Да нисам можда био лакомислен кад сам то намеравао ? Или то што намеравам , намеравам као човек , па је код мене истовремено » да , да « и » не , не « ?
47001018	Али , Бог је сведок да наша порука вама није » да « и » не « .
47001019	Јер , Син Божији , Исус Христос , кога смо вам ја , Силван и Тимотеј објавили , није био » да « и » не « , него је у њему увек било » да « .
47001020	Колико год има Божијих обећања , у њему су » да « . Зато кроз њега и говоримо » амин « , Богу на славу .
47001021	А Бог је тај који нас , заједно с вама , учвршћује у Христу . Он нас је помазао
47001022	и запечатио и у наше срце ставио Духа као залог .
47001023	Позивам Бога за сведока : живота ми , да бих вас поштедео нисам поново дошао у Коринт .
47001024	Ми нисмо господари ваше вере , него сарадници ваше радости , јер чврсто стојите у вери .
47002001	Одлучио сам , наиме , да не дођем опет к вама доносећи жалост .
47002002	Јер , ако вас ја ражалостим , ко ће мене да обрадује ? Зар онај кога жалостим ?
47002003	Зато сам вам онако написао , да ме , када дођем , не ражалосте они који би требало да ме обрадују , уздајући се у све вас да је моја радост уједно и радост свих вас .
47002004	Јер , писао сам вам из тешке невоље , тескобног срца и уз многе сузе . Али , не да се ражалостите , него да упознате моју љубав , које у изобиљу имам за вас .
47002005	Ако је неко изазвао жалост , није ражалостио мене , него донекле — да не претерам — све вас .
47002006	Таквоме је довољна ова казна већине ,
47002007	па му зато радије опростите и утешите га , да га превелика жалост не сатре .
47002008	Стога вас молим да према њему покажете љубав .
47002009	Ради тога сам баш и писао , да сазнам да ли сте прекаљени , да ли сте у свему послушни .
47002010	Коме ви нешто опростите , опраштам и ја . Јер , и ја што сам опростио — ако је било шта да се опрости — ради вас сам , пред Христом , опростио ,
47002011	да нас Сатана не надмудри . Јер , знамо његове намере .
47002012	Када сам ради Христовог еванђеља дошао у Троаду , иако су ми се отворила врата у Господу ,
47002013	душа ми није била спокојна , јер нисам нашао свог брата Тита . Зато сам се опростио од њих и пошао у Македонију .
47002014	Али , хвала Богу , који нас увек чини победницима у Христу и на сваком месту преко нас шири мирис сазнања о себи .
47002015	Ми смо Богу пријатан , Христов мирис међу онима који се спасавају и међу онима који пропадају :
47002016	једнима мирис смрти — за смрт ; а другима мирис живота — за живот . И ко је за то подобан ?
47002017	Јер , ми не тргујемо Божијом речју , као многи , него искрено говоримо у Христу — као од Бога пред Богом .
47003001	Почињемо ли опет сами себе да препоручујемо ? Или су нам , као некима , потребне писмене препоруке за вас или од вас ?
47003002	Па ви сте наше писмо , написано у нашем срцу , које знају и читају сви људи .
47003003	А очигледно је да сте ви Христово писмо , исход наше службе , написано не мастилом , него Духом живога Бога , не на каменим плочама , него на плочама људског срца .
47003004	То поуздање пред Богом имамо кроз Христа .
47003005	Не да смо ми сами од себе способни да нешто за себе тврдимо , него је наша способност од Бога .
47003006	Он нас је учинио способнима да будемо служитељи новог савеза — али не слова , него Духа , јер слово убија , а Дух оживљава .
47003007	Ако је служба смрти , словима уклесана у камење , била толико славна да Израелци нису били у стању да гледају у Мојсијево лице због пролазне славе његовог лица ,
47003008	зар неће још славнија бити служба Духа ?
47003009	Јер , ако је била славна служба која доноси осуду , много је славнија служба која доноси праведност .
47003010	И заиста , оно што је било славно , није ни било славно у поређењу са узвишенијом славом .
47003011	Ако је оно пролазно било славно , колико ли је већа слава овога што остаје !
47003012	Пошто , дакле , имамо овакву наду , поступамо сасвим отворено ,
47003013	а не као Мојсије , који је стављао вео на лице да Израелци не би видели свршетак онога што пролази .
47003014	Али , мисли су им окореле , јер све до дана данашњег исти вео остаје при читању старог савеза и не подиже се , пошто нестаје само у Христу .
47003015	И тако до дана данашњег , кад год се чита Мојсије , вео им застире срце .
47003016	Али , кад год се неко окрене Господу , вео се уклања .
47003017	Господ је Дух , а где је Господњи Дух , тамо је слобода .
47003018	И сви ми лицем које није покривено велом одражавамо Господњу славу и преображавамо се у исту слику — из славе у славу која долази од Господа , који је Дух .
47004001	Стога , пошто ову службу имамо по Божијем милосрђу , не посустајемо .
47004002	Него , одрекли смо се срамних тајни , не користимо се лукавством и не изврћемо Божију реч , већ се објављујући истину препоручујемо савести сваког човека пред Богом .
47004003	Па , ако је наше еванђеље и застрто велом , застрто је за оне који пропадају .
47004004	Њима је бог овога света заслепио неверничку памет , да не виде светлост еванђеља о слави Христа , који је Божија слика .
47004005	Јер , ми не проповедамо сами себе , него Исуса Христа као Господа , а себе као ваше слуге ради Исуса .
47004006	Бог , који је рекао : » Нека светлост засветли из таме « , засветлео је у нашем срцу , да се просветлимо спознањем Божије славе на Христовом лицу .
47004007	А то благо имамо у глиненим посудама , да би било очигледно да је ова изванредно велика сила од Бога , а не од нас .
47004008	У свему притиснути али не и притешњени , двоумећи се али не очајавајући ,
47004009	прогањани али не и напуштени , обарани али не и уништени ,
47004010	ми у свом телу стално носимо Исусово умирање , да се и Исусов живот јасно покаже у нашем телу .
47004011	Јер , нас , живе , стално предају смрти ради Исуса , да се и Исусов живот јасно покаже у нашем смртном телу .
47004012	Тако у нама делује смрт , а у вама живот .
47004013	А пошто имамо исти дух вере , као што је записано : » Поверовах , зато сам говорио « , и ми верујемо , па зато и говоримо ,
47004014	знајући да ће Онај који је васкрсао Господа Исуса и нас са Исусом васкрснути и заједно с вама поставити пред себе .
47004015	Јер , све је то ради вас , да милост , која се умножила захваљивањем многих , буде још обилнија на Божију славу .
47004016	Зато не посустајемо . Него , ако се споља и распадамо , изнутра се из дана у дан обнављамо .
47004017	Јер , наша незнатна , тренутна невоља доноси нам вечну славу која је неизмерно надмашује .
47004018	Ми се не усредсређујемо на видљиво , него на невидљиво , јер видљиво је привремено , а невидљиво вечно .
47005001	Знамо , наиме , да када се сруши наша земаљска кућа , која је као шатор , имамо здање од Бога , вечну кућу на небесима , која није сазидана људском руком .
47005002	Зато и уздишемо и чезнемо да се обучемо у своје небеско боравиште .
47005003	Јер , ако смо обучени , нећемо се затећи голи .
47005004	Ми , наиме , који смо у овом шатору , уздишемо под теретом , јер не желимо да се свучемо , него да се преко овога обучемо , да живот прогута оно што је смртно .
47005005	А баш за то нас је и припремио Бог , који нам је дао Духа као залог .
47005006	Увек смо , дакле , пуни поуздања и знамо да смо , док боравимо у телу , далеко од Господа ,
47005007	јер још живимо у вери , а не у гледању .
47005008	Пуни смо поуздања и најрадије бисмо се иселили из тела и настанили код Господа .
47005009	Стога се и трудимо да му угодимо , било да смо већ настањени , било да смо далеко .
47005010	Јер , сви треба да се појавимо пред Христовим судом , да свако добије према ономе што је учинио док је живео у телу , било добро , било зло .
47005011	Пошто , дакле , знамо за страх пред Господом , трудимо се да уверимо људе . Разоткривени смо пред Богом , а надам се и пред вашом савешћу .
47005012	Не препоручујемо вам опет сами себе , већ вам дајемо прилику да се нама хвалите , да имате шта да одговорите онима који се хвале спољашњошћу , а не оним што је у срцу .
47005013	Јер , ако смо били ван себе , то је ради Бога , а ако смо били при себи , то је ради вас .
47005014	Обузима нас Христова љубав када размишљамо о овоме : један је умро за све , дакле , сви су умрли .
47005015	А умро је за све , да живи више не живе за себе , него за Онога који је за њих умро и васкрсао .
47005016	Зато ми од сада никог не познајемо по телу . Ако смо Христа и познавали по телу , сада га више тако не познајемо .
47005017	Ако је , дакле , неко у Христу , ново је створење ; старо је прошло , ево , ново је настало .
47005018	А све је од Бога , који нас је кроз Христа помирио са собом и поверио нам службу помирења .
47005019	Јер , Бог је у Христу помирио свет са собом , не рачунајући људима њихове преступе и нама поверивши Реч помирења .
47005020	Ми смо , дакле , Христови изасланици — Бог вас опомиње преко нас . У Христово име вас молимо : помирите се са Богом .
47005021	Њега , који није учинио грех , Бог је ради нас учинио грехом , да у њему будемо Божија праведност .
47006001	А као његови сарадници , опомињемо вас да не примите узалуд Божију милост .
47006002	Јер , каже : » Услишио сам те у часу повољном и помогао ти на дан спасења . « Ево сада је најповољнији час ! Ево сада је дан спасења !
47006003	Ником никакве препреке не постављамо , да не покуде нашу службу .
47006004	Него , у свему се показујемо као Божији служитељи : у великој стрпљивости , у невољама , у немаштини , у притешњености ,
47006005	у батинама , у тамницама , у бунама , у тегобама , у бесаним ноћима , у гладовању ,
47006006	у чистоти , у знању , у стрпљивости , у доброти , у Светом Духу , у нелицемерној љубави ,
47006007	у истинитој Речи , у Божијој сили , оружјем праведности у десници и левици ,
47006008	славом и срамотом , злим гласом и добрим гласом , као варалице а поштени ,
47006009	као непознати а познати , као умирући а , ево , живимо , као кажњени али не и убијени ,
47006010	као жалосни а увек радосни , као сиромашни а обогаћујући многе , као они који немају ништа а све поседују .
47006011	Отворено смо вам говорили , Коринћани ; наше срце вам је широм отворено .
47006012	Није вам тесно у нама , али је тесно у вашем срцу .
47006013	Узвратите ми на исти начин — као својој деци говорим : и ви раширите своје срце .
47006014	Не упрежите се у исти јарам с неверницима . Јер , шта има праведност са безакоњем ? Или , каква је заједница светлости и таме ?
47006015	У чему се Христос слаже с Велиаром ? Шта је заједничко вернику и невернику ?
47006016	Какав је споразум Божијег храма с идолима ? Јер , ми смо храм Бога живога , као што Бог рече : » Пребиваћу у њима и ходати међу њима , и ја ћу им бити Бог , а они ће бити мој народ . «
47006017	» Стога , изађите између њих и одвојте се , говори Господ . Ништа нечисто не дотичите , и ја ћу вас примити . «
47006018	» Ја ћу вам бити отац , а ви ћете ми бити синови и кћери , говори Господ Сведржитељ . «
47007001	Пошто , дакле , имамо ова обећања , очистимо се , драги моји , од свега што каља тело и дух , усавршавајући своју светост у страху пред Богом .
47007002	Направите места за нас у свом срцу . Ником нисмо учинили неправду , никога нисмо упропастили , никога закинули .
47007003	Не говорим ово да вас осудим , јер малопре рекох да сте у нашем срцу , да бисмо с вама и умирали и живели .
47007004	Велико је моје поуздање у вас и веома се поносим вама . Испуњен сам утехом и препун радости упркос свим нашим невољама .
47007005	Јер , када смо дошли у Македонију , није било мира за наше тело , већ посвуда невоље : споља борбе , изнутра страх .
47007006	Али Бог , који теши понизне , утешио нас је Титовим доласком .
47007007	И не само његовим доласком него и утехом коју сте му дали . Обавестио нас је о вашој чежњи , о вашој дубокој жалости , о вашој великој бризи за мене , па сам се још више обрадовао .
47007008	Јер , ако сам вас и ражалостио својом посланицом , није ми жао . А ако ми је и било жао — видим , наиме , да вас је та посланица макар начас ражалостила —
47007009	сада се радујем ; не зато што сте се ражалостили , него зато што сте се ражалостили на покајање . Јер , ражалостили сте се по Божијој вољи , па од нас нисте ни у чему оштећени .
47007010	Жалост по Божијој вољи ствара покајање које води спасењу — за које се не каје — а светска жалост доноси смрт .
47007011	Јер , видите да вам је баш то што сте се ражалостили по Божијој вољи донело не само велику озбиљност него и правдање и огорченост и страх и чежњу и ревност и оправдање . Свиме тиме сте показали да сте у тој ствари недужни .
47007012	Дакле , иако сам вам писао , нисам писао због онога који је скривио , ни због онога коме је скривио , него да вама пред Богом постане очигледна ваша велика брига за нас .
47007013	Зато смо се и утешили . Али , осим ове наше утехе , још више смо се обрадовали због Титове радости , јер сте му сви ви окрепили дух .
47007014	Заиста , ако сам вас њему похвалио за нешто , нисам се постидео . Него , као што је истина све што смо вам говорили , тако се и наша похвала пред Титом показала истинита .
47007015	А његова осећања према вама још су снажнија када се сети послушности свих вас и како сте га са страхом и трепетом примили .
47007016	Радујем се што се у свему могу поуздати у вас .
47008001	Обзнањујемо вам , браћо , Божију милост која је дата македонским црквама .
47008002	Упркос најжешћим искушењима , њихова изобилна радост и њихово крајње сиромаштво прелили су се у богатство дарежљивости .
47008003	Сведочим да су нам , према својим могућностима — а и преко својих могућности — драговољно давали
47008004	и усрдно нас молили да им учинимо милост да учествују у овом служењу светима .
47008005	А давали су , не како смо очекивали , него су и саме себе дали , прво Господу , па нама , по Божијој вољи .
47008006	Зато смо замолили Тита да , као што је већ раније почео , тако и доврши међу вама ово дело милости .
47008007	Стога , као што се у свему истичете — у вери , у говору , у знању , у свакој брижљивости и у својој љубави за нас — истакните се и у овој милости давања .
47008008	Не заповедам , него брижљивошћу других проверавам искреност ваше љубави .
47008009	Јер , ви знате милост нашег Господа Исуса Христа — да је , иако богат , ради вас постао сиромашан , да се ви обогатите његовим сиромаштвом .
47008010	Ово је моје мишљење о томе : на вашу је корист то што сте прошле године ви први с тим почели , и то не само дȅлом него и жељом да га учините .
47008011	А сада то дело и довршите : као што сте спремно желели да га учините , тако га и довршите , према својим могућностима .
47008012	Јер , ако постоји спремност , добродошла је ако је заснована на оном што се има , а не на оном што се нема ,
47008013	да олакшање другима вама не донесе невољу , него једнакост .
47008014	Нека сада ваш вишак буде за њихову оскудицу , да би једном и њихов вишак покрио вашу оскудицу — да буде једнакост ,
47008015	као што је записано : » Ко је сакупио много , није имао сувише , а ко је сакупио мало , није имао премало . «
47008016	Хвала Богу што је исту такву бригу за вас ставио у Титово срце .
47008017	Он је не само прихватио нашу молбу него веома радо , од своје воље , иде к вама .
47008018	С њим шаљемо и једног брата кога све цркве хвале због његовог служења еванђељу .
47008019	Штавише , цркве су га изабрале за нашег сапутника у овој служби милости којом славимо самог Господа и којом показујемо своју спремност да помогнемо .
47008020	Тако избегавамо да нам неко пребацује због овог изобилног дара којим располажемо .
47008021	Јер , ми се веома трудимо да чинимо добро не само пред Господом него и пред људима .
47008022	С њима шаљемо и нашег брата који нам је у много чему и много пута потврдио своју ревност , а сада је још много ревноснији због великог поуздања у вас .
47008023	Што се тиче Тита , он је мој друг и сарадник у служењу вама , а што се тиче наше браће , они су изасланици цркава , Христова слава .
47008024	Покажите им , дакле , пред црквама , доказ своје љубави и зашто се поносимо вама .
47009001	Што се тиче служења светима , сувишно је да вам пишем .
47009002	Јер , знам вашу спремност да помогнете . Њоме се хвалим пред Македонцима говорећи : » Ахаја је спремна још од прошле године « , и ваша ревност је подстакла већину .
47009003	Ипак , шаљем браћу , да се наше хваљење вама у овој ствари не изјалови , него да будете спремни , као што сам тврдио да јесте ,
47009004	да се , ако са мном дођу Македонци и затекну вас неспремне , ми — а о вама да и не говорим — не осрамотимо у овом поуздању .
47009005	Зато сам сматрао неопходним да замолим браћу да пре нас оду к вама и постарају се да ваш раније обећани дар буде спреман као дар , а не као нешто изнуђено .
47009006	А ово упамтите : ко шкрто сеје , шкрто ће и жњети , а ко издашно сеје , издашно ће и жњети .
47009007	Нека свако даје како је одлучио у свом срцу — не са жалошћу или на силу , јер Бог воли радосног даваоца .
47009008	А Бог може на вас да излије обиље сваке милости , да у свему увек имате свега довољно за себе и још да вам преостане за свако добро дело ,
47009009	као што је записано : » Просу , даде сиромасима ; праведност његова остаје довека . «
47009010	Онај који даје семе сејачу и хлеб за јело и вама ће дати семе и умножити га и увећати плодове ваше праведности .
47009011	У свему ћете се обогатити за сваку дарежљивост која нашим посредством изазива захвалност Богу .
47009012	Јер , вршење ове службе не само што подмирује потребе светих него се и обилно прелива у многе захвалнице Богу .
47009013	Пошто сте се овим служењем доказали , људи славе Бога зато што покорно признајете Христово еванђеље и што великодушно делите с њима и са свима .
47009014	А молећи се за вас , они показују да чезну за вама због преобилне Божије милости која је на вама .
47009015	Хвала Богу за његов неизрециви дар .
47010001	А ја , Павле , заклињем вас Христовом кроткошћу и благошћу — ја , који сам понизан када сам међу вама , лицем у лице , а одважан када сам далеко од вас .
47010002	Молим вас да , када будем код вас , не морам да иступим одважно и одрешито — као што сада намеравам да иступим — против неких , који сматрају да ми живимо како тело хоће .
47010003	Иако живимо у телу , ми се не боримо како тело хоће .
47010004	Јер , оружје нашег војевања није телесно , него божански силно у разарању утврђења . Ми разарамо мудровања
47010005	и сваку охолост која се диже против спознања Бога и заробљавамо сваку мисао , да буде послушна Христу .
47010006	И спремни смо да казнимо сваку непослушност када ваша послушност буде потпуна .
47010007	Површно гледате ! Ако је неко уверен да је Христов , нека поново размисли о овоме : као што је он Христов , тако смо и ми .
47010008	Јер , када бих се и мало више похвалио нашом влашћу , коју нам је Господ дао ради вашег изграђивања , а не рушења , не бих се постидео .
47010009	Само , да се не учини да вас плашим посланицама .
47010010	Јер , » посланице су « , кажу , » тешке и снажне , а кад се лично појави , слаб је и говор му је никакав . «
47010011	Такви треба да схвате ово : какви смо на речима у посланицама када смо одсутни , такви смо и на делу када смо присутни .
47010012	Не усуђујемо се да се сврставамо или упоређујемо с некима који сами себе препоручују . Али , они су неразумни када сами себе собом мере и сами се са собом упоређују .
47010013	А ми се нећемо хвалити преко граница , него само унутар граница делокруга који нам је одредио Бог , делокруга који досеже и до вас .
47010014	Не протежемо се преко свога — као да још не досежемо до вас — јер ми јесмо стигли до вас с Христовим еванђељем .
47010015	А не прелазимо границу ни хвалећи се туђим трудом , него се надамо да ће се , када ваша вера порасте , и наш делокруг међу вама проширити ,
47010016	па да ћемо еванђеље проповедати и даље од вашег краја , а не хвалити се оним што је већ урађено у туђем делокругу .
47010017	» Ко се хвали , нека се у Господу хвали . «
47010018	Јер , није прекаљен онај ко самог себе препоручује , него онај кога препоручује Господ .
47011001	Када бисте само поднели мало мога безумља ! Али , већ ме и подносите .
47011002	Љубоморан сам на вас Божијом љубомором , јер сам вас обећао једном мужу , Христу , да вас пред њега изведем као чисту девицу .
47011003	Али , као што је змија својим лукавством преварила Еву , плашим се да се тако и ваше мисли не одврате од искрене и чисте преданости Христу .
47011004	Јер , ако неко дође и проповеда вам неког другог Исуса , кога вам ми нисмо проповедали , или ако примите духа другачијег од оног којег сте од нас примили , или другачије еванђеље од оног које сте прихватили , то добро подносите !
47011005	Сматрам , наиме , да нисам ни у чему мањи од тих » надапостола « .
47011006	Ако сам и невешт у говору , нисам у знању — то смо вам у сваком погледу показали .
47011007	Зар сам учинио грех што сам самог себе понизио — да бисте се ви узвисили — када сам вам бесплатно проповедао Божије еванђеље ?
47011008	Друге цркве сам опљачкао узимајући од њих плату да бих служио вама .
47011009	А када сам био код вас и оскудевао , ником нисам био на терету , јер су моје потребе подмирила браћа која су дошла из Македоније . И у сваком погледу сам се чувао , и чуваћу се , да вам не будем на терету .
47011010	Тако ми Христове истине у мени , нико ме у ахајским крајевима неће спречити да се тиме хвалим !
47011011	Зашто ? Зар зато што вас не волим ? Бог зна да вас волим !
47011012	А то што чиним , чинићу и убудуће , да онемогућим оне који траже прилику да се изједначе с нама у оном чиме се хвале .
47011013	Јер , такви људи су лажни апостоли , притворни радници који се прерушавају у Христове апостоле .
47011014	А није ни чудо , јер се и сâм Сатана прерушава у анђела светлости .
47011015	Нема , дакле , ничег нарочитог у томе што се и његове слуге прерушавају у слуге праведности . Крај ће им бити у складу с њиховим делима .
47011016	Опет кажем : нека ме нико не сматра безумним . Али , ако ме ипак сматрате таквим , прихватите ме макар и као безумног , да се и ја мало похвалим .
47011017	У овом хвалисавом поуздању не говорим као што би говорио Господ , него као безумник .
47011018	Пошто се многи хвале као што то чини свет , хвалићу се и ја .
47011019	Јер , ви радо подносите безумнике , ви умни !
47011020	Подносите , наиме , ако вас неко поробљава , ако вас неко прождире , ако вам неко отима , ако се неко уздиже , ако вас неко шамара .
47011021	На своју срамоту признајем : ми смо за то били слаби ! Али , чиме год се неко други усуђује да се похвали — као безумник говорим — усуђујем се и ја !
47011022	Јесу ли они Јевреји ? И ја сам ! Јесу ли Израелци ? И ја сам ! Јесу ли Авраамови потомци ? И ја сам !
47011023	Јесу ли Христови служитељи ? Као суманут говорим : ја сам још више ! Више сам се трудио , више био у тамницама , строже био батинан , чешће био у смртној опасности !
47011024	Пет пута сам од Јудеја добио четрдесет удараца мање један .
47011025	Три пута сам био ишибан , једном каменован , три пута доживео бродолом , једну ноћ и дан провео сам на отвореном мору .
47011026	Често сам путовао , био у опасностима од река , у опасностима од разбојника , у опасностима од сународника , у опасностима од пагана , у опасностима у граду , у опасностима у пустињи , у опасностима на мору , у опасностима од лажне браће .
47011027	Трудио сам се и мучио , често у неспавању , у глади и жеђи , често без хране , у студени и голотињи .
47011028	А поврх свега тога , свакодневно ме притиска брига за све цркве .
47011029	Ко је слаб , а да и ја нисам слаб ? Ко се саблажњава , а да ја не изгарам ?
47011030	Ако треба да се хвалим , хвалићу се својим слабостима .
47011031	Бог и Отац нашег Господа Исуса Христа , благословен довека , зна да не лажем .
47011032	У Дамаску је намесник цара Арете држао град дамашћански под стражом , јер је хтео да ме ухвати ,
47011033	али ме кроз прозор , у корпи , спустише преко зида , па му умакох из руку .
47012001	Морам још да се хвалим , иако то ничему не користи . Долазим на виђења и откривења од Господа :
47012002	Знам човека у Христу који је пре четрнаест година — да ли у телу , не знам , да ли ван тела , не знам , Бог зна — био понет до трећег неба .
47012003	И знам за тог човека да је — да ли у телу или ван тела , не знам , Бог зна —
47012004	био понет у Рај и чуо неизрециве речи , које човек не сме да изговори .
47012005	Таквим човеком ћу да се хвалим , а самим собом нећу да се хвалим , осим својим слабостима .
47012006	А и када бих хтео да се хвалим , не бих био неразуман , јер бих говорио истину . Али , уздржавам се , да ме неко не би сматрао за више од оног што од мене види или чује .
47012007	А да због тих неизмерних откривења не бих постао охол , дат ми је трн у телу , Сатанин анђео , да ме мучи , да не постанем охол .
47012008	Три пута сам преклињао Господа да ме тога ослободи ,
47012009	а он ми рече : » Доста ти је моја милост , јер сила се усавршава слабошћу . « Зато ћу радије да се хвалим својим слабостима , да се у мени настани Христова сила .
47012010	Стога , ради Христа , уживам у слабостима , у увредама , у тешкоћама , у прогонима и притешњеностима . Јер , кад сам слаб , онда сам јак .
47012011	Постадох неразуман , али ви сте ме натерали . Требало је , наиме , да ме ви препоручујете , јер ни у чему нисам мањи од » надапостола « , иако нисам ништа .
47012012	Апостолска обележја — знамења , чуда и дела силе — учињена су међу вама с великом истрајношћу .
47012013	Уосталом , по чему сте то ви мањи од других цркава осим по томе што вам ја нисам био на терету ? Опростите ми ту неправду !
47012014	Ево , спреман сам да трећи пут дођем к вама и нећу вам бити на терету , јер не тражим ваше , него вас . Нису , наиме , деца дужна да стичу за родитеље , него родитељи за децу .
47012015	А ја ћу веома радо све да потрошим и самога себе да истрошим за ваше душе . Ако ја вас волим више , зар ћете ви мене волети мање ?
47012016	Али , нека — нисам вам био на терету , него сам вас , лукав какав сам , ухватио на превару .
47012017	Да ли сам вас у нечему закинуо преко неког од оних које сам вам послао ?
47012018	Замолио сам Тита и с њим сам послао оног брата . Да вас можда Тит није у нечему закинуо ? Зар нисмо ходали у истом духу и истим стопама ?
47012019	Ви одавно сматрате да се ми пред вама бранимо . Пред Богом у Христу вам говоримо : све је то , драги моји , за ваше изграђивање .
47012020	Јер , бојим се да вас , када дођем к вама , нећу наћи онакве какве бих хтео да нађем и да ћете ви мене наћи каквог не бисте хтели — да не буде каквих свађа , зависти , излива љутње , сплеткарења , клеветања , оговарања , надмености , нереда ,
47012021	да ме , када дођем , мој Бог опет не понизи пред вама , па да јадикујем над многима који су раније згрешили , а нису се покајали за нечистоту , блуд и разузданост које су починили .
47013001	Ово је трећи пут како долазим к вама . » Нека се свака ствар утврди на основу сведочења два или три сведока . «
47013002	Већ сам вас упозорио када сам код вас био други пут . Сада , одсутан , унапред упозоравам оне који су раније грешили , и све друге : када опет дођем , нећу вас штедети .
47013003	Јер , ви тражите доказ да кроз мене говори Христос . Он према вама није слаб , него је силан међу вама .
47013004	Додуше , био је распет у слабости , али живи по Божијој сили . Тако смо и ми слаби у њему , али ћемо по Божијој сили с њим живети за вас .
47013005	Испитајте сами себе — да ли сте у вери . Сами себе проверите . Или зар не знате да је Христос Исус у вама ? Ако не знате , нисте проверени .
47013006	А надам се да ћете увидети да ми нисмо непроверени .
47013007	Молимо се Богу да не учините никакво зло — не да бисмо се ми показали као проверени , него да ви чините добро , па макар изгледало као да смо ми непроверени .
47013008	Јер , против истине не можемо ништа , него само за истину .
47013009	Радујемо се када смо ми слаби , а ви јаки и молимо се да се ви усавршите .
47013010	Зато вам ово и пишем , одсутан , да не бих , када будем код вас , морао да поступим строго , у складу с влашћу коју ми је дао Господ — да градим , а не да рушим .
47013011	На крају , браћо , радујте се , усавршавајте се , храбрите се , будите сложни , живите у миру , и Бог љубави и мира биће с вама .
47013012	Поздравите један другога светим пољупцем .
47013013	Поздрављају вас сви свети .
47013014	Милост Господа Исуса Христа , Божија љубав и заједништво Светога Духа са свима вама .
48001001	Павле , апостол , не од људи , ни посредством човека , него посредством Исуса Христа и Бога Оца , који га је васкрсао из мртвих ,
48001002	и сва браћа која су са мном , црквама у Галатији :
48001003	милост вам и мир од Бога , нашег Оца , и од Господа Исуса Христа ,
48001004	који је самога себе дао за наше грехе , да нас избави од садашњега злог света , по вољи Бога , нашег Оца ,
48001005	коме слава довека . Амин .
48001006	Чудим се да се од Онога који вас је Христовом милошћу позвао тако брзо окрећете неком другачијем еванђељу ,
48001007	које то , у ствари , и није . Има само неких који вас збуњују и који хоће да искриве Христово еванђеље .
48001008	Али , чак када бисмо вам ми , или када би вам анђео са неба проповедао еванђеље различито од оног које смо вам ми проповедали , нека је проклет .
48001009	Као што смо већ рекли , и сада опет кажем : ако вам неко проповеда еванђеље различито од оног које сте примили , нека је проклет .
48001010	Да ли ја то сада хоћу да се умилим људима или Богу ? Или покушавам да угодим људима ? Да још људима угађам , не бих био Христов слуга .
48001011	Желим да знате , браћо , да еванђеље које сам проповедао није људско .
48001012	Јер , ја га нисам примио или научио од неког човека , него преко откривења Исуса Христа .
48001013	Чули сте , наиме , о мом некадашњем начину живота у јудаизму — да сам преко сваке мере прогонио Божију цркву и уништавао је .
48001014	У јудаизму сам надмашио већину својих вршњака из свога народа , јер сам се претерано ревносно држао предања својих праотаца .
48001015	Али , када се свидело Ономе који ме је још од рођења одвојио и позвао својом милошћу
48001016	да ми открије свога Сина — да га проповедам међу паганима — нисам се ни са ким посаветовао ,
48001017	нити сам отишао у Јерусалим онима који су пре мене били апостоли , него сам одмах отишао у Арабију , па се опет вратио у Дамаск .
48001018	Затим сам , после три године , отишао у Јерусалим да се упознам с Кифом , па сам код њега остао петнаест дана .
48001019	Друге апостоле нисам видео , осим Јакова , Господовог брата .
48001020	( Пред Богом вам тврдим да није лаж ово што вам пишем . )
48001021	Потом сам отишао у Сирију и Киликију .
48001022	А у црквама у Јудеји , које су у Христу , нису ме лично познавали .
48001023	Само су чули : » Наш некадашњи прогонитељ сада проповеда веру коју је некада хтео да уништи ! «
48001024	И славили су Бога због мене .
48002001	Онда сам , после четрнаест година , поново отишао у Јерусалим , са Варнавом , а повео сам и Тита .
48002002	Отишао сам , јер сам примио откривење , па сам им — посебно оним угледнијима — изложио еванђеље које проповедам међу паганима , плашећи се да можда не трчим или да нисам трчао узалуд .
48002003	Али , чак ни Тит , мој пратилац , иако је Грк , није био присиљен да се обреже .
48002004	А све то због лажне браће , уљеза који су се увукли међу нас да уходе слободу коју имамо у Христу Исусу , не би ли нас учинили робовима .
48002005	Нисмо им ни на час попустили ни потчинили им се , да би истина еванђеља остала код вас .
48002006	Што се тиче оних који су важили за угледне — какви год да су били , мени је свеједно ; Бог не суди по спољашњости — мени ти угледни нису ништа додали .
48002007	Напротив , видели су да је мени поверено да проповедам еванђеље необрезанима , баш као Петру да проповеда обрезанима
48002008	Јер , Онај који је Петра оспособио за апостола обрезанима , оспособио је и мене за апостола паганима .
48002009	Када су Јаков , Кифа и Јован , који су важили за стубове цркве , признали милост која ми је дата , пружише деснице Варнави и мени у знак заједништва : ми ћемо паганима , а они обрезанима —
48002010	само да се сећамо сиромаха , што сам ја и сам жарко желео да чиним .
48002011	А када је Кифа дошао у Антиохију , ја сам му се супротставио у лице , јер је заслужио осуду .
48002012	Наиме , пре него што су неки дошли од Јакова , Петар је јео с паганима . А када су ови стигли , он се повукао и одвојио , плашећи се обрезаних верника .
48002013	У дволичности су му се придружили и други Јудеји , тако да је и Варнава био заведен њиховом дволичношћу .
48002014	Када сам видео да се не понашају у складу са истином еванђеља , рекао сам Кифи пред свима : » Ако ти , Јудејин , живиш по паганским обичајима , а не по јудејским , како можеш да присиљаваш пагане да живе по јудејским ? «
48002015	Ми који смо Јудеји по рођењу , а не пагански грешници ,
48002016	знамо да се човек не оправдава делима Закона , него вером у Исуса Христа . Зато смо и ми поверовали у Христа Исуса , да се оправдамо вером у Христа , а не делима Закона , јер се делима Закона нико неће оправдати .
48002017	Али , ако се , настојећи да будемо оправдани у Христу , ми сами покажемо као грешници , да ли то значи да Христос служи греху ? Нипошто !
48002018	Јер , ако ја поново зидам оно што сам срушио , доказујем да сам преступник .
48002019	Ја сам , наиме , посредством Закона , Закону умро да бих живео Богу . Распет сам са Христом .
48002020	Живим , али не више ја , него у мени живи Христос . А то што сада живим у телу , живим у вери у Сина Божијега , који ме је волео и самога себе дао за мене .
48002021	Не одбацујем Божију милост . Јер , ако праведност долази посредством Закона , онда је Христос узалуд умро .
48003001	О , неразумни Галаћани ! Ко ли вас је опчинио ? Вас , пред чијим очима је Исус Христос јасно осликан као распет !
48003002	Само ово желим да сазнам од вас : да ли сте Духа примили на основу делâ Закона или на основу вере у оно што сте чули ?
48003003	Зар сте толико неразумни ? Почели сте у Духу , па зар да сада завршите у телу ?
48003004	Зар сте узалуд онолико препатили ? Ако је заиста било узалуд !
48003005	Да ли , дакле , Онај који вам даје Духа и чини међу вама дела силе , то чини због делâ Закона или због вере у оно што сте чули ?
48003006	Погледајте Авраама : » Он поверова Богу и то му се урачуна у праведност . «
48003007	Схватите , дакле : они који верују , то су Авраамови синови .
48003008	А Писмо је предвидело да ће Бог пагане оправдати на основу вере , па је Аврааму еванђеље објављено унапред : » Преко тебе ће бити благословени сви народи . «
48003009	Тако су , заједно с Авраамом , човеком вере , благословени сви који верују .
48003010	Они који се уздају у дела Закона , под проклетством су . Јер , записано је : » Нека је проклет свако ко не истраје у извршавању свега што је записано у Књизи закона . «
48003011	А јасно је да се пред Богом нико не оправдава на основу Закона , јер : » Праведник ће живети од вере . «
48003012	Закон није заснован на вери , него : » Човек који га извршава , у њему ће наћи живот . «
48003013	Христос нас је откупио од проклетства Закона тако што је ради нас постао проклетство . Јер , записано је : » Нека је проклет свако ко је обешен о дрво « —
48003014	да Авраамов благослов дође у Христу Исусу , да посредством вере добијемо обећаног Духа .
48003015	Браћо , људским језиком говорим : ни пуноважно човеково завештање нико не поништава нити му шта додаје .
48003016	А обећања су изречена Аврааму и његовом потомству . Писмо не каже : » и потомцима « , као да подразумева многе , него : » и твом потомству « , подразумевајући једнога , а то је Христос .
48003017	Ово хоћу да кажем : Закон , који је настао четири стотине тридесет година касније , не поништава савез који је Бог раније потврдио и не укида обећање .
48003018	Јер , ако се наследство добија на основу Закона , онда се не добија на основу обећања , а Бог га је обећањем даровао Аврааму .
48003019	Чему , дакле , Закон ? Додат је због прекршаја , до доласка Потомка на кога се односи обећање . Ступио је на снагу преко анђелâ и преко једног посредника .
48003020	А посредника нема где је само један — а Бог је један .
48003021	Да ли је , дакле , Закон у супротности са Божијим обећањима ? Нипошто ! Јер , да је дат закон који је у стању да донесе живот , онда би праведност заиста долазила од Закона .
48003022	Али , Писмо је све људе затворило под грех , да онима који верују обећање буде дато кроз веру у Исуса Христа .
48003023	А пре него што је дошла вера , били смо затвореници под Законом , чувани за веру која је тек требало да буде откривена .
48003024	Тако нас је Закон надзирао и водио нас до Христа , да се оправдамо на основу вере .
48003025	А садa , када је дошла вера , више нисмо под надзором .
48003026	Кроз веру у Христа Исуса , сви сте Божији синови .
48003027	Јер , сви ви који сте се у Христа крстили , у Христа сте се обукли .
48003028	Нема више Јудејин — Грк , роб — слободњак , мушко — женско , јер сте сви једно у Христу Исусу .
48003029	А ако сте Христови , онда сте Авраамово потомство , наследници по обећању .
48004001	Хоћу да кажем : све док је наследник малолетан , нимало се не разликује од роба . Иако је господар свега ,
48004002	под старатељима је и управитељима до рока који је одредио његов отац .
48004003	Тако смо и ми , док смо били малолетни , робовали стихијама овога света ,
48004004	а када је дошла пуноћа времена , Бог је послао свога Сина , рођеног од жене , рођеног под Законом ,
48004005	да откупи оне који су под Законом , да постанемо синови .
48004006	А пошто сте синови , Бог је у ваше срце послао Духа свога Сина , који виче : » Аба , Оче . «
48004007	Тако више ниси роб , него син , а ако си син , онда те је Бог учинио и наследником .
48004008	Док још нисте познавали Бога , робовали сте боговима који то по својој природи нису .
48004009	А сада , пошто сте упознали Бога — боље речено : пошто је он упознао вас — како то да се опет окрећете оним немоћним и бедним стихијама и опет изнова хоћете да им робујете ?
48004010	Славите дане и месеце и доба и године !
48004011	Бојим се за вас — да се можда нисам узалуд трудио око вас .
48004012	Молим вас , браћо , постаните као ја , јер сам и ја постао као ви . Ништа ми нисте учинили нажао .
48004013	Знате да сам вам први пут проповедао еванђеље док сам био болестан .
48004014	Иако је моја болест за вас била искушење , нисте ме ни презрели ни попљували , него сте ме примили као Божијег анђела , као Христа Исуса .
48004015	Где је , дакле , та ваша радост ? Јер , сведочим вам : да сте могли , своје бисте очи извадили и дали их мени .
48004016	Зар сам вам постао непријатељ зато што вам говорим истину ?
48004017	Они други се веома труде око вас , али не ради добра . Желе да вас одвоје , како бисте се ви трудили око њих .
48004018	Добро је увек се трудити око добра , а не само док сам ја присутан међу вама ,
48004019	децо моја , коју поново у трудовима рађам док се Христос у вама не уобличи .
48004020	Волео бих да сам сада с вама , да другачије с вама разговарам , јер сам због вас у недоумици .
48004021	Реците ми , ви који желите да будете под Законом : зар не чујете шта Закон каже ?
48004022	Јер , записано је да је Авраам имао два сина : једног од робиње и једног од слободне жене .
48004023	Али , онај од робиње је рођен као сви људи , а онај од слободне на основу обећања .
48004024	То све има и пренесено значење , јер те две жене представљају два савеза . Један је са Синајске горе и рађа децу за ропство — то је Агара .
48004025	А Агара представља Синајску гору у Арабији и одговара данашњем Јерусалиму , јер робује заједно са својом децом .
48004026	Али , онај Јерусалим који је на небу , слободан је — он је наша мајка . Јер , записано је :
48004027	» Радуј се , нероткињо , ти која не рађаш , кличи и вичи , ти која не знаш за трудове . Јер , више деце има усамљена него она која има мужа . «
48004028	А ви сте , браћо , као Исаак , деца обећања .
48004029	И као што је у оно време онај који је рођен као сви људи прогањао онога који је рођен снагом Духа , тако је и сада .
48004030	Али , шта каже Писмо ? » Отерај робињу и њеног сина , јер син робиње неће бити наследник са сином слободне . «
48004031	Стога , браћо , нисмо деца робиње , него слободне .
48005001	Христос нас је ослободио за слободу . Зато чврсто стојте и не дајте се поново под јарам ропства .
48005002	Ево , ја , Павле , кажем вам : ако се обрежете , Христос вам неће бити ни од какве користи .
48005003	И поново јемчим сваком човеку који се обреже да је дужан да извршава сав Закон .
48005004	Одвојили сте се од Христа , ви који хоћете да се оправдате Законом ; отпали сте од милости .
48005005	Ми , наиме , кроз Духа , на основу вере , ишчекујемо праведност којој се надамо .
48005006	Јер , у Христу Исусу не вреди ни обрезање ни необрезање , него вера која је делотворна кроз љубав .
48005007	Добро сте трчали . Ко вас је спречио да се покоравате истини ?
48005008	Та побуда није од Онога који вас позива .
48005009	Од мало квасца све тесто ускисне .
48005010	Ја сам уверен за вас у Господу да нећете другачије мислити . А ко вас збуњује , биће за то кажњен , ма ко да је .
48005011	Ако ја , браћо , и даље проповедам обрезање , зашто ме и даље прогоне ? У том случају је укинута саблазан крста .
48005012	Волео бих да се и ушкопе ти који вас подбуњују !
48005013	Ви сте позвани на слободу , браћо . Само , немојте да ваша слобода буде изговор за тело , него у љубави служите један другом .
48005014	Јер , сав Закон је садржан у једној јединој изреци — у овој : » Воли свога ближњега као самога себе . «
48005015	Али , ако наставите један другога да уједате и прождирете , пазите да један другога не уништите !
48005016	Хоћу да кажем : живите у Духу , па нећете удовољавати пожудама тела .
48005017	Тело жуди против Духа , а Дух против тела . Јер , то двоје се једно другом противе , па не чините оно што бисте хтели .
48005018	Али , ако вас води Дух , нисте под Законом .
48005019	А дела тела су очигледна . То су блуд , нечистота , разузданост ,
48005020	идолопоклонство , врачање , непријатељства , свађе , љубомора , љутња , сплеткарења , раздори , странчарења ,
48005021	завист , опијање , банчење и њима слична . Упозоравам вас , као што сам вас већ и упозорио , да они који тако нешто чине неће наследити Божије царство .
48005022	А плод Духа је љубав , радост , мир , стрпљивост , љубазност , доброта , верност ,
48005023	кроткост и уздржљивост , и против њих нема закона .
48005024	Они који припадају Христу Исусу распели су тело са његовим страстима и пожудама .
48005025	Ако живимо у Духу , онда се по Духу и равнајмо .
48005026	Не будимо сујетни , не изазивајмо један другога , не завидимо један другом .
48006001	Браћо , ако неко и буде затечен у неком преступу , ви који сте духовни исправите га у духу кроткости . Само , чувај се , да и ти не паднеш у искушење .
48006002	Носите бремена један другога и тако ћете испунити Христов закон .
48006003	Јер , ако неко мисли да је нешто — а није ништа — самог себе заварава .
48006004	Свако треба сâм да испита своје дело . Тада ће моћи да се поноси самим собом , не поредећи се са другим ,
48006005	јер свако треба да носи свој терет .
48006006	Онај кога уче Речи треба сва своја добра да подели са својим учитељем .
48006007	Не заваравајте се : Бог се не да исмевати . Јер , што год човек сеје , то ће и жњети .
48006008	Ко сеје у своје тело , из тела ће жњети распадљивост . А ко сеје у Духа , из Духа ће жњети вечни живот .
48006009	Не посустајмо чинећи добро , јер ћемо , ако не клонемо , жњети у право време .
48006010	Стога , дакле , док имамо прилику , чинимо добро свима , а пре свега браћи по вери .
48006011	Гледајте коликим вам словима , својом руком , пишем .
48006012	Они који хоће да се праве важни телом терају вас да се обрежете , али само зато да не би били прогањани због Христовог крста .
48006013	Па ни сами они који се обрезују не покоравају се Закону , а ипак хоће да се ви обрежете , да би се хвалили вашим телом .
48006014	А ја не дај Боже да се ичим хвалим осим крстом нашега Господа Исуса Христа , кроз кога је свет распет мени , а ја свету .
48006015	Јер , ни обрезање ни необрезање није ништа , него ново створење .
48006016	Мир и милосрђе свима који се држе овог правила и Божијем Израелу .
48006017	Убудуће нека ми нико не досађује , јер ја на свом телу носим Исусове белеге .
48006018	Милост нашега Господа Исуса Христа с вашим духом , браћо . Амин .
49001001	Павле , Божијом вољом апостол Христа Исуса , светима који су у Ефесу , вернима у Христу Исусу :
49001002	милост вам и мир од Бога , нашег Оца , и Господа Исуса Христа .
49001003	Благословен Бог и Отац нашега Господа Исуса Христа , који нас је на небесима благословио сваким духовним благословом у Христу .
49001004	У њему нас је изабрао пре постанка света , да пред њим будемо свети и без мане . У љубави
49001005	нас је предодредио , да нас својом благонаклоношћу и вољом кроз Исуса Христа усвоји као синове ,
49001006	на хвалу његове славне милости , коју нам је даровао у Вољеноме .
49001007	У њему имамо откупљење његовом крвљу , опроштење преступâ по богатству његове милости ,
49001008	коју је на нас обилно излио са свом мудрошћу и умношћу .
49001009	Својом благонаклоношћу нам је обзнанио тајну своје воље , коју је унапред одредио у Христу ,
49001010	да је спроведе када дође пуноћа времена : да све на небесима и на земљи састави под једном главом — Христом .
49001011	У њему смо и изабрани , предодређени по науму Онога који све чини у складу с одлуком своје воље ,
49001012	да ми , који смо своју наду унапред положили у Христа , будемо на хвалу његове славе .
49001013	У њему сте и ви откад сте чули Реч истине — еванђеље вашега спасења . У њему сте , када сте поверовали , и обележени печатом — обећаним Светим Духом ,
49001014	који је залог нашег наследства до откупљења оних који су Божија својина , на хвалу његове славе .
49001015	Зато и ја , откад сам чуо за вашу веру у Господу Исусу и за вашу љубав према свима светима ,
49001016	не престајем да захваљујем за вас и да вас помињем у својим молитвама .
49001017	Молим се да вам Бог нашега Господа Исуса Христа , Отац славе , да Духа мудрости и откривења , да га упознате ,
49001018	да вам просветли очи срца , да сазнате каква је нада на коју вас је позвао , колико је богатство његовог славног наследства међу светима
49001019	и колика је његова неупоредиво велика сила за нас који верујемо . Та сила је сразмерна деловању његове силне снаге ,
49001020	коју је на делу показао на Христу када га је васкрсао из мртвих и посадио себи здесна на небесима ,
49001021	изнад сваког поглаварства и власти , силе и господства и изнад сваког имена које се може дати , не само на овом свету него и у будућем .
49001022	И све је потчинио под његове ноге и поставио га над свиме да буде Глава Цркви ,
49001023	која је његово Тело , пуноћа Онога који испуњава све у свему .
49002001	А ви сте били мртви због својих преступа и греха ,
49002002	у којима сте некада живели када сте се држали обичаја овога света и поглавара демона , духа који сада делује у непокорнима .
49002003	И сви ми смо некада живели међу њима , удовољавајући пожудама свога тела и следећи телесне жеље и нагоне , па смо , као и остали , по природи били подложни Божијем гневу .
49002004	Али , Бог је богат милосрђем , па је због своје велике љубави , којом нас је заволео ,
49002005	с Христом оживео и нас , који смо били мртви у својим преступима . Милошћу сте спасени .
49002006	С њим нас је васкрсао и посадио нас на небесима у Христу Исусу ,
49002007	да би у будућим временима показао преобилно богатство своје милости у доброти према нама у Христу Исусу .
49002008	Јер , милошћу сте спасени , кроз веру — и то није од вас , него је Божији дар —
49002009	а не на основу делâ , да се нико не би хвалио .
49002010	Јер , ми смо његово дело , створени у Христу Исусу за добра дела која је Бог унапред припремио да их чинимо .
49002011	Зато имајте на уму да сте некада ви , пагани по рођењу , које су звали » необрезање « они који себе зову » обрезање « — извршено руком на телу —
49002012	били без Христа , отуђени од израелске заједнице и странци у односу на савезе обећања , без наде и без Бога у свету .
49002013	А сада сте се , у Христу Исусу , ви који сте некада били далеко , приближили Христовом крвљу .
49002014	Јер , он је наш мир . Он је од двога начинио једно и у свом телу разорио непријатељство , тај преградни зид раздвајања ,
49002015	обеснаживши закон заповести са његовим одредбама , да у себи , од двојице , створи једног новог човека — тако успоставивши мир —
49002016	и да у једном телу , посредством крста , којим је усмртио непријатељство , обојицу потпуно помири с Богом .
49002017	Он је дошао и проповедао мир вама далеко и мир онима близу .
49002018	Кроз њега и једни и други , у једном Духу , имамо приступ Оцу .
49002019	Стога , дакле , више нисте странци и дошљаци , него суграђани светих и укућани Божији ,
49002020	назидани на темељу апостолâ и пророкâ , а главни угаони камен је сâм Христос Исус .
49002021	У њему је цела грађевина састављена и расте у свети храм у Господу .
49002022	У њему се и ви заједно узиђујете , да постанете Божије пребивалиште у Духу .
49003001	Ради тога ја , Павле , сужањ Исуса Христа за вас пагане …
49003002	Свакако сте чули да ми је за вас поверено управљање Божијом милошћу ,
49003003	то јест да ми је откривењем обзнањена тајна , као што сам вам већ укратко написао .
49003004	То читајући можете да разумете како ја схватам тајну Христа ,
49003005	која није била обзнањена људима ранијих поколења , а сада ју је Дух открио његовим светим апостолима и пророцима :
49003006	да су , кроз еванђеље , пагани Израелови сунаследници , да припадају истом телу и да с њим деле обећање у Христу Исусу .
49003007	Ја сам постао служитељ овог еванђеља по дару Божије милости , која ми је дата деловањем његове силе .
49003008	Иако сам најмањи од свих светих , дата ми је ова милост : да паганима као еванђеље објавим неистраживо Христово богатство
49003009	и да свима расветлим у чему се састоји тајна која је у прошлим временима била сакривена у Богу , који је све створио .
49003010	Његова намера је била да се сада , кроз Цркву , поглаварима и властима на небесима обзнани многострука Божија мудрост ,
49003011	у складу с његовим вечним наумом , који је остварио у Христу Исусу , нашем Господу .
49003012	У њему , кроз веру у њега , имамо слободу и поуздање да приступимо Богу .
49003013	Зато вас молим да не посустанете због невоља које подносим ради вас — оне су ваша слава .
49003014	Ради тога савијам своја колена пред Оцем ,
49003015	од кога долази име целе његове породице на небу и на земљи ,
49003016	да по богатству своје славе својим Духом оснажи ваше унутрашње биће ,
49003017	да се Христос , кроз веру , настани у вашем срцу , да у љубави укорењени и утемељени
49003018	будете у стању са свима светима да схватите колика је ширина и дужина и висина и дубина
49003019	Христове љубави , да спознате да она превазилази свако знање — да се испуните до све Божије пуноће .
49003020	А Ономе који својом силом , која у нама делује , може да учини неупоредиво много више него што смо ми у стању да замолимо или да помислимо ,
49003021	њему слава у Цркви и у Христу Исусу кроз сва поколења довека . Амин .
49004001	Преклињем вас , дакле , ја , сужањ у Господу , да живите достојно позива којим сте позвани .
49004002	Са свом понизношћу и кроткошћу , стрпљиво подносите један другога у љубави ,
49004003	трудећи се да помоћу споне мира одржите јединство Духа .
49004004	Једно је Тело и један Дух , као што сте и ви , када сте позвани , на једну наду позвани .
49004005	Један је Господ , једна вера , једно крштење .
49004006	Један је Бог и Отац свих , који је над свима , кроз све и у свима .
49004007	А сваком од нас дата је милост како је Христос коме подарио .
49004008	Зато се каже : » Када се попео на висину , за собом поведе сужње и људима даде дарове . «
49004009	Ово » попео « , шта друго значи него да је и сишао у доње , земаљске крајеве ?
49004010	А Онај који је сишао , исти је Онај који се и попео више од свих небеса , да све испуни .
49004011	Он је дао једне за апостоле , а друге за пророке , једне за еванђелисте , а друге за пастире и учитеље ,
49004012	да припреми свете за дело служења , за изградњу Христовог тела ,
49004013	док сви не дођемо до јединства у вери и спознању Сина Божијега , до савршеног човека , до пуне мере Христовог раста .
49004014	Тада више нећемо бити нејач којом се поигравају таласи и коју носи сваки ветар учења које људском преваром и лукавством води у замку заблуде .
49004015	Него , држећи се истине , у љубави , у свему ћемо израсти у њега , који је Глава — у Христа .
49004016	Он чини да цело Тело — повезано и уједињено сваким подупирућим зглобом — расте и изграђује се у љубави , сразмерно делотворности сваког појединог дела .
49004017	Кажем вам , дакле , и опомињем вас у Господу да више не живите као што живе пагани , у испразности свога ума .
49004018	Њихов разум је помрачен и они су , због свог незнања , које долази од окорелости њиховог срца , одвојени од Божијег живота .
49004019	Изгубивши свако осећање стида , предали су се разузданости , да би у својој незаситости чинили сваку врсту нечистоте .
49004020	Али , ви нисте тако упознали Христа ,
49004021	ако сте заиста о њему чули и у њему били поучени у складу са истином која је у Исусу .
49004022	А поучени сте да у погледу свог ранијег понашања треба са себе да свучете старога човека , који пропада због својих варљивих пожуда ,
49004023	да промените свој начин размишљања
49004024	и да обучете новога човека , створеног да буде сличан Богу у истинској праведности и светости .
49004025	Зато одбаците лаж и нека свако своме ближњем говори истину , јер смо један другом удови .
49004026	» У свом гневу не чините грех « ; нека сунце не зађе , а ви да сте још гневни .
49004027	Не дајте упориште ђаволу .
49004028	Ко је крао , нека више не краде , него нека радије вредно ради , чинећи добро својим рукама , да би имао шта да подели с оним ко оскудева .
49004029	Нека ниједна ружна реч не изађе из ваших уста , него само она која је добра за изграђивање других , према њиховим потребама , да буде на корист онима који слушају .
49004030	Не жалостите Божијег Светог Духа , којим сте запечаћени за Дан откупљења .
49004031	Одбаците сваку горчину , бес и гнев , вику и хулу , заједно са сваком злоћом .
49004032	Један према другом будите љубазни и саосећајни , опраштајући један другом као што је и Бог у Христу опростио вама .
49005001	Угледајте се , дакле , на Бога као његова драга деца
49005002	и живите у љубави , као што је и Христос волео нас и самога себе предао за нас као мирисан принос и жртву Богу .
49005003	Блуд и свака нечистота или похлепа нека се и не помињу међу вама — као што светима и доликује .
49005004	Нека не буде ни простота , ни лудорија , ни спрдњи , јер је све то неумесно , него радије — захваљивање .
49005005	Јер , ово знајте : ниједан блудник , ни нечист , ни похлепан — то јест идолопоклоник — нема наследства у Христовом и Божијем царству .
49005006	Нека вас нико не заварава празним речима , јер због тога Божији гнев долази на непокорне .
49005007	Немајте , дакле , с њима ништа .
49005008	Јер , некада сте били тама , а сада сте светлост у Господу . Живите као деца светлости —
49005009	јер , плод светлости је у свакој доброти , праведности и истини —
49005010	просуђујући шта је Господу мило .
49005011	Немајте удела у јаловим делима таме , него их радије разобличавајте .
49005012	Јер , срамно је чак и говорити о оном што они потајно чине .
49005013	Све што се светлошћу разобличи , излази на видело ,
49005014	јер на светлости све излази на видело . Зато се каже : » Пробуди се , ти који спаваш , устани из мртвих и Христос ће те обасјати . «
49005015	Пазите , дакле , како живите — не као немудри , него као мудри .
49005016	Паметно користите време , јер су дани зли .
49005017	Зато не будите неразумни , него схватите шта је Божија воља .
49005018	И не опијајте се вином — у њему је раскалашност — него се пуните Духом .
49005019	Један другом говорите у псалмима , хвалоспевима и духовним песмама . Певајте и појте Господу у свом срцу
49005020	и увек за све захваљујте Богу и Оцу у име нашега Господа Исуса Христа .
49005021	Потчињавајте се један другом у страху пред Христом .
49005022	Нека се жене потчињавају својим мужевима као Господу .
49005023	Јер , муж је глава жени као што је и Христос Глава Цркви , своме телу , чији је Спаситељ .
49005024	Па , као што се Црква потчињава Христу , нека се тако и жене у свему потчињавају мужевима .
49005025	Мужеви , волите своје жене као што је и Христос заволео Цркву и самога себе предао за њу ,
49005026	да је освешта , очистивши је купањем у води и речју ,
49005027	да пред себе постави славну Цркву , која нема мрље , ни боре , ни било чега сличног , него је света и без мане .
49005028	Тако и мужеви треба да воле своје жене као своје тело . Ко воли своју жену , самога себе воли .
49005029	Јер , нико никад није мрзео своје тело , него га храни и негује , баш као и Христос Цркву —
49005030	јер ми смо удови његовог тела .
49005031	» Зато ће човек оставити оца и мајку и сјединити се са својом женом , и двоје ће бити једно тело . «
49005032	То је велика тајна , а ја говорим о Христу и Цркви .
49005033	Нека и сваки од вас воли своју жену као самога себе , а жена нека поштује мужа .
49006001	Децо , слушајте своје родитеље у Господу , јер је то исправно .
49006002	» Поштуј свога оца и мајку « — то је прва заповест с обећањем :
49006003	» да ти буде добро и да дуго поживиш на земљи . «
49006004	А ви , очеви , не раздражујте своју децу , него их васпитавајте Господњом стегом и поуком .
49006005	Робови , слушајте своје земаљске господаре са страхом и трепетом , искреног срца као Христа —
49006006	не само док сте им пред очима , као они што се улагују људима , него као Христове слуге које из дубине душе извршавају Божију вољу .
49006007	Служите драговољно , као Господу , а не као људима ,
49006008	знајући да ће свако , ако учини нешто добро , то од Господа и добити , био роб или слободњак .
49006009	И ви , господари , исто тако поступајте с њима . Уздржите се од претњи , знајући да је и ваш и њихов Господар на небесима и да он не гледа ко је ко .
49006010	На крају , јачајте у Господу и у његовој силној снази .
49006011	Обуците сву Божију опрему , да можете да одолите ђавољим лукавствима .
49006012	Јер , наша борба није против крви и меса , већ против поглаварстава , против власти , против владарâ овог мрачног света и против злих духовних сила на небесима .
49006013	Зато узмите сву Божију опрему , да можете да се одупрете на дан зла и — када све извршите — да се одржите .
49006014	Држите се , дакле ! Опашите бедра истином , обуците оклоп праведности ,
49006015	на ноге обујте спремност која долази од еванђеља мира .
49006016	Поврх свега , узмите штит вере којим ћете моћи да угасите све пламене стреле Злога .
49006017	Узмите и кацигу спасења и мач Духа , који је Божија реч .
49006018	Молите се у Духу у свакој прилици сваковрсним молитвама и молбама и ради тога увек истрајно бдите и молите се за све свете .
49006019	Молите се и за мене , да ми се , кад год отворим уста , дâ реч да смело обзнаним тајну еванђеља ,
49006020	за које сам изасланик у оковима . Молите се да га објавим смело , као што и треба да га објавим .
49006021	Да бисте и ви знали шта је са мном , шта радим , о свему ће вас обавестити Тихик , драги брат и верни служитељ у Господу .
49006022	Њега сам баш зато и послао к вама , да сазнате како смо и да вам ободри срце .
49006023	Мир браћи и љубав с вером од Бога Оца и Господа Исуса Христа .
49006024	Милост свима који непролазном љубављу воле нашега Господа Исуса Христа .
50001001	Павле и Тимотеј , слуге Христа Исуса , свим светима у Христу Исусу у Филипима , заједно с надгледницима и ђаконима :
50001002	милост вам и мир од Бога , нашег Оца , и Господа Исуса Христа .
50001003	Захваљујем своме Богу кад год вас се сетим .
50001004	У свакој својој молитви за вас увек се с радошћу молим
50001005	због вашег удела у еванђељу од првог дана до сада ,
50001006	уверен у ово : Oнај који је у вама започео добро дело , довршиће га до Дана Христа Исуса .
50001007	И прȁво је да тако мислим о свима вама , јер вас носим у свом срцу — све вас који , било да сам у оковима , било да браним и учвршћујем еванђеље , имате са мном удела у милости .
50001008	Бог ми је сведок колико , љубављу Христа Исуса , чезнем за свима вама .
50001009	И за ово се молим : да ваша љубав све више и више обилује у спознању и свакој проницљивости ,
50001010	да можете да просудите шта је боље и да будете чисти и беспрекорни за Дан Христов ,
50001011	пуни плодова праведности који долазе кроз Исуса Христа , на Божију славу и хвалу .
50001012	Хоћу да знате , браћо , да је ово што ме задесило послужило напредовању еванђеља .
50001013	Тако је свем преторијуму и свима осталима постало јасно да сам ја у оковима ради Христа ,
50001014	а већина браће у Господу , охрабрена мојим оковима , све више се усуђује да без страха говори Божију реч .
50001015	Једни , додуше , проповедају Христа из зависти и надметања , а други од добре воље .
50001016	Ови други из љубави , јер знају да сам овде ради одбране еванђеља ,
50001017	а они први објављују Христа из частољубља , неискрено , мислећи да ће мојим оковима додати још неку невољу .
50001018	Па шта онда ? Важно је да се на сваки начин — било из рђавих , било из добрих побуда — објављује Христос , и томе се радујем . И радоваћу се ,
50001019	јер знам да ће се посредством ваших молитви и уз помоћ Духа Исуса Христа то што ме снашло преокренути на моје избављење .
50001020	Жељно ишчекујем и надам се да се ни у чему нећу постидети , него да ћу имати довољно поуздања да се и сада , као и увек , Христос прослави у мом телу , било мојим животом , било смрћу .
50001021	Јер , за мене је живот Христос , а смрт добитак .
50001022	Ако будем живео у телу , то ће за мене значити плодан рад . А шта ћу одабрати , не знам .
50001023	Притешњен сам између овога двога : желим да одем и да будем са Христом , што је много боље ,
50001024	али ради вас је потребније да останем у телу .
50001025	Уверен у то , знам да ћу остати и бити са свима вама ради вашег напретка и радости у вери ,
50001026	да се још више поносите због мене у Христу зато што сам поново с вама .
50001027	Само , понашајте се достојно Христовог еванђеља . Тако ћу — било да дођем и видим вас , било да сам одсутан и чујем о вама — знати да чврсто стојите у једном духу и једнодушно се борите за веру еванђеља ,
50001028	ни у чему се не плашећи противника . Њима је то знак пропасти , а вама спасења , и то од Бога .
50001029	Јер , вама је дата милост не само да у Христа верујете него да за њега и страдате ,
50001030	водећи борбу какву сте видели да ја водим , а и сада чујете да је водим .
50002001	Ако , дакле , имате неко охрабрење у Христу , неку утеху љубави , ако имате неко заједништво у Духу , неку нежност и самилост ,
50002002	онда употпуните моју радост : будите сложни , негујте исту љубав , будите једнодушни , мислима усмерени на једно .
50002003	Ништа не чините из частољубља или сујете , него у понизности један другога сматрајте већим од себе .
50002004	Не старајте се само свако за своје , него свако и за оно што се тиче других .
50002005	Размишљајте исто као и Христос Исус :
50002006	Oн , који је у Божијем обличју , није сматрао пленом своју једнакост с Богом ,
50002007	него је самога себе учинио ништавним узевши обличје слуге , поставши сличан људима . И када је по спољашности постао сличан човеку ,
50002008	понизио је самога себе поставши послушан до смрти , и то смрти на крсту .
50002009	Зато га је Бог и узвисиo на највише место и дао му име изнад сваког имена ,
50002010	да се на Исусово име савије свако колено на небу и на земљи и под земљом ,
50002011	и да сваки језик призна да је Исус Христос Господ , на славу Бога Оца .
50002012	Зато , драги моји , као што сте увек били послушни — не само док сам био присутан него још и више сада кад сам одсутан — са страхом и трепетом радите на свом спасењу .
50002013	Јер , Бог је тај који у вама делује и да желите и да чините оно што је по његовој вољи .
50002014	Све чините без гунђања и препирања ,
50002015	да будете беспрекорни и чисти , Божија деца без мане усред поквареног и изопаченог нараштаја у комe светлите као звезде у свемиру ,
50002016	држећи се Речи живота , мени на понос за Дан Христов — да нисам узалуд трчао и узалуд се трудио .
50002017	Али , ако се и као леваница изливам жртвујући се и служећи Богу ради ваше вере , радостан сам и радујем се са свима вама .
50002018	Тако и ви будите радосни и радујте се са мном .
50002019	Надам се у Господу Исусу да ћу вам ускоро послати Тимотеја , да се и ја орасположим када сазнам шта је с вама .
50002020	Немам , наиме , никог другог ко би му био једнак по души и ко би се тако искрено бринуо за вас .
50002021	Јер , сви траже своје , а не оно што је Исуса Христа .
50002022	А за њега знате да се доказао , јер је са мном , као син са оцем , служио еванђељу .
50002023	Дакле , њега ћу , надам се , послати чим видим шта ће бити са мном .
50002024	А уверен сам у Господу да ћу и сам ускоро доћи .
50002025	Сматрао сам да је потребно да вам назад пошаљем Епафродита — свога брата , сарадника и саборца , кога сте ми послали да се стара о мојим потребама —
50002026	пошто је чезнуо за свима вама и забринуо се што сте чули да је болестан .
50002027	А заиста је био готово на смрт болестан . Али Бог му се смиловао — и то не само њему него и мени , да ме не задеси жалост на жалост .
50002028	Стога ми је још више било стало да га пошаљем , да се опет обрадујете када га видите , а ја да будем мање жалостан .
50002029	Примите га , дакле , у Господу са сваком радошћу и поштујте такве као што је он .
50002030	Јер , он је готово умро за Христово дело , изложивши свој живот опасности да надокнади оно што ви нисте могли да ми пружите .
50003001	На крају , браћо моја , радујте се у Господу ! Није ми тешко да вам пишем једно те исто , а за вас је сигурније .
50003002	Чувајте се оних паса , чувајте се оних радника зла , чувајте се сакаћења тела .
50003003	Јер , ми смо обрезање , ми који служимо Божијим Духом и хвалимо се Христом Исусом , а не уздамо се у тело
50003004	— иако бих ја и у тело могао да се поуздам . Ако неко други мисли да може да се поузда у тело , ја још више :
50003005	обрезан осмог дана , из Израеловог народа , из Венијаминовог племена , Јеврејин од Јевреја , по Закону фарисеј ,
50003006	по ревности прогонитељ Цркве , по законској праведности беспрекоран .
50003007	Али , оно што ми је нeкад било добитак , то ради Христа сматрам губитком .
50003008	Штавише , ја све сматрам губитком у поређењу с оним што све превазилази : спознањем Христа Исуса , мога Господа , ради кога сам све изгубио . И све сматрам смећем да бих добио Христа
50003009	и у њему се нашао — не својом праведношћу која долази од Закона , него оном која долази кроз веру у Христа : праведношћу која долази од Бога на основу вере .
50003010	Желим да упознам Христа и силу његовог васкрсења и заједништво у његовим страдањима , постајући као он у његовој смрти ,
50003011	не бих ли некако стигао до васкрсења из мртвих .
50003012	Није да сам то већ постигао или да сам постао савршен , него хитам даље , не бих ли некако дохватио оно ради чега је Христос Исус дохватио мене .
50003013	Ја , браћо , не сматрам да сам то већ дохватио . Али , једно чиним : заборављајући оно што је за мном , а пружајући се ка оном што је преда мном ,
50003014	хитам ка циљу , да добијем награду ради које ме је Бог у Христу Исусу позвао на небо .
50003015	Сви , дакле , који смо зрели , овако размишљајмо . Ако о нечему и мислите другачије , Бог ће вам и то јасно открити .
50003016	Само , што смо постигли , тога се држимо .
50003017	Придружите се онима који се угледају на мене , браћо , и посматрајте оне који живе по примеру који смо вам дали .
50003018	Јер , многи — о којима сам вам често говорио , а сада и плачући говорим — живе као непријатељи Христовог крста .
50003019	Њихов крај је пропаст , њихов бог је трбух , њихова слава је у њиховој срамоти , они мисле само на земаљско .
50003020	А наша отаџбина је на небесима , одакле и ишчекујемо Спаситеља , Господа Исуса Христа .
50003021	Он ће својом силом — којом може све да потчини себи — преобразити наше бедно тело и саобразити га свом славном телу .
50004001	Зато , моја драга и жељена браћо , моја радости и венче , тако треба да чврсто стојите у Господу , драги моји !
50004002	Преклињем Еводију и преклињем Синтиху да буду сложне у Господу .
50004003	Да , и тебе молим , одани друже , помажи им , јер су се са мном раме уз раме бориле у проповедању еванђеља заједно с Климентом и мојим осталим сарадницима , чија су имена у Књизи живота .
50004004	Радујте се у Господу увек ! Понављам : радујте се .
50004005	Нека ваша благост буде позната свим људима . Господ је близу .
50004006	Не будите забринути ни за шта , него у свему , молитвом и молбом са захваљивањем , јасно показујте Богу за шта га молите .
50004007	И Божији мир , који превазилази свако разумевање , чуваће ваше срце и ваше мисли у Христу Исусу .
50004008	На крају , браћо , што год је истинито , што год је племенито , што год је праведно , што год је чисто , што год је лепо , што год је на добром гласу — ако је нека врлина или похвала — на то мислите .
50004009	Оно што сте од мене научили , примили , чули и видели , то чините , и Бог мира биће с вама .
50004010	Веома сам се обрадовао у Господу што се најзад пробудила ваша брига за мене . Бринули сте се ви и раније , али нисте имали прилике да то покажете .
50004011	Не кажем то зато што сам у оскудици ; јер , научио сам да у свим околностима будем задовољан .
50004012	Знам шта значи оскудевати , знам шта значи имати у изобиљу . Навикао сам на све и свашта : и да будем сит и да гладујем , и да имам у изобиљу и да оскудевам .
50004013	Све могу у Ономе који ми даје снагу .
50004014	Ипак , лепо је од вас што сте са мном поделили моју невољу .
50004015	А и ви , Филипљани , знате да у почетку мога проповедања еванђеља , када сам отишао из Македоније , ниједна црква није учествовала у мојим давањима и примањима , осим вас јединих .
50004016	Чак сте ми и у Солун повремено слали за моје потребе .
50004017	Не , не тражим поклон , него тражим многострук плод који се уписује на ваш рачун .
50004018	Свега имам , и то у изобиљу . Подмирен сам потпуно откако сам од Епафродита примио оно што сте ми послали — пријатан мирис , жртву Богу прихватљиву и пријатну .
50004019	А мој Бог ће , по богатству своје славе у Христу Исусу , задовољити сваку вашу потребу .
50004020	Нашем Богу и Оцу нека је слава довека . Амин .
50004021	Поздравите све свете у Христу Исусу . Поздрављају вас браћа која су са мном .
50004022	Поздрављају вас сви свети , пре свих они из царевог дома .
50004023	Милост Господа Исуса Христа са вашим духом . Амин .
51001001	Павле , Божијом вољом апостол Христа Исуса , и брат Тимотеј ,
51001002	светој и верној браћи у Христу , која су у Колоси : милост вам и мир од Бога , нашег Оца .
51001003	Увек захваљујемо Богу , Оцу нашега Господа Исуса Христа , када се за вас молимо ,
51001004	јер смо чули за вашу веру у Христу Исусу и за љубав коју гајите према свимa светима .
51001005	Та вера и љубав долазе од наде која је за вас спремљена на небесима , а за коју сте већ чули у Речи истине — еванђељу ,
51001006	које вам је дошло . Оно по целом свету доноси плодове и расте , баш као и међу вама од оног дана када сте чули за Божију милост и истински је спознали .
51001007	Научили сте га од Епафраса , нашег драгог друга у служењу , који је Христов верни служитељ за вас ,
51001008	који нас је и обавестио о вашој љубави у Духу .
51001009	Зато и ми , од дана када смо то чули , не престајемо да се молимо за вас и да молимо Бога да се испуните спознањем његове воље са сваком духовном мудрошћу и разумевањем ,
51001010	да живите достојно Господа и да му у свему угодите : да будете плодоносни у сваком добром делу , да растете у спознању Бога ,
51001011	да се , сразмерно његовој славној моћи , оснажите сваком силом за сваку истрајност и стрпљивост , с радошћу
51001012	захваљујући Оцу , који вас је учинио достојнима да имате удела у наследству светих у светлости .
51001013	Он нас је избавио из власти таме и преместио нас у Царство свог љубљеног Сина ,
51001014	у коме имамо откупљење , опроштење греха .
51001015	Он је слика невидљивога Бога , Прворођени над свим што је створено .
51001016	Јер , њиме је створено све што је на небесима и на земљи , видљиво и невидљиво — било престоли , било господства , било поглаварства , било власти — све је кроз њега и за њега створено .
51001017	Он је пре свега и у њему се све држи на окупу .
51001018	Он је и Глава телу — Цркви . Он је Почетак , Прворођени из мртвих , да у свему буде први .
51001019	Јер , Богу се свидело да у њему настани сву пуноћу
51001020	и да кроз њега — успоставивши мир његовом крвљу на крсту — са собом потпуно помири све , било на земљи , било на небесима .
51001021	Некада сте , због својих злих дела , и ви били отуђени од Бога и непријатељски расположени .
51001022	Али , сада вас је смрћу Христовог људског тела Бог помирио са собом да вас пред себе постави свете , без мане и беспрекорне
51001023	— ако останете утемељени и чврсти у вери и непоколебљиви у нади еванђеља које сте чули , које је проповедано сваком створењу под небом , а чији сам ја , Павле , постао служитељ .
51001024	Сада се радујем у својим страдањима за вас и у свом телу допуњујем оно што недостаје Христовим мукама за његово тело , које је Црква .
51001025	Ја сам постао њен служитељ по налогу који ми је дао Бог : да вам објавим Божију реч у њеној пуноћи —
51001026	тајну која је вековима и поколењима била скривена , а сада је објављена његовим светима .
51001027	Њима је Бог хтео да обзнани колико је међу паганима богатство славе ове тајне , која је Христос у вама , нада у славу .
51001028	Ми њега објављујемо , уразумљујући сваког човека и поучавајући сваког човека са свом мудрошћу да сваког човека доведемо до савршенства у Христу .
51001029	За то се ја трудим , борећи се његовом делотворном силом , која у мени силно делује .
51002001	Хоћу , наиме , да знате колику борбу водим за вас и за оне у Лаодикији и за све оне који ме нису лично упознали ,
51002002	да им се утеши срце , да сједињени у љубави доспеју до свег богатства пуног разумевања , до спознања Божије тајне — Христа ,
51002003	у коме су скривена сва блага мудрости и знања .
51002004	Ово говорим да вас нико не превари заводљивим речима .
51002005	Јер , иако сам одсутан телом , ипак сам у духу с вама и радујем се гледајући ред који влада међу вама и чврстину ваше вере у Христа .
51002006	Стога , како сте прихватили Христа Исуса , Господа , тако и живите у њему .
51002007	Будите у њему чврсто укорењени и на њему назидани , ојачани у вери , као што сте поучени , и обилујте захваљивањем .
51002008	Пазите да вас неко не зароби мудровањем и празним причама заснованим на људском предању , на стихијама света , а не на Христу .
51002009	Јер , у њему телесно пребива сва пуноћа божанства ,
51002010	а ви имате пуноћу у њему , који је Глава сваком поглаварству и власти .
51002011	У њему сте и обрезани свлачењем грешне нарави , не обрезањем које је извршено руком , него Христовим обрезањем ,
51002012	пошто сте с њим заједно сахрањени у крштењу и с њим заједно васкрсли вером у делотворну силу Бога , који га је васкрсао из мртвих .
51002013	Када сте били мртви због својих преступа и необрезаности свога тела , Бог вас је оживео заједно с Христом . Опростио нам је све преступе
51002014	тако што је избрисао обвезницу која је својим одредбама била против нас и уклонио је приковавши је на крст .
51002015	Разоружао је поглаварства и власти и изложио их руглу победивши их крстом .
51002016	Нека вас , дакле , нико не осуђује због јела и пића , или празника , или слављења младог месеца , или субота .
51002017	То је само сенка онога што долази , а стварност је Христос .
51002018	Нека вас не лишава награде нико ко ужива у лажној понизности и слављењу анђелâ , ко распреда о својим виђењима , безразложно се прави важан својом телесном памећу ,
51002019	а не држи се Главе , од које цело Тело , подупрто и повезано зглобовима и жилама , расте Божијим растом .
51002020	Ако сте с Христом умрли стихијама света , зашто се , као да још живите у свету , покоравате његовим прописима :
51002021	» Не дирај « , » Не окуси « , » Не дотичи « ?
51002022	Све то употребом пропада , јер је засновано на људским заповестима и учењима .
51002023	То , додуше , изгледа као мудрост , јер се састоји од самонаметнуте побожности , лажне понизности и беспоштедне строгости према телу , али нема никакву вредност за обуздавање грешне нарави .
51003001	Ако сте , дакле , васкрсли с Христом , тражите оно што је на небу , тамо где Христос седи Богу здесна .
51003002	Усмерите своје мисли на оно што је на небу , а не на оно што је на земљи .
51003003	Јер , умрли сте и ваш живот је са Христом сакривен у Богу .
51003004	Када се појави Христос , ваш живот , тада ћете се и ви с њим појавити у слави .
51003005	Умртвите , дакле , своје земаљске удове : блуд , нечистоту , страст , злу пожуду и похлепу , која је идолопоклонство .
51003006	Због њих долази Божији гнев .
51003007	Тим путем сте и ви некада ишли када сте живели у тим пороцима .
51003008	А сада одбаците све ово : гнев , бес , злоћу , хулу , ружне речи из својих уста .
51003009	Не лажите један другога , пошто сте свукли старог човека са његовим делима ,
51003010	а обукли новог , који се по слици свога Створитеља обнавља за спознање .
51003011	Ту више нема Грк — Јудејин , обрезање — необрезање , варварин — Скит , роб — слободњак , него је све и у свима Христос .
51003012	Обуците , дакле , као Божији изабраници , свети и вољени , милосрдно срце , љубазност , понизност , кроткост , стрпљивост .
51003013	Подносите један другога и опраштајте ако имате нешто један против другога . Као што је Господ опростио вама , тако и ви опраштајте .
51003014	А преко свега овога обуците љубав — она је спона савршенства .
51003015	Нека Христов мир , на који сте позвани у једном телу , влада у вашем срцу и будите захвални .
51003016	Нека Христова реч у вама богато пребива док са свом мудрошћу поучавате и опомињете један другога и док са захвалношћу у свом срцу певате псалме , хвалоспеве и духовне песме Богу .
51003017	И што год да чините речју или делом , све чините у име Господа Исуса , захваљујући Богу Оцу кроз њега .
51003018	Жене , потчињавајте се мужевима , као што доликује у Господу .
51003019	Мужеви , волите своје жене и не будите груби према њима .
51003020	Децо , у свему слушајте своје родитеље , јер то је Господу мило .
51003021	Очеви , не раздражујте своју децу , да не постану малодушна .
51003022	Робови , слушајте своје земаљске господаре , не само док сте им пред очима , као они што се улагују људима , него искреног срца , бојећи се Господа .
51003023	Што год чините , чините из душе , као да је за Господа , а не за људе ,
51003024	знајући да ћете заузврат од Господа добити наследство . Господу Христу служите !
51003025	Јер , ономе ко чини неправду биће узвраћено за оно што је скривио и ту нема пристрасности .
51004001	Господари , дајте својим робовима оно што је право и правично , знајући да и ви имате Господара на небу .
51004002	Посветите се молитви . Бдите у њој са захваљивањем .
51004003	Уједно се молите и за нас , да Бог отвори врата нашој речи , да говоримо о Христовој тајни — за коју сам и окован —
51004004	да је објавим , говорећи о њој онако како треба да говорим .
51004005	Мудро се понашајте према онима ван цркве . Паметно користите време .
51004006	Нека ваша реч увек буде љубазна , сољу зачињена , да сваком знате да одговорите како треба .
51004007	О свему што се тиче мене обавестиће вас Тихик , драги брат , верни служитељ и са мном слуга у Господу .
51004008	Шаљем вам га баш зато да сазнате шта је с нама и да вам ободри срце ,
51004009	заједно с Онисимом , верним и драгим братом , који је један од вас . Они ће вас обавестити о свему што се овде догађа .
51004010	Поздрављају вас Аристарх , мој друг у сужањству , и Марко , Варнавин нећак ( за њега сте већ добили упутства : ако дође к вама , примите га ) ,
51004011	и Исус звани Јуст . Они су једини обрезани верници који са мном раде за Божије царство . Они су ми били утеха .
51004012	Поздравља вас Епафрас , који је један од вас и слуга Христа Исуса . Он се у молитвама увек бори за вас да , зрели и потпуно уверени , чврсто стојите у свему што је по Божијој вољи .
51004013	Сведочим за њега да се веома труди за вас и за оне у Лаодикији и Јерапољу .
51004014	Поздрављају вас драги лекар Лука и Димас .
51004015	Поздравите браћу у Лаодикији и Нимфана и цркву у његовој кући .
51004016	А када се ова посланица прочита код вас , постарајте се да се прочита и у цркви у Лаодикији , а и ви да прочитате ону из Лаодикије .
51004017	И реците Архипу : » Гледај да извршиш службу коју си добио у Господу . «
51004018	Поздрав мојом руком , Павловом . Сећајте се мојих окова . Милост с вама .
52001001	Павле , Силван и Тимотеј , цркви Солуњана у Богу Оцу и Господу Исусу Христу : милост вам и мир .
52001002	Увек за све вас захваљујемо Богу када вас помињемо у својим молитвама
52001003	и непрестано се пред нашим Богом и Оцем сећамо вашег дела проистеклог из вере , труда подстакнутог љубављу и истрајности надахнуте надом у нашег Господа Исуса Христа .
52001004	Знамо , браћо коју Бог воли , да сте изабрани ,
52001005	јер вам наше еванђеље није дошло само с речима него и са силом и са Светим Духом и са дубоким уверењем . Знате како смо се понашали међу вама , ради вас ,
52001006	а ви сте се угледали на нас и на Господа . Примили сте Реч у великој невољи , с радошћу Светога Духа .
52001007	Тако сте постали узор свима вернима у Македонији и Ахаји .
52001008	Јер , не само да је од вас Господња реч одјекнула у Македонији и Ахаји него је ваша вера у Бога постала свуда позната . Зато нема потребе да о томе нешто говоримо .
52001009	Људи , наиме , сами причају како смо дошли к вама и како сте се од идолâ окренули Богу , да бисте служили Богу живом и истинитом
52001010	и са небеса ишчекивали његовог Сина , кога је васкрсао из мртвих — Исуса , који нас спасава од гнева који долази .
52002001	И сами знате , браћо , да наш долазак к вама није био узалудан .
52002002	Пре тога смо , као што знате , страдали и били злостављани у Филипима , али смо се у нашем Богу осмелили да вам , упркос великом противљењу , објавимо Божије еванђеље .
52002003	Јер , наше наговарање није из заблуде , ни из прљавих побуда , нити покушавамо да вас преваримо .
52002004	Напротив , говоримо као људи које је Бог сматрао достојнима да им повери еванђеље : не угађамо људима , него Богу , који испитује наше срце .
52002005	Јер , као што знате , никад се нисмо послужили ласкавим речима ни прикривеном похлепом — Бог нам је сведок .
52002006	И нисмо тражили похвалу од људи — ни од вас ни од других .
52002007	Kао Христови апостоли , могли смо да вам будемо на терету , али ми смо међу вама били благи као мајка која негује своју децу .
52002008	Били смо толико пуни љубави према вама да смо били вољни да вам предамо не само Божије еванђеље него и своје животе , јер сте нам постали драги .
52002009	Јер , сећате се , браћо , нашег труда и напора : док смо вам проповедали Божије еванђеље , и ноћу и дању смо радили да ником од вас не будемо на терету .
52002010	Ви сте сведоци , а и Бог , како смо се свето , праведно и беспрекорно односили према вама који верујете .
52002011	А знате и како смо сваког појединог од вас , као отац своју децу ,
52002012	бодрили и тешили и опомињали да живи достојно Бога , који вас позива у своје Царство и славу .
52002013	Непрестано захваљујемо Богу и зато што сте Божију реч , када сте је примили пошто сте је од нас чули , прихватили не као људску реч , него онакву каква она заиста јесте : као Божију реч , која делује у вама који верујете .
52002014	Јер , ви сте се , браћо , угледали на Божије цркве у Христу Исусу које су у Јудеји , пошто сте и ви исто претрпели од својих сународника као и они од Јудеја ,
52002015	од оних који су убили и Господа Исуса и пророке , а нас прогонили . Они не угађају Богу и противе се свим људима
52002016	када нас спречавају да паганима говоримо да се спасу . Тако они стално пуне меру својих греха . Али , Божији гнев их је најзад стигао .
52002017	А ми , браћо , када смо накратко били отргнути од вас — лицем , али не и срцем — још више смо , с великом жудњом , настојали да вас видимо .
52002018	Зато смо хтели да дођемо к вама — ја , Павле , и неколико пута — али нас је Сатана спречио .
52002019	Јер , ко је наша нада , или радост , или венац којим ћемо се поносити пред нашим Господом Исусом када он дође ако нисте ви ?
52002020	Да , ви сте наша слава и наша радост .
52003001	Пошто више нисмо могли да издржимо , сматрали смо да је најбоље да сами останемо у Атини ,
52003002	а да пошаљемо Тимотеја , нашег брата и Божијег сарадника у ширењу Христовог еванђеља , да вас учврсти и ободри у вашој вери ,
52003003	да се нико не поколеба у овим невољама . И сами , наиме , знате да смо одређени за невоље ,
52003004	јер смо вам , док смо били код вас , унапред говорили да ће нас оне снаћи . И , као што знате , тако је и било .
52003005	Када , дакле , више нисам могао да издржим , послао сам Тимотеја да сазнам о вашој вери . Плашио сам се да вас можда Кушач није довео у искушење , па да је наш труд био узалудан .
52003006	А Тимотеј нам се управо вратио од вас и донео нам радосне вести о вашој вери и љубави , о томе да нас се стално сећате по добру и да веома чезнете да нас видите — баш као и ми вас .
52003007	Зато смо се , браћо , у свој својој муци и невољи , утешили због вас , због ваше вере .
52003008	Јер , сада заиста живимо , пошто ви чврсто стојите у Господу .
52003009	Како да захвалимо Богу за вас , за сву радост којом се због вас радујемо пред својим Богом ?
52003010	Ноћу и дању се најусрдније молимо да вас опет видимо и да вас снабдемо оним што још недостаје вашој вери .
52003011	Нека сâм наш Бог и Отац и наш Господ Исус усмере наш пут према вама .
52003012	А вама Господ дао да један према другом и према свима растете и обилујете у љубави , као и ми према вама .
52003013	Нека вам учврсти срце , да будете беспрекорни и свети пред нашим Богом и Оцем када дође наш Господ Исус са свим његовим светима .
52004001	На крају , браћо , поучили смо вас како треба да живите и угађате Богу — тако како и живите — а сада вас молимо и преклињемо у Господу Исусу да то чините још више .
52004002	Јер , ви знате каква смо вам упутства дали у име Господа Исуса .
52004003	А ово је Божија воља : да будете свети , да се клоните блуда ,
52004004	да сваки од вас научи да влада својим телом на свет и частан начин ,
52004005	а не у пожудној страсти као пагани , који не познају Бога ,
52004006	да при томе не чините нажао своме брату и не варате га . Господ ће се за све то осветити , као што смо вам већ рекли и упозорили вас .
52004007	Јер , Бог нас није позвао на нечистоту , него на светост .
52004008	Стога , дакле , ко то одбацује , не одбацује човека , него Бога , који вам даје свога Светог Духа .
52004009	О братској љубави нема потребе да вам пишемо , јер сте и сами од Бога поучени да волите један другога .
52004010	А ви заиста и волите сву браћу у целој Македонији . Само вас молимо , браћо , да то чините још више .
52004011	Настојте да водите миран живот , да гледате своја посла и да својим рукама радите , као што смо вам наложили ,
52004012	да се долично понашате према онима ван цркве и да вам ни од кога ништа не треба .
52004013	Не желимо , браћо , да останете у незнању у погледу оних који су умрли , па да тугујете као остали , који немају наду .
52004014	Јер , ако верујемо да је Исус умро и васкрсао , онда верујемо и да ће Бог са Исусом повести и оне који су у њему умрли .
52004015	Ово вам говоримо на основу Господње речи : ми , живи , који остајемо до Господњег доласка , нећемо претећи оне који су умрли .
52004016	Јер , сâм Господ ће , на заповест , на глас арханђела и на звук Божије трубе , сићи са неба , и прво ће устати мртви у Христу .
52004017	Потом ћемо ми , живи , преостали , заједно с њима бити понети на облацима да се сретнемо са Господом у ваздуху . И тако ћемо увек бити с Господом .
52004018	Зато бодрите један другога овим речима .
52005001	А што се времена и часа тиче , браћо , није потребно да вам се пише ,
52005002	јер и сами веома добро знате да ће Дан Господњи доћи као крадљивац у ноћи .
52005003	Док људи буду говорили : » Мир и сигурност « , изненада ће их снаћи пропаст , као болови трудну жену , и неће измаћи .
52005004	Али ви , браћо , нисте у тами , па да вас тај дан изненади као крадљивац .
52005005	Јер , сви сте ви деца светлости и деца дана . Ми не припадамо ноћи и тами ;
52005006	не спавајмо , дакле , као остали , него бдимо и будимо трезни .
52005007	Јер , они који спавају , спавају ноћу , и они који се опијају , опијају се ноћу .
52005008	А ми , пошто припадамо дану , будимо трезни , навуцимо оклоп вере и љубави и кацигу наде у спасење .
52005009	Јер , Бог нас није одредио за гнев , него да постигнемо спасење кроз нашег Господа Исуса Христа ,
52005010	који је умро за нас да — били живи или мртви — заједно с њим живимо .
52005011	Зато се узајамно бодрите и један другога изграђујте , као што и чините .
52005012	Молимо вас , браћо , да одајете признање онима који се међу вама труде , који су вам претпостављени у Господу и опомињу вас .
52005013	Цените их изнад свега , у љубави , због њиховог дела . Међу собом живите у миру .
52005014	Преклињемо вас , браћо , опомињите доконе , бодрите малодушне , помажите слабима , са свима будите стрпљиви .
52005015	Пазите да нико ником не узврати зло за зло , него се увек трудите да чините добро један другом и свим људима .
52005016	Увек се радујте ,
52005017	непрестано се молите ,
52005018	у свакој прилици захваљујте , јер то је Божија воља за вас у Исусу Христу .
52005019	Духа не гасите ,
52005020	пророштва не презирите ,
52005021	све проверавајте , добро задржите ,
52005022	сваког зла се клоните .
52005023	А сâм Бог мира нека вас потпуно освешта , да вам сав дух и душа и тело буду беспрекорно сачувани за Долазак нашега Господа Исуса Христа .
52005024	Веран је Онај који вас позива , он ће то и учинити .
52005025	Браћо , молите се и за нас .
52005026	Сву браћу поздравите светим пољупцем .
52005027	Заклињем вас Господом да се ова посланица прочита свој браћи .
52005028	Милост нашег Господа Исуса Христа с вама .
53001001	Павле , Силван и Тимотеј , цркви Солуњана у Богу , нашем Оцу , и Господу Исусу Христу :
53001002	милост вам и мир од Бога Оца и Господа Исуса Христа .
53001003	Увек смо дужни да захваљујемо Богу за вас , браћо , и то с правом , јер ваша вера све више расте и све је већа љубав сваког од вас према другима .
53001004	Зато се ми хвалимо вама по Божијим црквама због ваше стрпљивости и вере у свим прогонима и невољама које подносите .
53001005	То је доказ да је Божија пресуда праведна и да ћете бити достојни Божијег царства за које сада страдате .
53001006	Јер , право је да Бог муком узврати онима који вас муче ,
53001007	а вама , који сте мучени , олакшањем — заједно с нама — када се Господ Исус објави са неба са својим моћним анђелима ,
53001008	у успламтелом огњу . Он ће казнити оне који не познају Бога и не покоравају се еванђељу нашег Господа Исуса .
53001009	Биће кажњени вечном пропашћу , далеко од Господњег лица и његове силне славе ,
53001010	онога дана када он дође да се прослави у својим светима и да му се диве сви који верују . А то се односи и на вас , јер сте поверовали нашем сведочанству вама .
53001011	Зато се увек и молимо за вас да вас Бог учини достојнима његовог позива и да својом силом испуни сваку вашу добру намеру и дело подстакнуто вером ,
53001012	да се име нашег Господа Исуса прослави у вама , а ви у њему , по милости нашег Бога и Господа Исуса Христа .
53002001	А што се тиче Доласка нашег Господа Исуса Христа и нашег окупљања око њега , молимо вас , браћо ,
53002002	не дајте да вас лако поколебају у вашем схватању , ни да вас узнемире неким пророштвом , ни неком поруком , ни неком тобоже нашом посланицом — да је Дан Господњи већ ту .
53002003	Не дајте ником да вас заведе ни на који начин , јер нема Дана Господњег док прво не дође до побуне и не открије се Човек безакоња , Син пропасти .
53002004	Он ће се противити и дизати против свега што се зове Бог или светиња , па ће тако засести и у Божијем храму , тврдећи за себе да је Бог .
53002005	Сећате се да сам вам о томе говорио док сам још био код вас ,
53002006	па сада знате шта га задржава да се не открије пре свог времена .
53002007	Јер , тајна сила безакоња већ је на делу , а онај који је сада задржава , задржаваће је док сâм не буде уклоњен ,
53002008	и тада ће се открити Безаконик . Њега ће Господ Исус убити дахом својих уста и уништити сјајем свога Доласка .
53002009	А долазак Безаконика биће , у складу са Сатаниним деловањем , праћен сваком врстом лажних дела силе , знамења и чуда ,
53002010	и са сваком неправдом која заводи оне који пропадају , јер су одбили да воле истину и да се тако спасу .
53002011	Зато им Бог шаље делотворну заблуду , да поверују лажи ,
53002012	да буду осуђени сви који нису поверовали истини , него су се определили за неправду .
53002013	А ми смо увек дужни да захваљујемо за вас , браћо коју Господ воли , јер вас је Бог од почетка изабрао да се спасете тако што ће вас Дух учинити светима и вером у истину .
53002014	На то вас је позвао кроз наше еванђеље , да имате удела у слави нашег Господа Исуса Христа .
53002015	Зато , браћо , чврсто стојте и држите се учењâ која смо вам предали било усмено , било посланицом .
53002016	А сâм наш Господ , Исус Христос , и Бог , наш Отац , који нас је заволео и својом милошћу нам дао вечну утеху и добру наду ,
53002017	нека утеши ваше срце и учврсти вас у сваком добром делу и речи .
53003001	На крају , браћо , молите се за нас , да се Господња реч брзо прошири и да се прославља као и код вас
53003002	и да се избавимо од искварених и злих људи , јер немају сви вере .
53003003	Али , Господ је веран — он ће вас учврстити и сачувати од Злога .
53003004	А ми смо уверени за вас у Господу да чините и да ћете чинити оно што вам налажемо .
53003005	Нека вам Господ усмери срце према Божијој љубави и Христовој стрпљивости .
53003006	Налажемо вам , браћо , у име Господа Исуса Христа , да избегавате сваког брата који живи доконо , а не у складу са учењем које сте од нас примили .
53003007	И сами , наиме , знате да треба да се угледате на нас , јер ми међу вама нисмо били докони ,
53003008	нити смо нечији хлеб јели бесплатно , него смо и ноћу и дању вредно и мукотрпно радили да ником од вас не будемо на терету ;
53003009	не зато што на то немамо право , него да вам дамо себе за пример — да се угледате на нас .
53003010	Јер , када смо били код вас , ово смо вам наложили : » Ако неко неће да ради , нека и не једе . «
53003011	Чујемо , наиме , да неки међу вама живе доконо : не раде ништа , него дангубе .
53003012	Таквима налажемо и заклињемо их у име Господа Исуса Христа да раде у миру и да свој хлеб једу .
53003013	А што се вас тиче , браћо , нека вам не дојади да чините добро .
53003014	Ако неко не послуша оно што смо рекли у овој посланици , издвојте га . Не дружите се с њим , да се постиди ,
53003015	али га не сматрајте непријатељем , него га опомињите као брата .
53003016	Нека вам сâм Бог мира увек и на сваки начин дарује мир . Господ са свима вама .
53003017	Поздрав мојом руком , Павловом . То је знак у свакој посланици — тако ја пишем .
53003018	Милост нашег Господа Исуса Христа са свима вама .
54001001	Павле , апостол Христа Исуса по заповести Бога , нашег Спаситеља , и Христа Исуса , наше наде ,
54001002	Тимотеју , правом сину у вери : милост , милосрђе и мир од Бога Оца и Христа Исуса , нашег Господа .
54001003	Као што сам те на одласку у Македонију замолио , остани у Ефесу да некима наложиш да не шире другачија учења
54001004	и да се не заносе измишљотинама и бесконачним родословима . То све више погодује препиркама него Божијем поретку , који се остварује вером .
54001005	А сврха тог налога је љубав из чиста срца , добре савести и нелицемерне вере ,
54001006	од чега су неки застранили и окренули се празним разговорима .
54001007	Они желе да буду учитељи Закона , а ни сами не разумеју шта говоре ни шта упорно тврде .
54001008	Знамо да је Закон добар ако га човек примењује како треба ,
54001009	свестан да Закон није намењен праведнику , него бeзаконицима и непокорнима , непобожнима и грешницима , несветима и безбожнима , убицама оца и убицама мајке , убицама људи ,
54001010	блудницима и педерастима , трговцима робљем , лажљивцима , кривоклетницима и свему другом што се противи исправном учењу ,
54001011	које је у складу са славним еванђељем блаженога Бога , које ми је поверено .
54001012	Захваљујем Христу Исусу , нашем Господу , који ме је оснажио , што ме је сматрао вредним поверења и поставио у службу .
54001013	Иако сам раније био хулитељ , прогонитељ и насилник , помилован сам , јер сам то чинио из незнања и неверовања ,
54001014	а милост нашег Господа преобилно се на мене излила заједно с вером и љубављу које су у Христу Исусу .
54001015	Ово је истина и заслужује да буде прихваћено у потпуности : Христос Исус је дошао на свет да спасе грешнике — од којих сам најгори ја .
54001016	Али , баш зато сам помилован да на мени , најгорем , Христос Исус покаже сву своју стрпљивост , као пример онима који ће у њега поверовати да приме вечни живот .
54001017	А Цару вечности , бесмртноме , невидљивоме , јединоме Богу , част и слава довека . Амин .
54001018	Поверавам ти овај налог , сине Тимотеје , у складу с пророштвима која су раније о теби изречена , да , држећи их се , бијеш добар бој ,
54001019	имајући веру и добру савест , коју су неки одбацили , па доживели бродолом у вери .
54001020	Међу њима су Именеј и Александар , које сам предао Сатани да науче да не хуле .
54002001	Пре свега , дакле , тражим да се мољења , молитве , молбе и захваљивања упућују Богу за све људе ,
54002002	за цареве и за све који су на власти , да проводимо миран и тих живот у потпуној побожности и достојанству .
54002003	То је добро и мило у очима Бога , нашег Спаситеља ,
54002004	који жели да се сви људи спасу и да дођу до спознања истине .
54002005	Јер , Бог је један и један је посредник између Бога и људи — човек Христос Исус ,
54002006	који је самога себе дао као откупнину за све — сведочанство у право време .
54002007	За то сведочанство сам ја постављен за проповедника и апостола — истину говорим , не лажем — за учитеља вере и истине паганима .
54002008	Хоћу , дакле , да се мушкарци моле на сваком месту , подижући свете руке , без гнева и препирања .
54002009	Хоћу и да се жене облаче скромно , с пристојношћу и разборитошћу , да се не ките плетеницама и златом , или бисерима , или скупом одећом ,
54002010	него добрим делима , као што приличи женама које се држе побожности .
54002011	Нека жена учи у миру , у потпуној потчињености .
54002012	А жени не допуштам да учи мушкарца , нити да има власт над њим , него нека буде мирна .
54002013	Јер , прво је створен Адам , па онда Ева .
54002014	И није Адам био заведен — жена је била заведена и учинила прекршај .
54002015	Али , спашће се рађањем деце ако остане у вери , љубави и светости које прати разборитост .
54003001	Ово је истина : ако неко жели надгледништво , лепу службу жели .
54003002	А надгледник треба да буде без замерке , једне жене муж , умерен , разборит , сређен , гостољубив , способан да поучи ;
54003003	не пијаница , не насилан човек , него благ ; не свађалица , не среброљубац ;
54003004	да својим домом добро управља , да му се деца потчињавају са пуним поштовањем
54003005	— јер ко не уме да управља својим домом , како ће се старати за Божију цркву ? —
54003006	не новообраћеник , да не постане охол , па буде осуђен истом осудом као и ђаво .
54003007	Осим тога , треба да буде на добром гласу и међу људима ван цркве , да не падне у немилост и ђавољу замку .
54003008	Тако и ђакони треба да буду достојни поштовања , не дволични , да се не одају многом вину , да не иду за непоштеним добитком ,
54003009	да се са чистом савешћу држе тајне наше вере .
54003010	А и они треба прво да буду проверени , па ако су беспрекорни , нека обављају службу .
54003011	Тако и жене треба да буду достојне поштовања , не клеветнице , него умерене и у свему поуздане .
54003012	Ђакон треба да буде једне жене муж и да добро управља својом децом и својим домом .
54003013	Јер , они који добро обављају службу , стичу леп положај и велико поуздање у вери у Исуса Христа .
54003014	Иако се надам да ћу ускоро доћи к теби , пишем ти ово
54003015	да , ако се задржим , знаш како се треба понашати у Божијем дому , који је Црква Бога живога , стуб и упориште истине .
54003016	По свеопштем признању , велика је тајна побожности : Појавио се у телу , био је оправдан Духом , видели су га анђели , проповедао се међу паганима , у свету су у њега поверовали , био је вазнет у слави .
54004001	А Дух изричито каже да ће у последња времена неки отпасти од вере , поводећи се за варљивим духовима и демонским учењима ,
54004002	која шире лицемерни лажљивци отупеле савести .
54004003	Они забрањују женидбу и намећу уздржавање од јелâ која је Бог створио да их са захвалношћу једу они који верују и који су спознали истину .
54004004	Јер , све што је Бог створио добро је и не треба одбацивати ништа што се једе са захвалношћу ,
54004005	пошто је освештано Божијом речју и молитвом .
54004006	На то указуј браћи , и бићеш добар служитељ Христа Исуса , служитељ који се храни речима вере и доброг учења за којим иде .
54004007	Клони се безбожних и бапских прича , а вежбај се у побожности .
54004008	Јер , телесно вежбање је за мало шта корисно , а побожност је корисна за све , пошто има обећање и за садашњи живот и за будући .
54004009	Ово је истина и заслужује да буде прихваћено у потпуности
54004010	— јер , за то се ми трудимо и боримо : ми смо своје наде положили у Бога живога , који је Спаситељ свих људи , пре свега оних који верују .
54004011	То налажи и учи .
54004012	Нека те нико не омаловажава због твоје младости , него буди пример верницима у говору , у понашању , у љубави , у вери , у чистоти .
54004013	Док не дођем , посвети пажњу јавном читању , бодрењу и поучавању .
54004014	Не занемаруј милосни дар који је у теби , који ти је дат преко пророштва када су старешине на тебе положиле руке .
54004015	Марљиво се труди око тога , сав буди у томе , да твој напредак буде очигледан свима .
54004016	Пази на себе и на учење . Истрај у томе , јер ћеш , то чинећи , спасти и себе и оне који те слушају .
54005001	Старијег човека не прекоревај строго , него га моли као оца , млађе људе као браћу ,
54005002	старије жене као мајке , млађе као сестре — у потпуној чистоти .
54005003	Поштуј оне удовице које су заиста удовице .
54005004	Али , ако удовица има децу или унуке , нека прво они науче да показују побожност бринући се за свој дом и тако узврате својим родитељима , јер то је Богу мило .
54005005	Права и усамљена удовица узда се у Бога , и ноћу и дању истрајава у мољењима и молитвама ,
54005006	а она која живи распусно , жива је мртва .
54005007	И то им наложи , да буду без замерке .
54005008	А ко се не стара за своје , пре свега за оне из свога дома , тај се одрекао вере и гори је од неверника .
54005009	У списак удовица може да се унесе она која није млађа од шездесет година , која је имала једног мужа ,
54005010	која је позната по добрим делима : ако је подизала децу , ако је била гостољубива , ако је прала ноге светима , ако је помагала онима који су у невољи , ако се посвећивала сваком добром делу .
54005011	А млађе удовице не уноси у списак . Јер , када их пожуда одврати од Христа , хоће да се удају ,
54005012	па на себе навлаче осуду , пошто су погазиле прву верност .
54005013	Осим тога , идући од куће до куће , навикавају се да буду беспослене . И не само беспослене него и брбљиве и наметљиве , па говоре оно што не треба .
54005014	Хоћу , дакле , да се млађе удовице удају , рађају децу , воде домаћинство — да непријатељу не дају повода за клевету .
54005015	Јер , неке су већ застраниле и пошле за Сатаном .
54005016	Ако нека верница има удовица међу родбином , нека им помаже , да црква не буде оптерећена , него да може да помогне правим удовицама .
54005017	Старешинама које добро управљају треба указати двоструку част , пре свега онима који проповедају и поучавају .
54005018	Јер , Писмо каже : » Не завезуј уста волу који врше « и : » Радник заслужује своју плату . «
54005019	Не прихватај тужбу против старешине ако је не поткрепе два или три сведока .
54005020	Оне који греше , укори пред свима , да и у остале уђе страх .
54005021	Заклињем те пред Богом и Христом Исусом и изабраним анђелима да се овога држиш без предрасуда и да ништа не чиниш из пристрасности .
54005022	Ни на кога не полажи руке олако . Немај удела у туђим гресима . Себе држи чистим .
54005023	Немој да пијеш само воду , него узми и мало вина ради свог желуца и честих слабости .
54005024	Греси неких људи су очигледни и пред њима иду на Суд , а греси других људи иду за њима .
54005025	Тако су и добра дела очигледна , а ни она другачија не могу се сакрити .
54006001	Сви који су под ропским јармом нека своје господаре сматрају достојнима сваке части , да се не оцрњује Божије име и учење .
54006002	А они чији господари верују , нека ове не омаловажавају зато што су браћа . Него , нека им још више служе , јер су верници и њима драги ти који имају корист од њиховог служења . То учи и то тражи .
54006003	Ако неко другачије учи људе и занемарује благотворне речи нашег Господа Исуса Христа и учење које је у складу с побожношћу ,
54006004	тај је уображен и не зна ништа , него болује од препирања и надмудривања речима , из чега настају завист , свађа , хула , зла сумњичења
54006005	и непрестана трвења међу људима исквареног ума , који су лишени истине , који мисле да се побожношћу стиче добит .
54006006	А побожност и јесте велика добит ако је човек задовољан оним што има .
54006007	Јер , ми на свет ништа нисмо донели , па тако ништа не можемо ни однети .
54006008	Па , ако имамо храну и одећу , будимо тиме задовољни .
54006009	А они који желе да се обогате , падају у искушење и замку и јављају им се многе неразумне и штетне жеље које људе суновраћују у пропаст и уништење .
54006010	Јер , среброљубље је корен свих зала . Неки су , одавши му се , одлутали од вере и сами себи причинили много муке .
54006011	А ти , Божији човече , бежи од тога , а иди за праведношћу , побожношћу , вером , љубављу , стрпљивошћу , кроткошћу .
54006012	Биј добар бој вере , домогни се вечног живота , на који си позван када си пред многим сведоцима одлучно потврдио своју веру .
54006013	Налажем ти пред Богом , који свему даје живот , и пред Христом Исусом , који је пред Понтијем Пилатом одлучно сведочио за истину :
54006014	сачувај ову заповест чистом и беспрекорном док се не појави наш Господ Исус Христос .
54006015	Њега ће у право време показати блажени и једини Владар , Цар над царевима и Господар над господарима ,
54006016	који је једини бесмртан , који пребива у недоступној светлости , кога нико од људи није видео нити може да га види . Њему вечна част и моћ . Амин .
54006017	Налажи онима који су богати на овом свету да не буду охоли , да се не уздају у несигурно богатство , него у Бога , који нам све богато даје на уживање ,
54006018	да чине добро , да буду богати добрим делима , да буду дарежљиви и вољни да деле ,
54006019	скупљајући тако себи благо које ће бити леп темељ за будућност — да се домогну правог живота .
54006020	Тимотеје , чувај то што ти је поверено . Клони се безбожног наклапања и противљења лажног знања ,
54006021	којег су се неки држали , па застранили од вере . Милост с вама .
55001001	Павле , Божијом вољом апостол Христа Исуса , у складу с обећањем живота који је у Христу Исусу ,
55001002	Тимотеју , драгом сину : милост , милосрђе и мир од Бога Оца и Христа Исуса , нашег Господа .
55001003	Захваљујем Богу , коме као и моји преци чисте савести служим , док те непрестано , и ноћу и дању , помињем у својим молитвама .
55001004	Када се сетим твојих суза , пожелим да те видим , да се испуним радошћу .
55001005	Сећам се твоје нелицемерне вере , која је најпре пребивала у твојој баки Лоиди и у твојој мајци Евници , а уверен сам да је сада и у теби .
55001006	Зато те подсећам : распламсај милосни дар који ти је Бог дао када сам на тебе положио руке .
55001007	Јер , Бог нам није дао духа плашљивости , него силе , љубави и разборитости .
55001008	Стога немој да се стидиш сведочанства о нашем Господу , ни мене , његовог сужња . Него , придружи ми се у злопаћењу за еванђеље помоћу силе Бога ,
55001009	који нас је спасао и светим позивом позвао — не због наших дела , него због свог наума и милости . Та милост нам је дата у Христу Исусу пре постанка света ,
55001010	а објављена нам је сада када се појавио наш Спаситељ Христос Исус . Он је обеснажио смрт и учинио да живот и нераспадљивост засијају кроз еванђеље ,
55001011	за које сам ја постављен за проповедника , апостола и учитеља .
55001012	Због тога ја све ово и трпим , али се не стидим , јер знам коме сам поверовао и уверен сам да он може до онога Дана да сачува оно што ми је поверено .
55001013	Држи се примера благотворних речи које си од мене чуо , у вери и љубави која је у Христу Исусу .
55001014	Чувај добро које ти је поверено ; чувај га уз помоћ Светога Духа , који пребива у нама .
55001015	То знаш да су ме сви из Азије напустили , а међу њима и Фигел и Ермоген .
55001016	Нека Господ буде милостив према Онисифоровим укућанима , јер ме је он много пута окрепио и није се стидео мојих окова ,
55001017	него ме је , када је дошао у Рим , брижљиво тражио док ме није нашао .
55001018	Дао му Господ да онога Дана нађе милосрђе код Господа . А ти најбоље знаш како ми је служио у Ефесу .
55002001	Ти се , дакле , сине мој , оснажи у милости која је у Христу Исусу .
55002002	А оно што си пред многим сведоцима од мене чуо , то повери поузданим људима , онима који ће бити способни и друге да поуче .
55002003	Придружи ми се у злопаћењу као добар војник Христа Исуса .
55002004	Нико ко је у војној служби , не уплиће се у послове свакодневног живота , да би могао да угоди свом заповеднику .
55002005	И када се неко такмичи , не добија венац ако се не такмичи по правилима .
55002006	Ратар који мукотрпно ради треба први да добије део плодова .
55002007	Размисли о овоме што ти говорим , а Господ ће ти дати да све разумеш .
55002008	Памти Исуса Христа , васкрслог из мртвих , Давидовог потомка , по мом еванђељу
55002009	за које се толико злопатим да ме бацају у окове као да сам злочинац . Али Божија реч није окована .
55002010	Зато све подносим ради изабраних , да и они стигну до спасења које је у Христу Исусу са вечном славом .
55002011	Ово је истина : Ако смо с њим умрли , с њим ћемо и живети .
55002012	Ако истрајемо , с њим ћемо и владати . Ако га се одрекнемо , и он ће се одрећи нас .
55002013	Ако смо неверни , он остаје веран , јер самога себе не може да се одрекне .
55002014	На то подсећај људе , опомињући их пред Богом да не ратују речима . То ничему не користи , него само упропаштава оне који слушају .
55002015	Потруди се да покажеш да си прекаљен пред Богом , радник који нема чега да се стиди , који исправно поступа с Речју истине .
55002016	А безбожних наклапања се клони , јер ће они који их воде све више тонути у безбожност ,
55002017	а њихово учење ће изједати као рак-рана . Међу њима су Именеј и Филит ,
55002018	који су застранили од истине тврдећи да се васкрсење већ догодило , па некима уништавају веру .
55002019	Ипак , чврсти Божији темељ чврсто стоји , носећи овај печат : » Господ познаје оне који су његови « , и : » Нека се клоне неправде сви који помињу Господње име . «
55002020	Али , у великој кући нема само златних и сребрних посуда , него и дрвених и глинених . И једне су за часну употребу , а друге за нечасну .
55002021	Ко се , дакле , очисти од нечасног , биће посуда за часну употребу , освештана , Господару корисна , спремна за свако добро дело .
55002022	Бежи од младалачких жеља , а иди за праведношћу , вером , љубављу , миром , заједно с онима који из чиста срца призивају Господа .
55002023	Клони се будаластих и глупих расправа , знајући да рађају свађе .
55002024	А Господњи слуга не треба да се свађа , него да према свима буде благ , спреман да поучи , да подноси зло ,
55002025	да у кроткости васпитава своје противнике , не би ли им Бог дао покајање , да спознају истину
55002026	и да се освесте , па умакну из замке ђавола , који их је заробио да извршавају његову вољу .
55003001	А ово знај : у последње дане настаће тешка времена .
55003002	Јер , људи ће бити самољубиви , среброљубиви , хвалисави , охоли , хулитељи , непокорни родитељима , незахвални , безбожни ,
55003003	безосећајни , непомирљиви , клеветници , неуздржљиви , сурови , без љубави према добру ,
55003004	издајници , напрасити , уображени ; више ће волети насладу него Бога ;
55003005	привидно ће се држати побожности , а порицаће њену силу . Клони их се .
55003006	Јер , од њих су они који се увлаче у куће и заводе женице оптерећене гресима , које се поводе за разним пожудама ,
55003007	које стално уче , али никако не могу да дођу до спознања истине .
55003008	Исто као што су се Јаније и Јамврије успротивили Мојсију , тако се противе истини и ови — људи изопаченог ума , непрекаљени у вери .
55003009	Али , неће далеко стићи , јер ће њихово безумље постати очигледно свима , као што је постало и безумље оних .
55003010	А ти си пошао за мојим учењем , начином живота , стремљењем , вером , стрпљивошћу , љубављу , истрајношћу ,
55003011	прогонима , страдањима . Шта ме све снашло у Антиохији , у Иконијуму , у Листри ! Какве сам све прогоне поднео , а Господ ме је из свих њих избавио !
55003012	Али сви који желе да живе побожно у Христу Исусу , биће прогањани .
55003013	А зли људи и варалице ићи ће од зла ка горем , заводећи и бивајући завођени .
55003014	Али ти остани у ономе што си научио и у шта си уверен , свестан од кога си научио
55003015	и да од малих ногу знаш Света писма , која могу да те учине мудрим за спасење кроз веру у Христа Исуса .
55003016	Све Писмо је од Бога надахнуто и корисно за поучавање , за прекоревање , за поправљање , за одгајање у праведности ,
55003017	да Божији човек буде потпуно припремљен за свако добро дело .
55004001	Заклињем те пред Богом и Христом Исусом — који ће судити и живима и мртвима — и његовим Доласком и његовим Царством :
55004002	проповедај Реч , спреман и у време и у невреме , уверавај , прекоревај , бодри , са свом стрпљивошћу и поуком .
55004003	Јер , доћи ће време када људи неће подносити исправно учење , него ће у складу са својим пожудама себи нагомилавати учитеље да им говоре оно што прија њиховим ушима ,
55004004	па ће уши окренути од истине и приклонити се измишљотинама .
55004005	А ти у свему буди трезвен , злопати се , изврши дело еванђелисте , доврши своју службу .
55004006	Јер , ја се већ изливам као леваница и стигло је време мога одласка .
55004007	Добар бој сам био , трку завршио , веру сачувао .
55004008	Сада ми је припремљен венац праведности , који ће ми онога Дана предати Господ , праведни Судија . И не само мени него и свима који су с љубављу чекали да се он појави .
55004009	Потруди се да што пре дођеш к мени .
55004010	Јер , Димас ме је напустио пошто је заволео овај свет . Он је отишао у Солун , Крискент у Галатију , Тит у Далмацију .
55004011	Једино је још Лука са мном . Узми Марка и доведи га са собом , јер ми користи у служењу .
55004012	Тихика сам послао у Ефес .
55004013	Огртач који сам оставио код Карпа у Троади , донеси када дођеш , а и књиге , пре свега пергаменте .
55004014	Ковач Александар ми је нанео много зла . Господ ће му узвратити према његовим делима .
55004015	И ти га се чувај , јер се веома противио нашим речима .
55004016	Приликом моје прве одбране , нико ми није прискочио у помоћ , него су ме сви напустили . Нека им се то не рачуна .
55004017	Али Господ је био уз мене и давао ми снагу да се преко мене у потпуности објави еванђеље и да га чују сви пагани — и ја се избавих из лављих чељусти .
55004018	Господ ће ме избавити од сваког злог дела и спасти ме за своје Царство на небесима . Њему слава довека . Амин .
55004019	Поздрави Приску и Акилу и Онисифорове укућане .
55004020	Ераст је остао у Коринту , а Трофима сам , болесног , оставио у Милиту .
55004021	Потруди се да дођеш пре зиме . Поздрављају те Еувул , Пуд , Лин , Клаудија и сва браћа .
55004022	Господ са твојим духом . Милост с вама .
56001001	Павле , Божији слуга и апостол Исуса Христа ради вере Божијих изабраника и спознања истине које води побожности —
56001002	вере и спознања заснованих на нади у вечни живот , који је Бог , који не лаже , обећао пре постанка света
56001003	и у право време обзнанио своју Реч проповедањем које ми је поверено заповешћу нашег Спаситеља , Бога ,
56001004	Титу , правом сину по заједничкој вери : милост и мир од Бога Оца и Христа Исуса , нашег Спаситеља .
56001005	Oставио сам те на Криту ради тога да средиш оно што је остало недовршено и да по градовима поставиш старешине , као што сам ти наредио .
56001006	Старешина треба да буде беспрекоран , једне жене муж , да има децу која верују , коју не оптужују за раскалашност или непокорност .
56001007	Јер , надгледник , као управитељ Божијег дома , треба да буде беспрекоран — не саможив , не напрасит , не пијаница , не насилник , не склон непоштеном добитку ,
56001008	него гостољубив , љубитељ добра , разборит , праведан , свет , уздржљив ,
56001009	прионуо уз веродостојну Реч , која је у складу са учењем , да може исправним учењем да бодри друге и уверава противнике .
56001010	Има , наиме , много непокорних , наклапала и заводника , пре свега међу онима из обрезања .
56001011	Њима треба запушити уста , јер ради непоштеног добитка упропашћују целе домове учећи оно што не треба .
56001012	Један од њих , њихов пророк , сâм рече : » Крићани су увек лажови , опаке звери , лењи прождрљивци . «
56001013	То је истинито сведочанство . Зато их строго прекоревај , да буду исправни у вери ,
56001014	да се више не заносе јудејским измишљотинама и прописима људи који су се окренули од истине .
56001015	Чистима је све чисто , а укаљанима и невернима ништа није чисто , него су им и ум и савест укаљани .
56001016	Тврде да познају Бога , али то поричу својим делима . Одвратни су и непокорни и неподобни за било које добро дело .
56002001	А ти говори оно што је у складу са исправним учењем :
56002002	да старци буду умерени , достојни поштовања , разборити , исправни у вери , љубави , стрпљивости .
56002003	Исто тако и старице да се понашају како доликује светима : да не буду клеветнице ни ропски одане многом вину , него учитељице добра ,
56002004	да уче младе жене да воле своје мужеве и децу ,
56002005	да буду разборите , чисте , вредне у кући , добре , потчињене својим мужевима — да се не оцрњује Божија реч .
56002006	Исто тако , подстичи младиће да буду разборити .
56002007	У свему им буди пример чинећи добра дела . У поучавању покажи неисквареност , озбиљност ,
56002008	исправну реч којој се не може приговорити , да се постиди онај ко ти се противи , јер нема ништа рђаво да каже о нама .
56002009	Нека се робови у свему потчињавају својим господарима . Нека им угађају , а не противрече .
56002010	Нека их не поткрадају , него нека покажу да им се може веровати , да учење нашег Спаситеља , Бога , у свему буде привлачно .
56002011	Јер , за све људе се појавила Божија милост , која доноси спасење .
56002012	Она нас учи да се одрекнемо безбожности и овоземаљских пожуда , да у овом свету живимо разборито , праведно и побожно
56002013	док ишчекујемо срећну наду и да се у слави појави велики Бог и наш Спаситељ , Исус Христос .
56002014	Он је самога себе дао за нас да нас избави од сваког безакоња и да себи очисти народ који му припада , који ревносно чини добра дела .
56002015	То говори и бодри и прекоревај са сваком одлучношћу . Нека те нико не презире .
56003001	Подсећај их да се потчињавају поглаварима и властима , да буду послушни , спремни за свако добро дело ,
56003002	да никог не вређају , да не буду свадљиви , да буду благи и да према свим људима показују сваку кроткост .
56003003	Јер , некада смо и ми били неразумни , непокорни , заведени . Робовали смо разним пожудама и насладама , проводећи живот у злоћи и зависти , омрзнути и мрзећи један другога .
56003004	А када се појавила доброта и човекољубље нашег Спаситеља , Бога ,
56003005	он нас је спасао . Али не на основу дела која смо учинили у праведности , него због свог милосрђа : купањем које значи поновно рођење и обнављањем Светим Духом ,
56003006	којега је богато на нас излио кроз Исуса Христа , нашег Спаситеља ,
56003007	да оправдани његовом милошћу постанемо наследници , имајући наду у вечни живот .
56003008	То је истина и хоћу да то чврсто заступаш , да се они који верују у Бога потруде да предњаче у добрим делима . То је за људе добро и корисно .
56003009	Клони се будаластих расправа и родословâ и свађа и препирања око Закона , јер је све то бескорисно и испразно .
56003010	Човека који уноси раздор опомени једном , па други пут , а потом га се клони ,
56003011	знајући да се изопачио и да греши и да сâм на себе навлачи осуду .
56003012	Када ти пошаљем Артему или Тихика , потруди се да дођеш к мени у Никопољ , јер сам одлучио да презимим тамо .
56003013	Зину правника и Аполоса брижљиво опреми за пут , да им ништа не недостаје .
56003014	Нека се наши уче да предњаче у добрим делима , да могу да подмире свакодневне потребе , а не да воде јалов живот .
56003015	Поздрављају те сви који су са мном . Поздрави оне који нас воле у вери . Милост са свима вама .
57001001	Павле , сужањ Христа Исуса , и брат Тимотеј , драгом Филимону , нашем сараднику ,
57001002	сестри Апфији , Архипу , нашем саборцу , и цркви у твојој кући :
57001003	милост вам и мир од Бога , нашег Оца , и Господа Исуса Христа .
57001004	Увек захваљујем своме Богу , сећајући те се у својим молитвама ,
57001005	јер чујем за твоју љубав према свимa светима и за твоју веру у Господа Исуса .
57001006	Нека твоје учествовање у вери буде делотворно , да спознаш свако добро које имамо у Христу .
57001007	Твоја љубав ме је веома обрадовала и ободрила , јер си ти , брате , окрепио срце светих .
57001008	Стога , иако бих у Христу имао смелости да ти наредим шта треба да радиш ,
57001009	због љубави радије молим , такав какав сам , Павле , старац , а сада и сужањ Христа Исуса :
57001010	молим те за свога сина Онисима , кога сам родио у оковима .
57001011	Он ти је раније био бескористан , а сада је користан не само теби него и мени .
57001012	Шаљем ти га назад , њега , то јест своје сопствено срце .
57001013	Хтео сам да га задржим код себе , да ми уместо тебе служи док сам у оковима за еванђеље ,
57001014	али нисам ништа хтео да учиним без твог знања , да твоје добро дело не буде изнуђено , него драговољно .
57001015	Можда је баш зато био накратко од тебе одвојен да би га ти заувек добио
57001016	и то не више као роба , него као више од роба — као драгог брата . Он ми је веома драг , а колико ли је тек дражи теби , не само као човек него и у Господу .
57001017	Ако ме , дакле , сматраш за друга , прими га као мене .
57001018	А ако ти је нешто скривио или ти нешто дугује , упиши то на мој рачун .
57001019	Ја , Павле , пишем ово својом руком : платићу . Да не помињем да ти мени и самога себе дугујеш .
57001020	Да , брате , волео бих да од тебе видим неку корист у Господу . Окрепи ми срце у Христу .
57001021	Пишем ти , уверен у твоју послушност , јер знам да ћеш учинити и више него што кажем .
57001022	И још нешто : спреми ми гостинску собу , јер се надам да ће ме Бог послати к вама због ваших молитви .
57001023	Поздрављају те Епафрас , који је са мном сужањ у Христу Исусу ,
57001024	Марко , Аристарх , Димас и Лука , моји сарадници .
57001025	Милост Господа Исуса Христа са вашим духом .
58001001	Бог је у прошлости много пута и на разне начине говорио нашим праоцима преко пророкâ ,
58001002	а у ове последње дане проговорио је нама преко Сина , кога је одредио да буде наследник свега , чијим посредством је створио и свет .
58001003	Он је одсјај Божије славе и прави одраз његовог бића , који све носи својом силном речју . Пошто је извршио очишћење од греха , сео је здесна Величанству на небесима ,
58001004	поставши толико моћнији од анђелâ колико је наследио узвишеније име од њиховог .
58001005	Јер , коме од анђела је Бог икадa рекао : » Ти си мој Син , данас те родих « ? Или пак : » Ја ћу му бити Отац , а он ће ми бити Син « ?
58001006	И опет , када Прворођенога уводи у свет , каже : » Нека му се поклоне сви Божији анђели . «
58001007	За анђеле каже : » Своје анђеле чини ветровима и своје слуге огњеним пламеновима « ,
58001008	а за Сина : » Твој престо , Боже , стоји довека и жезло правичности жезло је твога царства .
58001009	Заволео си праведност , а замрзео безакоње . Зато те је Бог , твој Бог , помазао уљем радости као ниједнога од твојих другова « ,
58001010	и : » У почетку си , Господе , поставио темеље земље и небеса су твојих руку дело .
58001011	Ти остајеш , а они ће нестати и сасвим се отрцати као одећа .
58001012	Савићеш их као огртач , као одећу , и измениће се . Али ти си увек исти и твојим годинама нема краја . «
58001013	Којем од анђела је икада рекао : » Седи ми здесна док твоје непријатеље не положим као подножје под твоје ноге « ?
58001014	Зар сви они нису служитељски духови , послани да служе онима који ће наследити спасење ?
58002001	Зато још више треба да пазимо на оно што смо чули , да не промашимо циљ .
58002002	Јер , ако је Реч изречена преко анђелâ била обавезујућа и ако су сваки преступ и непослушност добијали праведну казну ,
58002003	како онда ми да је избегнемо ако пренебрегнемо толико спасење ? Спасење које је прво објавио Господ , затим нам га потврдили они који су га чули ,
58002004	а Бог га посведочио знамењима , чудима , разним делима силе и даровима Светога Духа , које је разделио по својој вољи .
58002005	Бог није анђелима потчинио будући свет о коме говоримо .
58002006	Неко је негде посведочио , рекавши : » Шта је човек да га се сећаш , или син човечији да ти је до њега стало ?
58002007	Учинио си га тек мало мањим од анђела , овенчао га славом и чашћу ,
58002008	све си му под ноге потчинио . « А када му је све потчинио , није остало ништа непотчињено . Сада још не видимо да му је све потчињено ,
58002009	али видимо Исуса — који је био учињен тек мало мањим од анђелâ — овенчаног славом и чашћу зато што је претрпео смрт да би , Божијом милошћу , окусио смрт за све људе .
58002010	Да би многе синове довео у славу , доликовало је Ономе за кога и кроз кога све постоји да Зачетника њиховог спасења учини савршеним кроз страдање .
58002011	Јер , и Онај који освештава и они који се свештају , сви су од једнога . Зато се он не стиди да их зове браћом
58002012	када каже : » Објавићу твоје име својој браћи , усред скупа ти певати хвалоспеве . «
58002013	И још : » У њега ћу се уздати . « И још : » Ево мене и деце коју ми је дао Бог . «
58002014	Пошто су деца од крви и меса , и он је узео удела у крви и месу , да смрћу уништи онога који има власт над смрћу , то јест ђавола ,
58002015	и да ослободи оне који су , бојећи се смрти , целог живота били у ропству .
58002016	Јер , он не помаже анђелима , него помаже Авраамовим потомцима .
58002017	Зато је било потребно да у свему буде сличан браћи , да би пред Богом могао да постане милосрдан и веран Првосвештеник , који врши помирење за грехе народа .
58002018	Јер , пошто је и сам трпео док је био искушаван , може да помогне искушаванима .
58003001	Зато , света браћо , ви који имате удела у небеском позиву , усмерите своје мисли на Апостола и Првосвештеника наше вере — Исуса .
58003002	Он је веран Ономе који га је поставио , баш као што је био и Мојсије у свој Божијој кући ,
58003003	а достојан је веће славе него Мојсије , баш као што градитељ куће има већу част од куће .
58003004	Јер , сваку кућу неко гради , а Бог је саградио све .
58003005	Мојсије је , додуше , био веран као слуга у свој Божијој кући , сведочећи о ономе што ће бити речено ,
58003006	али Христос је веран као Син над својом кућом . А његова кућа смо ми ако се држимо поуздања и наде којима се хвалимо .
58003007	Стога , као што каже Свети Дух : » Данас ако му чујете глас ,
58003008	нека вам не отврдне срце као у време Побуне , на дан искушења у пустињи ,
58003009	где су ме ваши праоци искушавали и проверавали , па моја дела гледали четрдесет година .
58003010	Зато сам се разгневио на тај нараштај и рекао : ‚ У свом срцу увек застрањују , моје путеве нису упознали . ‘
58003011	Тако сам се у свом гневу заклео : ‚ Неће ући у мој Починак ! ‘ «
58003012	Пазите , браћо , да срце неког од вас не буде зло и неверно , па да отпадне од Бога живога .
58003013	Него , свакодневно бодрите један другога док год одзвања оно » данас « , да неко од вас не отврдне заведен грехом .
58003014	Јер , сви ми имамо удела у Христу ако се до краја чврсто држимо поуздања које смо имали у почетку .
58003015	Као што је речено : » Данас ако му чујете глас , нека вам не отврдне срце као у време Побуне . «
58003016	Јер , који су то чули , па се побунили ? Зар не сви они које је Мојсије извео из Египта ?
58003017	А на кога је Бог четрдесет година био гневан ? Зар није на оне који су згрешили , чији су лешеви попадали по пустињи ?
58003018	А којима се то заклео да неће ући у његов Починак ако не онима који су били непокорни ?
58003019	И видимо да нису могли да уђу због неверовања .
58004001	Бојмо се , дакле — док још стоји Божије обећање о уласку у његов Починак — да се не покаже да је неко од вас закаснио .
58004002	Јер , и нама је , као и њима , објављено еванђеље . Али , њима Реч коју су чули није била од користи , пошто је они који су је чули нису спојили с вером .
58004003	Јер , у Починак улазимо ми који смо поверовали , као што је рекао : » Тако сам се у свом гневу заклео : ‚ Неће ући у мој Починак ! ‘ « иако су његова дела завршена још од стварања света .
58004004	Јер , негде се за седми дан овако каже : » А седмога дана Бог се одмори од свих својих дела « ,
58004005	а овде опет : » Неће ући у мој Починак . «
58004006	И даље , дакле , остаје да неки уђу у Починак , а они који су раније чули еванђеље , нису ушли због своје непокорности .
58004007	Стога је Бог опет одредио један дан , » данас « , када је после толико времена говорио преко Давида , као што је већ речено : » Данас ако му чујете глас , нека вам не отврдне срце . «
58004008	Јер , да их је Исус Навин увео у Починак , не би Бог после тога говорио о једном другом дану .
58004009	Дакле , Божијем народу предстоји неки Суботњи починак ,
58004010	јер ко уђе у Божији починак , одморио се од својих дела као и Бог од својих .
58004011	Потрудимо се , дакле , да уђемо у тај Починак , да нико не падне по узору на њихову непокорност .
58004012	Јер , Божија реч је жива и делотворна и оштрија од сваког мача са две оштрице , па продире дотле да дели душу и дух , зглобове и мождину и просуђује мисли и намере срца .
58004013	И нема створења које је пред њим скривено , него је све голо и откривено пред очима Онога коме полажемо рачун .
58004014	Пошто , дакле , имамо великог Првосвештеника који је прошао кроз небеса — Исуса , Сина Божијег — чврсто се држимо вере .
58004015	Јер , ми немамо првосвештеника који не може да саосећа с нашим слабостима , него таквога који је у свему био искушаван као и ми , само није згрешио .
58004016	С поуздањем , дакле , приступајмо престолу милости , да примимо милосрђе и нађемо милост када нам затреба помоћ .
58005001	Сваки првосвештеник се узима од људи и за људе се поставља пред Бога да приноси дарове и жртве за грех .
58005002	Он може да буде увиђаван према онима који су у незнању и заблуди пошто је и сâм подложан слабости ,
58005003	па мора и за народ и за самога себе да приноси жртве за грех .
58005004	И нико сâм себи не присваја ову част , него га , као и Аарона , позива Бог .
58005005	Тако ни Христос није самога себе прославио поставши Првосвештеник , него га је прославио Онај који му је рекао : » Ти си мој Син , данас те родих « ,
58005006	као што и на другом месту каже : » Ти си свештеник довека по реду Мелхиседековом . «
58005007	Он је за време свога живота у телу гласним јауцима и сузама принео молитве и молбе Ономе који је могао да га спасе смрти и био услишен због своје богобојажљивости .
58005008	Иако је био Син , научио се послушности из онога што је претрпео .
58005009	А када је постигао савршенство , постао је извор вечног спасења свима који су му послушни
58005010	и Бог га је прогласио за Првосвештеника по реду Мелхиседековом .
58005011	О томе бисмо могли много да говоримо , али је тешко да се објасни , пошто сте постали тврди на ушима .
58005012	Иако би , наиме , после толико времена требало да сте учитељи , вама је опет потребно да вас неко учи почетним основама Божије речи . Потребно вам је млеко , а не чврста храна .
58005013	Јер , ко се још храни млеком , не разуме учење о праведности , пошто је још нејако дете .
58005014	А чврста храна је за зреле , за оне чија су чула искуством увежбана за разликовање добра и зла .
58006001	Стога оставимо основно учење о Христу и окренимо се зрелости , не постављајући опет темељ покајањем за дела која воде у смрт и вером у Бога ,
58006002	учењем о крштењима , о полагању руку , о васкрсењу мртвих и о вечном суду .
58006003	И то ћемо учинити ако Бог дâ .
58006004	Јер , немогуће је оне који су једном били просветљени , који су окусили небески дар , који су имали удела у Светоме Духу
58006005	и који су окусили доброту Божије речи и силе будућега света ,
58006006	па отпали , поново довести до покајања , када они сами поново распињу Сина Божијег и извргавају га руглу .
58006007	Земља која се напила кише што на њу често пада и која рађа биљке корисне онима за које се и обрађује , прима Божији благослов ,
58006008	а она која доноси трње и чичкове , не вреди ништа и близу је проклетству — на крају ће бити спаљена .
58006009	Иако овако говоримо , драги наши , уверени смо за вас да сте бољи и да вам предстоји спасење .
58006010	Јер , Бог није неправедан , па да заборави ваше дело и љубав коју сте показали према његовом имену тако што сте служили и служите светима .
58006011	А ми желимо да сваки од вас до краја покаже исту ревност за испуњење наде ,
58006012	да се не улењите , него да се угледате на оне који вером и истрајношћу наслеђују обећано .
58006013	Јер , када је Бог дао обећање Аврааму , пошто није имао неким већим да се закуне , заклео се самим собом ,
58006014	рекавши : » Заиста ћу те благословити и силно умножити . «
58006015	И Авраам је , стрпљиво чекајући , примио обећано .
58006016	Људи се заклињу већим од себе , а заклетва потврђује оно што је речено и завршава сваку расправу .
58006017	Зато се и Бог , желећи да наследницима обећања што јасније покаже непроменљивост своје одлуке , послужио заклетвом ,
58006018	да преко двеју непроменљивих чињеница , о којима је немогуће да би Бог слагао , будемо силно охрабрени ми који смо побегли да дохватимо наду која нам је понуђена .
58006019	Ту наду имамо као поуздано и чврсто сидро душе које улази иза завесе ,
58006020	онамо где је Исус као претеча ушао за нас и постао Првосвештеник довека по реду Мелхиседековом .
58007001	А тај Мелхиседек је био цар Салима и свештеник Свевишњега Бога . Он је изашао у сусрет Аврааму када се овај враћао после победе над царевима и благословио га ,
58007002	а Авраам му је одмерио десетак од свега . Његово име значи , прво , » цар праведности « , а затим » цар Салима « , то јест » цар мира . «
58007003	Без оца , без мајке , без родослова , он , чији дани немају почетка ни живот краја , сличан Сину Божијем , остаје свештеник довека .
58007004	Погледајте само колики је тај коме је чак и Авраам , патријарх , дао десетак од плена .
58007005	Додуше , и оним Левијевим потомцима који постају свештеници Закон заповеда да узимају десетак од народа , то јест од своје браће , иако и они воде порекло од Авраама .
58007006	Али , он , који не води порекло од Левија , узео је десетак од Авраама и благословио онога који је имао Божија обећања —
58007007	а нема сумње да увек већи благосиља мањег .
58007008	И овде десетак узимају смртни људи , а тамо онај за кога се тврди да је жив .
58007009	Чак би се могло рећи да је и Левије , који узима десетак , дао десетак преко Авраама ,
58007010	јер је још био у телу свога праоца када му је Мелхиседек изашао у сусрет .
58007011	Да се , дакле , савршенство могло постићи посредством левитског свештенства — јер народ је на основу њега добио Закон — зашто би онда још било потребно да се поставља други свештеник по реду Мелхиседековом , а не по реду Аароновом ?
58007012	А када се мења свештенство , мора да се промени и закон .
58007013	Онај за кога се све ово говори припадао је другом племену , а нико из тог племена није служио код жртвеника .
58007014	Јер , сасвим је јасно да је наш Господ потекао из Јудиног племена , а о свештеницима из тог племена Мојсије није ништа рекао .
58007015	А све је још јасније када се по сличности са Мелхиседеком поставља други свештеник ,
58007016	који то није постао на основу законског прописа о пореклу , него на основу силе неуништивог живота .
58007017	Јер , за њега се тврди : » Ти си свештеник довека по реду Мелхиседековом . «
58007018	Укида се , дакле , ранија заповест , јер је била слаба и бескорисна
58007019	— пошто Закон ништа није учинио савршеним — а уводи се боља нада , којом се приближавамо Богу .
58007020	А то није прошло без заклетве . Јер , они су без заклетве постали свештеници ,
58007021	а он са заклетвом Онога који му је рекао : » Господ се заклео и неће се предомислити : ти си свештеник довека . «
58007022	На основу тога је Исус постао јемац бољег савеза .
58007023	И свештеника је било много , јер их је смрт спречавала да остану у служби ,
58007024	а пошто Исус живи довека , његово свештеништво је непролазно .
58007025	Зато он и може сасвим да спасе оне који његовим посредством прилазе Богу , јер заувек живи да за њих посредује .
58007026	А такав првосвештеник нам је и био потребан : свет , недужан и неокаљан , одвојен од грешникâ и узвишенији од небеса ,
58007027	који нема потребу , као други првосвештеници , да свакодневно приноси жртве , прво за своје грехе , а затим за грехе народа , јер је он то учинио једном заувек када је принео самога себе .
58007028	Закон , наиме , за првосвештенике поставља слабе људе , а реч заклетве , дата после Закона , Сина , који је довека савршен .
58008001	Главно у овоме што је речено јесте да имамо таквог првосвештеника који је сео здесна престолу Величанства на небесима ,
58008002	који служи у Светилишту , у правом Шатору који је подигао Господ , а не човек .
58008003	Сваки првосвештеник се поставља да приноси дарове и жртве . Зато је било неопходно да и овај има нешто да принесе .
58008004	Да је на земљи , не би био ни свештеник , пошто ту већ има оних који по Закону приносе дарове ,
58008005	оних који служе слици и сенци онога што је на небу . Зато је Мојсије био упозорен када је требало да подигне Шатор : » Пази « , рече , » да све начиниш према узору који ти је показан на гори . «
58008006	Али , Исус је добио онолико изврснију службу од њихове колико је савез чији је он посредник бољи и заснован на бољим обећањима .
58008007	Да је први савез био беспрекоран , не би се тражило место за други .
58008008	Јер , Бог , прекоревајући их , каже : » Ево , долази време , каже Господ , када ћу склопити нови савез са народом Израелa и народом Јудe .
58008009	Он неће бити као савез који сам склопио с њиховим праоцима када сам их узео за руку да их изведем из Египта . Јер , они нису остали верни моме савезу , па сам се и ја окренуо од њих , говори Господ .
58008010	А ово је , савез који ћу склопити са израелским народом после тог времена , говори Господ : ставићу своје законе у њихове мисли и написати их на њиховом срцу , и бићу њихов Бог , а они ће бити мој народ .
58008011	И нико више неће морати да учи свога суграђанина ни свога брата говорећи : ‚ Упознај Господа ‘ , пошто ће ме познавати сви од малог до великог међу њима .
58008012	Јер , опростићу им њихове неправде и више се нећу сећати њихових греха . «
58008013	Рекавши » нови савез « , онај први је прогласио застарелим . А оно што застарева и овештава , није далеко од нестанка .
58009001	И први савез је , додуше , имао одредбе за богослужење и земаљско светилиште .
58009002	Јер , био је уређен први део Шатора , у коме су били свећњак , сто и свети хлебови , а звао се Светиња .
58009003	Иза друге завесе је био део Шатора који се звао Светиња над светињама ,
58009004	а у њему златан кадиони жртвеник и Ковчег савеза , сав обложен златом . У Ковчегу је била златна посуда с маном , Ааронов штап , који је пропупео , и плоче савеза ,
58009005	а над њим херувими Славе који засењују Помирилиште . Али , о свему томе се сада не може говорити у појединостима .
58009006	Пошто је то било тако уређено , свештеници су стално улазили у први део Шатора да обављају службу ,
58009007	а у други део , једном годишње , само првосвештеник , и то не без крви , коју је приносио за себе и за грехе народа учињене из незнања .
58009008	Тако је Свети Дух показивао да пут у Светињу над светињама још није отворен све док постоји први део Шатора .
58009009	То је слика за садашње време , која показује да принети дарови и жртве нису могли да учине савршеном савест онога који тако служи ,
58009010	пошто су се заснивали само на јелу и пићу и на разним прањима — на прописима који су се односили само на тело и вредели до времена новог поретка .
58009011	А када је Христос дошао као Првосвештеник будућих добара , прошао је кроз већи и савршенији Шатор , који није начињен руком , то јест није од овог , створеног света ,
58009012	и једном заувек ушао у Светињу над светињама — и то не крвљу јараца и јунаца , него својом сопственом крвљу — постигавши вечно откупљење .
58009013	Јер , ако крв јараца и бикова и пепео јунице освештавају , дају телесну чистоћу нечистима када се на њих пошкропе ,
58009014	колико ће више крв Христа , који је кроз вечнога Духа самога себе без мане принео Богу , чистити нашу савест од дела која воде у смрт , да можемо да служимо Богу живоме .
58009015	А Христос је посредник новог савеза ради тога да они који су позвани приме обећано вечно наследство , пошто је он умро као откупнина за прекршаје почињене под првим савезом .
58009016	Јер , тамо где постоји завештање неопходно је да се утврди смрт завештаоца ,
58009017	пошто је завештање пуноважно тек после смрти , а никад не важи док је завешталац жив .
58009018	Стога ни први савез није ступио на снагу без крви .
58009019	Јер , када је Мојсије народу изговорио све заповести Закона , узео је крв јунаца и јараца са водом , скерлетном вуном и исопом , па пошкропио и књигу и сав народ ,
58009020	говорећи : » Ово је крв савеза који вам је одредио Бог « .
58009021	Затим је тако пошкропио и Шатор и све посуде за богослужење .
58009022	А по Закону се готово све чисти крвљу и без проливања крви нема опроштења .
58009023	Било је , дакле , неопходно да се слике небеских ствари чисте оваквим жртвама , а саме небеске ствари бољим жртвама од ових .
58009024	Јер , Христос није ушао у рукотворено светилиште — слику оног правог — него у само небо , да се сада за нас појави пред Божијим лицем .
58009025	И то не да самога себе много пута принесе на жртву , као што првосвештеник сваке године улази у Светињу над светињама с туђом крвљу ,
58009026	јер би у том случају Христос морао да страда много пута од постанка света . Него , он се сада , на крају векова , појавио једном заувек , да својом жртвом уклони грех .
58009027	И као што је људима одређено да једном умру , а после тога Суд ,
58009028	тако је и Христос принет на жртву само једном , да однесе грехе многих . А појавиће се и други пут , али не због греха , него да донесе спасење онима који га ишчекују .
58010001	Пошто Закон садржи само сенку будућих добара , а не стварност , он никада не може истим жртвама , које се непрестано из године у годину приносе , да усаврши оне који приступају Богу .
58010002	Када би то могао , зар те жртве не би престале да се приносе ? Јер , они који тако служе били би једном заувек очишћени и не би се више осећали криви за своје грехе .
58010003	Али , жртве сваке године само подсећају на грехе ,
58010004	јер крв јунаца и јараца не може да их уклони .
58010005	Зато је Христос , улазећи у свет , рекао : » Ниси желео жртве и приносе , него си ми припремио тело .
58010006	Паљенице и жртве за грех нису ти биле миле .
58010007	Тада рекох : ‚ Ево долазим — о мени пише у књизи — да извршим твоју вољу , Боже . ‘ «
58010008	Прво је рекао : » Ниси желео жртве и приносе , паљенице и жртве за грех , нити су ти биле миле « , иако Закон захтева да се приносе .
58010009	А затим је рекао : » Ево долазим да извршим твоју вољу . « Тако он укида прво да би успоставио друго .
58010010	У складу с том вољом ми смо освештани приношењем тела Исуса Христа на жртву једном заувек .
58010011	Сваки свештеник из дана у дан стоји и обавља службу и непрестано приноси жртве , које никада не могу сасвим да уклоне грехе .
58010012	А када је Христос за сва времена принео једну жртву за грех , сео је Богу здесна
58010013	и отада чека да његови непријатељи буду положени као подножје под његове ноге .
58010014	Јер , он је једном жртвом учинио заувек савршенима оне који се свештају .
58010015	А о томе нам сведочи и Свети Дух када каже :
58010016	» Ово је савез који ћу с њима склопити после ових дана , каже Господ : ставићу своје законе у њихово срце и уписати их у њихове мисли . «
58010017	И : » Више се нећу сећати њихових греха и њиховог безакоња . «
58010018	А где су греси опроштени , ту више нема приношења жртава за њих .
58010019	Зато , браћо , пошто имамо поуздање да крвљу Исуса Христа улазимо у Светињу над светињама ,
58010020	новим и живим путем који нам је он отворио кроз завесу , то јест своје тело ,
58010021	и пошто имамо и великог свештеника над Божијом кућом ,
58010022	искреног срца приступајмо Богу у пуној вери , срца очишћеног од нечисте савести и тела опраног чистом водом .
58010023	Непоколебљиво се држимо наде коју исповедамо , јер је веран Онај који нам је дао обећање .
58010024	Пазимо на то да један другога подстичемо на љубав и добра дела .
58010025	Не пропуштајмо своје састанке , као што неки имају обичај , него бодримо један другога — утолико више уколико видите да се приближава Дан .
58010026	Јер , ако намерно грешимо пошто смо спознали истину , онда више нема жртве за грех ,
58010027	него само страшно ишчекивање Суда и жестине огња који ће прождрети Божије противнике .
58010028	Ко одбаци Мојсијев закон , без милости се погубљује на основу сведочења два или три сведока .
58010029	Замислите колико ће гору казну заслужити онај ко погази Сина Божијег и нечистом сматра крв савеза којом је освештан и ко увреди Духа милости !
58010030	Јер , ми знамо Онога који је рекао : » Моја је освета , ја ћу узвратити « , и : » Господ ће судити свом народу « .
58010031	Страшно је пасти у руке Бога живога !
58010032	Сећајте се оних првих дана кадa сте , тек просветљени , поднели тешку борбу пуну страдања .
58010033	Понекад сте били јавно извргнути порузи и невољама , а понекад сте стајали раме уз раме с онима с којима се тако поступало .
58010034	Саосећали сте са сужњима и с радошћу примали отимање ваше имовине , знајући да имате боље и трајно имање .
58010035	Не одбацујте , дакле , своје поуздање — донеће вам богату награду .
58010036	Јер , потребна вам је истрајност да извршите Божију вољу и примите оно што је обећао .
58010037	Јер , још мало , врло мало , » и доћи ће Онај који долази , неће закаснити .
58010038	Мој праведник ће живети од вере , а ако одступи , нећу бити задовољан њиме . «
58010039	Али , ми нисмо од оних који одступају , па пропадају , него од оних који верују и спасавају се .
58011001	А вера је поуздање у оно чему се надамо , осведочење о стварности коју не видимо .
58011002	Због ње су стари добили похвалу .
58011003	Вером схватамо да су светови саздани Божијом речју , и то тако да оно што се види није настало од нечег видљивог .
58011004	Вером је Авељ Богу принео бољу жртву него Каин , и због ње био похваљен као праведан када је Бог похвалио његове дарове . И вером , иако је умро , још говори .
58011005	Вером је Енох узет са света да не види смрти , и нису могли да га нађу , јер га је узео Бог . Јер , пре него што је узет , похваљен је као онај који је угодио Богу .
58011006	А без вере је немогуће угодити Богу , јер ко му приступа , треба да верује да Бог постоји и да награђује оне који га траже .
58011007	Вером је Ноје , када је обавештен о оном што се још није видело , обузет страхопоштовањем , саградио ковчег да спасе своје укућане . Вером је осудио свет и постао наследник праведности која долази од вере .
58011008	Вером је Авраам , када је позван да оде на место које ће касније примити у наследство , послушао и пошао , иако није знао куда иде .
58011009	Вером се у обећаној земљи настанио као странац у туђини , станујући под шаторима са Исааком и Јаковом , сунаследницима истог обећања ,
58011010	јер је ишчекивао Град са чврстим темељима , чији је градитељ и творац Бог .
58011011	Вером је добио и моћ да зачне потомство , иако је већ био зашао у године — а и сама Сара је била нероткиња — јер је верним сматрао Онога који је обећао .
58011012	Тако је од једног човека , безмало мртвог , потекло потомака колико и звезда на небу и неизбројивих као песак на морској обали .
58011013	Сви су они живели у вери све до своје смрти , не примивши обећано . Само су га издалека видели и поздравили , признајући да су странци и дошљаци на земљи .
58011014	А они који тако говоре , показују да траже отаџбину .
58011015	Да су при том мислили на ону из које су дошли , имали су још прилику да се у њу врате .
58011016	Али , они су чезнули за бољом , то јест небеском отаџбином . Зато се Бог не стиди да се зове њихов Бог , јер им је припремио Град .
58011017	Вером је Авраам , када га је Бог проверавао , принео Исаака на жртву . Онај који је примио обећања принео је свога јединца ,
58011018	онај коме је Бог рекао : » Твоје потомство ће се рачунати по Исааку . «
58011019	Помислио је да Бог може и из мртвих да васкрсава , и заиста је , у пренесеном смислу , добио Исаака из мртвих .
58011020	Вером је Исаак за будућност благословио Јакова и Исава .
58011021	Вером је Јаков , на самрти , благословио оба Јосифова сина и поклонио се Богу ослоњен на врх свога штапа .
58011022	Вером је Јосиф , када му се примакао крај , поменуо излазак Израелаца из Египта и заповедио шта да учине с његовим костима .
58011023	Вером су Мојсија , када се родио , његови родитељи крили три месеца , јер су видели да је дете мило и нису се уплашили цареве наредбе .
58011024	Вером је Мојсије , када је одрастао , одбио да га зову сином фараонове кћери .
58011025	Радије је изабрао да заједно с Божијим народом буде злостављан него да накратко ужива у греху .
58011026	Немилост у коју је пао ради Христа сматрао је већим богатством од египатског блага , јер је свој поглед упро у награду .
58011027	Вером је отишао из Египта не плашећи се царевог беса , јер се чврсто држао Невидљивога као да га гледа .
58011028	Вером је прославио Пасху и извршио шкропљење крвљу , да Онај који убија прворођене не дотакне ниједног од Израелових .
58011029	Вером су , као по сувој земљи , прешли Црвено море , а када су то покушали Египћани , подавили су се .
58011030	Вером су пали и јерихонски зидови пошто је народ седам дана обилазио око њих .
58011031	Вером блудница Раава није погинула заједно с непокорнима , јер је лепо примила уходе .
58011032	И шта још да кажем ? Немам времена да вам причам о Гедеону , Вараку , Самсону , Јефтају , Давиду и Самуилу и пророцима ,
58011033	који су вером покорили царства , завели правду , добили обећано , затворили уста лавовима ,
58011034	угасили силу огња , избегли оштрицу мача , оснажили се у слабости , ојачали у боју , туђинске војске натерали у бекство .
58011035	Жене су , васкрсењем , поново добиле своје мртве . Други су били стављени на муке , али су одбили избављење , да би добили боље васкрсење .
58011036	Неки су доживели ругање и батинање , па и окове и тамницу .
58011037	Каменовали су их , секли , убијали мачем . Потуцали су се у овчијим кожусима , у кострети , у немаштини , у невољи , у злостављању —
58011038	свет их није био достојан . Лутали су по пустињама и горама , по пећинама и јамама у земљи .
58011039	И сви су они похваљени због своје вере , али нису примили обећано .
58011040	Јер , Бог је за нас предвидео нешто боље , да они не достигну савршенство без нас .
58012001	Пошто смо , дакле , окружени толиким облаком сведокâ , одбацимо сваки терет и грех који нас тако лако заплиће и истрајно трчимо трку која нам предстоји .
58012002	Упримо поглед у Зачетника и Усавршитеља вере , Исуса , који је , уместо радости која је била пред њим , поднео крст , презревши његову срамоту , и сео с десне стране Божијег престола .
58012003	Размишљајте о њему , који је поднео толико супротстављање грешникâ , да не малакшете и не клонете духом .
58012004	Још се нисте до крви супротставили борећи се против греха
58012005	и заборавили сте опомену која вам је упућена као синовима : » Сине мој , не узимај Господњу стегу олако , нити клони када те он прекорева .
58012006	Јер , кога Бог воли , тога и васпитава стегом и кажњава сваког кога прихвати као сина « .
58012007	Ако подносите стегу , Бог с вама поступа као са синовима . Јер , који је то син кога отац не васпитава стегом ?
58012008	А ако нисте васпитани стегом , којој су сви били подвргнути , онда сте копилад , а не синови .
58012009	Па и наши очеви по телу васпитавали су нас стегом и ми смо их поштовали . Зар се онда нећемо много више потчинити Оцу духова и живети ?
58012010	Наши очеви су нас једно кратко време васпитавали стегом како су они сматрали да треба , а он то чини за наше добро , да бисмо имали удела у његовој светости .
58012011	Ниједна стега у први мах не изгледа пријатна , него болна , али касније даје плод мира и праведности онима који су њоме извежбани .
58012012	Стога исправите клонуле руке и клецава колена .
58012013	Поравнајте стазе за своје ноге , да се хромо не ишчаши , него да се излечи .
58012014	Трудите се да живите у миру са свима и у светости , без које нико неће видети Господа .
58012015	Добро пазите да неко не остане без Божије милости и да не израсте какав горак корен , па изазове невоље и затрује многе .
58012016	Пазите да нико не буде блудник или безбожник , као Исав , који је за једно јело продао право првородства .
58012017	Знате , наиме , да је касније , када је желео да наследи благослов , био одбијен , јер није могао да промени очеву одлуку иако је благослов тражио са сузама .
58012018	Јер , ви нисте пришли гори која се може дотаћи и која је зажарена од огња , ни тами , ни помрчини , ни олуји ,
58012019	ни звуку трубе , ни гласу који је тако говорио речи да су они који су га чули молили да им више не говори ,
58012020	јер нису могли да поднесу заповест : » Ако и животиња дотакне гору , нека се каменује . «
58012021	А призор је био толико страшан да је Мојсије рекао : » Страх ме је и дрхтим . «
58012022	Него , пришли сте Сионској гори и Граду Бога живога , небеском Јерусалиму , и хиљадама анђела на радосном скупу .
58012023	Пришли сте Цркви прворођених , чија су имена записана на небесима , и Богу , Судији свих , и духовима савршених праведника ,
58012024	и Исусу , посреднику новог савеза , и крви шкропљења , која говори боље од Авељеве .
58012025	Пазите да не одбијете Онога који говори . Јер , ако нису умакли они што су одбили да слушају онога који их је упозоравао на земљи , још мање ћемо умаћи ми ако се окренемо од Онога који говори са неба .
58012026	Тада је његов глас уздрмао земљу , а сада је обећао : » Уздрмаћу још једном , не само земљу него и небо . «
58012027	Ово » још једном « показује да ће нестати оно што се може уздрмати , то јест оно што је створено , да остане оно што се не може уздрмати .
58012028	Стога , пошто примамо Царство које се не може уздрмати , будимо захвални и служимо Богу како је њему мило , с поштовањем и страхом .
58012029	Јер , » наш Бог је огањ који прождире « .
58013001	Нека братска љубав и даље влада међу вама .
58013002	Не заборављајте гостољубивост , јер неки су , показујући је , и не знајући угостили анђеле .
58013003	Сећајте се сужања као да сте с њима у оковима и злостављаних као да и ви страдате .
58013004	Нека сви поштују брак и нека брачна постеља буде неокаљана , јер Бог ће судити блудницима и прељубницима .
58013005	Не будите среброљупци , него будите задовољни оним што имате . Јер , Бог је рекао : » Никада те нећу напустити , никада те нећу оставити . «
58013006	Зато с поуздањем можемо да кажемо : » Бог ми је помагач , нећу се плашити . Шта ми може човек ? «
58013007	Сећајте се својих вођа , који су вам проповедали Божију реч . Посматрајте исход њиховог начина живота и угледајте се на њихову веру .
58013008	Исус Христос је исти и јуче и данас и довека .
58013009	Не дајте да вас заведу разна туђа учења . Јер , срце је добро учвршћивати милошћу , а не обредним јелима од којих нису имали користи они који су их јели .
58013010	Ми имамо жртвеник са кога не смеју да једу они који служе у Шатору .
58013011	Првосвештеник у Светињу над светињама уноси крв животиња као жртву за грех , а њихова тела се спаљују ван табора .
58013012	Зато је и Исус , да би својом крвљу освештао народ , страдао ван градских капија .
58013013	Стога изађимо к њему ван табора и понесимо његову срамоту ,
58013014	јер ми овде немамо трајан град , него тражимо онај будући .
58013015	Кроз њега , дакле , непрестано приносимо жртву захвалницу Богу , плод усана које исповедају његово име .
58013016	И не заборављајте да чините добро и да делите са другима , јер су такве жртве Богу миле .
58013017	Слушајте своје вође и покоравајте им се . Они бде над вашим душама као они који ће полагати рачун . Слушајте их , да би они то чинили с радошћу , а не уздишући , јер вам то не би било од користи .
58013018	Молите се за нас , јер смо уверени да имамо чисту савест и желимо да се у свему добро понашамо .
58013019	Нарочито вас молим да се молите да вам се што пре вратим .
58013020	А Бог мира , који је нашег Господа Исуса , великог Пастира оваца , крвљу вечног савеза извео из мртвих ,
58013021	нека вас опреми сваким добром за извршавање његове воље и нека у нама чини оно што је њему мило , кроз Исуса Христа , коме слава довека .
58013022	Молим вас , браћо , да поднесете ову реч опомене , јер сам вам укратко написао .
58013023	Желим да знате да је наш брат Тимотеј ослобођен . Ако ускоро стигне , доћи ћу с њим да вас видим .
58013024	Поздравите све своје вође и све свете . Поздрављају вас сви из Италије .
58013025	Милост са свима вама .
59001001	Јаков , слуга Божији и Господа Исуса Христа , поздравља дванаест племена у дијаспори .
59001002	Сматрајте чистом радошћу , браћо моја , кад год се суочите с разним искушењима ,
59001003	знајући да провера ваше вере развија истрајност .
59001004	А истрајност нека доврши дело , да будете савршени и потпуни , без икаквог недостатка .
59001005	Ако неком од вас недостаје мудрости , нека је замоли од Бога , који сваком радо даје и никог не прекорева , и биће му дато .
59001006	Али нека тражи с вером , нимало не сумњајући . Јер , онај ко сумња сличан је морском таласу који ветар подиже и носи .
59001007	Нека такав човек не мисли да ће било шта добити од Господа
59001008	— човек подељене душе и непостојан у свему што чини .
59001009	Нека се сиромашни брат хвали својом узвишеношћу ,
59001010	а богати својом униженошћу , пошто ће нестати као пољски цвет .
59001011	Јер , сунце изађе , настане жега и осуши биљку ; цвет јој отпадне , па пропадне сва њена лепота . Тако ће и богаташ свенути идући за својим пословима .
59001012	Благо човеку који стрпљиво подноси искушење . Јер , када постане прекаљен , примиће венац живота , који је Бог обећао онима који га воле .
59001013	Нико , када се суочи с искушењем , не треба да каже : » Бог ме искушава « , јер Бог се не може искушавати злом нити сâм некога искушава .
59001014	Него , свакога искушава његова сопствена пожуда , која га вуче и мами .
59001015	Онда пожуда зачне и рађа грех , а грех , учињен , рађа смрт .
59001016	Не заваравајте се , драга моја браћо .
59001017	Сваки добар дар и сваки савршен поклон долазе са неба , од Оца светлости , који се не мења као варљива сенка .
59001018	Он је одлучио да нас роди Речју истине , да будемо нека врста првине његових створења .
59001019	И ово знајте , драга моја браћо : нека сваки човек буде брз да чује , спор да каже и спор да се разгневи ,
59001020	јер човеков гнев не ствара праведност пред Богом .
59001021	Стога , одбаците сваку нечистоту и преосталу опакост и кротко прихватите Реч , која је у вас усађена , која има моћ да спасе ваше душе .
59001022	Немојте само да слушате Реч и тако се заваравате , него је извршавајте .
59001023	Јер , ако неко само слуша Реч , а не извршава је , сличан је човеку који посматра своје рођено лице у огледалу :
59001024	погледа се , па оде и одмах заборави како изгледа .
59001025	Али , ко се помно загледа у савршени закон слободе и остане у њему , не заборављајући шта је чуо , него извршавајући дела , тај ће бити благословен у ономе што чини .
59001026	Ако неко мисли да је побожан , а не зауздава свој језик , тај самога себе заварава ; његова побожност је узалудна .
59001027	Ово је побожност која је чиста и неокаљана пред Богом Оцем : бринути се за сирочад и удовице у њиховим невољама и себе чувати неопогањеног од света .
59002001	Браћо моја , верујте у нашег славног Господа Исуса Христа не гледајући ко је ко .
59002002	Јер , ако на ваш састанак дође човек са златним прстеном и у раскошној одећи , а дође и сиромах у ритама ,
59002003	па ви с наклоношћу погледате онога у раскошној одећи и кажете му : » Ти лепо седи овде « , а оном сиромаху кажете : » Ти стани тамо « , или » Седи ми овде до ногу « ,
59002004	зар тако не правите разлике међу собом и не постајете судије са злим мислима ?
59002005	Чујте , драга моја браћо : зар Бог није изабрао сиромашне у очима света да буду богати вером и да наследе Царство , које је обећао онима који га воле ?
59002006	А ви презресте сиромаха ! Зар нису баш богаташи ти који вас угњетавају и вуку на судове ?
59002007	Зар управо они не оцрњују племенито име којим сте названи ?
59002008	Ако се држите царског закона из Писма : » Воли свога ближњега као самога себе « , добро чините .
59002009	Али , ако гледате ко је ко , чините грех и Закон вас осуђује као прекршиоце .
59002010	Јер , ко се држи целог Закона , а само у једној ствари посрне , крив је за кршење целог Закона .
59002011	Онај , наиме , који је рекао : » Не учини прељубу « , рекао је и : » Не убиј « . Ако , дакле , не учиниш прељубу , а убијеш , постао си прекршилац Закона .
59002012	Говорите и чините као они којима ће се судити по закону слободе .
59002013	Јер , суд ће бити немилосрдан према ономе ко сâм није био милосрдан . Милосрђе слави победу над судом .
59002014	Каква је корист од тога , браћо моја , ако неко говори да има веру , а нема дела ? Зар таква вера може да га спасе ?
59002015	Ако неки брат или сестра немају шта да обуку или немају да једу сваког дана ,
59002016	а неко од вас им каже : » Идите у миру , утоплите се и наједите « , а не дâ им оно што им је потребно за тело , каква је корист од тога ?
59002017	Тако је и вера , ако нема дела , сама по себи мртва .
59002018	Али неко ће рећи : » Ти имаш веру , а ја имам дела . Покажи ми своју веру без делâ , а ја ћу ти показати веру својим делима . «
59002019	Ти верујеш да постоји само један Бог . Добро чиниш ! И ђаволи то верују и дрхте !
59002020	Хоћеш ли да сазнаш , неразумни човече , да је вера без делâ безвредна ?
59002021	Зар наш праотац Авраам није био оправдан делима када је на жртвенику принео свог сина Исаака ?
59002022	Видиш да се вера удружила с његовим делима и да су дела допунила веру .
59002023	А испунило се и Писмо које каже : » Авраам поверова Богу и то му се урачуна у праведност « и би назван Божијим пријатељем .
59002024	Видите да се човек оправдава делима , а не само вером .
59002025	Зар се није тако и блудница Раава оправдала делима када је примила гласнике и извела их другим путем ?
59002026	Као што је тело без духа мртво , тако је мртва и вера без делâ .
59003001	Немојте , браћо моја , да многи од вас буду учитељи , јер знамо да ће се нама учитељима строже судити .
59003002	Сви ми много грешимо , а ко не греши у оном што говори , тај је савршен човек , способан да заузда и цело тело .
59003003	Када коњима у уста ставимо жвале , да би нам се покоравали , управљамо целим њиховим телом .
59003004	Па и лађама , иако су онолике и силни ветрови их гоне , управља малено кормило куда год кормилар хоће .
59003005	Тако је и језик мали уд , али се хвали великим стварима . Мала ватра запали велику шуму .
59003006	А и језик је ватра , свет неправде међу нашим удовима . Он цело тело каља и , од пакла потпаљен , пали цео ток живота .
59003007	Човек кроти и укротио је све врсте звери , птица , гмизаваца и морских створења .
59003008	Али језик — то зло које не мирује , пуно смртоносног отрова — ниједан човек не може да укроти .
59003009	Њиме благосиљамо Господа и Оца и њиме проклињемо људе , створене по Божијој слици .
59003010	Из истих уста излазе и благослов и клетва . А то тако не треба да буде , браћо моја .
59003011	Зар на извору из истог отвора извире и слатка и горка вода ?
59003012	Зар може смоква , браћо моја , да рађа маслине , или винова лоза смокве ? Тако ни слан извор не може да дâ слатку воду .
59003013	Ко је међу вама мудар и паметан ? Нека то покаже добрим владањем , делима учињеним у кроткости која долази од мудрости .
59003014	Али , ако су вам у срцу горка завист и свађа , не хвалите се тиме и не лажите против истине .
59003015	То није мудрост која долази са неба , него земаљска , недуховна , демонска .
59003016	Јер , где су завист и свађа , тамо је неред и свако зло дело .
59003017	Али мудрост која долази са неба пре свега је чиста , затим мирољубива , блага , попустљива , пуна милосрђа и добрих плодова , непристрасна и нелицемерна .
59003018	Миротворци , који сеју у миру , беру плод праведности .
59004001	Откуд ратови и откуд борбе међу вама ? Зар не долазе од ваших пожуда које војују у вашим удовима ?
59004002	Жудите а немате ; убијате и завидите а не можете да остварите ; борите се и ратујете . Немате , јер не молите .
59004003	Молите али не добијате , јер из рђавих побуда молите — да бисте то проћердали у својим насладама .
59004004	Прељубници ! Зар не знате да је пријатељство са светом непријатељство према Богу ? Стога , ко хоће да буде пријатељ свету , постаје Божији непријатељ .
59004005	Или можда мислите да Писмo узалуд каже да Бог љубоморно чезне за духом који је настанио у нама .
59004006	Али он нам дарује још већу милост . Зато каже : » Бог се противи охолима , а понизнима дарује милост . «
59004007	Потчините се , дакле , Богу , а одуприте се ђаволу , па ће побећи од вас .
59004008	Приближите се Богу , па ће се и он приближити вама . Очистите руке , грешници , и освештајте срце , ви који се двоумите .
59004009	Јадикујте , тугујте и заплачите . Нека се ваш смех преокрене у тугу , а радост у жалост .
59004010	Будите понизни пред Господом , и он ће вас узвисити .
59004011	Не говорите један против другога , браћо . Ко говори против свога брата , или свога брата осуђује , говори против Закона и осуђује Закон . А ако осуђујеш Закон , онда га не извршаваш , него си његов судија .
59004012	Само је један Законодавац и Судија , Онај који може да спасе и да погуби . А ко си ти да осуђујеш свога ближњег ?
59004013	Чујте сада , ви који говорите : » Данас или сутра отпутоваћемо у тај и тај град , па ћемо тамо провести годину дана , трговати и зарадити . «
59004014	Па ви не знате ни шта ће бити сутра ! Јер , шта је ваш живот ? Ви сте измаглица која се начас појави , а онда ишчезне .
59004015	Уместо да говорите : » Ако Бог буде хтео , поживећемо и учинити ово или оно « ,
59004016	ви се хвалишете и правите се важни . Свако такво хвалисање је зло .
59004017	Ко , дакле , зна како да чини добро , а не чини га , чини грех .
59005001	Чујте сада ви , богаташи . Заплачите и закукајте због беде која ће вас снаћи !
59005002	Иструну ваше богатство , а одећу вам изједоше мољци .
59005003	Зарђаше вам злато и сребро — њихова рђа ће сведочити против вас и прождрети вам тело као огањ . Згрнусте благо у последње дане .
59005004	Ево виче надница што сте је ускратили радницима који су пожњели ваше њиве и вика жетелаца допрла је до ушију Господа над војскама .
59005005	Живели сте на земљи раскошно и распусно ; утовили сте се на дан клања .
59005006	Осудили сте и убили праведника ; он вам се не противи .
59005007	Дакле , стрпљиво истрајте , браћо , до Господњег доласка . Ево и ратар ишчекује драгоцени род земље и стрпљиво чека док не добије рану и касну кишу .
59005008	И ви стрпљиво чекајте и учврстите своје срце , јер се приближио Господњи долазак .
59005009	Не гунђајте један против другога , браћо , да не будете осуђени . Ево Судија стоји на вратима !
59005010	За пример злопаћења и стрпљивости , браћо моја , узмите пророке , који су говорили у име Господа .
59005011	Ето , оне који су истрајали , зовемо срећнима . Чули сте за Јовову истрајност и видели шта је на крају Господ учинио . Господ је пун самилости и милосрђа .
59005012	А пре свега , браћо моја , не заклињите се ни небом , ни земљом , ни ма којом другом заклетвом . Нека ваше » да « буде » да « , а ваше » не « — » не « , да не будете осуђени .
59005013	Ако се неко од вас злопати , нека се моли . Ако је неко радостан , нека пева хвалоспеве .
59005014	Ако је неко од вас болестан , нека позове к себи старешине цркве , а они нека се помоле над њим и помажу га уљем у име Господа ,
59005015	и молитва вере излечиће болесника — Господ ће га подићи . Ако је згрешио , биће му опроштено .
59005016	Стога , признајте своје грехе један другом и молите се један за другога да будете излечени . Много може делотворна молитва праведника .
59005017	Илија је био човек као и ми . Свесрдно се помолиo да не падне киша , и киша три и по године није пала на земљу .
59005018	А онда се опет помолио , и небо је дало кишу , а земља донела род .
59005019	Браћо моја , ако неко од вас одлута од истине , а неко га врати ,
59005020	знајте да ће га тај који га је вратио са странпутице спасти од смрти и покрити мноштво греха .
60001001	Петар , апостол Исуса Христа , изабраним странцима на земљи , расејанима по Понту , Галатији , Кападокији , Азији и Витинији ,
60001002	који су , освештањем које је извршено Духом , изабрани у складу са предзнањем Бога Оца да буду послушни и пошкропљени крвљу Исуса Христа : милост вам и мир у изобиљу .
60001003	Нека је благословен Бог и Отац нашег Господа Исуса Христа . Он нас је у свом великом милосрђу , васкрсењем Исуса Христа из мртвих , поново родио за живу наду ,
60001004	за наследство које не пропада , не квари се и не вене . Оно се на небесима чува за вас ,
60001005	које Божија сила , кроз веру , чува за спасење , спремно да се открије у последње време .
60001006	Због тога се радујете , иако вас сада , ако треба , накратко жалосте разна искушења .
60001007	Она су ту да ваша вера — драгоценија од злата које се проверава ватром — буде проверена и донесе вам похвалу , славу и част приликом Откривења Исуса Христа .
60001008	Иако га нисте видели , ви га волите ; иако га не видите , у њега сада верујете и кличете од неизрециве и славне радости ,
60001009	јер остварујете циљ своје вере : спасење своје душе .
60001010	То спасење су помно истраживали и испитивали пророци , који су пророковали о милости намењеној вама ,
60001011	покушавајући да проникну у време и околности на које је Христов Дух у њима указивао када је унапред сведочио о Христовим страдањима и о слави која ће уследити .
60001012	Откривено им је да нису служили себи , него вама када су говорили о овом што вам је сада објављено преко оних који су вам проповедали еванђеље у Светоме Духу , посланом са неба , а у шта и анђели жуде да завире .
60001013	Стога , припремите свој ум , будите трезвени , потпуно се поуздајте у милост коју ће вам донети Откривење Исуса Христа .
60001014	Као послушна деца , не поводите се за својим ранијим пожудама из временâ незнања .
60001015	Него , као што је свет Онај који вас је позвао , и ви будите свети у свему што чините .
60001016	Јер , записано је : » Будите свети , јер сам ја свет . «
60001017	Ако , дакле , Оцем називате Онога који сваком непристрасно суди на основу делâ , проводите у страху време свога боравка на земљи .
60001018	Јер , ви знате да од свог испразног начина живота , који су вам предали ваши праоци , нисте откупљени нечим распадљивим , сребром или златом ,
60001019	него драгоценом крвљу Христа , Јагњета без мане и љаге .
60001020	Он је предодређен пре постанка света , а објавио се у овим последњим временима ради вас
60001021	који кроз њега верујете у Бога , који га је васкрсао из мртвих и прославио , да ваша вера и нада буду у Богу .
60001022	Пошто сте послушношћу истини очистили своју душу за нелицемерно братољубље , из свега срца волите један другога .
60001023	Јер , ви нисте поново рођени из распадљивог семена , него из нераспадљивог — живом и постојаном Божијом речју .
60001024	Јер , » сваки човек је као трава и сва његова слава као пољски цвет ; трава се осуши и цвет отпадне ,
60001025	али реч Господња остаје довека . « А та Реч је еванђеље које вам је објављено .
60002001	Одбаците , дакле , сваку злоћу и сваку превару , лицемерје , завист и сва клеветања .
60002002	Као новорођенчад жудите за чистим духовним млеком , да од њега одрастете за спасење ,
60002003	сад кад сте се уверили да је Господ добар .
60002004	Приђите њему , Живом камену , који су , додуше , људи одбацили , али је у Божијим очима изабран и драгоцен ,
60002005	па се као живо камење уградите у духовну кућу , да будете свето свештенство , да кроз Исуса Христа приносите духовне жртве које су Богу миле .
60002006	Зато у Писму стоји : » Ево , постављам на Сиону камен изабрани , драгоцени камен угаони , и ко у њега верује , неће се постидети . «
60002007	За вас , дакле , који верујете , он је драгоцен , а за оне који не верују , » камен који градитељи одбацише постаде камен угаони « ,
60002008	и » камен спотицања и стена саблазни « . А спотичу се они који су непокорни Речи , за шта су и одређени .
60002009	А ви сте изабрани род , царско свештенство , свети народ , стечени народ , да објављујете врлине Онога који вас је из таме позвао у своју чудесну светлост ;
60002010	ви који некад нисте били народ , а сада сте Божији народ ; ви који сте били у немилости , а сада сте у милости .
60002011	Драги моји , преклињем вас да се , као странци и дошљаци на земљи , уздржавате од телесних пожуда које војују против душе .
60002012	Међу паганима се владајте добро , да они , иако вас оптужују за злодела , виде ваша добра дела и дају славу Богу на Дан похођења .
60002013	Господа ради , потчињавајте се свакој власти коју су људи поставили : било цару као врховној власти ,
60002014	било намесницима које он шаље да казне злочинце , а да похвале оне који чине добро .
60002015	Јер , ово је Божија воља : да чинећи добро ућуткате незнање неразумних људи .
60002016	Живите као слободни људи , али не као они којима је слобода само покриће за зло , него као Божије слуге .
60002017	Сваког поштујте , волите братство верника , бојте се Бога , указујте част цару .
60002018	Робови , са свим поштовањем се потчињавајте својим господарима , не само онима који су добри и обзирни него и онима који су окрутни .
60002019	То је , наиме , похвално када неко подноси патње неправедног страдања , мислећи на Бога .
60002020	Јер , шта има похвално у томе ако вас кажњавају за ваше грехе , а ви то стрпљиво подносите ? Али , ако страдате чинећи добро , и то стрпљиво подносите , то је похвално у Божијим очима .
60002021	На то сте позвани , јер је и Христос страдао за вас , оставивши вам пример , да идете његовим стопама .
60002022	» Он грех не учини и превара се не нађе у његовим устима . «
60002023	Када су га вређали , није одговарао увредом , и када је страдао , није претио , него се препустио Ономе који праведно суди .
60002024	Он је у свом телу понео наше грехе на дрво , да ми , умревши гресима , живимо за праведност . Његовим ранама сте исцељени .
60002025	Јер , били сте залутали као овце , а сада сте се вратили Пастиру и Надгледнику ваше душе .
60003001	Тако се и ви , жене , потчињавајте својим мужевима , да , ако се неки не покоравају Речи , буду придобијени без речи , понашањем својих жена ,
60003002	када виде поштовање и чистоту у вашем понашању .
60003003	Нека ваша лепота не потиче од спољних украса — плетења косе , кићења златом или облачења лепе одеће —
60003004	него од вашег унутрашњег бића , од непролазне лепоте кротког и смиреног духа , што је у Божијим очима драгоцено .
60003005	Јер , тако су се у прошлости украшавале свете жене које су се уздале у Бога , потчињавајући се својим мужевима ,
60003006	као Сара , која је била послушна Аврааму и звала га господаром . Ви сте њене кћери ако чините добро и не бојите се никаквог застрашивања .
60003007	Тако и ви , мужеви , будите увиђавни према својим женама и указујте им поштовање као слабијем полу и сунаследницама милосног дара живота , да ништа не омете ваше молитве .
60003008	На крају , сви будите сложни , саосећајни , братољубиви , милосрдни и понизни .
60003009	Не узвраћајте зло за зло ни увреду за увреду , него благосиљајте , јер сте на то позвани — да наследите благослов .
60003010	Јер , » Ко хоће да воли живот и да види боље дане , нека језиком не говори зло и уснама речи преваре ;
60003011	нека се окрене од зла и чини добро , нека тражи мир и иде за њим .
60003012	Јер , Господње очи гледају праведне и уши му слушају њихове молитве , а Господње лице је против оних који чине зло . «
60003013	Ко ће , дакле , да вам науди ако жарко желите да чините добро ?
60003014	Али , благо вама ако и страдате ради праведности . » Не бојте се њиховог застрашивања ; не плашите се . «
60003015	Него , нека Господ Христос буде свет у вашем срцу и увек будите спремни да одговорите сваком ко од вас затражи образложење наде која је у вама .
60003016	Али чините то благо и с поштовањем , чисте савести , да они који оцрњују ваше добро владање у Христу буду постиђени оним за шта вас клевећу .
60003017	Боље је , ако је Божија воља , да страдате чинећи добро него чинећи зло .
60003018	Јер , Христос је једном заувек умро за грехе — праведан за неправедне — да вас доведе Богу . Убијен је , додуше , у телу , али је оживљен у духу .
60003019	У њему је и отишао и проповедао духовима у Тамници ,
60003020	онима који су у прошлости били непокорни , када је Бог стрпљиво чекао у Нојево време , док се градио ковчег , у којем се само неколико њих , то јест осам душа , спасло кроз воду .
60003021	Њена слика , крштење — не уклањање телесне нечистоће , него Богу упућена молитва за чисту савест — сада и вас спасава посредством васкрсења Исуса Христа ,
60003022	који је Богу здесна , пошто је отишао на небо , где му се потчињавају анђели , власти и силе .
60004001	Пошто је , дакле , Христос страдао у телу , и ви се наоружајте том истом мишљу . Јер , ко је страдао у телу , престао је да греши ,
60004002	па остатак свог земаљског живота више не живи по људским пожудама , него по Божијој вољи .
60004003	Доста је , наиме , што сте у прошлости извршавали вољу пагана тако што сте живели у разузданостима , пожудама , пијанчењима , теревенкама , банчењима и гнусном идолопоклонству .
60004004	Они се чуде што се заједно с њима не сливате у исту поплаву раскалашности , па вас обасипају погрдама .
60004005	Они ће полагати рачун Ономе који је спреман да суди живима и мртвима .
60004006	Јер , зато је и мртвима објављено еванђеље , да у погледу тела буду осуђени по људским мерилима , а да у погледу духа живе по Божијим .
60004007	Приближио се крај свега . Стога будите разборити и трезвени , да можете да се молите .
60004008	Пре свега , истрајно волите један другога , јер љубав покрива мноштво греха .
60004009	Гостољубиво примајте један другога , без гунђања .
60004010	Служите један другом у складу с милосним даром који је сваки од вас добио , као добри управитељи разнолике Божије милости .
60004011	Ако неко говори , нека то чини као да говори Божије речи ; ако неко служи , нека то чини снагом коју даје Бог , да се Бог у свему прослави кроз Исуса Христа . Њему слава и моћ довека . Амин .
60004012	Не чудите се , драги моји , пожару који букти међу вама да вас искуша , као да вам се догађа нешто необично .
60004013	Него , радујте се што имате удела у Христовим страдањима , да бисте се и приликом откривења његове славе радовали и клицали .
60004014	Благо вама ако вас вређају због Христовог имена , јер на вама почива Дух славе , Божији Дух .
60004015	Нека нико од вас не страда као убица , крадљивац или какав други злочинац , па чак ни као наметљивац .
60004016	А ако страда као хришћанин , нека се не стиди , него нека прослави Бога тим именом .
60004017	Јер , време је да Суд почне од Божијег дома . Па , ако прво од нас почиње , како ли ће завршити они који се не покоравају Божијем еванђељу ?
60004018	И , » ако се праведник једва спасава , где да се појаве безбожник и грешник ? «
60004019	Нека стога они који страдају по Божијој вољи повере своју душу верном Створитељу чинећи добро .
60005001	Молим старешине међу вама , ја , који сам и сâм старешина , сведок Христових страдања и онај који ће имати удела у слави која ће се открити :
60005002	напасајте Божије стадо које вам је поверено . Надгледајте га не зато што морате , него драговољно — како Бог хоће ; не ради прљавог добитка , него с преданошћу ;
60005003	не као господари над онима који су вам поверени , него као узори стаду .
60005004	А када се појави Врховни пастир , примићете венац славе , који не вене .
60005005	Тако и ви , младићи , потчињавајте се старешинама . А сви се један према другом опашите понизношћу . Јер , » Бог се противи охолима , а понизнима дарује милост . «
60005006	Понизите се , дакле , под моћном Божијом руком , да вас узвиси када дође време .
60005007	Сву своју бригу пребаците на њега , јер он се брине о вама .
60005008	Будите трезвени , будно пазите . Ваш противник , ђаво , као лав који риче иде унаоколо тражећи кога да прождре .
60005009	Успротивите му се , чврсти у вери , знајући да иста оваква страдања сналазе вашу браћу по свету .
60005010	А Бог сваке милости , који вас је позвао у своју вечну славу у Христу , окрепиће вас после вашег кратког страдања и учинити вас чврстима , јакима и постојанима .
60005011	Њему моћ довека . Амин .
60005012	Уз помоћ Силвана , кога сматрам верним братом , написао сам вам укратко , бодрећи вас и сведочећи да је ово истинска Божија милост . Чврсто стојте у њој .
60005013	Поздравља вас с вама изабрана црква у Вавилону и мој син Марко .
60005014	Један другога поздравите пољупцем љубави . Мир свима вама који сте у Христу .
61001001	Симон Петар , слуга и апостол Исуса Христа , онима који су праведношћу нашег Бога и Спаситеља Исуса Христа примили исту драгоцену веру као и ми :
61001002	милост вам и мир у изобиљу кроз спознање Бога и Исуса , нашег Господа .
61001003	Његова божанска сила даровала нам је све што је потребно за живот и побожност кроз спознање Онога који нас је позвао својом славом и добротом .
61001004	Тиме су нам дарована драгоцена и највећа обећања , да преко њих узмете удела у божанској природи пошто умакнете покварености која је у свету , а долази од пожуде .
61001005	Управо зато уложите сваки труд да својој вери придодате доброту , доброти знање ,
61001006	знању уздржљивост , уздржљивости стрпљивост , стрпљивости побожност ,
61001007	побожности братољубље , братољубљу љубав .
61001008	Јер , ако све то поседујете у све већој мери , нећете бити докони и јалови у спознању нашег Господа Исуса Христа .
61001009	А ко то нема , слеп је и кратковид — заборавио је да је очишћен од старих греха .
61001010	Стога , браћо , још више се потрудите да потврдите свој позив и избор . Јер , то чинећи , никада нећете посрнути
61001011	и биће вам указана богата добродошлица у вечно Царство нашег Господа и Спаситеља Исуса Христа .
61001012	Зато ћу вас увек на то подсећати , иако то већ знате и учвршћени сте у истини коју имате .
61001013	Сматрам да је исправно да вас подстичем подсећањем све док боравим у овом шатору свога тела ,
61001014	јер знам да ћу га ускоро напустити , као што ми је то објавио наш Господ Исус Христос .
61001015	А потрудићу се да се и после мог одласка увек тога сећате .
61001016	Јер , ми вам нисмо мудро смишљеним причама обзнанили силу и Долазак нашег Господа Исуса Христа , него као очевици његовог величанства .
61001017	Јер , он је од Бога Оца примио част и славу када је до њега стигао глас од величанствене Славе , који рече : » Ово је мој љубљени Син , који је по мојој вољи . «
61001018	И ми смо чули тај глас , који је долазио са неба , када смо с њим били на светој гори .
61001019	Тако нам је потврђена пророчка реч , а ви добро чините што на њу пазите као на светиљку која светли на мрачном месту — док не сване Дан и звезда Даница се не појави у вашем срцу .
61001020	Пре свега знајте ово : ниједно пророштво из Писма не може да се тумачи произвољно .
61001021	Јер , никад пророштво није настало људском вољом , него су људи понети Светим Духом говорили од Бога .
61002001	Али , у народу је било и лажних пророка , као што ће и међу вама бити лажних учитеља , који ће кришом уносити погубне јереси и порицати Господара који их је откупио . Тако ће на себе навући брзу пропаст .
61002002	Многи ће се повести за њиховом разузданошћу и због њих ће се оцрњивати Пут истине .
61002003	У својој похлепности , искоришћаваће вас измишљотинама . Али њихова осуда већ одавно виси над њима и њихова пропаст не дрема .
61002004	Јер , ако Бог није поштедео анђеле који су згрешили , него их је бацио у мрачна гротла пакла , да буду чувани за Суд ;
61002005	ако ни стари свет није поштедео када је сручио потоп на његове безбожнике , него је сачувао само Ноја , проповедника праведности , и седморо других ;
61002006	ако је осудио градове Содому и Гомору , претворивши их у пепео , и истакао их за пример будућим безбожницима ;
61002007	ако је избавио праведног Лота , који је био на мукама због разузданог понашања безаконика
61002008	— јер , том праведнику су из дана у дан праведну душу раздирала дела безакоња која је гледао и слушао док је боравио међу њима —
61002009	то значи да Господ зна како да побожне избави од искушења , а неправедне сачува за казну на Дан суда ,
61002010	и то пре свих оне који иду за прљавом пожудом тела и презиру Господњу власт . Дрски и безобразни , они се не плаше да оцрњују небеска бића ,
61002011	док анђели , иако су јачи и моћнији , не износе погрдне оптужбе против њих пред Господом .
61002012	А они , као бесловесне животиње , бића нагона , рођена да се хватају и уништавају , оцрњују оно што не познају , па ће у својој покварености и бити уништени .
61002013	Неправда ће им бити плата за неправду . Они — љаге и ругобе које се наслађују својим преварама док се с вама госте — уживањем сматрају банчење у по бела дана .
61002014	Очију пуних прељубе и никад сити греха , примамљују непостојане душе . Срце им је , породу проклетом , огрезло у похлепи .
61002015	Напустили су прави пут и залутали , пошавши путем Валаама сина Веоровог , који је заволео плату неправедности ,
61002016	али и примио укор за своје недело : нема животиња проговорила је људским гласом и спречила пророково безумље .
61002017	Они су извори без воде и облаци које гони олуја ; за њих се чува најцрња тама .
61002018	Говоре хвалисаве и празне речи и разузданим телесним пожудама маме оне што су тек побегли од оних који живе у заблуди .
61002019	Обећавају им слободу , а сами су робови покварености — јер , свако робује оном што га је савладало .
61002020	Ако се , наиме , они који су побегли од прљавштина света када су спознали нашег Господа и Спаситеља Исуса Христа , опет у њих заплићу и подлежу им , онда им је ово последње стање горе од оног првог .
61002021	Јер , било би им боље да нису ни спознали пут праведности него што су , пошто су га спознали , окренули леђа светој заповести која им је предата .
61002022	Догодило им се оно што кажу истините изреке : » Пас се враћа на своју бљувотину « и » Окупана свиња се враћа да се ваља у каљузи . «
61003001	Драги моји , ово је већ друга посланица коју вам пишем . И у једној и у другој вас подсећањем подстичем на здраво размишљање
61003002	и желим да се сетите речи које су у прошлости изрекли свети пророци и заповести Господа и Спаситеља , које су вам пренели ваши апостоли .
61003003	Пре свега знајте ово : у последње дане доћи ће ругаоци , који ће се ругати и ићи за својим пожудама
61003004	и говорити : » Шта је с обећањем о његовом Доласку ? Откад су праоци помрли , све је исто од постанка света . «
61003005	Јер , они намерно заборављају да небеса постоје одавно и да је земља настала Божијом речју из воде и кроз воду .
61003006	Том водом је и потопљен и уништен тадашњи свет ,
61003007	а том истом Речју су садашња небеса и земља спремљени за огањ — чувају се за Дан суда и пропасти безбожних људи .
61003008	Али , не заборавите једно , драги моји : код Господа је један дан као хиљаду година , а хиљаду година као један дан .
61003009	Господ не одуговлачи да испуни обећање , као што неки мисле да одуговлачи , него је стрпљив према вама , пошто не жели да ико пропадне , него да се сви покају .
61003010	А Дан Господњи ће доћи као крадљивац . Небеса ће нестати уз силну тутњаву , стихије ће се , ужарене , распасти , а земља и сва дела на њој биће огољена .
61003011	Пошто ће се све тако распасти , какви треба да будете у светом понашању и побожности ,
61003012	ви који ишчекујете и пожурујете долазак Дана Божијега , када ће се небеса , запаљена , распасти и стихије , ужарене , истопити ?
61003013	А ми на основу његовог обећања ишчекујемо нова небеса и нову земљу , на којима пребива праведност .
61003014	Стога , драги моји , пошто то ишчекујете , потрудите се да вас наш Господ затекне у миру , без љаге и беспрекорне .
61003015	А његову стрпљивост сматрајте спасењем , као што вам је , у складу с мудрошћу која му је дата , писао и наш драги брат Павле .
61003016	Он тако пише у свим посланицама када о овоме говори . Има у њима неких ствари које је тешко разумети , које , као и остала Писма , неуки и непостојани људи искривљују на сопствену пропаст .
61003017	Стога се ви , драги моји , пошто то унапред знате , чувајте да вас не заведе заблуда безаконикâ , па да паднете са свог чврстог положаја .
61003018	Растите у милости и спознању нашег Господа и Спаситеља Исуса Христа . Њему слава и сада и у Вечни дан . Амин .
62001001	Оно што је било од почетка , што смо чули , што смо својим очима видели , што смо посматрали и што смо својим рукама опипали , то објављујемо о Речи живота .
62001002	Живот се појавио , и ми смо га видели и сведочимо за њега , и објављујемо вам вечни живот , који је био код Оца и који нам се показао .
62001003	Објављујемо вам оно што смо видели и чули , да и ви имате заједницу с нама . А наша заједница је с Оцем и с његовим Сином , Исусом Христом .
62001004	И ово вам пишемо да наша радост буде потпуна .
62001005	А ово је порука коју смо чули од њега и коју вам објављујемо : Бог је светлост и у њему нема нимало таме .
62001006	Ако тврдимо да имамо заједницу с њим , а ходамо у тами , лажемо и не живимо у складу с истином .
62001007	Али , ако ходамо у светлости , као што је он у светлости , имамо заједницу један с другим и крв Исуса , његовог Сина , чисти нас од сваког греха .
62001008	Ако тврдимо да немамо греха , сами себе заваравамо и у нама нема истине .
62001009	Ако признајемо своје грехе , он је веран и праведан и опростиће нам грехе и очистити нас од сваке неправедности .
62001010	Ако тврдимо да нисмо згрешили , чинимо га лажљивцем и његове Речи нема у нама .
62002001	Дечице моја , пишем вам ово да не грешите . Али , ако неко и згреши , имамо Заступника код Оца — Исуса Христа , праведника .
62002002	Он је жртва помирница за наше грехе , и не само за наше него и за грехе целог света .
62002003	А по овоме знамо да смо га упознали : ако се држимо његових заповести .
62002004	Онај ко каже : » Упознао сам га « , а не држи се његових заповести , лажљивац је и у њему нема истине .
62002005	А ко се држи његове Речи , у њему је Божија љубав заиста стигла до савршенства . По томе знамо да смо у њему .
62002006	Ко говори да живи у њему , дужан је да живи онако како је он живео .
62002007	Драги моји , не пишем вам неку нову заповест , него стару заповест коју сте имали од почетка — стара заповест је Реч коју сте чули .
62002008	А ипак вам пишем нову заповест , која се обистињује у њему и у вама . Јер , тама пролази , а истинска светлост већ сија .
62002009	Ко говори да је у светлости , а мрзи свога брата , још је у тами .
62002010	Ко воли свога брата , живи у светлости и у њему нема саблазни .
62002011	А ко мрзи свога брата , у тами је — хода у тами и не зна куда иде , јер му је тама заслепила очи .
62002012	Пишем вам , дечице , јер су вам греси опроштени због његовог имена .
62002013	Пишем вам , очеви , зато што сте упознали Онога који je од почетка . Пишем вам , младићи , зато што сте победили Злога .
62002014	Написах вам , дечице , зато што сте упознали Оца . Написах вам , очеви , зато што сте упознали Онога који je од почетка . Написах вам , младићи , зато што сте јаки и што Божија реч живи у вама и што сте победили Злога .
62002015	Немојте да волите свет ни оно што је у свету . Ако неко воли свет , у њему нема Очеве љубави .
62002016	Јер , све што је у свету — пожуда тела , пожуда очију и разметање оним што се има — не долази од Оца , него од света .
62002017	Свет и његове пожуде пролазе , а ко извршава Божију вољу , остаје довека .
62002018	Децо , последњи је час , и као што сте чули , долази антихрист . Већ сад су се појавили многи антихристи — по томе знамо да је последњи час .
62002019	Од нас су изашли , али нису били наши . Јер , да су стварно били наши , остали би с нама . Али требало је да се покаже да нису сви наши .
62002020	А ви имате помазање од Светога , па све знате .
62002021	Не пишем вам зато што не знате истину , него зато што је знате и зато што ниједна лаж не долази од истине .
62002022	Ко је лажљивац ако не онај ко тврди да Исус није Христос . Ко пориче Оца и Сина — тај је антихрист .
62002023	Ко год пориче Сина , нема ни Оца ; ко признаје Сина , има и Оца .
62002024	Оно што сте чули од почетка , нека остане у вама . Ако то што сте од почетка чули остане у вама , онда ћете и ви остати у Сину и Оцу .
62002025	А ово је обећање које нам је дао : вечни живот .
62002026	Ово сам вам написао о онима који вас доводе у заблуду .
62002027	А што се вас тиче , помазање које сте од њега примили остаје у вама и нема потребе да вас неко учи . Него , као што вас његово помазање учи о свему — а истинито је , није лаж — тако и ви останите у њему како вас је оно научило .
62002028	И сада , дечице , останите у њему , да будемо пуни поуздања када се појави и да се пред њим не постидимо када дође .
62002029	Ако знате да је он праведан , онда знате да је од њега рођен сваки који чини оно што је праведно .
62003001	Видите колику љубав нам је Отац даровао : да се зовемо Божија деца ! А то и јесмо . Свет нас не познаје зато што није упознао њега .
62003002	Драги моји , сада смо Божија деца , а још се није показало шта ћемо бити . Али знамо да ћемо , када се он појави , бити слични њему , јер ћемо га видети онаквог какав јесте .
62003003	И ко год полаже ову наду у њега , чисти се као што је и он чист .
62003004	Ко год чини грех , чини безакоње , јер грех је безакоње .
62003005	А ви знате да се он појавио да уклони грехе и да у њему нема греха .
62003006	Ко год живи у њему , више не греши . А ко греши , није га видео ни упознао .
62003007	Дечице , нека вас нико не доводи у заблуду . Ко чини оно што је праведно , праведан је као што је он праведан .
62003008	Ко чини грех , припада ђаволу , јер ђаво греши од почетка . Зато се појавио Син Божији — да разори ђавоља дела .
62003009	Ко год је рођен од Бога , не чини грех , јер Божије семе живи у њему ; он не може да греши , јер је рођен од Бога .
62003010	По овоме се распознају Божија деца и ђавоља деца : ко год не чини оно што је праведно и ко не воли свога брата , не припада Богу .
62003011	Ово је порука коју сте чули од почетка : да волимо један другога .
62003012	Не будите као Каин , који је припадао Зломе и убио свога брата . А зашто га је убио ? Зато што су његова дела била зла , а дела његовог брата праведна .
62003013	Не чудите се , браћо , ако вас свет мрзи .
62003014	Ми знамо да смо из смрти прешли у живот , јер волимо браћу . Ко не воли , остаје у смрти .
62003015	Ко год мрзи свога брата , убица је , а знате да ниједан убица нема у себи трајног , вечног живота .
62003016	По овоме знамо шта је љубав : он је за нас положио свој живот . Стога смо и ми дужни да свој живот положимо за браћу .
62003017	Ко има добра овога света и гледа свога брата како оскудева , па се на њега не сажали , како може Божија љубав да остане у њему ?
62003018	Дечице , не волимо речју и језиком , него делима и истином .
62003019	По томе ћемо знати да припадамо истини и умирити своју савест пред њим
62003020	кад год нас савест осуђује . Јер , Бог је већи од наше савести и све зна .
62003021	Драги моји , ако нас савест не осуђује , имамо поуздање пред Богом
62003022	и добијамо од њега оно што замолимо , јер се држимо његових заповести и чинимо оно што је њему мило .
62003023	А ово је његова заповест : да верујемо у име његовог Сина Исуса Христа и да волимо један другога као што нам је заповедио .
62003024	Ко се држи његових заповести , у њему живи и он у њему . А по овоме знамо да он живи у нама : по Духу кога нам је дао .
62004001	Драги моји , не верујте сваком духу , него проверавајте духове — да ли су од Бога — јер многи лажни пророци су изашли у свет .
62004002	По овоме ћете препознати Божијег Духа : сваки дух који признаје да је Исус Христос дошао у телу , јесте од Бога .
62004003	И ниједан дух који не признаје Исуса , није од Бога , него је антихристов . А за антихриста сте чули да долази , и већ сада је у свету .
62004004	Дечице , ви сте од Бога и победили сте их , јер је Онај који је у вама већи од онога који је у свету .
62004005	Они су од света — зато говоре као што свет говори и свет их слуша .
62004006	Ми смо од Бога . Ко познаје Бога , слуша нас , а ко није од Бога , не слуша нас . Тако препознајемо Духа истине и духа заблуде .
62004007	Драги моји , волимо један другога , јер љубав је од Бога . Ко год воли , од Бога је рођен и познаје Бога .
62004008	Ко не воли , није упознао Бога , јер Бог је љубав .
62004009	Овако је Бог показао своју љубав међу нама : послао је свог јединорођеног Сина у свет да кроз њега живимо .
62004010	У овоме је љубав : не у томе да смо ми заволели Бога , него да је он заволео нас и послао свога Сина као жртву помирницу за наше грехе .
62004011	Драги моји , ако нас је Бог толико заволео , онда смо и ми дужни да волимо један другога .
62004012	Бога нико никад није видео ; али , ако волимо један другога , Бог живи у нама и његова љубав је у нама савршена .
62004013	По овоме знамо да живимо у њему и он у нама : дао нам је од свога Духа .
62004014	А ми смо видели и сведочимо да је Отац послао Сина да буде Спаситељ света .
62004015	Ко признаје да је Исус Син Божији , Бог живи у њему и он у Богу .
62004016	А ми смо упознали љубав коју Бог има према нама и поверовали јој . Бог је љубав . Ко живи у љубави , у Богу живи и Бог живи у њему .
62004017	Тако љубав у нама постаје савршена и имамо поуздање на Дан суда ; јер , какав је он , такви смо и ми у овом свету .
62004018	У љубави нема страха , него савршена љубав изгони страх . Јер , страх је повезан с казном , а ко се боји , није савршен у љубави .
62004019	Ми волимо зато што је он први заволео нас .
62004020	Ако неко каже : » Волим Бога « , а мрзи свога брата , лажљивац је . Јер , ко не воли брата , кога види , тај не може да воли Бога , кога не види .
62004021	А ову заповест имамо од њега : ко воли Бога , да воли и свога брата .
62005001	Ко год верује да Исус јесте Христос , рођен је од Бога . И ко год воли родитеља , воли и онога који је од њега рођен .
62005002	По овоме знамо да волимо Божију децу : када волимо Бога и извршавамо његове заповести .
62005003	Јер , ово је љубав према Богу : да се држимо његових заповести . А његове заповести нису тешке .
62005004	Јер , све што је од Бога рођено , побеђује свет . А ово је победа која је победила свет : наша вера .
62005005	Па , ко је победник над светом ако не онај ко верује да је Исус Син Божији ?
62005006	Он , Исус Христос , дошао је водом и крвљу — не само водом него водом и крвљу . А Дух је тај који сведочи , јер Дух је истина .
62005007	Тако троје сведоче :
62005008	Дух , вода и крв — и то троје је јединствено .
62005009	Ако прихватамо сведочанство људи , Божије сведочанство је веће , јер је то сведочанство којим је Бог сведочио за свога Сина .
62005010	Ко верује у Сина Божијег , има то сведочанство у себи . А ко не верује Богу , учинио га је лажљивцем , јер није поверовао сведочанству којим је Бог сведочио за свога Сина .
62005011	А ово је то сведочанство : Бог нам је дао вечни живот , и тај живот је у његовом Сину .
62005012	Ко има Сина , има живот . Ко нема Сина Божијег , нема живот .
62005013	Ово сам написао вама који верујете у име Сина Божијег да знате да имате вечни живот .
62005014	А ово је поуздање које имамо у њега : ако замолимо за нешто што је по његовој вољи , он нас услишава .
62005015	Па , ако знамо да нас услишава када замолимо , знамо да већ имамо то што смо га молили .
62005016	Ако неко види свога брата да чини грех који не води у смрт , нека замоли , и Бог ће му дати живот — мислим на оне чији грех не води у смрт . Али , постоји грех који води у смрт . За тај грех не кажем да се моли .
62005017	Свака неправда је грех , али постоји грех који не води у смрт .
62005018	Знамо да нико ко је рођен од Бога не греши , него га чува Онај који је рођен од Бога , и Зли га не дотиче .
62005019	Ми знамо да смо од Бога , а да је цео свет у власти Злога .
62005020	А знамо и да је Син Божији дошао и дао нам разумевање да спознамо Истинитога . И ми јесмо у Истинитоме , у његовом Сину Исусу Христу . Он је Истинити Бог и Вечни живот .
62005021	Дечице , чувајте се идола .
63001001	Старешина , изабраној госпођи и њеној деци коју волим у истини — и не само ја него и сви који су упознали истину —
63001002	због истине која живи у нама и која ће с нама бити довека :
63001003	милост , милосрђе и мир од Бога Оца и од Исуса Христа , Очевог Сина , биће с нама у истини и љубави .
63001004	Много сам се обрадовао што сам међу твојом децом нашао неке који живе у складу са истином , баш као што смо примили заповест од Оца .
63001005	И сада те молим , госпођо — а не пишем ти неку нову заповест , него исту ону коју имамо од почетка — да волимо један другога .
63001006	А ово је љубав : да живимо по његовим заповестима . Као што сте чули од почетка , та заповест је : живите у љубави .
63001007	Јер , многе варалице , које не признају да је Исус Христос дошао у телу , изашле су у свет . Сваки такав је варалица и антихрист .
63001008	Пазите на себе , да не изгубите оно што сте зарадили , него да примите пуну плату .
63001009	Ко год претера и не остане у Христовом учењу , тај нема Бога . Ко остаје у том учењу , има и Оца и Сина .
63001010	Ако вам неко долази , а не доноси то учење , не примајте га у кућу и не поздрављајте га .
63001011	Јер , ко га поздравља , узима удела у његовим злим делима .
63001012	Имао бих још много да вам пишем , али нећу папиром и мастилом , него се надам да ћу доћи к вама и с вама разговарати лицем у лице , да наша радост буде потпуна .
63001013	Поздрављају те деца твоје изабране сестре .
64001001	Старешина , драгом Гају , кога волим у истини .
64001002	Драги мој , желим ти да будеш здрав и да ти у свему буде добро , као што је добро и твојој души .
64001003	Много сам се обрадовао када су дошла нека браћа и причала нам о твојој верности истини — о томе како живиш у истини .
64001004	За мене нема веће радости него када чујем да моја деца живе у истини .
64001005	Драги мој , веран си у свему што чиниш за браћу , и то страну .
64001006	Они су цркви причали о твојој љубави . Добро ћеш учинити ако их испратиш на пут онако како доликује пред Богом .
64001007	Јер , они су ради Имена кренули на пут и од пагана ништа не примају .
64001008	Зато ми треба да примамо такве , да заједно радимо за истину .
64001009	Писао сам нешто цркви , али Диотреф , који жели да буде први међу њима , неће да нас прими .
64001010	Зато ћу му , ако дођем , указати на дела која чини клевећући нас злобним речима . Али ни то му није доста , него сâм не прима браћу , а забрањује онима који би хтели и избацује их из цркве .
64001011	Драги мој , не угледај се на зло , него на добро . Ко чини добро , од Бога је . Ко чини зло , није видео Бога .
64001012	За Димитрија сви лепо сведоче — и сама истина . И ми лепо сведочимо за њега , а ти знаш да је наше сведочанство истинито .
64001013	Имао бих много да ти пишем , али нећу да ти пишем пером и мастилом ,
64001014	него се надам да ћу те ускоро видети , па ћемо разговарати лицем у лице .
64001015	Мир с тобом . Поздрављају те пријатељи . Поздрави пријатеље поименце .
65001001	Јуда , слуга Исуса Христа и Јаковљев брат , онима које је Бог Отац позвао и које воли , онима које чува Исус Христос :
65001002	милосрђе вам и мир и љубав у изобиљу .
65001003	Драги моји , иако сам веома желео да вам пишем о нашем заједничком спасењу , осетих потребу да вас подстакнем да се борите за веру која је једном заувек предата светима .
65001004	Јер , међу вас су се увукли неки који су већ одавно обележени за Суд . То су безбожници којима је милост нашега Бога изговор за разузданост и који поричу јединог Господара и нашег Господа Исуса Христа .
65001005	Желим да вас подсетим , иако ви то све већ знате , да је Господ прво избавио свој народ из Египта , а затим уништио оне који нису поверовали .
65001006	Па и анђеле који нису сачували своје достојанство , него су напустили своје пребивалиште , сачувао је у вечним оковима у тами за Суд који ће бити на Велики дан .
65001007	Тако и Содома и Гомора , и околни градови који су се на сличан начин одали блуду и тражили насладу у другачијој пути , служе као пример , испаштајући казну у вечитом огњу .
65001008	На исти начин и ови сањари каљају своје тело , одбацују Господњу власт и оцрњују небеска бића .
65001009	Па ни арханђео Михаило , када се са ђаволом препирао за Мојсијево тело , није се усудио да против њега износи погрдне оптужбе , него је рекао : » Нека те Господ прекори ! «
65001010	Ови , пак , погрђују оно што не познају , а оно што , као бесловесне животиње , нагонски познају , у томе пропадају .
65001011	Тешко њима ! Пођоше Каиновим путем , за плату упадоше у Валаамову заблуду , изгинуше у Корејевој побуни !
65001012	Они су љаге на вашим агапама ; безобзирно се с вама госте сами себе напасајући . Они су безводни облаци које ковитлају ветрови , јесења стабла без плода и ишчупана из корена — двапут мртва ,
65001013	бесни морски таласи који се пене својим срамотама , звезде луталице за које је сачувана најцрња тама довека .
65001014	О њима је пророковао Енох , седми од Адама , рекавши : » Ево , долази Господ са хиљадама својих светаца
65001015	да суди свима и да осуди све безбожнике за сва безбожна дела која су безбожно починили и за све дрске речи које су безбожни грешници против њега изговорили . «
65001016	Они су гунђала и зановетала , људи који живе по својим пожудама ; устима говоре охоле речи и улагују се ради добитка .
65001017	А ви се , драги моји , присетите онога што су прорекли апостоли нашег Господа Исуса Христа .
65001018	Јер , рекли су вам : » У последња времена појавиће се ругаоци који ће живети по својим безбожним пожудама . «
65001019	То су они што сеју раздор , људи чулâ , који немају Духа .
65001020	А ви се , драги моји , изграђујте на својој најсветијој вери и молите се у Светоме Духу .
65001021	Одржите се у Божијој љубави док чекате да вас милосрђе нашег Господа Исуса Христа одведе у вечни живот .
65001022	Једне , оне који сумњају , прекоревајте ,
65001023	друге спасавајте вадећи их из огња , а према осталима будите милостиви , са страхом , мрзећи и одећу која је укаљана распадљивом пути .
65001024	А Oномe који може да вас сачува од пада и да вас без мане , у великој радости , постави пред своју Славу ,
65001025	јединомe Богу , нашем Спаситељу , слава , величанство , моћ и власт , кроз нашег Господа Исуса Христа , пре сваког времена и сада и довека ! Амин .
66001001	Откривење Исуса Христа , које му је дао Бог да својим слугама покаже шта треба ускоро да се догоди . И он је то показао , пославши свога анђела своме слузи Јовану ,
66001002	који сведочи о свему што је видео : о Божијој речи и о сведочанству Исуса Христа .
66001003	Благо оном ко чита и онима који слушају речи овог пророчанства и држе се онога што је у њему написано , јер је време близу . милост вам и мир од Онога који јесте , који је био и који долази , и од седам духова који су пред његовим престолом ,
66001004	Јован , за седaм цркава у Азији : милост вам и мир од Онога који јесте , који је био и који долази , и од седам духова који су пред његовим престолом ,
66001005	и од Исуса Христа , Верног сведока , Прворођенога из мртвих и Владара над земаљским царевима .
66001006	Ономе који нас воли , који нас је својом крвљу избавио од наших греха и учинио нас царством , свештеницима свога Бога и Оца — њему слава и моћ довека . Амин .
66001007	Ево долази с облацима и свако око ће га видети , и они који су га проболи . И закукаће за њим сва племена на земљи . Да . Амин .
66001008	» Ја сам Алфа и Омега « , каже Господ Бог , који јесте , који је био и који долази , Сведржитељ .
66001009	Ја , Јован , ваш брат и с вама учесник у невољи , Царству и трпљењу у Исусу , био сам на острву Патмосу због Божије речи и Исусовог сведочанства .
66001010	У дан Господњи обузе ме Дух , а иза себе чух силан глас , као труба ,
66001011	који рече : » Запиши у књигу оно што видиш и пошаљи у седам цркава : у Ефес , Смирну , Пергам , Тијатиру , Сард , Филаделфију и Лаодикију . «
66001012	Окренух се да видим глас који ми је говорио и , кад сам се окренуо , видех седам златних свећњака ,
66001013	а усред свећњакâ некога » као Син човечији « . Био је обучен у дуги огртач , а око груди опасан златним појасом .
66001014	Глава и коса су му биле беле као бела вуна , као снег , а очи као пламтећи огањ .
66001015	Стопала су му била као бронза ужарена у пећи , а глас као хучање многих вода .
66001016	У десници је имао седам звезда , а из уста му је излазио оштар мач са две оштрице . Лице му је било као сунце када сија свом снагом .
66001017	Када сам га угледао , падох му пред ноге као мртав , а он стави своју десницу на мене и рече : » Не бој се . Ја сам Први и Последњи
66001018	и Живи . Био сам мртав , а сад сам , ево , довека жив и имам кључеве Смрти и Подземља .
66001019	» Стога запиши оно што си видео , оно што јесте и оно што ће се после тога догодити .
66001020	А ево тајног значења седам звезда које си видео у мојој десници и седам златних свећњака : седам звезда су анђели седам цркава , а седам свећњака је седам цркава .
66002001	» Анђелу цркве у Ефесу напиши : » ‚ Ово говори Онај који држи седам звезда у својој десници и који хода између седам свећњака :
66002002	Знам твоја дела , твој труд и твоју стрпљивост и да не можеш да трпиш зле људе . Искушао си оне који за себе тврде да су апостоли , а нису , и открио си да су лажљивци .
66002003	Истрајан си — много си претрпео за моје име и ниси посустао .
66002004	» ‚ Али , имам нешто против тебе : напустио си своју прву љубав .
66002005	Стога , сети се одакле си пао . Покај се и чини оно што си у почетку чинио — иначе ћу ти доћи и уклонити твој свећњак са његовог места ако се не покајеш .
66002006	Али ово ти иде у прилог : мрзиш дела николаита , која и ја мрзим .
66002007	» ‚ Ко има ухо , нека чује шта Дух говори црквама . Победнику ћу дати да једе од дрвета живота , које је у Божијем рају . ‘ «
66002008	» Анђелу цркве у Смирни напиши : » ‚ Ово говори Први и Последњи , онај који је био мртав , па оживео :
66002009	Знам твоју невољу и сиромаштво , али ти си богат . Знам и хулу оних који за себе тврде да су Јудеји , а нису , него су Сатанина синагога .
66002010	Не бој се онога што треба да претрпиш . Ево , ђаво ће неке од вас бацити у тамницу , да вас искуша , па ћете се десет дана злопатити . Буди веран до смрти , и даћу ти венац живота .
66002011	» ‚ Ко има ухо , нека чује шта Дух говори црквама . Победнику неће наудити друга смрт . ‘ «
66002012	» Анђелу цркве у Пергаму напиши : » ‚ Ово говори Онај који има оштар мач са две оштрице :
66002013	Знам где станујеш — тамо где је Сатанин престо . А ипак се чврсто држиш мога имена и ниси се одрекао своје вере у мене , чак ни у време када је код вас , тамо где станује Сатана , убијен мој верни сведок Антипа .
66002014	» ‚ Али , имам нешто мало против тебе : имаш тамо неких који се држе учења Валаама , који је научио Валака да наведе Израелце да згреше једући месо жртвовано идолима и одајући се блуду .
66002015	Исто тако , имаш и таквих који се држе учења николаита .
66002016	Стога , покај се , иначе ћу ти брзо доћи и заратити с њима мачем својих уста .
66002017	» ‚ Ко има ухо , нека чује шта Дух говори црквама . Победнику ћу дати скривене мане и дати му бео камен , а на том камену написано ново име , које не зна нико осим оног ко га добије . ‘ «
66002018	» Анђелу цркве у Тијатири напиши : » ‚ Ово говори Син Божији , чије су очи као пламтећи огањ , а стопала слична углачаној бронзи :
66002019	Знам твоја дела , твоју љубав , твоју веру , твоје служење , твоју истрајност и да сада чиниш више него што си чинио у почетку .
66002020	» ‚ Али , имам нешто против тебе : пушташ жену Језавељу , која за себе тврди да је пророчица , да својим учењем доводи моје слуге у заблуду , па се одају блуду и једу месо жртвовано идолима .
66002021	Дао сам јој времена да се покаје , али она неће да се покаје за свој блуд .
66002022	Ево , бацићу је у болесничку постељу , а оне који се с њом одају блуду у велику невољу ако се не покају за своја дела .
66002023	И побићу јој децу . Тако ће све цркве знати да сам ја Онај који испитује мисли и срца . И сваком од вас даћу према вашим делима .
66002024	» ‚ А вама осталима у Тијатири , вама који се не држите тог учења и који нисте спознали Сатанине такозване дубине , кажем : нећу вам наметнути неко друго бреме .
66002025	Само , чврсто држите оно што имате док ја не дођем .
66002026	» ‚ Победнику , оном ко се до краја буде држао мојих дела , даћу власт над народима —
66002027	» владаће над њима жезлом гвозденим , разбити их као посуде грнчарске «
66002028	— као што сам је и ја добио од Оца . А даћу му и звезду Даницу .
66002029	» ‚ Ко има ухо , нека чује шта Дух говори црквама . ‘ «
66003001	» Анђелу цркве у Сарду напиши : » ‚ Ово говори Онај који има седам Божијих духова и седам звезда : Знам твоја дела — на изглед си жив , а у ствари си мртав .
66003002	Пробуди се и учврсти оно што је још остало , а на умору је , јер нисам нашао да су ти дела савршена у очима мога Бога .
66003003	Стога се сети онога што си примио и чуо ; држи се тога и покај се . Али , ако се не пробудиш , доћи ћу као крадљивац и нећеш знати у који сат ћу те изненадити .
66003004	» ‚ Ипак , имаш у Сарду неколико људи који нису окаљали своју одећу . Они ће ходати са мном одевени у бело , јер су достојни .
66003005	Тако ће и победник обући белу одећу и нећу му избрисати име из Књиге живота , него ћу му име признати пред својим Оцем и пред његовим анђелима .
66003006	» ‚ Ко има ухо , нека чује шта Дух говори црквама . ‘ «
66003007	» Анђелу цркве у Филаделфији напиши : » ‚ Ово говори Свети и Истинити , Онај који има кључ Давидов — оно што он отвори , нико не може да затвори , и оно што он затвори , нико не може да отвори :
66003008	Знам твоја дела . Ево поставио сам пред тебе отворена врата , која нико не може да затвори . Јер , ти имаш мало снаге , а ипак се држиш моје Речи и ниси се одрекао мога имена .
66003009	Дајем ти неке из Сатанине синагоге , који за себе тврде да су Јудеји , али нису , него лажу . Учинићу да дођу к теби , да се пред твојим ногама поклоне и да сазнају да сам те заволео .
66003010	Пошто си сачувао моју заповест да истрајеш , и ја ћу сачувати тебе од Часа искушења , који ће снаћи цео свет да искуша становнике земље .
66003011	» ‚ Долазим ускоро . Чврсто држи то што имаш , да нико не узме твој венац .
66003012	Победника ћу учинити стубом у Храму мога Бога и он више неће изаћи напоље . На њему ћу написати име мога Бога , име града мога Бога — новог Јерусалима , који силази са неба од мога Бога — и своје ново име .
66003013	» ‚ Ко има ухо , нека чује шта Дух говори црквама . ‘ «
66003014	» Анђелу цркве у Лаодикији напиши : » ‚ Ово говори Амин , Верни и Истинити сведок , Почетак Божијег створења :
66003015	Знам твоја дела : ниси ни хладан ни врућ . Да си макар или хладан или врућ .
66003016	Овако , пошто си млак — ни врућ ни хладан — испљунућу те из својих уста .
66003017	Говориш : » Богат сам ; обогатио сам се и не треба ми ништа « , а не видиш да си бедан , кукаван , сиромашан , слеп и го .
66003018	Саветујем ти да од мене купиш у огњу жеженог злата — да се обогатиш ; и белу одећу — да се обучеш , да се не показује твоја срамна голотиња ; и мелем — да њиме намажеш очи , да прогледаш .
66003019	» ‚ Ја прекоревам и стегом васпитавам оне које волим . Стога , буди ревностан и покај се .
66003020	Ево стојим на вратима и куцам . Ако неко чује мој глас и отвори врата , ући ћу к њему и јести с њим и он са мном .
66003021	» ‚ Победнику ћу дати да са мном седне на мој престо , као што сам и ја победио и сео са својим Оцем на његов престо .
66003022	» ‚ Ко има ухо , нека чује шта Дух говори црквама . ‘ «
66004001	После тога погледах , а оно — на небу отворена врата ! А онај глас који сам раније чуо како ми говори као труба , рече : » Попни се овамо , па ћу ти показати шта после овогa треба да се догоди . «
66004002	Одмах ме обузе Дух , а оно — на небу је стајао престо и неко је на њему седео .
66004003	Тај који је седео изгледао је као јаспис и сард , а око престола је била дуга као смарагд .
66004004	Око престола су била још двадесет четири престола на којима су седеле двадесет четири старешине , обучене у белу одећу и са златним венцима на глави .
66004005	Из престола су излазиле муње , гласови и громови , а испред њега је горело седам пламтећих буктиња , то јест седам Божијих духова .
66004006	Испред престола је било и нешто као стаклено море слично кристалу . У средини , око престола , била су четири жива бића пуна очију и спреда и позади .
66004007	Прво од тих живих бића личило је на лава , друго на вола , треће је имало лице као човек , а четврто је личило на орла у лету .
66004008	И та четири жива бића — свако са по шест крила , унаоколо и изнутра пуних очију — и дању и ноћу без предаха говоре : » Свет , свет , свет је Господ Бог , Сведржитељ , који је био , који јесте и који долази . «
66004009	И кад год та жива бића дају славу , част и захвалност Ономе који седи на престолу , Ономе који је довека жив ,
66004010	оне двадесет четири старешине падају ничице пред Оним који седи на престолу и клањају се Ономе који је довека жив , па стављају своје венце пред престо и говоре :
66004011	» Достојан си , Господе и Боже наш , да примиш славу , част и силу , јер ти си све створио и твојом вољом је постало и било створено . «
66005001	Тада у десници Онога који је седео на престолу видех свитак , исписан изнутра и споља и запечаћен са седам печата .
66005002	И видех једног силног анђела како из свега гласа објављује : » Ко је достојан да отвори свитак и поломи његове печате ? «
66005003	Али , нико ни на небу , ни на земљи , ни под земљом није могао да отвори свитак ни да у њега погледа .
66005004	А ја сам много плакао што се није нашао нико достојан да отвори свитак ни да у њега погледа .
66005005	Тада ми рече један од старешина : » Немој да плачеш . Ено , победио је Лав из Јудиног племена , Корен Давидов . Он може да отвори свитак и његових седам печата . «
66005006	Тада видех како између престола и четири жива бића и старешина стоји Јагње , као да је заклано , са седам рогова и седам очију — то јест седам Божијих духова , који су послани по свој земљи .
66005007	И Јагње приђе , па узе свитак из деснице Онога који седи на престолу .
66005008	А када га је узело , она четири жива бића и двадесет четири старешине падоше ничице пред Јагњетом . Сваки од њих је имао китару и златне чиније пуне кâда , то јест молитви светих ,
66005009	и певали су нову песму : » Достојан си да узмеш свитак и да разломиш његове печате , jер си био заклан и својом крвљу откупио људе за Бога , људе из сваког племена и језика , народности и народа .
66005010	Учинио си их царством и свештеницима нашега Бога , и они ће владати на земљи . «
66005011	Онда погледах и чух гласове многобројних анђела око престола и живих бића и старешина . Било их је на хиљаде хиљада и на миријаде миријада .
66005012	Говорили су из свега гласа : » Достојно је Јагње које је заклано да прими силу и богатство и мудрост и снагу и част и славу и благослов ! «
66005013	Онда чух сва створења на небу и на земљи , под земљом и на мору и све што је у њима , како говоре : » Ономе који седи на престолу и Јагњету , благослов и част и слава и моћ довека ! «
66005014	Четири жива бића рекоше : » Амин « , а старешине падоше ничице и поклонише се .
66006001	Онда видех како Јагње разломи један од седам печата и чух једно од она четири жива бића како громогласно каже : » Дођи ! «
66006002	Погледах , а оно — коњ белац и на њему јахач с луком ! Дадоше му венац и он изјаха као победник , да победи .
66006003	Када је Јагње разломило други печат , чух друго живо биће како каже : » Дођи ! «
66006004	Тада изађе други коњ , риђан , а његов јахач доби власт да са земље узме мир , па да се људи међусобно покољу , и доби велик мач .
66006005	Када је Јагње разломило трећи печат , чух треће живо биће како каже : » Дођи ! « Погледах , а оно — коњ вранац и на њему јахач са теразијама у руци !
66006006	Тада чух нешто као глас како између четири жива бића говори : » Хојникс пшенице за динар ! Три хојникса јечма за динар ! А уљу и вину немој да нашкодиш ! «
66006007	Када је Јагње разломило четврти печат , чух глас четвртог живог бића како каже : » Дођи ! «
66006008	Погледах , а оно — коњ зеленко ! Име његовог јахача било је Смрт , а одмах за њим ишло је Подземље . Они добише власт над четвртином земље , да убијају мачем , глађу , помором и дивљим зверима .
66006009	Када је Јагње разломило пети печат , видех испод жртвеника душе оних који су заклани због Божије речи и због сведочанства које су имали .
66006010	Они из свега гласа повикаше : » Колико још , свети и истинити Господару , нећеш судити становницима земље и осветити нашу крв ? «
66006011	И сваки од њих доби дуг бели огртач и би им речено да се још мало стрпе док се не испуни број њихових другова у служењу и браће , који треба да буду убијени као и они .
66006012	Онда видех како Јагње разломи шести печат . Настаде силан земљотрес , сунце поцрне као врећа од кострети , а цео месец постаде црвен као крв .
66006013	Звезде са неба попадаше на земљу као што касне смокве падају с дрвета када га протресе јак ветар .
66006014	Небо нестаде као свитак када се смота , а све планине и острва покренуше се с места .
66006015	Тада се сви земаљски цареви , великаши , војсковође , богаташи , моћници и сваки роб и слободњак посакриваше по пећинама и међу горским стенама ,
66006016	говорећи горама и стенама : » Падните на нас и сакријте нас од лица Онога који седи на престолу и од Јагњетовог гнева !
66006017	Јер , дошао је Велики дан њиховог гнева , и ко може да опстане ? «
66007001	После тога видех четири анђела како стоје на четири краја земље и зауздавају четири земаљска ветра , да ветар не дува на земљу , ни на море , ни на било које дрво .
66007002	Тада видех једног другог анђела како се диже са истока , носећи печат Бога живога , и из свега гласа довикује оној четворици анђела који су добили власт да нанесу штету земљи и мору :
66007003	» Немојте да нашкодите ни земљи , ни мору , ни дрвећу док печатом не обележимо чела слугу нашега Бога ! «
66007004	Тада чух број обележених печатом — 144.000 из свих Израелових племена :
66007005	из Јудиног племена 12.000 обележених печатом; из Рувимововог племена 12.000; из Гадовог племена 12.000; из Венијаминовог племена 12.000 обележених печатом .
66007006	из Асировог племена 12.000; из Нефталимовог племена 12.000; из Манасијиног племена 12.000;
66007007	из Симеоновог племена 12.000; из Левијевог племена 12.000; из Исахаровог племена 12.000;
66007008	из Завулоновог племена 12.000; из Јосифовог племена 12.000;
66007009	После тога погледах , а оно — силно мноштво које нико није могао да преброји , из сваког народа , племена , народности и језика , стајало је пред престолом и пред Јагњетом . Били су обучени у дуге беле огртаче , а у рукама су носили палмове гране
66007010	и из свега гласа викали : » Спасење припада нашем Богу , који седи на престолу , и Јагњету ! «
66007011	А сви анђели су стајали око престола и старешина и четири жива бића . Они падоше ничице пред престолом и поклонише се Богу ,
66007012	говорећи : » Амин ! Благослов и слава и мудрост и захвалност и част и сила и снага нашем Богу довека . Амин ! «
66007013	Тада ме упита један од старешина : » Ко су ови што су обучени у дуге беле огртаче и одакле су дошли ? «
66007014	Ја му рекох : » Ти то знаш , господару . « А он ми рече : » То су они што су дошли од велике невоље и Јагњетовом крвљу опрали и избелили своје огртаче .
66007015	Зато су они пред Божијим престолом и дању и ноћу му служе у његовом Храму , а Онај који седи на престолу подићи ће свој Шатор над њима .
66007016	Они више никад неће гладовати ни жеднети , нити ће их пржити сунце ни икаква жега .
66007017	Јер , њихов пастир ће бити Јагње , које је насред престола , и водиће их на изворе живе воде . А Бог ће обрисати сваку сузу с њихових очију . «
66008001	Када је Јагње разломило седми печат , на небу настаде тајац који потраја око пола сата .
66008002	Тада видех седам анђела који стоје пред Богом . Они добише седам труба .
66008003	Онда дође један анђео са златном кадионицом и стаде код жртвеника . Он доби много кâда , да га с молитвама свих светих принесе на златном жртвенику пред престолом .
66008004	Из анђелове руке се пред Богом подиже дим кâда с молитвама свих светих .
66008005	Потом анђео узе кадионицу , напуни је ватром са жртвеника , па је баци на земљу . Разлегоше се грмљавина и тутњава , севнуше муње и настаде земљотрес .
66008006	А седам анђела који су имали седам труба спремише се да затрубе .
66008007	Први анђео затруби , и настадоше грȁд и огањ помешан с крвљу , и то би бачено на земљу . Изгоре трећина земље и изгоре трећина дрвећа и изгоре сва зелена трава .
66008008	Други анђео затруби , и нешто као велика , огњем успламтела гора би бачено у море . Трећина мора се претвори у крв
66008009	и угину трећина створења која живе у мору и би уништена трећина бродова .
66008010	Трећи анђео затруби , и са неба паде једна велика звезда , горећи као буктиња . Она паде на трећину река и на изворе водâ .
66008011	А име те звезде је Пелен . Трећина водâ се претвори у пелен , и многи људи помреше од водâ , јер су биле горке .
66008012	Четврти анђео затруби , и би ударена трећина сунца , трећина месеца и трећина звезда , па се помрачише за трећину . Дан изгуби трећину своје светлости , а тако и ноћ .
66008013	Тада видех и чух једног орла који је летео посред неба и из свега гласа викао : » Јао ! Јао ! Јао становницима земље због звука трубе преостале тројице анђела који треба да затрубе ! «
66009001	Пети анђео затруби , и ја видех звезду која је са неба пала на земљу . Она доби кључ од ждрела Бездана .
66009002	Када је отворила ждрело Бездана , из ждрела покуља дим као дим из неке големе пећи . Сунце и небо се помрачише од дима из ждрела ,
66009003	а из дима на земљу изађоше скакавци , који добише моћ какву имају земаљске шкорпије .
66009004	Било им је заповеђено да не науде земаљској трави , ни било којој биљци , ни било ком дрвету , него само људима који немају Божији печат на челу .
66009005	Није им било допуштено да их убијају , него само да их пет месеци муче . А то мучење је било као бол који задаје шкорпија када убоде човека .
66009006	Тих дана ће људи тражити смрт , али је неће наћи ; желеће да умру , али смрт ће бежати од њих .
66009007	А скакавци су изгледали као коњи опремљени за бој . На глави су имали нешто као венац од злата , а лица су им била као људска лица .
66009008	Коса им је била као у жена , а зуби као у лавова .
66009009	Имали су грудне оклопе сличне оклопима од гвожђа , а шум њихових крила личио је на тутњаву многих коња и кола која јуре у бој .
66009010	Имали су репове и жалце као у шкорпија и у тим реповима је била њихова моћ да пет месеци муче људе .
66009011	Над њима је владао цар , Анђео Бездана , који се на јеврејском језику зове Авадон , а на грчком Аполион .
66009012	Први Јао прође . Ево за њим иду још два !
66009013	Шести анђео затруби , и ја чух један глас како долази од рогова златног жртвеника пред Богом
66009014	и говори шестом анђелу који је имао трубу : » Пусти она четири анђела који су везани на великој реци Еуфрат ! «
66009015	Тада беху пуштена четири анђела која су била спремна да управо тог сата , дана , месеца и године побију трећину људи .
66009016	Та војска је бројала две стотине милиона коњаника — чуо сам број .
66009017	А коњи и јахачи које сам видео у свом виђењу изгледали су овако : Носили су ватреноцрвене , загаситоплаве и сумпорножуте грудне оклопе . Главе коња су биле као у лава , а из уста су им сукљали ватра , дим и сумпор .
66009018	Од те три пошасти — ватре , дима и сумпора који су сукљали из њихових уста — изгину трећина људи .
66009019	Моћ ових коња била је у њиховим устима и реповима . Јер , репови су им били слични змијама : имали су главе којима су наносили повреде .
66009020	Али преостали људи — они који нису погинули од ових пошасти — ипак се не покајаше за дела својих руку . И даље су се клањали демонима и идолима од злата , сребра , бронзе , камена и дрвета , који не виде , не чују и не ходају .
66009021	Не покајаше се ни за своја убиства , ни за своја врачања , ни за свој блуд , ни за своје крађе .
66010001	Тада видех још једног силног анђела како силази са неба . Био је обучен у облак , а на глави му је била дуга . Лице му је било као сунце , а ноге као стубови ватре .
66010002	У руци је имао мали , отворен свитак . Он десном ногом стаде на море , а левом на копно ,
66010003	па из свега гласа повика — као лав када риче . А када је повикао , седам громова проговори својом тутњавом .
66010004	Када је седам громова проговорило , хтедох да пишем , али са неба чух глас који рече : » Запечати то што је седам громова говорило и то немој да пишеш . «
66010005	Тада анђео кога сам видео како стоји на мору и на копну диже десницу према небу
66010006	и закле се Оним који је довека жив , који је створио небеса и оно што је на њима , и земљу и оно што је на њој , и море и оно што је у њему : » Нема више одлагања !
66010007	Него , оних дана када се огласи седми анђео , када затруби , биће довршена Божија тајна , као што је он својим слугама пророцима и објавио . «
66010008	Тада ми се поново обрати глас који сам чуо са неба и рече : » Иди и узми отворени свитак из руке анђела који стоји на мору и на копну . «
66010009	И ја одох к анђелу и рекох му да ми дâ онај мали свитак , а он ми рече : » Узми га и поједи . Загорчаће ти стомак , али ће ти у устима бити сладак као мед . «
66010010	Jа узех свитак из анђелове руке и поједох га . У устима ми је био сладак као мед , али ми , када га поједох , загорча стомак .
66010011	Онда ми рекоше : » Треба опет да пророкујеш о многим народностима , народима , језицима и царевима . «
66011001	Потом добих трску сличну штапу за мерење , па ми рекоше : » Устани и измери Божији храм и жртвеник и оне који се у њему клањају Богу .
66011002	Спољашње двориште Храма изостави ; немој да га мериш , јер је дато паганима и они ће четрдесет два месеца газити Светим градом .
66011003	А двојици својих сведока даћу да обучени у кострет пророкују хиљаду двеста шездесет дана . «
66011004	Они су две маслине и два свећњака што стоје пред Господаром земље .
66011005	Ако неко покуша да им науди , ватра сукне из њихових уста и прождре њихове непријатеље . Ако неко хоће да им науди , баш тако мора да погине .
66011006	Они имају власт да затворе небо , да не пада киша у време њиховог пророковања . А имају и власт да воде претворе у крв и да земљу ударе сваком врстом пошасти кад год пожеле .
66011007	Када заврше своје сведочење , с њима ће заратити Звер која излази из Бездана . Она ће их победити и убити ,
66011008	и њихови лешеви ће лежати на улици великога града који се у пренесеном смислу зове Содома и Египат , где је и њихов Господ био распет .
66011009	Три и по дана ће људи из сваке народности , племена , језика и народа гледати њихове лешеве и неће дати да буду положени у гроб .
66011010	Становници земље ће се радовати и веселити њиховој пропасти и слати поклоне један другом , јер су их та два пророка намучила .
66011011	Али , после три и по дана , уђе у пророке Божији дах живота , па они стадоше на своје ноге и силан страх спопаде оне који су их гледали .
66011012	Тада зачуше силан глас са неба који им рече : » Попните се овамо ! « И они се на облаку попеше на небо наочиглед својих непријатеља .
66011013	И баш у том часу настаде велик земљотрес и десетина града се сруши . Од земљотреса погину седам хиљада људи , па се остали уплашише и дадоше славу небескоме Богу .
66011014	Други Јао прође . Ево ускоро долази трећи !
66011015	Седми анђео затруби , и на небу се зачуше силни гласови који су говорили : » Царство света постало је царство нашега Господа и његовога Христа , и он ће владати довека ! «
66011016	А двадесет четири старешине , које су седеле на својим престолима пред Богом , падоше ничице и поклонише се Богу ,
66011017	говорећи : » Захваљујемо ти , Господе Боже , Сведржитељу , који јеси и који си био , што си узео своју велику силу и почео да владаш !
66011018	Народи се разгневише , и дође твој гнев и време да се суди мртвима , да се награде твоје слуге пророци и свети и сви који се боје твога имена , мали и велики , и да се униште они који су уништавали земљу ! «
66011019	Тада се отвори Божији храм на небу и указа се Ковчег његовог савеза у његовом Храму . Севнуше муње , разлегоше се тутњава и грмљавина , настаде земљотрес и поче да пада силан грȁд .
66012001	На небу се појави велико знамење : жена обучена у сунце , под ногама јој месец , а на глави венац од дванаест звезда .
66012002	Била је трудна и викала у порођајним боловима и мукама .
66012003	Тада се на небу појави друго знамење : Аждаја , велика , црвена као ватра . Имала је седам глава и десет рогова , а на својим главама седам круна .
66012004	Њен реп повуче трећину звезда са неба и баци их на земљу . Аждаја стаде пред жену која је требало да се породи , да јој прождре дете чим га роди .
66012005	Она роди мушко дете , сина , који ће гвозденим жезлом владати над свим народима . И дете би узето к Богу и његовом престолу ,
66012006	а жена побеже у пустињу , на место које је Бог припремио за њу , да тамо буде збринута хиљаду двеста шездесет дана .
66012007	Тада на небу изби рат : Михаило са својим анђелима нападе Аждају . Аждаја са својим анђелима узврати напад ,
66012008	али није била довољно јака , па изгубише место на небу .
66012009	Тако је збачена Велика аждаја , Стара змија , звана ђаво и Сатана , која цео свет доводи у заблуду . Збачена је на земљу , а с њом и њени анђели .
66012010	Тада чух силан глас на небу како говори : » Сада је стигло спасење и сила и царство нашега Бога и власт његовога Христа , јер је збачен тужитељ наше браће који их је и дању и ноћу оптуживао пред нашим Богом !
66012011	Они га победише Јагњетовом крвљу и речју свога сведочанства . Нису волели свој живот толико да би устукнули пред смрћу .
66012012	Зато се веселите , небеса и ви који пребивате на њима . А тешко вама , земљо и море , јер је ђаво сишао к вама ! Силан бес га је обузео , јер зна да има мало времена . «
66012013	Када је Аждаја видела да је збачена на земљу , поче да прогони ону жену која је родила мушко дете .
66012014	Али жена доби два крила великог орла да одлети до свога склоништа у пустињи , ван Змијиног домашаја , где ће бити збринута три и по године .
66012015	Тада Змија избљува из уста реку воде за женом , да је бујица однесе .
66012016	Али земља поможе жени : отвори своја уста и попи реку коју је Аждаја избљувала из својих уста .
66012017	Аждаја се разгневи на жену , па оде и поведе рат против осталих њених потомака — оних који се држе Божијих заповести и имају Исусово сведочанство —
66013001	и стаде на морски жал . Тада видех како из мора излази Звер . Имала је десет рогова и седам глава , а на својим роговима десет круна и на свакој глави богохулно име .
66013002	Та Звер коју видех личила је на леопарда , ноге су јој биле као у медведа , а уста као у лава . Аждаја јој даде своју силу , свој престо и велику власт .
66013003	Једна глава као да јој је била смртно рањена , али се њена смртна рана зацели . И цео свет се задиви и пође за Звери ,
66013004	клањајући се Аждаји што је Звери дала власт . А клањали су се и Звери , говорећи : » Ко је као Звер ? « и : » Ко може да ратује против ње ? «
66013005	Звер доби уста да њима говори охоле речи и хуле и доби власт да то чини четрдесет два месеца .
66013006	И она отвори уста и поче да вређа Бога , оцрњујући његово име , његово пребивалиште и оне који пребивају на небу .
66013007	Би јој допуштено и да зарати против светих и да их победи , а доби и власт над сваким племеном , народношћу , језиком и народом .
66013008	Клањаће јој се сви становници земље чија имена од постанка света нису уписана у Књизи живота закланог Јагњета .
66013009	Ко има ухо , нека чује !
66013010	Ко је одређен за ропство , у ропство ће и отићи . Ко је одређен да буде погубљен мачем , мачем ће и бити погубљен . Ово од светих захтева истрајност и веру .
66013011	Онда видех другу Звер како излази из земље . Имала је два рога као у јагњета , а говорила је као Аждаја .
66013012	Извршавала је сву власт прве Звери у њено име и присилила земљу и све њене становнике да се клањају првој Звери , оној чија се смртна рана зацелила .
66013013	Чинила је велика знамења — чак је и ватру спуштала с неба пред очима људи .
66013014	Заводила је тако становнике земље знамењима која су јој била дата да их чини у име Звери и рекла им да начине лик Звери , оне која је имала рану од мача и остала жива .
66013015	Било јој је дато и да удахне живот лику Звери , да лик Звери и проговори и да учини да се погубе сви који му се не клањају .
66013016	А учинила је и то да сви — и мали и велики , и богати и сиромашни , и слободни и робови — дају да им на десну руку или на чело буде утиснут жиг ,
66013017	па да нико не може ни да купује ни да продаје ако нема жиг са именом Звери или са бројем њеног имена .
66013018	Овде је потребна мудрост . Ко је уман , нека одгонетне број Звери , јер то је број човека . А тај број је 666 .
66014001	Тада погледах , а оно — Јагње стоји на Сионској гори и с њим 144.000 оних којима је на челу написано његово име и име његовог Оца .
66014002	Чух звук са неба сличан хучању многих вода и тутњави силнога грома . И тај звук који сам чуо био је као свирање китариста на њиховим китарама .
66014003	Певали су нову песму пред престолом и пред четири жива бића и старешинама . И нико није могао да научи ту песму осим оних 144.000 откупљених са земље .
66014004	То су они што се нису укаљали са женама , јер су остали чисти . Они иду за Јагњетом куд год оно иде . Откупљени су од људи као првине за Бога и Јагње .
66014005	Ниједна лаж се није нашла у њиховим устима — они су без мане .
66014006	Онда видех још једног анђела како лети посред неба . Носио је вечно еванђеље да га објави становницима земље , свим народима , племенима , језицима и народностима .
66014007	Он силним гласом рече : » Бојте се Бога и дајте му славу , јер је дошао час његовог Суда ! Славите Онога који је начинио небо , земљу , море и изворе вода ! «
66014008	А један други анђео дође за њим , говорећи : » Пао је ! Пао је велики Вавилон , који је све народе опио жестоким вином свога блуда ! «
66014009	За њима дође и трећи анђео и снажним гласом рече : » Ко се поклони Звери и њеном лику и прими жиг на своје чело или руку ,
66014010	тај ће пити Божије жестоко вино , које је неразводњено усуто у чашу његовог гнева , и биће мучен горућим сумпором пред светим анђелима и пред Јагњетом !
66014011	И дим њиховог мучења диже се довека и ни дању ни ноћу нема предаха за оне који се клањају Звери и њеном лику и који примају жиг с њеним именом . «
66014012	Ово захтева да свети , они који се држе Божијих заповести и вере у Исуса , буду истрајни .
66014013	Тада чух глас са неба како ми говори : » Пиши : ‚ Благо мртвима који одсад умру у Господу . ‘ « » Да « , каже Дух , » нека се одморе од свог мукотрпног рада , јер њихова дела иду за њима . «
66014014	Онда погледах , а оно — бео облак , и на њему седи неко » као Син човечији « . На глави му златан венац , а у руци оштар срп .
66014015	Тада из Храма изађе један други анђео , па из свега гласа довикну ономе који је седео на облаку : » Замахни својим српом и жањи , јер је дошло време да се жање ! Зрела је земаљска жетва ! «
66014016	И онај који је седео на облаку хитну свој срп на земљу , и земља би пожњевена .
66014017	Још један анђео изађе из Храма на небу ; и он је имао оштар срп .
66014018	А од жртвеника дође један други анђео — онај што има власт над огњем — па из свега гласа довикну оном анђелу са оштрим српом : » Замахни својим оштрим српом и одсеци гроздове са земаљског чокота , јер је сазрело његово грожђе ! «
66014019	И анђео хитну свој срп на земљу , обра земаљски чокот , па грожђе убаци у велику муљачу Божије срџбе .
66014020	Оно би изгажено у муљачи ван града , и из муљаче потече крв све до узда коњима у висину и хиљаду шестсто стадија уоколо .
66015001	Тада видех још једно велико и чудесно знамење на небу : седам анђела са седам последњих пошасти — последњих , јер се њима окончава Божија срџба .
66015002	И видех нешто као море од стакла помешано с ватром и победнике над Звери , над њеним ликом и над бројем њеног имена како стоје на мору од стакла и држе Божије китаре .
66015003	Певали су песму Божијег слуге Мојсија и Јагњетову песму : » Велика су и чудесна твоја дела , Господе Боже , Сведржитељу . Праведни су и истинити твоји путеви , Царе над народима .
66015004	Ко да те се не боји , Господе , и да не слави твоје име ? Ти си једини свет . Сви народи ће доћи и поклонити се пред тобом , јер су објављена твоја праведна дела . «
66015005	После тога видех како се на небу отвори Храм , то јест Шатор сведочанства ,
66015006	и из њега изађе оних седам анђела који су имали седам пошасти . Били су обучени у блиставо чисто платно и око груди опасани златним појасевима .
66015007	Тада једно од четири жива бића даде седморици анђела седам златних чинија пуних срџбе Бога , који је довека жив .
66015008	Храм се испуни димом Божије славе и његове силе , па нико није могао да уђе у Храм док се не заврши седам пошасти седморице анђела .
66016001	Из Храма чух снажан глас како говори седморици анђела : » Идите и излијте на земљу седам чинија Божије срџбе ! «
66016002	Тада први анђео оде , па изли своју чинију на земљу , а по људима који су на себи имали жиг Звери и који су се клањали њеном лику избише гадни и болни чиреви .
66016003	Други анђео изли своју чинију на море , и оно се претвори у крв сличну крви мртваца и у мору изгинуше сва жива бића .
66016004	Трећи анђео изли своју чинију на реке и изворе водâ , и они се претворише у крв .
66016005	Тада чух анђела који је имао власт над водама како говори : » Праведан си , ти који јеси и који си био , ти Свети , што си овако пресудио !
66016006	Јер , они су пролили крв светих људи и пророка , па си им дао да пију крв , као што и заслужују ! «
66016007	Онда чух жртвеник како говори : » Да , Господе Боже , Сведржитељу , твоје пресуде су истините и праведне ! «
66016008	Четврти анђео изли своју чинију на сунце , којем би допуштено да људе пржи ватром .
66016009	Силна јара је прљила људе , па су проклињали име Бога , који је имао власт над овим пошастима , али се не покајаше нити му дадоше славу .
66016010	Пети анђео изли своју чинију на престо Звери , и њено царство прекри тама . Људи су од бола гризли своје језике
66016011	и проклињали Бога на небу због својих болова и чирева , али се не покајаше за своја дела .
66016012	Шести анђео изли своју чинију на велику реку Еуфрат , па њена вода пресахну да би се припремио пут за цареве са истока .
66016013	Тада видех како из уста Аждаје , из уста Звери и из уста Лажног пророка излазе три нечиста духа слична жабама .
66016014	То су , наиме , били духови демона који чине знамења , а кренули су царевима целог света да их окупе за битку на Велики дан Бога Сведржитеља .
66016015	» Ево долазим као крадљивац ! Благо оном ко бди и чува своју одећу , да не би ишао го и да други не би гледали његову срамоту ! «
66016016	И окупише их на месту које се на јеврејском језику зове Армагедон .
66016017	Седми анђео изли своју чинију на ваздух , а из Храма , са престола , дође снажан глас који рече : » Свршено је ! «
66016018	Тада севнуше муње , разлегоше се тутњава и громови и настаде страховит земљотрес каквог није било откад је човека на земљи — толико је снажан био тај земљотрес .
66016019	Велики град се распаде на три дела и срушише се пагански градови . А Бог се сети великог Вавилона , па му даде чашу жестоког вина свога гнева .
66016020	Сва острва побегоше , планине више нису могле да се нађу ,
66016021	а огроман грȁд , тежине таланта , засу људе са неба . Људи почеше да проклињу Бога због пошасти грȁда , јер је то била страшна пошаст .
66017001	Тада дође један од седам анђела који су имали седам чинија , па ми рече : » Дођи да ти покажем како ће бити кажњена Велика блудница , која седи на многим водама .
66017002	С њом су се земаљски цареви одавали блуду , а становници земље се опијали вином њеног блуда . «
66017003	Тада ме анђео у Духу пренесе у пустињу , где видех једну жену како седи на скерлетној Звери . Звер је била пуна богохулних имена и имала седам глава и десет рогова .
66017004	Жена је била обучена у пурпур и скерлет и накићена златом , драгим камењем и бисерима . У руци је имала златну чашу пуну гадости и прљавштине свога блуда ,
66017005	а на челу јој је био овај натпис : тајна велики вавилон мајка блудницâ и земаљских гадости
66017006	Видех да је жена пијана од крви светих и од крви Исусових сведока . Када сам је видео , веома се зачудих .
66017007	» Зашто се чудиш ? « упита ме анђео . » Објаснићу ти тајну ове жене и Звери која је носи и има седам глава и десет рогова .
66017008	Звер коју си видео некада је била , а сада није . Ускоро ће изаћи из Бездана и отићи у пропаст . Становници земље чија имена нису од постанка света уписана у Књизи живота зачудиће се када буду видели Звер , јер је некада била , сада није , а доћи ће .
66017009	Овде је потребан мудар ум . Седам глава је седам брегова на којима седи жена . А то је и седам царева
66017010	— пет их је већ пало , један влада , а други још није дошао ; а када дође , треба само мало да остане .
66017011	Звер која је некада била , а сада није , сама је осми цар ; она припада седморици и иде у пропаст .
66017012	» Десет рогова које си видео јесте десет царева који још не владају , али ће са Звери добити царску власт на један сат .
66017013	Они имају један циљ : да своју силу и власт предају Звери .
66017014	Ратоваће против Јагњета , али ће их Јагње победити , јер је Господар над господарима и Цар над царевима , а с њим ће бити његови позвани , изабрани и верни . «
66017015	Онда ми рече : » Воде које си видео , на којима седи Блудница , то су народности , мноштва , народи и језици .
66017016	А оних десет рогова које си видео и Звер — они ће замрзети Блудницу . Опустошиће је и оголити ; појешће јој месо , а њу спалити у огњу .
66017017	Јер , Бог им је ставио у срце да изврше његов циљ : да остваре свој циљ и да своје царство предају Звери док се не испуне Божије речи .
66017018	А жена коју си видео јесте велики град који влада над земаљским царевима . «
66018001	После тога видех једног другог анђела како силази са неба . Имао је велику власт , а земља је била обасјана његовим сјајем .
66018002	Он силним гласом повика : » Пао је ! Пао је велики Вавилон ! Постаде пребивалиште демона и склониште свих нечистих духова и склониште свих нечистих и одвратних птица .
66018003	Јер , сви народи су пили жестоко вино блуда те блуднице . С њом су се земаљски цареви одавали блуду , а земаљски трговци се богатили на њеној прекомерној раскоши . «
66018004	Онда чух и други глас са неба како говори : » Изађи из ње , мој народе , да не будеш саучесник у њеним гресима и да те не снађу њене пошасти .
66018005	Јер , њени греси су се нагомилали до неба и Бог се сетио њених злодела .
66018006	Врати јој истом мером , врати јој двоструко за њена дела . У чашу у коју је она точила ти јој наточи двоструко .
66018007	Колико се разметала сјајем и раскоши , толико јој муке и јада задај , јер она мисли : ‚ На престолу седим као царица ; нисам удовица и нећу видети јада . ‘
66018008	Зато ће је у једном дану савладати њене пошасти — смрт , јад и глад — и биће спаљена огњем , јер је моћан Господ Бог , који јој суди .
66018009	» Када угледају дим од њеног спаљивања , заплакаће и закукати за њим земаљски цареви , који су се с њом одавали блуду и уживали у њеној раскоши .
66018010	Ужаснути њеним мукама , стајаће подаље , говорећи : ‚ Јао ! Јао , велики граде Вавилоне , моћни граде ! У једном часу те стиже осуда ! ‘
66018011	» И земаљски трговци ће плакати и јадиковати за њим , јер више нико не купује њихове товаре —
66018012	товаре злата и сребра , драгог камења и бисера , платна и пурпура , свиле и скерлета , сваке врсте мирисног дрвета и свих врста предмета од слоноваче , свих врста предмета од скупоценог дрвета , бронзе , гвожђа и мермера ,
66018013	товаре цимета и зачина , кâда , смирне и тамјана , вина и уља , белог брашна и пшенице , говеда и оваца , коња и кочија , људских тела и душа .
66018014	» Побеже од тебе воће за којим ти је душа жудела и пропаде ти сва раскош и сјај и никада се више неће наћи .
66018015	» Они што су тиме трговали и од тога се обогатили , стајаће подаље , ужаснути његовим мукама , плачући и јадикујући :
66018016	‚ Јао ! Јао , велики граде ! Био си обучен у платно , пурпур и скерлет и накићен златом , драгим камењем и бисерима .
66018017	У једном часу толико богатство опустошено ! ‘ » И сви кормилари и сви који плове морем , морнари и они који на мору раде , стајаће подаље .
66018018	А када угледају дим од његовог спаљивања , повикаће : ‚ Да ли је било града сличног овом великом граду ? ‘
66018019	И посуће се прашином по глави и викати , плачући и јадикујући : ‚ Јао ! Јао великом граду ! Његовим благом се обогатише сви који су на мору имали лађе , а он у једном часу би опустошен ! ‘
66018020	» Веселите се над њим , небо и ви свети и апостоли и пророци , јер му је Бог судио онако како је он судио вама ! «
66018021	Тада један моћни анђео подиже стену велику као млински камен и баци је у море , говорећи : » Овако силовито биће бачен и велики град Вавилон , да се више не нађе !
66018022	Никада више неће се у теби зачути глас певача и свирка китариста , фрулаша и трубача ! Никада више неће се у теби наћи занатлија било ког заната ! Никада више неће се у теби зачути клопарање млина !
66018023	Никада више неће у теби засјати светлост светиљке ! Никада више неће се у теби зачути глас младожење и младе ! Јер , твоји трговци су били земаљски моћници и твојим врачањем су били заведени сви народи .
66018024	У њему је нађена крв пророка и светих и свих који су заклани на земљи . «
66019001	После тога чух нешто као силну грају великог мноштва на небу . Викали су : » Алилуја ! Спасење , слава и сила припадају нашем Богу ,
66019002	јер су његове пресуде истините и праведне . Он је осудио Велику блудницу , која је искварила земљу својим блудом , и на њој осветио крв својих слугу . «
66019003	И још рекоше : » Алилуја ! Њен дим се диже довека ! «
66019004	Тада двадесет четири старешине и четири жива бића падоше ничице и поклонише се Богу , који је седео на престолу , и рекоше : » Амин ! Алилуја ! «
66019005	А са престола дође глас који рече : » Хвалите нашега Бога , сви који сте његове слуге , који га се бојите , мали и велики ! «
66019006	Онда чух нешто као грају великог мноштва и као хучање многих вода и као тутњаву јаких громова како говори : » Алилуја ! Јер , завлада наш Господ Бог , Сведржитељ !
66019007	Радујмо се и кличимо и дајмо му славу . Јер , дошла је Јагњетова свадба и његова Невеста се спремила .
66019008	Дато јој је блиставо чисто платно да се у њега обуче . « А то платно су праведна дела светих .
66019009	Анђео ми рече : » Пиши : ‚ Благо онима који су позвани на Јагњетову свадбу ! ‘ « И још ми рече : » Ово су истините Божије речи . «
66019010	Падох ничице пред његове ноге да му се поклоним , а он ми рече : » Немој . И ја сам слуга као и ти и твоја браћа која имају Исусово сведочанство . Богу се поклони . Јер , Исусово сведочанство је дух пророштва . «
66019011	И видех отворено небо , а тамо — коњ белац ! Име његовог јахача је Верни и Истинити , а суди и ратује по правди .
66019012	Очи су му као пламтећи огањ , а на глави му је много круна . Он има написано име које не зна нико осим њега .
66019013	Обучен је у огртач натопљен крвљу и име му је Божија Реч .
66019014	Пратиле су га небеске војске на белим коњима , обучене у бело , чисто платно .
66019015	Из уста му излази оштар мач којим ће ударити народе . » Владаће над њима жезлом гвозденим « и газити грожђе у муљачи жестоког вина гнева Бога Сведржитеља .
66019016	На огртачу и на боку му је написано име : цар над царевима и господар над господарима
66019017	Тада видех једног анђела како стоји на сунцу и из свега гласа довикује свим птицама које лете по небу : » Дођите ! Окупите се за велику Божију гозбу ,
66019018	да једете меса царева , меса војсковођа и меса моћника , и меса коња и њихових јахача , и меса свих слободњака и робова , и малих и великих ! «
66019019	Онда видех Звер и земаљске цареве са њиховим војскама како су се окупили да ратују против Јахача на коњу и против његове војске .
66019020	И Звер би ухваћена , а с њом и Лажни пророк , који је у њено име чинио знамења којима је заводио оне што су примили жиг Звери и клањали се њеном лику . Обоје су живи бачени у огњено језеро горућег сумпора .
66019021	Остале поби мач који је изашао из уста Јахача на коњу , и све се птице наједоше њиховог меса .
66020001	Онда видех једног анђела како силази са неба . У руци је имао кључ од Бездана и велик ланац .
66020002	Он шчепа Аждају , Стару Змију , то јест ђавола , Сатану , окова је на хиљаду година ,
66020003	па је баци у Бездан , који над њом закључа и запечати , да више не заводи народе док се не наврши хиљаду година . После тога треба да буде накратко пуштена .
66020004	Затим видех престоле на којима су седели они којима је била дата власт да суде . И видех душе погубљених због сведочења за Исуса и Божију реч , оних који се нису клањали Звери ни њеном лику и који нису примили њен жиг на своје чело ни на своју руку . Они оживеше , па су са Христом владали хиљаду година .
66020005	( Други мртви не оживеше док се није навршило хиљаду година . ) То је прво васкрсење .
66020006	Срећан је и свет онај ко има удела у првом васкрсењу . Над таквима друга смрт нема никакву власт , него ће они бити Божији и Христови свештеници и владати с њим хиљаду година .
66020007	А када се наврши тих хиљаду година , Сатана ће бити пуштен из своје тамнице ,
66020008	па ће изаћи да заводи народе са четири краја земље , Гога и Магога , и окупити их за бој — биће их као морског песка .
66020009	И они нагрнуше свом ширином земље и опколише Табор светих и Вољени град . Али са неба сукну огањ и прогута их .
66020010	А ђаво , који их је завео , би бачен у језеро горућег сумпора , тамо где су и Звер и Лажни пророк . Они ће и дању и ноћу бити мучени довека .
66020011	Онда видех велики бели престо и Онога који на њему седи . Земља и небо побегоше пред његовим лицем и нигде им се не нађе места .
66020012	И видех мртве , велике и мале : стајали су пред престолом , а књиге се отворише . И би отворена једна друга књига — Књига живота . Мртвима се судило по ономе што је записано у књигама — према њиховим делима .
66020013	И море предаде мртве који су у њему , и Смрт и Подземље предадоше мртве који су у њима , и свакоме је било суђено према његовим делима .
66020014	Смрт и Подземље беху бачени у огњено језеро . А огњено језеро — то је друга смрт .
66020015	И ко год није био уписан у Књизи живота , бачен је у огњено језеро .
66021001	И видех ново небо и нову земљу , јер су прво небо и прва земља прошли , а ни мора више није било .
66021002	Видех и Свети град , нови Јерусалим , како са неба силази од Бога , опремљен као невеста која се украсила за свога мужа .
66021003	Онда чух силан глас са престола како говори : » Ево , Божији шатор је са људима и Бог ће пребивати међу њима . Они ће бити његов народ и сâм Бог ће бити с њима .
66021004	Он ће им обрисати сваку сузу из очију и више никад неће бити смрти , ни јада , ни јаука , ни бола више неће бити , јер је прошло оно што је било пре . «
66021005	Тада рече Онај који седи на престолу : » Ево , све чиним ново ! « И рече : » Пиши , јер ове речи су веродостојне и истините . «
66021006	И још ми рече : » Свршено је ! Ја сам Алфа и Омега , Почетак и Крај . Жедноме ћу бесплатно дати да пије са извора воде живота .
66021007	Победник ће наследити све ово , и ја ћу бити његов Бог , а он ће ми бити син .
66021008	А страшљивцима , невернима , одвратнима , убицама , блудницима , врачарима , идолопоклоницима и свим лажљивцима место је у језеру горућег сумпора . То је друга смрт . «
66021009	Онда дође један од седам анђела који имају седам чинија пуних седам последњих пошасти , па ми се обрати рекавши : » Дођи , показаћу ти Невесту , Јагњетову жену . «
66021010	И пренесе ме у Духу на једну велику и високу гору , па ми показа свети град Јерусалим како са неба силази од Бога .
66021011	Сијао је Божијом славом , блистав као најскупоценији драгуљ , као кристални камен јаспис .
66021012	Имао је велике и високе зидине и дванаест капија , а на капијама дванаест анђела и написана имена дванаест племена израелског народа .
66021013	На истоку су биле три капије , на северу три капије , на југу три капије и на западу три капије .
66021014	Градске зидине су имале дванаест темеља и на њима имена дванаест Јагњетових апостола .
66021015	Анђео који је са мном разговарао имао је златну трску за мерење , да би измерио град , његове капије и зидине .
66021016	А град је био четвороугао — дужина му је била једнака ширини . Анђео га измери трском , и показа се да је 12.000 стадија дуг и да су му дужина , ширина и висина једнаке .
66021017	Он затим измери зидине : имале су 144 лакта људске мере , којом је анђео мерио .
66021018	Зидине су биле сазидане од јасписа , а град од чистог злата сличног чистом стаклу .
66021019	Темељи градских зидина били су украшени свим врстама драгог камења : први темељ јасписом , други сафиром , трећи калцедоном , четврти смарагдом ,
66021020	пети сардониксом , шести сардером , седми хризолитом , осми берилом , девети топазом , десети хризопрасом , једанаести хијацинтом и дванаести аметистом .
66021021	А дванаест капија било је дванаест бисера — свака капија је била начињена од једног бисера . Главна градска улица била је од чистог злата прозирног као стакло .
66021022	У граду не видех никакав храм , јер су његов храм Господ Бог , Сведржитељ , и Јагње .
66021023	Том граду нису потребни ни сунце ни месец да га осветљавају , јер га обасјава Божија слава , а светлило му је Јагње .
66021024	Народи ће ходати у његовој светлости и земаљски цареви ће у њега доносити своју славу .
66021025	Капије му се неће затварати дању , а тамо неће бити ноћи .
66021026	У њега ће бити унети слава и част народâ
66021027	и ништа нечисто неће ући у њега , нити ико ко чини нешто одвратно и лажно , него само они који су уписани у Јагњетовој Књизи живота .
66022001	Онда ми показа реку воде живота . Блистала је као кристал , а текла је из Божијег и Јагњетовог престола
66022002	средином главне градске улице . Са обе стране реке расло је дрво живота , које рађа дванаест плодова . Оно доноси свој плод сваког месеца , а лишће му је за исцељење народима .
66022003	Више неће бити никаквог проклетства . У граду ће бити Божији и Јагњетов престо и његове слуге ће му служити .
66022004	Гледаће његово лице и његово име ће им бити на челу .
66022005	Више неће бити ноћи и неће им бити потребна светлост светиљке ни светлост сунца , јер ће их обасјавати Господ Бог . И они ће владати довека .
66022006	Онда ми рече : » Ове речи су веродостојне и истините , а Господ , Бог пророчких духова , послао је свога анђела да својим слугама покаже оно што треба ускоро да се догоди .
66022007	И ево долазим ускоро ! Благо оном ко се држи пророчких речи ове књиге . «
66022008	Ја , Јован , чуо сам и видео све ово . И када сам чуо и видео , падох ничице пред ноге анђелу који ми је све ово показао , да му се поклоним .
66022009	А он ми рече : » Немој . И ја сам слуга као и ти и твоја браћа и пророци и сви који се држе речи ове књиге . Богу се поклони ! «
66022010	Затим ми рече : » Немој да запечатиш пророчке речи ове књиге , јер је време близу .
66022011	Нека неправедник и даље чини неправду , нека се укаљани и даље каља , нека праведник и даље чини дела праведности , и ко је свет , нека се и даље свешта .
66022012	» Ево , долазим ускоро и моја награда са мном , да сваком дам по томе какво му је дело .
66022013	Ја сам Алфа и Омега , Први и Последњи , Почетак и Крај .
66022014	» Благо онима који перу своје огртаче да би имали право на дрво живота и да у град улазе кроз капију .
66022015	Напољу остају пси , врачари , блудници , убице , идолопоклоници и сви који воле лаж и који лажу .
66022016	» Ја , Исус , послао сам свога анђела са овим сведочанством за цркве . Ја сам Корен и Изданак Давидов , сјајна звезда Даница . «
66022017	И Дух и Невеста кажу : » Дођи ! « И ко год ово чује , нека каже : » Дођи ! « И ко је жедан , нека дође ; ко хоће , нека бесплатно заграби воде живота .
66022018	Опомињем свакога ко слуша пророчке речи ове књиге : ко им нешто дода , њему ће Бог додати пошасти описане у овој књизи ,
66022019	и ко одузме нешто од речи ове књиге , њему ће Бог одузети његов део од дрвета живота и од светога града који су описани у овој књизи .
66022020	Онај који за све ово сведочи , каже : » Да , долазим ускоро ! « Амин ! Дођи , Господе Исусе !
66022021	Милост Господа Исуса са свима .
