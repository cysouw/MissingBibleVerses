# language_name:        עִבְרִית
# closest ISO 639-3:    heb
# ISO_15924:            Hebr
# year_short:           2009
# year_long:            1979<br>2009
# vernacular_title:     Habrit Hakhadasha/Haderekh
# english_title:        Hebrew Living New Testament<br>The New Testament in Hebrew
# URL:                  https://www.bible.com/de/bible/24/mat.1.bhebnt
# copyright_short:      © Biblica, Inc.® 2009
# copyright_long:       "“The Way” (Hebrew Living New Testament) Copyright © 1979, 2009 by Biblica, Inc.® Used by permission. All rights reserved worldwide.<br>The Habrit Hakhadasha/Haderekh is copyrighted and has been made available on the internet for your personal use only. Any other use including, but not limited to, copying or reposting on the internet is prohibited. These Scriptures may not be altered or modified in any form and must remain in their original context. These Scriptures may not be sold or otherwise offered for sale.These Scriptures are not shareware and may not be duplicated. These scriptures are not public domain.
# notes:                
40001001	לפניכם ספר קורות חייו של ישוע המשיח , אשר מוצאו מיוחס לדוד המלך ולאברהם אבינו :
40001002	אברהם היה אביו של יצחק ; יצחק היה אביו של יעקב ; יעקב היה אביהם של יהודה ואחיו
40001003	יהודה היה אביהם של פרץ וזרח ( אמם הייתה תמר ) ; פרץ היה אביו של חצרון ; חצרון היה אביו של רם ;
40001004	רם היה אביו של עמינדב ; עמינדב היה אביו של נחשון ; נחשון היה אביו של שלמון ;
40001005	שלמון היה אביו של בועז ( אמו הייתה רחב ) ; בועז היה אביו של עובד ( אמו הייתה רות ) ; עובד היה אביו של ישי ;
40001006	ישי היה אביו של דוד המלך ; דוד היה אביו של שלמה ( אמו הייתה אלמנתו של אוריה החתי ) ;
40001007	שלמה היה אביו של רחבעם ; רחבעם היה אביו של אביה ; אביה היה אביו של אסא ;
40001008	אסא היה אביו של יהושפט ; יהושפט היה אביו של יורם ; יורם היה אביו של עוזיה ;
40001009	עוזיה היה אביו של יותם ; יותם היה אביו של אחז ; אחז היה אביו של חזקיה ;
40001010	חזקיה היה אביו של מנשה ; מנשה היה אביו של אמון ; אמון היה אביו של יאשיה ;
40001011	יאשיה היה אביהם של יכניה ואחיו ( שנולדו בזמן גלות בבל ) .
40001012	לאחר הגלות לבבל : יכניה היה אביו של שאלתיאל ; שאלתיאל היה אביו של זרובבל ;
40001013	זרובבל היה אביו של אביהוד ; אביהוד היה אביו של אליקים ; אליקים היה אביו של עזור ;
40001014	עזור היה אביו של צדוק ; צדוק היה אביו של יכין ; יכין היה אביו של אליהוד ;
40001015	אליהוד היה אביו של אלעזר ; אלעזר היה אביו של מתן ; מתן היה אביו של יעקב ;
40001016	יעקב היה אביו של יוסף ( שהיה בעלה של מרים , אמו של ישוע המשיח ) .
40001017	אם כן , ארבעה־עשר דורות חלפו מאברהם אבינו ועד דוד המלך , ארבעה־עשר מאז דוד המלך ועד גלות בבל וארבעה־עשר דורות מגלות בבל עד המשיח .
40001018	זהו סיפור הולדתו של ישוע המשיח : אמו מרים הייתה מאורסת ליוסף , אולם עוד כשהייתה בתולה הרתה מרוח הקודש .
40001019	יוסף ארוסה , שהיה איש ישר וערכי , החליט משום כך לבטל את האירוסין , אולם בחר לעשות זאת בסתר , כי לא רצה לבייש את מרים בציבור .
40001020	לאחר שהחליט יוסף לגרש את מרים נגלה אליו בחלום מלאך ה ' ואמר : " יוסף בן־דוד , אל תהסס להתחתן עם מרים , כי התינוק שבבטנה נוצר מרוח הקודש !
40001021	מרים תלד בן , ועליך לקרוא לו ' ישוע ' ( כלומר , מושיע ) , כי הוא יושיע את בני־עמו מחטאיהם .
40001022	לידתו של ישוע קיימה את מה שאמר אלוהים באמצאות נביאיו :
40001023	" הנה העלמה הרה ויולדת בן , וקראת שמו עמנו אל " .
40001024	כשיוסף התעורר , הוא עשה מה שציווה עליו המלאך והתחתן עם מרים .
40001025	אולם מרים נשארה בתולה עד שנולד בנה , ויוסף קרא לו " ישוע " .
40002001	ישוע נולד בעיר בית־לחם שבאזור יהודה , בימי המלך הורדוס . זמן קצר לאחר לידתו , הופיעו בירושלים מספר חוזי־כוכבים שבאו מארץ רחוקה במזרח , ושאלו :
40002002	" היכן התינוק שנועד להיות מלך היהודים ? ראינו את כוכבו במזרח ובאנו להשתחוות לו . "
40002003	הורדוס נבהל מאוד משאלתם , וכמוהו נבהלו כל אנשי ירושלים .
40002004	הוא כינס את מנהיגי היהודים ושאל אותם : " האם אמרו לנו הנביאים היכן ייוולד המשיח ? "
40002005	ענו לו : " כן , בבית לחם . הרי מיכה הנביא אמר :
40002006	' ואתה , בית־לחם בארץ יהודה , אינך צעיר באלפי יהודה , כי ממך יצא מושל אשר ירעה את־עמי ישראל . ' "
40002007	הורדוס הזמין את חוזי־הכוכבים לפגישה סודית , ושאל אותם מתי בדיוק ראו לראשונה את הכוכב .
40002008	לאחר מכן אמר להם : " לכו לבית־לחם וחפשו את הילד . כשתמצאו אותו , שובו אלי והודיעו לי זאת , כדי שאוכל גם אני ללכת להשתחוות לו . "
40002009	לאחר הפגישה עם המלך יצאו חוזי־הכוכבים לדרך , ולפתע הכוכב שראו במזרח הופיע לנגד עיניהם . הם הלכו בעקבות הכוכב עד שנעמד בדיוק מעל המקום שבו היה התינוק .
40002010	הם שמחו מאוד .
40002011	כשנכנסו חוזי־הכוכבים אל הבית שבו היה התינוק ומרים אמו , נפלו לפניו , השתחוו לו , ולאחר מכן פתחו את חבילותיהם ונתנו לו מתנות : זהב , לבונה ומור .
40002012	בינתיים הזהיר אותם אלוהים בחלום שלא לחזור אל הורדוס , ומשום כך שבו חוזי־הכוכבים לארצם בדרך אחרת .
40002013	לאחר שעזבו , נגלה מלאך ה ' ליוסף בחלום ואמר : " קום , ברח למצרים עם התינוק ועם אמו , והישאר שם עד שאומר לך לחזור , כי הורדוס רוצה להרוג את הילד . "
40002014	באותו לילה יצא יוסף עם מרים ועם הילד למצרים ,
40002015	ונשאר אתם שם עד מותו של הורדוס . כך התקיימה הנבואה : " וממצרים קראתי לבני . "
40002016	כשהורדוס הבין שחוזי־הכוכבים התחמקו ממנו , הוא מאוד כעס . הוא שלח חיילים לבית־לחם וציווה עליהם להרוג כל ילד זכר עד גיל שנתיים ( כי החוזים סיפרו לו שראו את הכוכב כשנתיים קודם לכן ) , בבית לחם עצמה ובכל כפרי הסביבה .
40002017	מעשה אכזרי זה של הורדוס קיים את הנבואה :
40002018	" קול ברמה נשמע , נהי בכי תמרורים , רחל מבכה על בניה , מאנה להינחם על בניה כי איננו . "
40002019	לאחר מותו של הורדוס נגלה מלאך ה ' בחלום ליוסף במצרים , ואמר לו :
40002020	" קום , קח את התינוק ואת אמו לישראל , כי אלה שרצו להרוג את הילד כבר מתו . "
40002021	יוסף לקח את ישוע ואת מרים ויצא אתם בדרך לישראל .
40002022	בהיותם בדרך שמעו שהמלך החדש אינו אלא ארכילאוס , בנו של הורדוס , ופחדו מאוד . בחלום נוסף יוסף הוזהר שלא להתיישב ביהודה , אז הם המשיכו לגליל
40002023	והשתקעו בנצרת . זה קרה כדי לקיים את דברי הנביאים שכינו אותו " נצר " .
40003001	בימים ההם , כשישוע והוריו גרו בנצרת , החל יוחנן המטביל להטיף במדבר יהודה .
40003002	" חיזרו בתשובה ! " קרא יוחנן . " שובו אל ה ' כי מלכות השמים קרובה ! "
40003003	ישעיהו הנביא ניבא על פעילותו של יוחנן כשאמר : " קול קורא במדבר פנו דרך ה ' ישרו מסילותיו " .
40003004	יוחנן לבש בגדים עשויים משער גמלים וחגורת עור . הוא אכל חגבים ודבש מהטבע .
40003005	אנשים מירושלים , עמק־הירדן וכל אזור יהודה יצאו למדבר כדי לשמוע את דבריו ,
40003006	ולאחר שהתוודו על חטאיהם , יוחנן הטביל אותם בירדן .
40003007	אולם כשראה יוחנן שפרושים וצדוקים רבים באים להיטבל , הוא דחה אותם . " בני נחשים אתם ! " אמר להם יוחנן . " מי אמר לכם שתוכלו להימלט מהעונש שה ' עתיד להביא עליכם ?
40003008	לפני שתיטבלו אתם חייבים להוכיח במעשים שבאמת התחרטתם על חטאיכם .
40003009	אל תחשבו בלבכם : ' אלוהים לא יעניש אותנו כי אנחנו יהודים , בני אברהם ' . הרי אלוהים יכול לעשות מהאבנים האלה בנים לאברהם !
40003010	" כבר עכשיו מוכן גרזן המשפט של אלוהים לכרות כל עץ חסר תועלת שאינו נושא פרי . עצים חסרי תועלת ייכרתו ויישרפו !
40003011	" אני כרגע מטביל במים את אלה שבאמת מתחרטים על מעשיהם הרעים , אולם בקרוב יבוא אדם גדול ונעלה ממני שאני לא ראוי אפילו לשאת את נעליו , והוא יטביל אתכם ברוח הקודש ובאש .
40003012	הוא יפריד בין המוץ לבין גרגרי החיטה - את המוץ ישרוף באש נצחית , ואילו את החיטה ישמור באסם . "
40003013	באותו זמן בא ישוע מן הגליל אל נהר הירדן , כדי להיטבל על־ידי יוחנן .
40003014	יוחנן ניסה לשכנע אותו ואמר : " אתה צריך להטביל אותי , ולא אני אותך ! "
40003015	אולם ישוע עמד על דעתו ואמר : " הטבל אותי , בבקשה . עלי לעשות את כל הדרוש . " ויוחנן הטביל אותו .
40003016	מיד לאחר הטבילה , כשישוע יצא מהמים , השמים נפתחו מעליו והוא ראה את רוח אלוהים יורדת עליו בדמות יונה .
40003017	קול קרא מהשמים : " זהו בני אהובי , ובו אני חפץ . "
40004001	לאחר מכן , הרוח הובילה את ישוע אל המדבר כדי שהשטן ינסה אותו שם .
40004002	במשך ארבעים יום וארבעים לילה ישוע לא אכל מאומה , ולבסוף היה רעב מאוד .
40004003	" אם אכן בן אלוהים אתה , " אמר לו השטן , " צווה על האבנים האלה להפוך לכיכרות לחם ! "
40004004	ישוע ענה לו : " לא אצווה זאת , שהרי כתוב בתורה : ' לא על הלחם לבדו יחיה האדם , כי על כל מוצא פי ה ' . "
40004005	לאחר מכן הביא השטן את ישוע לירושלים , העלה אותו על גג בית־המקדש ואמר :
40004006	" קפוץ למטה ! ואז יידעו כולם שאתה בן אלוהים . הרי כתוב בתנ״ך : ' כי מלאכיו יצווה לך . . . ועל כפים ישאונך , פן תיגוף באבן רגלך . ' "
40004007	השיב לו ישוע : " אבל בתורה גם כתוב : ' לא תנסה את ה ' אלוהיך . ' "
40004008	לאחר מכן השטן העלה את ישוע על הר מאוד גבוה , הראה לו את כל המדינות המפוארות בעולם ואמר :
40004009	" אם רק תכרע ברך ותשתחווה לי , אתן לך את כל אלה ! "
40004010	" ישוע השיב : " סור ממני , שטן ! הרי כתוב : ' לה ' אלוהיך תשתחווה ואותו לבדו תעבוד . ' "
40004011	השטן הרפה ממנו , ומלאכים באו לשרת את ישוע .
40004012	כאשר שמע ישוע על זה שיוחנן המטביל נאסר , הוא עזב את ארץ יהודה וחזר לביתו - לנצרת שבגליל .
40004013	אחר כך ישוע עבר לגור בכפר־נחום שעל שפת הכינרת , באזור שבטי זבולון ונפתלי .
40004014	כך התקיימה נבואת ישעיהו :
40004015	" ארצה זבולון וארצה נפתלי , דרך הים , עבר הירדן , גליל הגויים -
40004016	העם ההלכים בחשך ראו אור גדול , ישבי בארץ צלמוות - אור נגה עליהם ! "
40004017	מאותו יום והלאה ישוע התחיל להטיף : " שובו בתשובה והאמינו בה ' , כי מלכות השמיים קרובה ! "
40004018	יום אחד כשישוע הלך על חוף הכינרת , הוא ראה שני אחים : שמעון ( הנקרא גם פטרוס ) ואנדרי . השניים ישבו בסירה ודגו בעזרת רשת , כי היו דייגים במקצועם .
40004019	" בואו אחרי ! " קרא להם ישוע . " אני אעשה אתכם לדייגי אדם ! "
40004020	שני האחים עזבו את הרשתות שלהם והלכו אחריו .
40004021	לא הרחק משם ראה ישוע עוד שני אחים , יעקב ויוחנן , יושבים בסירה עם אביהם זבדי , ומתקנים את רשתותיהם הקרועות . ישוע קרא גם להם ,
40004022	והשניים הפסיקו מיד את עבודתם , עזבו את אביהם והלכו אחריו .
40004023	ישוע הסתובב בכל הגליל ולימד בבתי־הכנסת ; בכל מקום בישר את החדשות הטובות על מלכות השמיים וריפא כל מיני מחלות .
40004024	השמועות על הניסים שחולל פשטו מעבר לגבולות הגליל , וחולים באו אליו להירפא אפילו מסוריה . הובאו אליו אנשים אחוזי־שדים , מטורפים ומשותקים , וישוע ריפא את כולם .
40004025	לכל מקום שהלך , הלכו אחריו המונים : מהגליל , מחו " ל , מירושלים , מיהודה ואף מעבר הירדן .
40005001	יום אחד , כשהתאסף סביבו קהל גדול , עלה ישוע עם תלמידיו על מדרון הגבעה , התיישב שם והחל ללמד :
40005002	
40005003	" אשרי האנשים המודים בעניותם הרוחנית , כי להם שייכת מלכות השמים .
40005004	אשרי הבוכים והמתאבלים , כי הם ינוחמו .
40005005	אשרי הצנועים והענווים , כי העולם כולו שייך להם .
40005006	אשרי השואפים בכל לבם לעשות את הטוב והישר , כי אלוהים ימלא את שאיפתם .
40005007	אשרי האדיבים והרחמנים , כי אלוהים יגלה כלפיהם רחמים .
40005008	אשרי האנשים שלבם טהור , כי הם יראו את אלוהים .
40005009	אשרי האנשים הרודפים שלום , כי הם ייקראו ' בני־אלוהים ' .
40005010	אשרי הסובלים והנרדפים בגלל עשותם את רצון ה ' , כי להם שייכת מלכות השמיים .
40005011	" אם יקללו אתכם , יעלילו עליכם שקרים וירדפו אתכם בגלל אמונתכם בי ,
40005012	שמחו מאוד ! כן , שמחו מאוד , כי שכר רב לכם בשמים , וזכרו שכך רדפו גם את הנביאים !
40005013	אתם מלח הארץ . מה יקרה לעולם אם תאבדו את המליחות שלכם ? מלח תפל הוא חסר תועלת , ואינו ראוי אלא שיזרקו וירמסו אותו .
40005014	אתם אור העולם - בדומה לעיר הבנויה על הר , אשר כל אחד יכול לראות את אורותיה בלילה .
40005015	אל תסתירו את אורכם ! הניחו לו להאיר לכולם ! תנו לכל אדם לראות את התנהגותכם הטובה , ואז יודו כולם לאביכם שבשמים .
40005016	
40005017	אל תחשבו שבאתי לבטל את תורת משה או את אזהרותיהם של הנביאים ; באתי לקיים ולמלא אותן !
40005018	אני אומר לכם בכל הכנות והרצינות : מצוות התורה תישארנה בתוקף עד שיתקיים הכול .
40005019	מי שיעבור על המצווה הקטנה ביותר או שיעודד אחרים לעשות זאת , הוא יהיה קטן במלכות השמים . ואילו מי שילמד את תורת ה ' ואף יקיים את מצוותיה , יהיה גדול במלכות השמים .
40005020	אולם אני מזהיר אתכם : אם לא תהיו טובים יותר מהפרושים והסופרים , לא תוכלו להיכנס למלכות השמיים .
40005021	תורת משה אומרת : ' לא תרצח ' , והרוצח יחויב לדין .
40005022	אולם אני אומר לכם שאם אדם אף כועס על אחיו , עליו לעמוד לדין . גם מי שיקרא לחברו ' אידיוט ! ' עליו לעמוד לדין , ואם יקלל את חברו הריהו בסכנת גיהינום !
40005023	לכן אם אתה עומד לפני המזבח בבית־המקדש ומביא קורבן לה ' , ולפתע אתה נזכר שלאחד מחבריך יש דבר מה נגדך ,
40005024	השאר את קורבנך לפני המזבח , מהר אל חברך ובקש את סליחתו . לאחר מכן חזור לבית־המקדש והקרב את הקרבן לה ' .
40005025	התפייס מהר עם אויבך , אחרת יהיה מאוחר מדי והוא יסגירך לידי החוק , ואז ישליכו אותך לכלא -
40005026	שם תישאר עד שתשלם את האגורה האחרונה !
40005027	תורת משה אומרת : ' לא תנאף ' .
40005028	אולם אני אומר לכם : כל מי שמסתכל על אישה בתאווה , כאילו נאף אותה בלבו .
40005029	משום כך , אם עינך גורמת לך לחשוק ולחמוד , עקור והשלך אותה . מוטב שתאבד חלק מגופך , מאשר שיושלך כל גופך לגיהינום .
40005030	ואם ידך - ולו גם הימנית - גורמת לך לחטוא , קצץ והשלך אותה ! מוטב כך , מאשר למצוא את עצמך בגיהינום .
40005031	" תורת משה אומרת שאם איש רוצה לגרש את אשתו , עליו לתת לה ספר כריתות , וזה הכל .
40005032	אולם אני אומר שאיש המגרש את אשתו מלבד במקרה שבגדה בו , גורם לכך שתנאף אם תינשא בשנית . גם מי שיתחתן איתה לאישה נחשב לנואף !
40005033	" התורה אומרת שאם נשבעת , עליך לקיים את שבועתך .
40005034	ואילו אני אומר : אל תישבע כלל ! אל תאמר : ' אני נשבע בשמים ' , כי כסא ה ' נמצא בשמים .
40005035	אם אתה נשבע ' בארץ ' , אתה נשבע למעשה בהדום רגליו של אלוהים . כמו כן אל תישבע ' בירושלים ' , כי היא " קרית מלך רב " .
40005036	גם אל תישבע על ראשך , כי אפילו שערה אחת אין ביכולתך לשנות ללבן או שחור .
40005037	אמור פשוט : ' כן ' , או ' לא ' . יותר מזה מן הרע הוא .
40005038	" התורה אומרת " עין תחת עין , שן תחת שן " .
40005039	ואילו אני אומר לכם : אל תתקוממו נגד מי שעושה רע נגדכם . אם מישהו סוטר לך על הלחי , הושט לו גם את הלחי השנייה .
40005040	אם דורשים ממך בבית המשפט לתת את חולצתך , תן להם גם את מעילך .
40005041	אם חייל כופה עליך לשאת את תרמילו קילומטר אחד , שא אותו שני קילומטרים .
40005042	תן למי שמבקש ממך , ואל תדחה את מי שרוצה ללוות ממך כסף .
40005043	שמעתם שנאמר : ' ואהבת לרעך , ושנאת את אויבך . '
40005044	אולם אני אומר : אהבו את שונאיכם והתפללו בעד אלה שרודפים אתכם ,
40005045	כי כך תהיו בנים לאביכם שבשמים . שהרי אלוהים נותן את אור השמש גם לטובים וגם לרעים , ואף את הגשם הוא מוריד על צדיקים ועל רשעים כאחד .
40005046	אם אתם אוהבים רק את אלה שאוהבים אתכם , מה מיוחד בכך ? גם הפושעים נוהגים כך !
40005047	ואם אתם חברים רק לחבריכם , במה שונים אתם מכל האחרים ? הלא גם עובדי אלילים נוהגים כך !
40005048	שאפו להיות שלמים כשם שאביכם שבשמים שלם . "
40006001	" היזהרו שלא תעשו את מעשיכם הטובים לפני כולם , כדי שכולם יראו ויכבדו אתכם , כי ככה אין לכם שכר מאביכם שבשמים .
40006002	אם אתה נותן נדבה , אל תספר על כך לכולם , כפי שעושים הצבועים . הם אף תוקעים בשופר בבית־הכנסת לכבוד זה , כדי שכולם יעריצו את צדקנותם . אני אומר לכם : הם יקבלו את מה שמגיע להם .
40006003	אם אתה נותן נדבה , עשה זאת בסתר - אל תספר לידך השמאלית מה שעושה ידך הימנית .
40006004	ואז אביכם שבשמים , הרואה במסתרים , יגמול לכם .
40006005	כשאתם מתפללים , אל תנהגו כמו הצבועים , המתפללים בפינות רחוב ובבית־הכנסת כדי שכולם יראו אותם . אני אומר לכם : להם המגיע להם .
40006006	כשאתם מתפללים , היכנסו לחדר לבד , נעלו את הדלת והתפללו בסתר אל אביכם . ואז אביכם שבשמים , הרואה את הנעשה במסתרים , ייתן לכם שכר בגלוי .
40006007	” אל תחזרו שוב ושוב על אותה תפילה , כפי שנוהגים עובדי האלילים . הם חושבים שיקבלו תשובה רק אם יחזרו על תפילתם פעמים רבות . זכרו : אביכם יודע מה שאתם צריכים לפני שאתם מבקשים זאת ממנו !
40006008	
40006009	לכן התפללו כך : ' אבינו שבשמים , יתקדש שמך .
40006010	תבוא מלכותך , שרצונך ייעשה בארץ כמו בשמים .
40006011	אנו גם מבקשים שתספק לנו מדי יום את צורכנו .
40006012	אנא סלח לנו על חטאינו , כשם שאנו סולחים לאלה שחטאו נגדנו .
40006013	עזור לנו לעמוד נגד פיתויים וניסיונות , והצל אותנו מכל רע ( כי שלך המלכות , הכוח והתפארת לעולמי עולמים . אמן ) .
40006014	אביכם שבשמים יסלח לכם אם תסלחו גם אתם לאלה שחוטאים נגדכם .
40006015	אם לא תהיו מוכנים לסלוח להם , לא יסלח ה ' גם לכם על חטאיכם .
40006016	כאשר אתם צמים , אל תפגינו זאת לפני כולם , כפי שעושים הצבועים . הם מנסים להראות עצובים ושהם בצום . הם יקבלו את מה שמגיע להם .
40006017	אך אתם , כאשר אתם צמים , סדרו וטפחו את מראכם ,
40006018	כדי שאיש לא יחשוב שאתם רעבים - מלבד אביכם שבשמים הרואה במסתרים , והוא ייתן לכם את השכר המגיע לכם .
40006019	אל תצברו לכם רכוש בארץ , במקום שהוא עלול להחליד , להירקב או להיגנב .
40006020	צברו את רכושכם בשמים , כי שם הוא בטוח מפני גנבה ולא יאבד את ערכו לעולם .
40006021	אם רכושכם יהיה בשמים , גם לבכם ומחשבותיכם יהיו שם .
40006022	עין האדם היא אור גופו . אם עינך טהורה , תמיד יזרח אור השמש בתוך נפשך .
40006023	אבל אם עינכם רעה , אזי תחשך כולך . מה רבה חשכה כזאת !
40006024	" אינכם יכולים לעבוד שני אדונים : את האלוהים ואת הכסף . אם תאהבו את האחד , תשנאו בהכרח את האחר , ולהיפך .
40006025	" משום כך אני אומר לכם שלא תדאגו לדברים חומרניים ויום־יומיים כמו מה לאכול ולשתות ומה ללבוש . הלא החיים חשובים מאוכל , והנפש חשובה מהלבוש .
40006026	תחשבו על הציפורים למשל : אין הן דואגות למה שתאכלנה - הציפורים אינן זורעות , אינן קוצרות ואינן אוגרות מזון - כי אביכם שבשמים מאכיל אותן ודואג להן . והלא יקרים אתם לאלוהים הרבה יותר מהציפורים .
40006027	חוץ מזה , מה תועיל דאגתכם ? האם היא יכולה להוסיף עוד יום לחייכם , או עוד סנטימטר לקומתכם ?
40006028	" ומדוע אתם דואגים ללבוש ? הביטו בפרחי הבר ! אין הם דואגים למה שילבשו !
40006029	ואילו שלמה המלך בכל תפארתו לא היה לבוש יותר יפה מהם !
40006030	ואם כך דואג אלוהים לפרחים , שהיום הם יפים ורעננים ומחר נובלים ומתים , האם לא ידאג לכם הרבה יותר ? אל תהיו כאלה חסרי־אמונה .
40006031	” לכן אל תדאגו לאוכל או ללבוש .
40006032	בני־אדם שאינם מאמינים באלוהים דואגים יום־יום למה שיאכלו וישתו , אולם אביכם שבשמים יודע בדיוק מה אתם צריכים .
40006033	בקשו לפני הכול את מלכותו של אלוהים וחיו ביושר , והוא ייתן לכם את כל מה שאתם צריכים .
40006034	אם כן אל תדאגו למחר ; אלוהים ידאג למחר שלכם , ודיה לצרה בשעתה . "
40007001	" אל תשפטו אחרים , ולא ישפטו אתכם .
40007002	כי יתייחסו אליכם לפי איך שאתם מתייחסים לאחרים . ישפטו אתכם במידה שאתם שופטים אחרים .
40007003	ומה אכפת לך אם יש שביב עץ קטן בעין חברך ? בדוק תחילה את הקרש הגדול שבעינך !
40007004	איך אתה יכול לומר לחברך : ' תן לי לסלק את השביב מעינך ' בזמן שבעינך יש קרש כזה גדול ? הרי כלל לא תוכל לראות את השביב !
40007005	צבוע שכמותך ! סלק תחילה את הקרש מעינך , ורק לאחר מכן תוכל לסלק את שביב העץ מעין חברך !
40007006	אל תתנו דברים קדושים לאנשים מושחתים , אל תתנו פנינים לחזירים . הם ירמסו את הפנינים , ולאחר מכן יפנו לתקוף אתכם .
40007007	אם תבקשו - תקבלו . אם תחפשו - תמצאו . אם תדפקו - תפתח לפניכם הדלת .
40007008	כי כל המבקש מקבל , כל המחפש מוצא , ולפני כל דופק נפתחת הדלת .
40007009	אם ילד מבקש מאביו פרוסת לחם , האם האב ייתן לו אבן במקום לחם ?
40007010	אם הילד מבקש דג , האם אתם חושבים שיקבל נחש ?
40007011	ואם אנשים רעים וחוטאים כמוכם נותנים לילדיכם מתנות טובות , האם לא ייתן אביכם שבשמים מתנות הרבה יותר טובות למבקשים ממנו ?
40007012	" עשו לאחרים את מה שהייתם רוצים שיעשו לכם - זאת תמצית התורה ודברי הנביאים .
40007013	" הלכו דרך הפתח הצר , כי השביל המוביל לאבדון הוא רחב , ושער הכניסה רחב גם הוא .
40007014	אולם שער החיים הוא קטן , השביל צר , ורק מעטים מוצאים אותו .
40007015	היזהרו לכם מהמורים המפיצים תורות שקר . הם מתחפשים לכבשים תמימים , בעוד שלמעשה הם זאבים רעים הרוצים לטרוף אתכם .
40007016	תוכלו לזהות אותם על־פי התנהגותם , כשם שאפשר לזהות עץ על־פי פירותיו . הלא יודעים אתם להבחין בין גפן ענבים לבין ברקנים , בין תאנים לבין קוצים !
40007017	עץ משובח נותן פרי משובח , ועץ רקוב נותן פרי רקוב .
40007018	עץ טוב לא ייתן פרי רקוב , ועץ רקוב לא ייתן פרי טוב .
40007019	משום כך יש לכרות ולשרוף כל עץ שאינו נותן פרי טוב .
40007020	אכן , גם עצים וגם בני־אדם אפשר לזהות על־פי פירותיהם .
40007021	" לא כל מי שמדבר כאיש דתי ואדוק הוא באמת מאמין . הם יכולים לקרוא לי : ' אדוני , אדוני , ' אבל אין זה מספיק כדי להכניסם לשמים . החשוב הוא אם הם שומעים לקול אבי שבשמים .
40007022	ביום־הדין יאמרו לי אנשים רבים : ' אדון , אדון , הלא בשמך ניבאנו , ובשמך גירשנו שדים וחוללנו נסים רבים . '
40007023	אולם אני אענה : ' מעולם לא הכרתי אתכם . הסתלקו מכאן , פושעים שכמותכם ! '
40007024	כל מי שמקשיב לדברי ומקיים אותם , דומה לאדם חכם הבונה את ביתו על סלע איתן .
40007025	שכן גם אם ירד גשם שוטף ותתחולל סערה , לא ייפול הבית ולא יתמוטט , כי נבנה על הסלע .
40007026	לעומתו , מי שמקשיב לדברי ואינו מקיים אותו דומה לאדם טיפש הבונה את ביתו על החול .
40007027	שהרי בבוא שיטפון וסערה יתמוטט הבית וייהרס כליל . "
40007028	ההמונים נדהמו מאוד כששמעו את הדרשות של ישוע ,
40007029	כי הוא דיבר אליהם בסמכות רבה ולא כמו הסופרים .
40008001	כשירד ישוע מהגבעה הלך אחריו קהל גדול .
40008002	אדם חולה בצרעת בא לקראתו , נפל על ברכיו והתחנן : " אדוני , אם רק תרצה , תוכל לרפא אותי . "
40008003	ישוע נגע באיש ואמר : " ודאי שאני רוצה . הירפא ! " ומיד נעלמה הצרעת .
40008004	" אל תספר על כך לאיש , " אמר לו ישוע . " לך מיד אל הכהן והראה לו שנרפאת . אל תשכח לקחת איתך קורבן טהרה , כפי שציווה משה על בני־ישראל , כדי שכולם יראו שנרפאת ! "
40008005	כשהגיע ישוע לכפר־נחום , בא אליו קצין רומאי והתחנן לפניו שירפא את משרתו הצעיר , השוכב משותק על מיטתו וסובל כאבים נוראיים .
40008006	
40008007	" כן " , השיב ישוע . " אבוא לרפא אותו . "
40008008	" אדוני " אמר הקצין , " אני לא ראוי שתבוא אל ביתי , וגם אין צורך בכך . רק צווה שמשרתי יירפא , והוא יירפא .
40008009	כיצד אני יכול להיות בטוח בכך ? הרי אני איש צבא ורגיל לקבל פקודות מהממונים עלי , ואף לתת פקודות לחיילים תחת פיקודי . אם אני אומר לחייל אחד : ' לך , ' הוא הולך . אם אני אומר לחייל אחר ' בוא ' , הוא בא . ואם אני אומר למשרתי : ' עשה עבודה זאת או אחרת ' , הוא עושה אותה . "
40008010	דברי הקצין הפליאו את ישוע . הוא פנה אל הקהל ואמר : " בכל ישראל לא ראיתי אמונה גדולה כזאת !
40008011	אני אומר לכם שגויים רבים , כמו הקצין הזה , יבואו מכל העולם וישבו במלכות השמים יחד עם אברהם , יצחק ויעקב .
40008012	ויהודים רבים - שלמענם הוכנה המלכות - יגורשו לחושך , למקום של בכי וייסורים . "
40008013	לאחר מכן אמר ישוע לקצין הרומאי : " לך עתה לביתך ; הדבר שהאמנת בו נעשה ! " ובאותה שעה נרפא המשרת .
40008014	כשבא ישוע לביתו של שמעון , ראה את חמותו של שמעון שוכבת במיטתה וקודחת מחום .
40008015	ישוע נגע בידה , ומיד ירד החום . היא קמה ממיטתה והכינה להם אוכל .
40008016	באותו ערב הובאו אל ישוע מספר אנשים אחוזי־שדים . במילה אחת מפיו של ישוע ברחו כל השדים , והחולים נרפאו .
40008017	מעשה זה הגשים את נבואת ישעיהו : " חלינו הוא נשא ומכאובינו סבלם . "
40008018	כשראה ישוע את הקהל הרב שהתאסף סביבו , הורה לתלמידיו להתכונן לעבור לצד השני של הכינרת .
40008019	באותו זמן ניגש אליו איש דת אחד ואמר : " רבי , לכל מקום שתלך , אלך אחריך ! "
40008020	אולם ישוע ענה לו : " השועלים מתגוררים במחילות האדמה , ולציפורים יש קנים . אולם לבן־האדם אין מקום להניח את ראשו . "
40008021	תלמיד אחר אמר לישוע : " אדוני , הרשה לי קודם לקבור את אבי ואחר כך אלך אחריך . "
40008022	אולם ישוע ענה לו : " לך אחרי עכשיו ! והנח למתים ( מבחינה רוחנית ) לדאוג למתים שלהם . "
40008023	לאחר מכן נכנסו ישוע ותלמידיו לסירה והחלו לשוט אל הצד השני של הכינרת .
40008024	לפתע התחוללה סערה נוראה , והגלים הגבוהים הציפו את הסירה . ואילו ישוע ישן .
40008025	התלמידים ניגשו אל ישוע והעירו אותו בבהלה : " אדוננו , הצל אותנו ! אנחנו טובעים ! "
40008026	אולם ישוע ענה : " חסרי־אמונה שכמוכם ! מדוע אתם פוחדים כל־כך ? הוא קם ונזף ברוח , ופקד על הים להירגע . מיד פסקה הסערה ; הרוח שקטה והים נרגע .
40008027	התלמידים הנדהמים שאלו זה את זה : " מיהו האיש הזה שאפילו הרוח והים נשמעים לו ? "
40008028	בהגיעם אל ארץ הגדריים , באו לקראתם שני אנשים אחוזי־שדים . השניים התגוררו בבית־הקברות והיו מסוכנים כל כך , עד שאיש לא העז לעבור באזור ההוא .
40008029	השניים צעקו אל ישוע : " מה אתה רוצה מאתנו , בן־האלוהים ? אסור לך עדיין לייסר אותנו ! "
40008030	במרחק מה משם רעה עדר חזירים ,
40008031	והשדים ביקשו : " אם אתה מגרש אותנו , שלח אותנו לפחות אל תוך החזירים האלה . "
40008032	ישוע הסכים , וציווה עליהם : " הסתלקו ! " השדים יצאו מהאנשים ונכנסו בחזירים , ואלה דהרו מיד במדרון ההר ישר אל תוך הים , וטבעו .
40008033	הרועים ברחו אל העיר הקרובה וסיפרו על מה שקרה ,
40008034	וכל אנשי העיר יצאו מיד לראות את ישוע , וביקשו ממנו לעזוב את האזור ולא להטריד אותם .
40009001	ישוע חזר לסירה , חצה את האגם ושב לכפר־נחום עיר מגוריו .
40009002	מספר אנשים הביאו אליו בחור משותק על אלונקה . כשראה ישוע את אמונתם , אמר לבחור : " התעודד , כי נסלחו לך כל חטאיך ! "
40009003	" איש זה מגדף ! " אמרו בלבם מספר סופרים . ( כי מי מלבד אלוהים יכול לסלוח חטאים ? )
40009004	ישוע ידע את מחשבותיהם , ולכן שאל אותם : " מדוע אתם חושבים מחשבות רעות ?
40009005	לבן האדם , יש סמכות לסלוח על חטאים , אך מכיוון שכל אחד יכול לומר דברים סתם , אז אפגין לכם את סמכותי . “ הוא פנה אל הנער המשותק ואמר לו ” קום ! קפל את האלונקה שלך ולך הביתה ! “
40009006	
40009007	הבחור קפץ על רגליו לנגד עיניהם , והלך לביתו .
40009008	פחד אחז את הנוכחים , והם הודו לה ' ושיבחו אותו על שנתן כוח כזה לבני־אדם .
40009009	כשישוע הלך משם הוא ראה בבית־המכס את גובה המכס , מתתיהו . " בוא והיה תלמיד שלי , " אמר לו ישוע . מתתיהו קם , עזב את הכול מאחוריו והלך אחרי ישוע .
40009010	בערב כשאכלו ישוע ותלמידיו בביתו של מתתיהו , הצטרפו אליהם מוכסים וחוטאים אחרים .
40009011	הפרושים כעסו מאוד ואמרו לתלמידיו : " מדוע הרב שלכם אוכל בחברת החוטאים האלה ? "
40009012	ישוע השיב להם : " אנשים בריאים אינם זקוקים לרופא ; אלא שהחולים זקוקים לרופא ! " השיב להם ישוע ,
40009013	והוסיף : " עתה לכו ולימדו את משמעות הפסוק : ' כי חסד חפצתי ולא זבח . ' לא באתי לקרוא לצדיקים לחזור בתשובה , כי אם לחוטאים . "
40009014	יום אחד באו תלמידי יוחנן אל ישוע ושאלו : " מדוע תלמידיך אינם צמים כמונו וכמו הפרושים ? "
40009015	" האם יכולים ידידי החתן להתאבל ולצום בזמן שהוא נמצא אתם ? " השיב להם ישוע בשאלה . " אולם יבוא יום שאני ( החתן ) אלקח מהם , ואז הם יתאבלו ויצומו . "
40009016	" מי תופר טלאי מבד חדש על בגד ישן ? הרי הטלאי מהבגד החדש יינתק ויגדיל את החור בבגד !
40009017	ומי ממלא יין חדש בחביות רקובות ? הרי היין יבקע את החביות ויישפך החוצה ! יין חדש יש לשמור בחביות חדשות . כך יישמרו היין והחביות . "
40009018	בשעה שישוע דיבר בא אליו הרב של בית־הכנסת המקומי והשתחווה לפניו . " בתי הקטנה מתה ממש עכשיו , " אמר הרב , " אולם אתה תוכל להחיות אותה , אם רק תבוא ותיגע בה . "
40009019	ישוע קם והלך אחרי הרב , ותלמידיו הצטרפו אליו .
40009020	בקרב הקהל שהלך אחריהם הייתה אישה שסבלה משטף דם מתמיד במשך שתים־עשרה שנה . היא עמדה מאחורי ישוע ונגעה בקצה מעילו ,
40009021	מפני שחשבה : " אם רק אגע בבגדו , ארפא ! "
40009022	ישוע פנה לאחור ואמר לאישה : " התעודדי בתי , אמונתך ריפאה אותך . " ובאותו רגע היא נרפאה .
40009023	ישוע הגיע לבית הרב וראה את המתאבלים שבכו וקוננו קינות .
40009024	" לכו מכאן כולכם ! " קרא ישוע . " הילדה לא מתה ; היא רק ישנה ! " אולם כולם צחקו לו .
40009025	ברגע שיצאו האנשים נכנס ישוע לחדר הילדה , אחז בידה , והיא קפצה ממיטתה בריאה לגמרי .
40009026	השמועה על הנס הנפלא הזה התפשטה בכל האזור .
40009027	כשעזב ישוע את בית הרב , הלכו בעקבותיו שני עיוורים וצעקו : " בן דוד , רחם עלינו ! "
40009028	שני העיוורים נכנסו אל הבית שבו התארח ישוע , והוא שאל אותם : " האם אתם מאמינים שאני יכול להשיב לכם את ראייתכם ? " " כן , אדון , " ענו השניים , " אנחנו מאמינים . "
40009029	ישוע נגע בעיניהם ואמר : " משום שהאמנתם , תירפאו . "
40009030	לפתע יכלו השניים לראות ! ישוע הזהיר אותם שלא יספרו על כך לאיש ,
40009031	אולם השניים לא שמעו בקולו ופרסמו את דבר הנס בכל הארץ .
40009032	כשעזב ישוע את המקום הוא פגש אדם אילם שהיה אחוז שד .
40009033	ישוע גירש את השד , והאיש החל לדבר . ההמונים נדהמו וקראו : " מעולם לא נראו דברים כאלה בישראל ! "
40009034	אולם הפרושים אמרו : " הוא יכול לגרש שדים משום שהוא בעצמו אחוז שד ; אדון השדים נמצא בתוכו ! "
40009035	ישוע עבר בכל הערים והכפרים שבאזור , כשהוא מלמד בבתי־הכנסת ומבשר את החדשות הטובות על מלכות השמים . בכל מקום שבו ישוע ביקר הוא ריפא את האנשים מכל מיני מחלות .
40009036	הוא ריחם על כל האנשים שלא ידעו מה לעשות ולאן לפנות . הם היו כמו כבשים תועות בלי רועה .
40009037	" הקציר כה רב אך הפועלים כה מעטים ! " אמר ישוע לתלמידיו .
40009038	" התפללו ובקשו מהאחראי על הקציר שידריך ויכשיר לעבודה פועלים רבים יותר ! "
40010001	ישוע קרא אליו את שנים־עשר תלמידיו ונתן להם כוח לגרש רוחות רעות ולרפא כל מיני מחלות .
40010002	אלה שמותיהם של שנים־עשר התלמידים : שמעון ( הנקרא גם פטרוס ) , אנדרי ( אחיו של שמעון ) , יעקב ( בנו של זבדי ) , יוחנן ( אחיו של יעקב ) ,
40010003	פיליפוס , בר־תלמי , תומא , מתתיהו ( גובה המכס ) , יעקב ( בן־חלפי ) , תדי ,
40010004	שמעון ( מחבורת " הקנאים " ) , ויהודה איש קריות ( זה שהסגיר את ישוע ) .
40010005	ישוע נתן להם את ההוראות הבאות : " אל תלכו אל הגויים או אל השומרונים ,
40010006	כי אם אל הצאן התועה של עם ישראל בלבד .
40010007	לכו וספרו להם שמלכות השמים קרובה .
40010008	רפאו את החולים , הקימו את המתים לתחייה , רפאו את המצורעים וגרשו את השדים . אתם קיבלתם הכול חינם אין כסף , לכן אל תדרשו תמורה בעד שירותכם !
40010009	" אל תיקחו איתכם זהב , כסף או נחושת .
40010010	אל תיקחו תרמיל עם בגדים להחלפה , לא נעלים ואף לא מקל הליכה . האנשים שתעזרו להם ידאגו לכם ויטפלו בכם .
40010011	בבואכם לעיר או לכפר , חפשו שם בן אדם טוב והישארו בביתו עד שיגיע הזמן ללכת לעיר אחרת .
40010012	כשתכנסו אל הבית , קודם כל ברכו אותו בשלום .
40010013	אם זהו ביתם של אנשים טובים , הברכה תתקיים ; ואם אין אלה אנשים טובים , הברכה תשוב אליכם .
40010014	בכל עיר או בית שבהם לא יקבלו אתכם , נערו את אבק המקום מעל רגליכם ולכו לדרככם .
40010015	אני אומר לכם : אף לסדום ועמורה יהיה קל יותר ביום־הדין מאשר לערים אלה .
40010016	" אני שולח אתכם כמו כבשים בין זאבים . לכן היו ערמומיים כנחשים ותמימים כיונים .
40010017	אולם היזהרו ! כי עלולים לאסור ולשפוט אתכם ולהלקות אתכם בשוטים בבתי־הכנסת .
40010018	כן , יהיה עליכם להישפט לפני מלכים ומושלים בגללי , אולם זאת תהיה לכם הזדמנות לספר להם ולעולם כולו על אודותיי .
40010019	" כשיאסרו אתכם , אל תדאגו למה שתגידו במשפט , כי אני אשים בפיכם את המילים הנכונות בזמן הנכון ,
40010020	וכך לא אתם תדברו , כי אם רוח אביכם שבשמים ידבר בפיכם .
40010021	" אח יבגוד באחיו ויסגירו למוות ; אבות ימסרו את בניהם למוות ; ילדים יקומו נגד הוריהם וייגרמו למותם .
40010022	כולם ישנאו אתכם משום שאתם שייכים לי , אולם כל מי שיחזיק מעמד עד הסוף - ייוושע !
40010023	" אם רודפים אתכם ומציקים לכם בעיר אחת - ברחו לעיר אחרת . לא תספיקו לעבור בין כל הערים עד שבן־האדם יחזור .
40010024	תלמיד איננו גדול ממורו , ועבד אינו מכובד מאדוניו .
40010025	התלמיד משתתף בגורל מורו , ומה שיקרה לאדון יקרה גם לעבד . ואם לי , האדון , קראו ' בעל־זבוב ' ( אדון השדים ) , אין ספק שכך יקראו גם לכם .
40010026	אולם אל תפחדו מאלה שמאיימים עליכם , כי יבוא הזמן שהאמת תצא לאור , וכולם יוכלו לראות את מזימות הסתר שלהם .
40010027	" מה שאני אומר לכם בחושך , לכו והכריזו אותו באור היום . ומה שאני לוחש באוזניכם , השמיעו בקול מעל גגות הבתים .
40010028	" אל תפחדו מאלה היכולים להרוג את גופכם בלבד , אולם אינם מסוגלים לפגוע בנפשכם ! עליכם לפחוד רק מאלוהים היכול להשמיד גם את הגוף וגם את הנפש בגיהינום .
40010029	אף ציפור דרור ( הנמכרת בזול ) לא תיפול על הארץ בלי שאביכם שבשמים ידע זאת .
40010030	אלוהים יודע אף את מספר השערות שעל ראשכם !
40010031	לכן אל תפחדו ! אתם יקרים לאלוהים יותר מציפורים רבות .
40010032	" כל המודה בי לפני בני־אדם , גם אני אודה בו לפני אבי שבשמים .
40010033	אולם אם מישהו טוען שאינו מכיר אותי , גם אני לא אכיר בו לפני אבי שבשמים .
40010034	" אל תחשבו שבאתי להשכין שלום בארץ ! לא שלום , כי אם חרב .
40010035	באתי להמריד בן באביו ובת באמה , ולגרום לכלה למרוד בחמותה .
40010036	אויביו הגדולים של האדם יהיו דווקא בני־ביתו .
40010037	אם אתה אוהב את אביך ואת אמך יותר ממני , אינך ראוי להיות תלמידי . ואם אתה אוהב את בנך או את בתך יותר ממני , אינך ראוי לי .
40010038	אם אינך מוכן לשאת את צלבך וללכת אחרי , אינך ראוי לי .
40010039	" אם אתה רוצה לשמור על חייך - תאבד אותם , ואם תהיה מוכן לוותר על חייך למעני - תציל אותם .
40010040	" מי שמקבל אתכם בשמחה - מקבל אותי . ומי שמקבל אותי - מקבל גם את האלוהים ששלח אותי .
40010041	אם תקבלו בשמחה נביא , משום שהוא איש אלוהים - תקבלו אותו שכר בשמים שמקבל הנביא . ואם תקבלו אנשים טובים וצדיקים , משום שהם אוהבים את ה ' - תקבלו אותו השכר שהם מקבלים .
40010042	ואם בתור תלמידי תתנו לילד קטן כוס מים קרים , אני מבטיח לכם שתקבלו שכר משמעותי על כך . "
40011001	כשישוע סיים לתת הוראות לתלמידיו , הלך בעצמו להטיף בערים שלהם .
40011002	יוחנן המטביל , שהיה אז בכלא , שמע על הנסים שחולל המשיח , ולכן שלח שניים מתלמידיו לשאול את ישוע :
40011003	" האם אתה האיש שלו אנו מחכים ? או האם עלינו להמשיך לחכות למישהו אחר ? "
40011004	השיב להם ישוע : " לכו וספרו ליוחנן את כל מה שראיתם ושמעתם כאן היום .
40011005	ספרו לו שהעיוורים רואים , הפיסחים מהלכים , המצורעים מטוהרים , החרשים שומעים , המתים קמים לתחייה והעניים שומעים את בשורת מלכות האלוהים .
40011006	מלבד זאת אמרו לו : " אשרי האיש שעבורו אינני מהווה מכשול ! "
40011007	לאחר שהלכו התלמידים החל ישוע לדבר אל הקהל על יוחנן : " למה ציפיתם כשהלכתם אל המדבר השומם לראות את יוחנן ? עשב הנע ברוח ?
40011008	או אולי ציפיתם לפגוש אדם לבוש פאר , כמו נסיך בארמון ?
40011009	או האם ציפיתם לראות נביא אלוהים ? אז נכון , והוא אף גדול מנביא !
40011010	יוחנן הוא השליח שנועד ללכת לפני ולבשר את בואי , כפי שכתוב בתנ״ך : ' הנני שולח מלאכי ופינה דרך לפני ' .
40011011	" אומר לכם את האמת : מבין כל האנשים שנולדו אי־פעם , לא היה איש גדול כיוחנן המטביל . ובכל זאת , הוא נחשב לקטן לעומת כל אחד במלכות השמים .
40011012	מאז יוחנן ועד היום , חייבים להיאבק למען מלכות השמיים !
40011013	כל התורה והנביאים סיפרו על המשיח עד בואו של יוחנן .
40011014	אם אתם מוכנים להאמין לדברי , יוחנן הוא שאליו כולם מחכים ומייחלים .
40011015	הקשיבו למה שאני אומר לכם !
40011016	" מה אני יכול להגיד על הדור הזה ? האנשים כאן דומים לילדים המשחקים עם חבריהם ואומרים :
40011017	' שיחקנו אתכם ב " חתן וכלה " , אבל לא שמחתם . שיחקנו אתכם ב " לוויה " , אבל לא התאבלתם . '
40011018	יוחנן המטביל התנזר מיין וצם לעיתים קרובות , ואתם אומרים עליו ' שד בו ' .
40011019	בן־האדם אוכל ושותה ואתם מתלוננים שהוא זולל וסובא ומתחבר עם אנשים מפוקפקים . האמת של אלוהים נגלית דרך חייהם וחוכמתם של צדיקים . "
40011020	לאחר מכן החל ישוע להוכיח את הערים שבהן חולל נסים רבים , כי התושבים לא חזרו בתשובה .
40011021	" אוי לכן , כורזין ובית־צידה ! אילו חוללתי בערים המושחתות צור וצידון את הנסים שחוללתי בקרבכן , אנשיהן מזמן היו חוזרים בתשובה ולובשים שק ואפר לאות חרטה .
40011022	ובאמת , ביום־הדין תקבלנה צור וצידון עונש קל משלכן !
40011023	ואת כפר־נחום , החושבת את שישבחו וירוממו אותך עד השמים ? לגיהינום תורדי ! אילו נעשו בסדום הנפלאות שחוללתי בך , הייתה סדום קיימת עד היום !
40011024	ובאמת , ביום־הדין תקבל סדום עונש קל משלך ! "
40011025	לאחר מכן התפלל ישוע את התפילה הבאה : " אבי , אדון השמים והארץ , אני מודה לך על שהסתרת את האמת מפני אלה החושבים את עצמם לחכמים , ועל שגילית אותה לילדים קטנים .
40011026	תודה לך אבי , על שבחרת לפעול דווקא כך .
40011027	" הכול נמסר לי מאת אבי . איש אינו מכיר ממש את הבן - מלבד האב . ואיש אינו מכיר ממש את האב - מלבד הבן , והאנשים שהוא בוחר לגלות להם את האב . "
40011028	" אתם , העייפים והנושאים עול כבד : בואו אלי ואתן לכם מנוחה .
40011029	שאו את העול שלי ולימדו ממני , כי אני עניו וצנוע , ואצלי תמצאו מנוחה לנפשותיכם . כי עולי נעים ומשאי קל . “
40011030	
40012001	לאחר מכן , בשבת אחת , עברו ישוע ותלמידיו דרך שדה תבואה . מאחר שהתלמידים היו רעבים הם קטפו שיבולים ואכלו את הגרעינים .
40012002	פרושים אחדים ראו את הדבר ומחו לפני ישוע : " תלמידיך עוברים על התורה ! הם מחללים את השבת ! "
40012003	אולם ישוע השיב להם : " האם מעולם לא קראתם מה עשה דוד המלך כשהוא ואנשיו היו רעבים ?
40012004	דוד נכנס לבית האלוהים , ויחד עם אנשיו אכל את לחם הפנים שהיה מיועד לכוהנים בלבד . גם מעשה זה היה עבירה על התורה !
40012005	והאם מעולם לא קראתם בתורה שמותר לכוהנים התורנים לעבוד בשבת בבית־המקדש ?
40012006	אני אומר לכם : יש כאן אחד שהוא גדול מן המקדש !
40012007	אילו הבינותם את הפסוק : ' חסד חפצתי ולא זבח ' , לא הייתם מרשיעים חפים מפשע !
40012008	כי בן האדם הוא אדון השבת ! "
40012009	ישוע המשיך בדרכו ונכנס אל בית־הכנסת המקומי .
40012010	באותה שעה היה בבית־הכנסת איש שידו משותקת . שאלו הפרושים את ישוע : " האם מותר לרפא בשבת ? " ( הם קיוו שישוע יאמר " כן " , כדי שיוכלו להרשיע ולאסור אותו ) .
40012011	אולם ישוע השיב להם : " אילו הייתה לכם כבשה אחת בלבד , והיא הייתה נופלת בשבת לתוך הבאר , האם לא הייתם עובדים באותו יום וטורחים להציל אותה ?
40012012	וכמה יקר האדם מן הכבשה ! כן , מותר לעשות טוב בשבת . "
40012013	ישוע פנה אל האיש ואמר : " הושט את ידך . " וכאשר זה הושיט את ידו היא נרפאה כליל ונראתה כמו היד השנייה .
40012014	כשראו הפרושים את המעשה של ישוע , כינסו אספה כדי לתכנן את מאסרו והוצאתו להורג .
40012015	אולם ישוע ידע את מזימתם , ולכן הלך משם . אנשים רבים הלכו בעקבותיו , וישוע ריפא את החולים שביניהם ,
40012016	אך הזהיר אותם שלא לפרסם את דברי הנסים שחולל .
40012017	כך התקיימה נבואת ישעיהו :
40012018	" הן עבדי , אתמך בו , בחירי רצתה נפשי . נתתי רוחי עליו , משפט לגויים יוציא .
40012019	לא יצעק ולא יישא ולא ישמיע בחוץ קולו ;
40012020	קנה רצוץ לא ישבור ופשתה כהה לא יכבנה ; לאמת יוציא משפט .
40012021	לא יכהה ולא ירוץ עד ישים בארץ משפט , ולתורתו איים ( גויים ) ייחלו " .
40012022	לאחר מכן הובא אל ישוע אדם אחוז שד , שהיה עיוור ואילם . ישוע ריפא את האיש והשיב לו את ראייתו ואת כושר הדיבור .
40012023	הקהל , שהופתע מאוד , קרא : " אולי ישוע הוא המשיח בן־דוד ! "
40012024	אולם כששמעו זאת הפרושים , אמרו : " אין פלא שהוא יכול לגרש שדים ; הרי הוא מקבל את כוחו מבעל־זבוב שר השדים ! "
40012025	ישוע ידע את מחשבותיהם , ולכן ענה : " ממלכה מפולגת בתוך עצמה תתפרק . בית מפולג או עיר מפולגת לא יחזיקו מעמד ויקרסו גם הם .
40012026	אם השטן מגרש את השטן , הרי שהוא נלחם בעצמו והורס את ממלכתו .
40012027	ואם , לפי טענתכם , אני מגרש את השדים בכוחו של בעל־זבוב - אז בכוחו של מי מגרשים בניכם את השדים ? לכן הם יהיו לאמות מידה .
40012028	אולם אם אני מגרש את השדים בכוחו של אלוהים וברוחו , אז עובדה שמלכות האלוהים הגיעה אליכם .
40012029	איש אינו יכול לשדוד את מלכות השטן לפני שיכבול אותו תחילה . לאחר שיכבול את השטן , יוכל לגרש את השדים שלו .
40012030	מי שאינו אתי נגדי הוא , ומי שאינו אוסף אתי - מפזר .
40012031	” כל חטאיכם יכולים להיסלח , גם אם אתם מקללים אותי , רק חטא אחד לא ייסלח לכם לעולם : גידוף רוח הקודש . “
40012032	
40012033	" את העץ מכירים על־פי הפרי שהוא נותן . עץ משובח נותן פרי טוב , ועץ רקוב נותן פרי רקוב .
40012034	ילדי נחשים שכמוכם ! כיצד יכולים אנשים רשעים כמוכם לומר דבר טוב ? הרי אדם מדבר מתוך הממלא את לבו !
40012035	אדם טוב מפיק מעשים טובים מהטוב שבלבו , בעוד שאדם רע מפיק מעשים רעים מהרוע שבלבו .
40012036	ואני אומר לכם : ביום־הדין יהיה עליכם לתת דין וחשבון על כל מילה בטלה שיצאה מפיכם !
40012037	הדברים שאתם אומרים כאן עכשיו יקבעו את גורלכם : או שהם יזכו אתכם , או שהם יחייבו אתכם בדין . "
40012038	יום אחד באו אל ישוע סופרים ופרושים אחדים וביקשו שיחולל לפניהם נס ( כדי להוכיח שהוא המשיח ) .
40012039	אולם ישוע השיב : ” רק דור רע וכופר יכול לדרוש נסים נוספים ! אבל האות היחיד שתקבלו יהיה אות יונה הנביא . כשם שיונה הנביא היה בבטנו של הדג שלושה ימים ושלושה לילות , כך גם בן־האדם יהיה בבטן האדמה שלושה ימים ושלושה לילות .
40012040	
40012041	ביום־הדין יקומו אנשי נינווה וירשיעו אתכם . כי לאחר שיונה דיבר אליהם , הם חזרו בתשובה , חדלו ממעשיהם הרעים ופנו לה ' , ואילו לפניכם עומד אדם גדול מיונה , ואתם מסרבים לשמוע לו .
40012042	גם מלכת שבא תרשיע את העם הזה ביום־הדין . שהרי היא באה מארץ רחוקה כדי להקשיב לחכמת שלמה , ואילו לפניכם עומד אדם גדול משלמה . "
40012043	” דור רשע זה דומה לאדם אחוז שד . כאשר יוצא השד מן האדם , הוא הולך למדבר לזמן מה ומחפש לו מנוחה . משאינו מוצא את המנוחה שחיפש , הוא אומר לעצמו : ’ אשוב לאדם שמתוכו יצאתי ‘ . בשובו מוצא השד את לבו של אותו אדם מטואטא , מסודר ומטופח , ואז מוצא השד שבעה שדים אחרים ורעים ממנו , וכולם יחד נכנסים לתוך אותו אדם וחיים בו . וכך מצבו של אדם זה גרוע משהיה . “
40012044	
40012045	
40012046	בשעה שישוע דיבר בתוך בית מלא אנשים , עמדו אמו ואחיו בחוץ וביקשו לראות אותו .
40012047	מישהו בא אל ישוע והודיע לו שאמו ואחיו עומדים בחוץ ורוצים לדבר אתו .
40012048	" מי היא אמי ? " קרא ישוע . " מי הם אחי ? "
40012049	הוא הצביע על תלמידיו והכריז : " אלה הם אמי ואחי !
40012050	כל מי שמציית לאבי שבשמים הוא אמי , אחי ואחותי ! "
40013001	באותו יום , בשעה מאוחרת יותר , עזב ישוע את הבית וירד אל החוף .
40013002	תוך זמן קצר התאסף שם קהל כה רב , עד שישוע נאלץ להיכנס לסירה , ואילו כל העם נשאר על החוף .
40013003	ישוע הרבה ללמד את העם במשלים , והנה אחד מהם : " איכר יצא לזרוע בשדה .
40013004	כשפיזר את הזרעים נפלו אחדים מהם בצד הדרך , והציפורים באו ואכלו אותם .
40013005	זרעים אחדים נפלו על אדמה סלעית , במקום שבו לא הייתה אדמה רבה . הנבטים צמחו במהירות באדמה הרדודה ,
40013006	אולם השמש הלוהטת צרבה אותם והם התייבשו ומתו , כי השורשים לא היו עמוקים .
40013007	זרעים אחדים נפלו בין הקוצים , ואלה חנקו את הצמחים הרכים .
40013008	אולם זרעים אחדים נפלו על אדמה טובה ופורייה , ונשאו פרי מבורך ורב פי 30 , פי 60 ואף פי 100 ממה שזרע האיכר .
40013009	מי שמסוגל לשמוע , שיקשיב ! "
40013010	תלמידיו של ישוע באו אליו ושאלו : " מדוע אתה משתמש תמיד בדוגמאות קשות כל כך ? "
40013011	הסביר להם ישוע : " רק לכם מותר לדעת את סודות מלכות השמים ; לאחרים לא ניתן לדעת אותם .
40013012	כי מי שיש לו - יינתן לו עוד ויהיה לו שפע רב ; ומי שאין - גם המעט שיש לו יילקח ממנו .
40013013	אני מדבר אל בני אדם במשלים מכיוון שכאשר מראים להם משהו הם לא רואים , וכאשר אומרים להם משהו הם לא שומעים וגם לא מבינים .
40013014	כך התקיימה נבואתו של ישעיהו : ' שמעו שמוע ואל תבינו , וראו ראו ואל תדעו .
40013015	השמן לב העם הזה ואזניו הכבד ועיניו השע , פן יראה בעיניו ובאזניו ישמע , ולבבו יבין ושב ורפא לו . '
40013016	אולם אשרי עיניכם כי הן רואות , ואשרי אוזניכם כי הן שומעות .
40013017	הרבה נביאים וצדיקים השתוקקו לראות את מה שאתם רואים ולשמוע את מה שאתם שומעים , אך לא זכו .
40013018	" זהו פירוש המשל :
40013019	השביל הקשה שעליו נפלו חלק מהזרעים מסמל את לבו של האדם השומע את הבשורה , אך אינו מבין אותה ; ואז בא השטן וחוטף את מה שנזרע בלבו .
40013020	האדמה הסלעית והרדודה מסמלת את לבו של האדם השומע את הבשורה ומקבל אותה בשמחה .
40013021	אולם לאמונתו אין עומק , והזרעים אינם מכים שורשים עמוקים . משום כך , ברגע של קושי ומבחן נעלמת התלהבותו והוא נובל .
40013022	האדמה המכוסה קוצים מסמלת את האדם ששמע את הבשורה , אולם דאגות החיים ורצונו להתעשר חונקים את דבר האלוהים , והוא הולך ומפחית בעבודת אלוהים .
40013023	האדמה הטובה מסמלת את לבו של אדם המקשיב לבשורה , מבין אותה ומביא פרי רב , פי 30 , פי 60 ואף פי 100 . "
40013024	ישוע סיפר להם משל נוסף : " מלכות השמים דומה לאיכר שזרע בשדה שלו זרעים טובים .
40013025	אולם לילה אחד , בזמן שהאיכר ישן , בא אויבו וזרע עשבי בר בין החיטה .
40013026	כשהחלה החיטה לנבוט , נבטו גם עשבי הבר .
40013027	" משרתיו של האיכר באו אליו ואמרו : ' אדוננו , השדה שבו זרעת זרעים משובחים מלא עשבים ! '
40013028	" ' אחד מאויבי עשה זאת , ' אמר האיכר . ' האם אתה רוצה שנעקור את העשבים השוטים ? ' שאלו המשרתים .
40013029	' לא ' , השיב האיכר . ' אתם עלולים לעקור בטעות גם את החיטה .
40013030	הניחו להם לגדול יחד עד הקציר , ואז אומר לקוצרים לאסוף תחילה את העשבים השוטים ולשרוף אותם , ולאחר מכן לאסוף את החיטה ולהכניסה לאסם . ' "
40013031	ישוע סיפר להם עוד משל : ” מלכות השמים דומה לגרגר זעיר של צמח החרדל אשר נזרע בשדה . למרות שגרגר זה קטן ביותר , הוא גדל להיות אחד הצמחים הגדולים ביותר , והציפורים יכולות לבנות להן קן בין ענפיו . “
40013032	
40013033	ישוע נתן להם דוגמה נוספת : " אפשר להמשיל את מלכות השמים לאישה המתכוננת לאפות לחם . היא לוקחת את כמות הקמח הדרושה ושמה מעט שמרים , עד שהבצק כולו תופח . "
40013034	את כל אלה דיבר ישוע אל הקהל במשלים ; ובלי משל לא דיבר אליהם .
40013035	כך הוא קיים את הנבואה : " אפתחה במשל פי , אביעה חידות מני־קדם " .
40013036	לאחר מכן עזב ישוע את ההמון ונכנס הביתה . תלמידיו ביקשו ממנו שיסביר להם את משל העשבים בשדה החיטה .
40013037	" בן־האדם הוא האיכר הזורע את הזרעים הטובים , " הסביר להם ישוע .
40013038	" השדה מסמל את העולם , הזרעים מסמלים את בני מלכות האלוהים , והעשבים מסמלים את האנשים השייכים לשטן .
40013039	האויב שזרע את עשבי־הבר בשדה החיטה הוא השטן , הקציר הוא סוף העולם והקוצרים הם המלאכים . "
40013040	" כשם שבמשל זה נאספו העשבים ונשרפו , כך יהיה גם בסוף העולם .
40013041	בן־האדם ישלח את מלאכיו , והם ידרשו מתוך המלכות את כל עושי הרע ואת כל אלה שמכשילים את האחרים ,
40013042	וישליכו אותם לכבשן שישרוף אותם . שם הם יבכו ויחרקו שיניים
40013043	ואילו הצדיקים יזרחו כשמש במלכות אביהם . מי שמסוגל לשמוע , שיקשיב !
40013044	" מלכות השמים דומה לאוצר שאיש גילה בתוך שדה . בהתלהבותו הרבה מכר האיש את כל אשר היה לו , כדי שיוכל לקנות את השדה עם האוצר שמצא בו . "
40013045	" מלכות השמים דומה לפנינה נהדרת שמצא סוחר בעת שחיפש פנינים מובחרות .
40013046	כשגילה הסוחר את הפנינה היקרה , שהייתה ממש ' מציאה ' , הלך ומכר את כל רכושו , כדי שיוכל לקנות אותה . "
40013047	" אפשר לתאר את מלכות השמים גם בסיפור על דייג שהשליך את רשתו לים , ונלכדו בה כל מיני דגים .
40013048	כשנמלאה הרשת , הדייג הוציא אותה אל החוף והחל למיין את הדגים : את הטובים שם בסלים , ואת האחרים השליך .
40013049	כך יהיה גם בסוף העולם : המלאכים יבואו ויפרידו בין הרשעים ובין הצדיקים .
40013050	את הרשעים ישליכו המלאכים לאש - שם הם יבכו ויחרקו שיניים . "
40013051	" האם אתם מבינים ? " שאל אותם ישוע . " כן , " ענו התלמידים , " אנחנו מבינים . "
40013052	וישוע הוסיף : " תלמיד שלמד והבין את מלכות השמים דומה לאיש עשיר שמוציא מאוצרו דברים עתיקים וגם חדשים . "
40013053	כשסיים ישוע לספר להם את המשלים האלה , המשיך בדרכו .
40013054	כשהגיע אל ביתו ( בנצרת שבגליל ) לימד את האנשים בבתי־הכנסת , והפליא את כולם בחכמתו ובניסים .
40013055	" כיצד ייתכן הדבר ? " תמהו האנשים . " הלא הוא בנו של הנגר , ואנחנו מכירים את מרים אמו ואת אחיו - יעקב , יוסף , שמעון ויהודה !
40013056	גם את אחיותיו אנחנו מכירים - הרי כולן גרות כאן . כיצד הוא יכול להיות גדול כל כך ? "
40013057	והם רגזו מאוד על ישוע . " אין נביא בעירו ! " אמר להם ישוע . " את הנביא מכבדים בכל מקום , מלבד בביתו ובקרב בני־עמו . "
40013058	ומאחר שלא האמינו בו הוא חולל שם נסים מעטים בלבד .
40014001	כאשר שמע הורדוס ( שר הרובע של המדינה ) על ישוע ,
40014002	אמר לאנשיו : " אין ספק שהאיש הזה הוא יוחנן המטביל ! יוחנן קם לתחייה , ולכן הוא מסוגל לחולל את כל הנסים האלה . "
40014003	הורדוס אמר דברים אלה משום שזמן מה קודם לכן אסר את יוחנן וכבל אותו בכלא , על־פי דרישת אשתו הורודיה שהייתה בעבר אשת אחיו פיליפוס ,
40014004	משום שיוחנן אמר להורדוס שאסור לו להתחתן אתה .
40014005	הורדוס רצה להרוג את יוחנן , אולם פחד ממהומות ומרידות , כי העם חשב את יוחנן לנביא .
40014006	אולם במסיבת יום הולדתו של הורדוס רקדה לפניו בת הורודיה ריקוד שמצא־חן בעיניו מאוד ,
40014007	והוא הבטיח בשבועה לתת לה כל מה שתרצה .
40014008	לפי דרישת אמה ביקשה הנערה שיביאו לפניה על מגש את ראשו של יוחנן המטביל .
40014009	המלך הצטער , אולם לא רצה להפר את שבועתו , ולא רצה לאבד את יוקרתו בעיני אורחיו . משום כך נתן הורדוס את ההוראות הדרושות ,
40014010	וראשו של יוחנן נכרת בבית הסוהר
40014011	והובא על מגש לבתה של הורודיה , אשר נתנה אותו לאמה .
40014012	תלמידי יוחנן באו וביקשו את גופתו , ולאחר שקברו אותו הלכו לישוע וסיפרו לו מה שקרה .
40014013	כששמע ישוע מה שקרה , הפליג לבדו בסירה למקום מבודד , אולם ההמונים גילו אותו , ולכן עזבו את כפריהם והלכו אחריו לאורך חוף הים .
40014014	ישוע ירד מהסירה , וכשראה את האנשים הרבים שחיכו לו , ריחם עליהם וריפא את החולים שביניהם .
40014015	לפנות ערב ניגשו אליו תלמידיו ואמרו : " אמור לכל האנשים האלה שילכו לקנות אוכל בכפרים שבאזור , כי השעה מאוחרת ובמקום השומם הזה אין מה לאכול . "
40014016	אולם ישוע השיב להם : " אין צורך . אתם תאכילו אותם . "
40014017	" מה ? " קראו התלמידים בתמיהה . " יש לנו רק חמש ככרות לחם ושני דגים ! "
40014018	" הביאו אותם לכאן , " הורה ישוע .
40014019	הוא ציווה על האנשים לשבת על הדשא , לאחר מכן לקח את חמש ככרות הלחם ואת שני הדגים , הביט לשמים , ביקש מאלוהים שיברך את האוכל , פרס את הלחם ונתן לתלמידיו שיחלקו לעם .
40014020	כולם אכלו עד ששבעו , וכשאספו לבסוף את הפירורים שנשארו , מילאו שנים־עשר סלים .
40014021	באותו ערב היו שם כ־5000 איש מלבד הנשים והילדים !
40014022	לאחר מכן אמר ישוע לתלמידיו להיכנס לסירה ולחצות את הים , בעוד שהוא עצמו נשאר להיפרד מהקהל ולפזר אותם הביתה .
40014023	לאחר ששלח ישוע את האנשים עלה על גבעה להתפלל . עם רדת הלילה , כשהתלמידים היו בסירה וישוע היה לבדו על החוף , פרצה סערה עזה והתלמידים נאבקו נגד הרוח החזקה והגלים הגבוהים .
40014024	
40014025	בערך בשעה ארבע לפנות בוקר בא ישוע לקראתם , כשהוא פוסע על־פני המים .
40014026	התלמידים המבוהלים צעקו מפחד , כי חשבו שהוא רוח רפאים .
40014027	ישוע דיבר אליהם מיד והרגיע אותם : " אל תפחדו , זה אני ! "
40014028	" אדון , אם זה באמת אתה , " קרא אליו שמעון פטרוס , " צווה עלי ללכת לקראתך על־פני המים ! "
40014029	" בסדר , " ענה ישוע . " בוא ! " ופטרוס ירד מן הסירה והחל ללכת על־פני המים לקראת ישוע .
40014030	אולם כשהביט פטרוס בגלים הגבוהים שסבבוהו נבהל והחל לטבוע . " הצל אותי , אדון ! " צעק פטרוס .
40014031	מיד הושיט ישוע את ידו וחילץ את פטרוס . " חסר־אמונה אתה ! " הוכיח אותו ישוע . " מדוע פקפקת ? "
40014032	כשעלו ישוע ופטרוס לסירה השתתקה הרוח .
40014033	התלמידים האחרים ישבו שם המומים ונדהמים . " אתה באמת בן האלוהים ! " קראו .
40014034	הם המשיכו בדרכם ועגנו בחוף גינוסר .
40014035	אנשי המקום הכירו אותו מיד , והפיצו את דבר בואו בכל האזור . תוך זמן קצר הובאו אליו חולים רבים כדי שירפא אותם .
40014036	החולים ביקשו מישוע שירשה להם רק לגעת בכנף בגדו , וכל אלה שעשו זאת נרפאו !
40015001	יום אחד הגיעו מירושלים מספר פרושים וסופרים כדי לחקור את ישוע .
40015002	" מדוע תלמידיך אינם מקיימים את המסורת היהודית העתיקה ? " דרשו לדעת . " מדוע תלמידיך אינם נוטלים את ידיהם לפני האוכל ? "
40015003	השיב להם ישוע : " ומדוע עוברת המסורת שלכם על מצוותיו של אלוהים ?
40015004	למשל , כתוב בתורה : ' כבד את אביך ואת אמך . . . ומקלל אביו ואמו מות יומת ! '
40015005	אולם אתם אומרים שמותר לאדם להתעלם מצרכי הוריו העניים , אם ייתן ’ לעבודת האלוהים ‘ את מה שיכול היה לתת להם . וכך אתם מפרים את מצוותו של ה ׳ , כדי לקיים מסורת וחוקים שהומצאו על־ידי בני־אדם .
40015006	
40015007	צבועים שכמוכם ! הנביא ישעיהו צדק כשאמר עליכם :
40015008	' ניגש העם הזה בפיו , ובשפתיו כבדוני ולבו רחק ממני ;
40015009	ותהי יראתם אתי מצות אנשים מלמדה . ' "
40015010	ישוע קרא לעם ואמר : " הקשיבו לדבריי והשתדלו להבינם :
40015011	מה שמטמא את האדם זה לא מה שנכנס לפה אלא מה שיוצא מהפה - זה מטמא את האדם ! "
40015012	תלמידיו באו אליו ואמרו : " בדבריך אלה העלבת את הפרושים ! "
40015013	ישוע השיב להם : " כל צמח שלא נשתל על־ידי אבי - ייעקר .
40015014	התעלמו מהם ; הפרושים אינם אלא מורי־דרך עיוורים המדריכים עיוורים אחרים , ובסופו של דבר יפלו כולם יחד לתוך הבור ! "
40015015	שמעון פטרוס ביקש מישוע שיסביר למה התכוון באמרו שאנשים מטמאים את עצמם ממה שיוצא מן הפה .
40015016	" האם אינך מבין ? " שאל אותו ישוע .
40015017	" האם אינך רואה שכל מה שאתה אוכל עובר דרך מערכת העיכול ויוצא שוב החוצה ?
40015018	אולם מילים רעות יוצאות מתוך לב רע ומטמאות את האומר אותן .
40015019	כי מתוך הלב יוצאות מחשבות רעות , מעשי רצח , ניאוף , זנות , גניבה , שקר ורכילות .
40015020	דברים אלה הם המטמאים את האדם . אכילה ללא נטילת ידיים אינה מטמאת את האדם . "
40015021	ישוע עזב את האזור ההוא והלך אל אזור צור וצידון .
40015022	אישה כנענית שגרה שם באה אל ישוע והתחננה : " אדוני , בן־דוד , רחם עלי ! שד אחז בבתי והוא מענה אותה ללא הרף . "
40015023	אולם ישוע לא ענה לה - אף לא מילה אחת . תלמידיו ביקשו ממנו לגרש אותה : " אמור לה ללכת מכאן , כי היא מציקה לנו כל היום בתחינותיה . "
40015024	" נשלחתי אל צאן האובדות של בית ישראל בלבד " , אמר ישוע לאישה .
40015025	אולם האישה נפלה לרגליו ושוב ביקשה : " אדוני , עזור לי ! "
40015026	" אין זה צודק לקחת את לחמם של הילדים ולהשליכו לכלבים , " ענה לה ישוע .
40015027	" נכון , אדוני , " השיבה האישה , " אבל לכלבים מותר לאכול את הפירורים שנופלים מעל השולחן . "
40015028	" אישה , " אמר לה ישוע , " יש בך אמונה רבה , ולכן תתמלא בקשתך . " באותו רגע בתה נרפאה .
40015029	ישוע חזר לכינרת , עלה על גבעה והתיישב שם .
40015030	ההמונים הביאו אליו פיסחים , עיוורים , בעלי־מום , אילמים וחולים אחרים , הניחו אותם לפניו , והוא ריפא את כולם .
40015031	כאשר העם ראה את האילמים מפטפטים בהתרגשות , קטועי האיברים מקבלים איברים חדשים , נכים קופצים ורוקדים והעיוורים מביטים סביבם , נדהמו ושבחו את אלוהי ישראל .
40015032	לאחר מכן קרא ישוע לתלמידיו ואמר : " אני מרחם על אנשים אלה ; הם נמצאים אתי כאן שלושה ימים , ולא נשאר להם מה לאכול . אינני רוצה לשלוח אותם רעבים , כי הם עלולים להתעלף בדרך . "
40015033	" מאין נשיג במדבר הזה מספיק אוכל לכל ההמון ? " שאלו התלמידים .
40015034	" כמה ככרות לחם נותרו לכם ? " שאל אותם ישוע . " שבע , " ענו , " וכמה דגים קטנים . "
40015035	ישוע ציווה על העם לשבת על הארץ ,
40015036	לקח את שבע ככרות הלחם ואת הדגים , הודה לאלוהים עליהם , חילק אותם למנות ונתן לתלמידים , כדי שיגישו ליושבים .
40015037	לא זו בלבד שכולם אכלו לשובע ( כארבעת־אלפים איש לא כולל נשים וילדים ) , כאשר אספו את השאריות הם מילאו שבעה סלים !
40015038	
40015039	לאחר מכן שלח ישוע את האנשים לביתם , והוא עצמו עלה לסירה ושט למגדל .
40016001	יום אחד באו פרושים וצדוקים אל ישוע כדי לנסות אותו , וביקשו ממנו שיחולל למענם נס מהשמים .
40016002	אולם ישוע ענה להם : ” אתם יודעים היטב כיצד לפרש את סימני הטבע ! אם , למשל , לפנות ערב השמים אדומים , אתם אומרים שלמחרת יהיה מזג אוויר נאה . ואם בבוקר השמים קודרים , אתם אומרים שמזג האוויר יהיה סוער , ואתם צודקים . אולם אינכם מבינים את משמעות העת שבה אנו חיים !
40016003	
40016004	דור רע וכופר זה מבקש לו אות כלשהו מהשמים , אבל האות היחיד שינתן לו הוא זה של יונה הנביא ! " וישוע הלך משם .
40016005	בהגיעם אל הגדה השנייה של הכינרת גילו התלמידים כי שכחו לקחת איתם אוכל .
40016006	" היזהרו מהשאור של הפרושים והצדוקים ! " הזהיר ישוע את תלמידיו .
40016007	הם חשבו שהוא אמר זאת משום ששכחו לקחת איתם לחם .
40016008	ישוע ידע את מחשבותיהם , ולכן אמר : " חסרי־אמונה שכמוכם ! מדוע אתם דואגים כל כך שאין לכם לחם ?
40016009	האם לעולם לא תבינו ? האם אינכם זוכרים כלל את 5000 האנשים שהאכלתי בחמש ככרות לחם , ואת הסלים המלאים בשאריות ?
40016010	האם שכחתם את 4000 האנשים שהאכלתי , ואת סלי השאריות שנשארו ?
40016011	כיצד יכולתם להעלות על דעתכם שדיברתי על מזון ? אולם אני חוזר ואומר : היזהרו מהשאור של הפרושים והצדוקים ! "
40016012	לבסוף הבינו התלמידים שבמילה " שאור " התכוון ישוע ללימודים של הפרושים והצדוקים .
40016013	כשהגיע ישוע לקיסריה של פיליפוס , שאל את תלמידיו : " מה אומרים עלי האנשים ? מי הם חושבים שאני ? "
40016014	" יש האומרים שאתה יוחנן המטביל , אחרים - שאתה אליהו , ואחדים אומרים שאתה ירמיהו או נביא אחר . "
40016015	" ומי אתם חושבים שאני ? " המשיך ישוע לשאול .
40016016	" אתה המשיח בן אלוהים חיים ! " השיב שמעון פטרוס .
40016017	" אשריך , שמעון בן־יונה , " אמר לו ישוע , " כי אבי שבשמים הוא זה שגילה לך את האמת הזאת , ולא בן אדם .
40016018	כשמך כן אתה : פטרוס - סלע ; על סלע זה אבנה את קהילתי , וכל כוחות שאול לא יגברו עליה .
40016019	אני אתן לך את מפתחות מלכות השמים ; כל מה שתסגור בארץ יהיה סגור בשמים , וכל מה שתפתח עלי אדמות יהיה פתוח בשמיים ! "
40016020	לאחר מכן הזהיר ישוע את תלמידיו שלא יספרו לאיש כי הוא המשיח .
40016021	מאותה עת ואילך החל ישוע לספר לתלמידיו שהוא עומד לעלות לירושלים , שיסבול שם מידי זקני העם והכוהנים הגדולים והסופרים , שייהרג , ושלאחר שלושה ימים יקום לתחייה מן המתים .
40016022	פטרוס לקח את ישוע הצידה ונזף בו : " אל תדבר כך ! אסור שיקרה לך דבר כזה ! "
40016023	" סור ממני , שטן שכמוך ! " אמר לו ישוע . " אתה מכשול בדרכי ; אתה מסתכל על הדברים מנקודת ראות אנושית , ולא מנקודת ראותו של אלוהים . "
40016024	ישוע פנה לתלמידיו ואמר : " מי שרוצה ללכת אחרי עליו להתכחש לעצמו , לשאת את צלבו וללכת אחרי .
40016025	כי מי שמנסה להציל את חייו - יאבד אותם , ואילו מי שיוותר על חייו למעני - ימצא אותם .
40016026	שהרי מה התועלת לאדם המרוויח את העולם כולו , אולם מפסיד חיי־נצח ? האם יש משהו שאפשר להשוות לחיי נצח ?
40016027	" בן־האדם ישוב עם מלאכיו בתפארת אביו , וישפוט כל אדם לפי מעשיו .
40016028	ואני אומר לכם שאחדים מכם , העומדים כאן עכשיו , לא ימותו לפני שיזכו לראות את בן־האדם בא במלכותו . "
40017001	כעבור שישה ימים לקח ישוע את שמעון פטרוס , את יעקב ואת אחיו יוחנן , ועלה איתם לפסגת הר גבוה .
40017002	כשהביטו התלמידים בישוע , הוא השתנה לנגד עיניהם : פניו זרחו כשמש ובגדיו הלבינו והבריקו .
40017003	לפתע הופיעו משה רבנו ואליהו הנביא ודיברו עם ישוע .
40017004	" אדון , כמה טוב שאנחנו כאן ! " קרא פטרוס . " אם אתה רוצה , אבנה כאן שלוש סוכות לכבוד - לך , למשה ולאליהו ! "
40017005	בזמן שפטרוס דיבר , ענן כיסה את השלושה ויצא משם קול שאמר : " זהו בני אהובי , שבו חפצתי . שמעו בקולו ! "
40017006	כששמעו התלמידים את הקול , נפלו על־פניהם מבוהלים ונפחדים .
40017007	ישוע ניגש אליהם ונגע בהם . " קומו " , אמר , " אל תפחדו ! "
40017008	כשהביטו התלמידים סביבם , ראו שישוע לבדו איתם .
40017009	כאשר ירדו מההר ישוע ציווה עליהם שלא יספרו לאיש את מה שראו , עד לאחר שיקום מן המתים .
40017010	" מדוע מתעקשים הרבנים שאליהו צריך לבוא לפני המשיח ? " שאלו התלמידים את ישוע .
40017011	" הם צודקים , " ענה ישוע . " אליהו באמת יבוא קודם וישליט סדר בכל .
40017012	למעשה אליהו כבר בא , אולם אנשים רבים לא הכירו אותו ואף פגעו בו . גם בן־האדם יסבול מידיהם . "
40017013	אז הבינו התלמידים שישוע דיבר על יוחנן המטביל .
40017014	כשהגיעו למרגלות ההר כבר ציפו להם אנשים רבים . איש אחד התקרב אל ישוע , כרע ברך לפניו והתחנן :
40017015	" אדוני , רחם נא על בני . הוא חולה במחלת אפילפסיה וסובל מאוד . לעתים קרובות הוא נופל לתוך אש או מים .
40017016	הבאתי את בני אל תלמידיך , אבל הם לא יכלו לרפא אותו . "
40017017	" מה עיקש וחסר־אמונה הדור הזה ! " קרא ישוע . " עד מתי יהיה עלי לסבול אתכם ? הביאו אלי את הילד ! "
40017018	ישוע גער בשד שהיה בתוך הילד , והשד יצא ממנו . באותו רגע הילד נרפא .
40017019	לאחר מכן , כשהתלמידים היו לבד עם ישוע , שאלו אותו : " מדוע אנחנו לא יכולנו לגרש את השד ? "
40017020	" בגלל חוסר אמונתכם , " השיב ישוע . " אילו הייתה לכם אמונה אפילו כגרגר זעיר של חרדל , יכולתם לומר להר הזה : ' זוז ! ' והוא באמת היה זז , מכיוון שתוכלו לעשות כל דבר .
40017021	אבל שד כזה יוצא רק לאחר צום ותפילה . "
40017022	יום אחד כשהיו בגליל אמר ישוע לתלמידיו : " בן־האדם עומד להימסר לידי אנשים ,
40017023	והם יהרגו אותו ; אולם לאחר שלושה ימים יקום לתחייה . " דבריו אלה ציערו את התלמידים ואף הפחידו אותם .
40017024	בבואם אל כפר־נחום ניגשו אל פטרוס גובי מס מחצית השקל של המקדש ושאלו אותו : " האם אין הרב שלך משלם את המס ? "
40017025	" ודאי שהוא משלם , " השיב פטרוס . לאחר מכן נכנס פטרוס אל הבית כדי לשוחח על כך עם ישוע , אולם עוד לפני שהספיק לפתוח את פיו שאל אותו ישוע : " מה דעתך , פטרוס ? ממי דורשים המלכים מס , מבני העם שלהם או מזרים ? "
40017026	” מהזרים , כמובן “ , השיב פטרוס . ” אם כן , הבנים פטורים מכך . “ אמר ישוע . ” אולם היות שאיננו רוצים לפגוע באנשים האלה , לך אל הים והשלך חכה למים . פתח את פיו של הדג הראשון שתצוד , ותמצא בו מטבע . במטבע זה שלם את המס עבור שנינו . “
40017027	
40018001	באותה שעה באו התלמידים אל ישוע ושאלו : " מי מאיתנו יהיה הגדול ביותר במלכות השמים ? "
40018002	ישוע קרא אליו ילד קטן והציג אותו לפניהם .
40018003	לאחר מכן אמר : " אם לא תחזרו בתשובה ותהיו כמו ילדים קטנים , לא תיכנסו למלכות השמים .
40018004	לכן מי שיהיה עניו כמו הילד הזה , הוא הגדול ביותר במלכות השמים .
40018005	וכל מי שמקבל ילד כזה בשמי , מקבל למעשה אותי .
40018006	אולם אם תגרמו לאחד מהקטנים האלה לאבד את אמונתו בי , מוטב שיקשרו אבן כבדה לצווארכם ויזרקו אתכם לים !
40018007	" אוי לעולם על כל הרוע שבו ! הפיתוי לעשות את הרע הוא בלתי נמנע , אולם אוי לאדם שיגרום לפיתוי !
40018008	לכן אם ידך או רגלך גורמת לך לחטוא , כרות אותה והשלך אותה ממך והלאה ! מוטב שתיכנס למלכות השמים בעל מום , מאשר שתהיה בגיהינום עם שתי ידיך ורגליך .
40018009	ואם עינך גורמת לך לחטוא , עקור אותה והשלך אותה . מוטב שתיכנס למלכות השמים עם עין אחת , מאשר שתהיה בגיהינום עם שתי עיניים !
40018010	" אני מזהיר אתכם שלא לבוז לאחד מן הילדים האלה , כי אני אומר לכם שהמלאכים שלהם יכולים תמיד לגשת אל אבי .
40018011	ואני , בן־האדם , באתי להושיע את האובדים .
40018012	אם יש לאדם מאה כבשים , ואחת מהן הולכת לאיבוד - מה יעשה אותו אדם ? האם לא יעזוב את תשעים ותשע הכבשים לבדן , ויחזור אל ההרים כדי לחפש את האובדת ?
40018013	כשימצא אותה , האם לא ישמח על הכבשה שנמצאה יותר מאשר על התשעים ותשע שלא אבדו ?
40018014	כך גם אבי אינו רוצה שאף אחד מהקטנים האלה יאבד !
40018015	אם אחיך חטא לך , הוכח אותו לבד . אם הוא מקשיב לך ומודה באשמתו - רכשת לך אח .
40018016	אם לא יקשיב , קח איתך עוד אח או שניים , וחיזרו אליו כששני העדים מאשרים את טענותיך .
40018017	אם עדיין יסרב להקשיב , הבא את הבעיה לפני הקהילה . אם הקהילה תפסוק לטובתך , והוא בכל זאת יעמוד על דעתו ולא ייכנע , היא רשאית לגרשו משורותיה ולהחרים אותו .
40018018	ואני אומר לכם : כל מה שתאסרו על הארץ יהיה אסור בשמים , וכל מה שתתירו על הארץ יהיה מותר בשמים .
40018019	אומר לכם עוד דבר : אם שניים מכם מסכימים ביניכם לבקש דבר מה , אבי שבשמים ייתן לכם את אשר תבקשו .
40018020	כי בכל מקום שבו נפגשים שניים או שלושה אנשים המאמינים בי , אני שם בתוכם . "
40018021	לאחר מכן בא פטרוס אל ישוע ושאל : " אדוני , כמה פעמים עלי לסלוח לאדם שחטא לי ? שבע פעמים ? "
40018022	" לא , " ענה ישוע , " שבעים כפול שבע פעמים ! "
40018023	" אפשר להמשיל את מלכות המשים למלך שהחליט לעדכן את ספרי החשבונות שלו .
40018024	במהלך יישוב החשבונות הובא לפניו אדם שהיה חייב לו עשרת אלפים ככרי כסף .
40018025	מכיוון שלא היה לאיש כסף לשלם , ציווה המלך למכור אותו , את אשתו , את ילדיו ואת כל רכושו תמורת החוב .
40018026	אולם האיש נפל לרגלי המלך , בכה והתחנן : ' אנא , אדוני , תן לי חסד ואשלם לך את כל החוב ! '
40018027	המלך ריחם על האיש , שיחרר אותו וויתר לו על החוב .
40018028	אולם כשיצא האיש מלפני המלך , הלך אל אדם שהיה חייב לו 1000 שקלים , תפס אותו ודרש ממנו לשלם מיד את חובו .
40018029	החייב נפל על ברכיו והתחנן : ' אנא , עשה עמי חסד ; חכה בסבלנות ואשלם לך הכל ! '
40018030	אולם המלווה לא הסכים לחכות , וציווה לכלוא את החייב בבית־הסוהר עד שיגמור לשלם את חובו .
40018031	כשראו חבריו העבדים את הנעשה התעצבו מאוד והלכו אל המלך וסיפרו לו מה שקרה .
40018032	המלך קרא אליו את האדם שעל חובו ויתר , ואמר : ' נבזה מרושע שכמוך ! אני ויתרתי לך על חוב עצום רק משום שביקשת זאת ממני !
40018033	האם לא היה עליך לרחם על חברך העבד , כשם שאני ריחמתי עליך ? '
40018034	המלך הנרגז שלח את האיש לתא העינויים , עד שיגמור לשלם את חובו עד הפרוטה האחרונה .
40018035	כך יעשה לכם אבי שבשמים אם תסרבו לסלוח לאחיכם בכל לבכם . "
40019001	כשסיים ישוע את דבריו , עזב את הגליל וחזר ליהודה דרך עבר הירדן .
40019002	קהל גדול הלך בעקבותיו , והוא ריפא את החולים שביניהם .
40019003	פרושים אחדים שבאו לנסותו שאלו : " האם מותר לאיש להתגרש מאשתו על כל דבר ? "
40019004	ישוע הגיב : " האם אינכם קוראים את כתבי־הקודש ? הלא כתוב שאלוהים ברא איש ואישה מבראשית ,
40019005	ושעל האיש לעזוב את אביו ואמו , ולהתאחד עם אשתו .
40019006	לפיכך הם כבר לא שניים אלא אחד ! ואסור להפריד את מה שאלוהים איחד . "
40019007	" אם כך , " המשיכו הפרושים , " מדוע משה אמר שאיש יכול לגרש את אשתו , אם רק ייתן לה גט ? "
40019008	ישוע הסביר : " משה הרשה לכם להתגרש מנשותיכם רק משום שהכיר את לבכם הקשה והחוטא . אולם לא זאת הייתה כוונתו המקורית של אלוהים .
40019009	אני אומר לכם : כל איש המגרש את אשתו , מלבד במקרה של זנות , ונושא אחרת לאישה - הוא נואף ! "
40019010	" אם כך הדבר , " אמרו תלמידיו של ישוע , " הרי מוטב לא להינשא כלל ! "
40019011	" לא כל אחד יכול לקבל עמדה זאת , " אמר ישוע . " רק אלה שה ' עוזר להם בכך יכולים לקבל אותה .
40019012	אחדים נולדים סריסים ואינם יכולים להינשא , אחרים מסורסים על־ידי אדם , ויש המסרבים להינשא למען מלכות השמים . מי שיכול - שיקבל זאת על עצמו . "
40019013	ילדים קטנים הובאו אל ישוע כדי שיניח את ידיו עליהם ויתפלל . אולם התלמידים גערו באמהות שהביאו את הילדים : " אל תטרידו אותו ! "
40019014	ישוע שמע ואמר : " תנו לילדים לבוא אלי ואל תמנעו מהם , כי לאלה שייכת מלכות השמים ! "
40019015	לפני שהלך משם הוא הניח את ידיו על ראשי הילדים וברך אותם .
40019016	יום אחד בא איש אל ישוע ושאל : " רבי , אילו דברים טובים עלי לעשות כדי לזכות בחיי נצח ? "
40019017	" מדוע אתה שואל אותי בנוגע לטוב ? רק אלוהים טוב באמת ! " השיב לו ישוע . " אולם בתשובה לשאלתך : אם תשמור את המצוות תזכה בחיי נצח . "
40019018	" איזה ? " שאל האיש . " לא תרצח , לא תנאף , לא תגנוב , לא תענה עד שקר ,
40019019	כבד את אביך ואת אמך , ואהבת לרעך כמוך ! " השיב ישוע .
40019020	" תמיד שמרתי את כל המצוות האלה . מה עוד עלי לעשות ? "
40019021	" אם ברצונך להיות שלם , " ענה ישוע , " מכור את כל רכושך וחלק את הכסף לעניים , כדי שאוצרך יהיה בשמים , ולאחר מכן לך אחרי . "
40019022	לשמע דברים אלה התעצב האיש והלך לדרכו , מפני שהיה עשיר מאוד .
40019023	ישוע פנה לתלמידיו ואמר : " לאדם עשיר קשה מאוד להיכנס למלכות השמים .
40019024	דעו לכם שקל יותר לגמל לעבור דרך חור המחט , מאשר לאדם עשיר להיכנס למלכות השמים ! "
40019025	הערה זאת הביכה את התלמידים . " מי , אם כן , יוכל להיוושע ? " שאלו .
40019026	ישוע הביט בהם ואמר : " למעשה , אף אחד , אולם עם אלוהים הכול אפשרי . "
40019027	" אנחנו עזבנו הכול כדי ללכת אחריך , " התפרץ פטרוס . " מה נקבל בתמורה ? "
40019028	" כשבן־האדם יישב במלכות על כסא כבודו המפואר , " השיב ישוע , " אתם , תלמידי , תשבו על שנים־עשר כסאות ותשפטו את שנים־עשר שבטי ישראל .
40019029	כל מי שוויתר למעני על ביתו , אחיו , אחיותיו , אביו , אמו , אשתו , ילדיו או רכושו - יקבל בתמורה פי מאה ויזכה בחיי נצח .
40019030	אולם רבים מאלה שהם ראשונים עתה יהיו אז אחרונים , ואחדים מהאחרונים עתה יהיו אז ראשונים . "
40020001	" מלכות השמים דומה לאיכר שיצא השכם בבוקר לשכור פועלים לעבוד בכרמו , " המשיך ישוע .
40020002	האיכר הבטיח לפועלים 100 שקלים תמורת יום עבודה , ושלח אותם אל הכרם .
40020003	כעבור שעתיים עבר האיכר ליד כיכר השוק וראה כמה אנשים ממתינים לעבודה .
40020004	הוא שלח גם אותם אל הכרם , והבטיח לשלם להם שכר צודק בסוף היום .
40020005	בצהריים , וכן גם בשעה שלוש אחר־הצהריים , שלח האיכר פועלים נוספים אל הכרם .
40020006	בשעה חמש לפנות ערב שוב יצא העירה וראה גברים אחדים מסתובבים בחוסר מעש . ' מדוע התבטלתם כל היום ? ' שאל אותם .
40020007	' משום שאיש לא שכר אותנו , ' השיבו . ' לכו גם אתם אל כרמי והצטרפו אל הפועלים האחרים , ' אמר להם האיכר .
40020008	בערב ביקש האיכר ממנהל העבודה לשלם לפועלים את שכרם , החל באחרונים וכלה בראשונים .
40020009	כל אחד מהפועלים שנשכרו בשעה חמש קיבל 100 שקלים .
40020010	בהגיע תורם של הפועלים שנשכרו מוקדם יותר הם ציפו לקבל הרבה יותר , אולם גם הם קיבלו 100 שקלים כל אחד .
40020011	” הפועלים הראשונים כעסו : ’ האנשים האלה עבדו שעה אחת בלבד , ואתה שילמת להם אותו שכר ששילמת לנו , למרות שאנחנו עבדנו כל היום בשמש הלוהטת ! ‘
40020012	
40020013	' ידידי , ' ענה האיכר לאחד מהם , ' לא גרמתי לך שום עוול ! האם לא הסכמנו מראש שתעבוד כל היום תמורת 100 שקלים ?
40020014	קח את הכסף ולך לשלום . ברצוני לשלם שכר שווה לכולם ;
40020015	האם לא מותר לי לעשות מה שאני רוצה עם הכסף שלי ? האם אסור לי לתת את כספי למי שארצה ? האם עליך להתרגז על טוב לבי ? '
40020016	כך האחרונים יהיו ראשונים , והראשונים - אחרונים . "
40020017	כשהיה ישוע בדרכו לירושלים , הוא אסף סביבו את שנים־עשר תלמידיו
40020018	ודיבר איתם על הצפוי לו בירושלים : " מישהו יסגיר אותי לידי ראשי הכוהנים ולסופרים . הם ידונו אותי למוות
40020019	וימסרו אותי לידי הרומאים , אשר ילעגו לי ויצלבו אותי . אולם ביום השלישי אקום לתחייה . "
40020020	לאחר מכן הביאה אמם של יעקב ויוחנן בני זבדי את בניה לפני ישוע וביקשה טובה .
40020021	" מה בקשתך ? " שאל ישוע . " הבטח לי שבמלכותך ישבו שני בני אחד לימינך ואחד לשמאלך , " ביקשה האם .
40020022	אולם ישוע אמר לה : " את לא יודעת מה את מבקשת ! " הוא פנה אל יעקב ויוחנן ושאל אותם : " האם תוכלו לשתות מהכוס שאני חייב לשתות ? " " כן , בהחלט , " השיבו .
40020023	" אתם באמת תשתו ממנה , " אמר להם ישוע , " ובכל זאת אין לי את הזכות לומר מי יישב לימיני ולשמאלי . מקומות אלה שמורים לאנשים שאבי בוחר בהם . "
40020024	כששמעו שאר התלמידים מה שביקשו יעקב ויוחנן , הם כעסו עליהם מאוד .
40020025	לכן קיבץ ישוע את תלמידיו ואמר : " בין אנשים עובדי אלילים המלכים הם רודנים , וכל פקיד זוטר רודה באלה הנתונים תחתיו .
40020026	אולם ביניכם אין הדבר כך . מי שרוצה להיות מנהיג ביניכם חייב להיות לכם למשרת ,
40020027	ומי שרוצה לעמוד בראש חייב לשרת אתכם כעבד .
40020028	עליכם לנהוג כמוני , כי אני , בן־האדם , באתי לא כדי שישרתו אותי , אלא כדי לשרת אחרים ולתת את חיי כופר בער רבים . "
40020029	כשיצאו ישוע ותלמידיו מיריחו הלך אחריהם קהל גדול .
40020030	שני עיוורים שישבו בצד הדרך שמעו כי ישוע עומד לעבור בדרך ההיא , ולכן החלו לצעוק : " אדוננו , בן־דוד , אנא , רחם עלינו ! "
40020031	ההמון גער בהם , אך העיוורים הגבירו את צעקותיהם .
40020032	כשהגיע ישוע למקום שבו ישבו העיוורים , עצר לרגע ושאל אותם : ' מה אתם רוצים שאעשה למענכם ? "
40020033	" אדוננו , אנחנו רוצים לראות , " התחננו העיוורים .
40020034	ישוע נמלא רחמים ונגע בעיניהם . מיד יכלו השניים לראות , והלכו אחרי ישוע .
40021001	כשהתקרבו ישוע ותלמידיו לירושלים ועברו ליד הכפר בית־פגי , שעל הר הזיתים , שלח ישוע שניים מתלמידיו אל הכפר ואמר :
40021002	" כשתיכנסו אל הכפר תראו אתון קשורה ולידה עיר . התירו אותם והביאו אלי .
40021003	אם מישהו ישאל אתכם מה אתם עושים , אמרו פשוט : ' האדון זקוק להם . ' והוא יניח לכם מיד . "
40021004	דבר זה בא לקיים את הנבואה :
40021005	" גילי מאוד בת ציון , הריעי בת ירושלים ! הנה מלכך יבוא לך , צדיק ונושע הוא , עני ורכב על חמור ועל עיר בן־אתנות . "
40021006	שני התלמידים הלכו אל הכפר ועשו כדברי ישוע .
40021007	הם הביאו אליו את העיר ואת האתון , ריפדו את גבם במעיליהם והושיבו עליהם את ישוע .
40021008	רבים מההמון השליכו את מעיליהם על הדרך לפני ישוע , ואחרים כרתו ענפים מהעצים ושטחו אותם לפניו .
40021009	ההמונים החלו להידחק מלפניו ומאחוריו וקראו : " הושע־נא לבן־דוד ! " " ברוך הבא בשם ה ' ! " " הושע־נא במרומים ! "
40021010	כשנכנס ישוע לתוך ירושלים , העיר כולה התרגשה מאוד . " מי האיש הזה ? " שאלו האנשים .
40021011	וההמון השיב : " זהו ישוע - הנביא מנצרת שבגליל ! "
40021012	ישוע הלך לבית־המקדש , גירש את הסוחרים והקונים , והפך את שולחנותיהם של מחליפי הכספים ואת דוכניהם של סוחרי היונים .
40021013	" בכתבי־הקודש כתוב ' ביתי בית־תפלה יקרא ' " קרא ישוע , " ואילו אתם הפכתם אותו למאורת גנבים ! "
40021014	העיוורים ובעלי המום שהיו בבית־המקדש ניגשו אליו , והוא ריפא אותם שם .
40021015	אולם כשראו ראשי הכוהנים והסופרים את הניסים והנפלאות שחולל ישוע , וכששמעו את הילדים הקטנים קוראים במקדש : " הושע־נא לבן־דוד ! " הם התרגזו מאוד ושאלו אותו :
40021016	" האם אתה שומע את מה שהילדים האלה אומרים ? " " כן , " ענה ישוע . " האם מעולם לא קראתם בכתבי־הקודש : ' מפי עוללים ויונקים יסדת עז ' ! "
40021017	ישוע עזב אותם והלך לבית־עניה - שם נשאר ללון באותו לילה .
40021018	כשחזר בבוקר לירושלים היה רעב .
40021019	הוא ראה עץ תאנה בצד הדרך , אבל כשניגש לחפש תאנים מצא עלים בלבד . " לעולם לא תישאי פרי ! " אמר ישוע לתאנה , ומיד התייבש העץ .
40021020	התלמידים נדהמו ושאלו : " כיצד יבשה התאנה לפתע ? "
40021021	וישוע ענה : " אני אומר לכם : אם באמת תאמינו ולא תטילו ספק , תוכלו גם אתם לעשות דברים כאלה ואף גדולים מאלה . אפילו תוכלו לומר להר הזה : ' זוז , הזרק לים ! ' והוא ישמע בקולכם .
40021022	תוכלו לקבל כל דבר שתבקשו בתפילה - אם רק תאמינו . "
40021023	כשחזר ישוע לבית־המקדש ולימד את העם , באו אליו ראשי הכוהנים וזקני העם , ודרשו לדעת באיזו רשות הוא עושה את כל הדברים האלה .
40021024	" אני אענה לשאלתכם אם אתם תענו לשאלתי , " השיב להם ישוע .
40021025	" האם יוחנן המטביל נשלח על־ידי אלוהים או לא ? " הם התייעצו ביניהם : " אם נאמר שאלוהים שלח את יוחנן , הוא ישאל אותנו מדוע לא האמנו בו .
40021026	ואם נאמר שאלוהים לא שלח את יוחנן , העם יתנפל עלינו , כי כולם חושבים שיוחנן היה נביא . "
40021027	לבסוף השיבו : " איננו יודעים . " אמר להם ישוע : " אם כך , גם אני לא אענה לשאלתכם .
40021028	אולם מה דעתכם : לאב אחד היו שני בנים . ' בני , לך היום לעבוד בכרם , ' ביקש האב מבנו הבכור .
40021029	' אינני רוצה , ' השיב הבן , אבל אחר כך שינה את דעתו והלך לעבוד בכרם .
40021030	הלך האב אל הבן הצעיר וחזר על בקשתו . ' טוב , אבא אני אלך , ' השיב הבן הצעיר , אולם לא הלך לכרם .
40021031	מי מהשניים שמע בקול אביו ? " " הבן הבכור , כמובן , " השיבו . " אני אומר לכם שהמוכסים והזונות יכנסו למלכות השמים לפניכם , " הסביר להם ישוע את המשל .
40021032	" כי יוחנן המטביל אמר לכם לחזור בתשובה ולהאמין באלוהים , ואתם לא שבתם ; בעוד שפושעים וזונות כן שבו בתשובה . גם לאחר שראיתם כיצד הם שבו , לא נהגתם כמוהם ולא האמנתם לדברי יוחנן .
40021033	הקשיבו עתה למשל הבא : בעל־אדמה נטע כרם , בנה גדר סביבו , הקים מגדל שמירה , הפקיד את הכרם בידי כורמים שכירים ונסע לארץ רחוקה .
40021034	בעת הבציר שלח בעל־הכרם אחדים מאנשיו אל הכורמים , כדי לאסוף את חלקו ביבול הענבים .
40021035	אולם הכורמים הכו את האחד , סקלו באבנים את השני והרגו את השלישי .
40021036	בעל־הכרם שלח קבוצה גדולה יותר של אנשים כדי לאסוף את היבול , אך גורלם היה כגורל קודמיהם .
40021037	לבסוף שלח האיש את בנו , כי חשב שיכבדו אותו ויפחדו מפניו .
40021038	אולם כשראו הכורמים את הבן מרחוק , אמרו זה לזה : ' הנה בא יורש הכרם ; הבה נהרוג אותו , וכך נזכה אנחנו בירושה ! '
40021039	הם גירשו את הבן מהכרם והרגו אותו .
40021040	כשישוב בעל־הכרם , מה לדעתכם יעשה לאותם כורמים ? "
40021041	השיבו המנהיגים : " הוא יוציא להורג את השכירים הרעים , וייתן את הכרם לפועלים נאמנים יותר , אשר יתנו לו בזמן את היבול המגיע לו . "
40021042	ישוע המשיך ואמר : " האם מעולם לא קראתם בכתובים : ' אבן מאסו הבונים היתה לראש פינה , מאת ה ' היתה זאת ; היא נפלאת בעינינו '
40021043	אני מתכוון לומר שה ' ייקח מכם את המלכות , וייתן אותה לעם אשר ייתן לו את חלקו ביבול .
40021044	מי שיתקל באבן הזאת וייפול עליה - יתנפץ לרסיסים ; מי שתיפול עליו האבן - יישחק לאבק . "
40021045	כשהבינו ראשי הכוהנים והפרושים שישוע התכוון אליהם - כלומר , שהם היו הכורמים במשל -
40021046	הם רצו לתפוס אותו , אבל פחדו לעשות דבר מפני ההמון אשר האמין כי ישוע הוא נביא .
40022001	ישוע סיפר להם משלים נוספים על מלכות השמים . ” אפשר להמשיל את מלכות השמים למלך שערך סעודת־חתונה גדולה לבנו .
40022002	
40022003	כאשר הייתה הסעודה מוכנה שלח המלך שליחים אל האורחים שהזמין , כדי להודיע להם שהגיע הזמן לבוא לסעודה , אך כולם סרבו לבוא .
40022004	המלך שלח שליחים אחרים להודיע למוזמנים : ' הזדרזו ! השורים והבקר המפוטם טבוחים והצלי כבר בתנור ! '
40022005	אולם המוזמנים צחקו והלכו כל אחד לענייניו , אחד לשדה ואחר לשוק
40022006	היו גם כאלה שתקפו את השליחים , הכו אותם , התעללו בהם ואפילו רצחו אחדים מהם .
40022007	המלך הזועם שלח גדודי צבא כדי להרוג את הרוצחים ולשרוף את עירם .
40022008	הוא פנה אל משרתיו ואמר : ' משתה החתונה מוכן , אולם האורחים שהוזמנו לא היו ראויים לכבוד הזה .
40022009	צאו אל הרחובות והזמינו את כל מי שתפגשו ! '
40022010	המשרתים עשו כדבריו והכניסו לאולם את כל מי שפגשו : אנשים טובים ורעים גם יחד , והאולם נמלא אורחים .
40022011	אולם כשנכנס המלך אל האולם כדי לראות את האורחים , גילה כי אחד מהם לא לבש בגדי חתונה הולמים .
40022012	' ידידי ' , שאל המלך , ' כיצד נכנסת אל האולם ללא בגדי חתונה ? ' לאורח לא הייתה תשובה .
40022013	אז אמר המלך למשרתיו : ' קשרו את ידיו ורגליו והשליכוהו החוצה לחושך , למקום שבו יש רק בכי וחריקת שיניים ! '
40022014	כי רבים הקרואים אך מעטים הנבחרים . "
40022015	שוב נועצו הפרושים ביניהם וחיפשו דרך להכשיל את ישוע בלשונו .
40022016	הם החליטו לשלוח אליו כמה מאנשיהם , יחד עם אנשי הורדוס , כדי לשאול אותו שאלה . " אדון , " הם פתחו , " אנחנו יודעים שאתה איש ישר , ושאתה מלמד את דבר אלוהים בלי להתחשב בתוצאות , בלי פחד ומשוא־פנים .
40022017	אמור לנו בבקשה , האם עלינו לשלם מיסים לקיסר הרומאי או לא ? "
40022018	ישוע הבין את מזימתם , ולכן ענה : " צבועים שכמוכם ! כך אתם מנסים אותי ?
40022019	בואו הנה ; תנו לי מטבע . " והם נתנו לו מטבע .
40022020	" דמותו של מי חקוקה כאן ? " שאל אותם ישוע . " ושל מי השם החקוק מתחת לדמות ? "
40022021	" של הקיסר , " ענו . " אם כך , תנו לקיסר את מה ששייך לו , ותנו לאלוהים את מה ששייך לאלוהים ! "
40022022	תשובתו הפתיעה והביכה אותם , והם הסתלקו משם .
40022023	באותו יום באו צדוקים אחדים ( שאינם מאמינים בתחיית המתים ) ושאלו :
40022024	" רבי , משה אמר שאם אדם נשוי מת ואינו משאיר אחריו ילדים , חייב אחיו להתחתן עם האלמנה , כדי שתוכל ללדת ילדים ולהמשיך את שם המת .
40022025	אנחנו מכירים משפחה אחת שהיו בה שבעה אחים . האח הבכור נשא אישה , וכעבור זמן קצר מת ולא השאיר אחריו בן . האלמנה נישאה לאח שני ,
40022026	אולם גם הוא נפטר ולא השאיר בן . כך נישאה האישה לאח השלישי , לרביעי וכן הלאה - עד שנישאה לכל אחד משבעת האחים .
40022027	לבסוף מתה גם האישה .
40022028	אם כן , למי תהיה שייכת האישה בתחיית המתים ? הרי היא נישאה לכל שבעת האחים ! "
40022029	" טעותכם נובעת מבורותכם בכל הנוגע לכתבי־הקודש ולגבורתו של אלוהים , " השיב להם ישוע .
40022030	" כי בתחיית המתים לא יהיו עוד נישואים ; כולם יהיו כמלאכים בשמים .
40022031	באשר לשאלתכם - אם יקומו המתים לתחייה או לא - האם לא קראתם מה אמר לכם אלוהים בתורה ?
40022032	' אנוכי אלוהי אברהם , אלוהי יצחק ואלוהי יעקב ! ' והרי אלוהים הוא אלוהי החיים ולא אלוהי המתים ! "
40022033	תשובותיו הרשימו את הקהל הנדהם ,
40022034	אך לא את הפרושים . כששמעו כיצד השתיק ישוע את הצדוקים בתשובתו , העלו במוחם שאלה אחרת . אחד מהם , דיין במקצועו , קם ושאל :
40022035	
40022036	" רבי , מה היא המצווה החשובה ביותר בתורת משה ? "
40022037	" ואהבת את ה ' אלוהיך בכל לבבך , ובכל נפשך ובכל שכלך , " השיב ישוע .
40022038	" זאת המצווה הראשונה והחשובה ביותר !
40022039	והמצווה השנייה דומה לה : ' ואהבת לרעך כמוך . '
40022040	כל יתר המצוות וכל דברי הנביאים מבוססים על שתי מצוות אלה . אם באמת תקיים את שתי המצוות האלה , תקיים למעשה את התורה כולה . "
40022041	בעוד הפרושים נקהלים סביבו , שאל אותם ישוע שאלה :
40022042	" מה בדבר המשיח ? בנו של מי הוא ? " " בנו של־דוד , " השיבו הפרושים .
40022043	" אם כך , מדוע קורא לו דוד בהשראת רוח הקודש ' אדון ' ? " המשיך ישוע לשאול .
40022044	הרי דוד אמר : ' נאם ה ' לאדני , שב לימיני עד אשית אויביך הדם לרגליך . ' !
40022045	ואם דוד קורא לו ' אדון ' , כיצד הוא יכול להיות בנו ? "
40022046	לא הייתה להם תשובה , ומאותו יום לא העז איש לשאול אותו שאלות מכשילות .
40023001	ישוע פנה אל הקהל ואל תלמידיו ואמר :
40023002	" הסופרים והפרושים יושבים על כסא משה .
40023003	לכן טוב שתשמעו בקולם ותעשו את מה שהם אומרים , אבל בשום אופן אל תעשו מה שהם עושים ! כי הם עצמם אינם עושים את מה שהם דורשים מכם לעשות .
40023004	הם מכבידים עליכם בדרישות שונות , בעוד שבעצמם לא מוכנים להרים אצבע .
40023005	הם עושים את כל מעשיהם בשביל שיראו אותם . הם מעמידים פני צדיקים , מניחים תפילין בציבור ומאריכים את הציציות שלהם .
40023006	במסיבות הם אוהבים לשבת בראש השולחן , ובבית הכנסת - במקומות השמורים .
40023007	הם אוהבים שנותנים להם כבוד ברחובות ושקוראים להם ' רבי ' .
40023008	אל תרשו לאיש לקרוא לכם כך , כי ה ' לבדו הוא רבכם , וכולכם שווים כאחים .
40023009	כמו כן אל תפנו לאיש בתואר ' אבי ' , כי רק לאלוהים שבשמים עליכם לקרוא ' אבי ' .
40023010	אל תרשו שיקראו לכם ' מורי ורבי ' , כי יש לכם מורה ורב אחד בלבד , והוא המשיח .
40023011	ככל שתרבו לשרת את הזולת בענווה , כך תגדלו בעצמכם . כדי להיות גדולים ביותר - היו עבדים !
40023012	מי שחושב את עצמו לגדול עלול להתאכזב מאוד כשיושפל , ומי שמשפיל את עצמו יהיה גדול באמת .
40023013	” אוי לכם , הפרושים והסופרים , צבועים אתם ! לא די שאינכם נכנסים בעצמכם למלכות השמים , אתם גם מונעים מאחרים להיכנס ! אתם מעמידים פני צדיקים ומתפללים באריכות באמצע הרחוב , וכל זאת בזמן שאתם מגרשים אלמנות מבתיהן . צבועים שכמוכם !
40023014	
40023015	כן , אוי לכם , צבועים ! אתם נוסעים למרחקים כדי לגייר אדם אחד , ולאחר שהתגייר אתם הופכים אותו לבן־גיהינום עוד יותר מכם !
40023016	אוי לכם , מנהיגים עיוורים ! הכלל שלכם הוא : ' אם נשבעת במקדש ה ' מותר לך להפר את שבועתך , אולם אם נשבעת בזהב של בית־המקדש אסור לך להפר את שבועתך . '
40023017	עיוורים טיפשים ! מה חשוב יותר , הזהב או המקדש שמקדש את הזהב ?
40023018	כמו כן אתם אומרים : ' שבועה במזבח אינה מחייבת ומותר להפר אותה , אך שבועה בקורבן שעל המזבח - מחייבת . '
40023019	עיוורים ! מה גדול וחשוב יותר , הקורבן שעל המזבח או המזבח עצמו המקדש את הקורבן ?
40023020	הרי אם אתם נשבעים ' במזבח ' , אתם נשבעים למעשה בו ובכל אשר עליו .
40023021	כאשר אתם נשבעים ' במקדש ' , אתם נשבעים למעשה בו ובאלוהים השוכן בו .
40023022	ואם אתם נשבעים ' בשמים ' , אתם נשבעים בכסא אלוהים ובאלוהים עצמו .
40023023	כן , אוי לכם פרושים וסופרים צבועים ! אתם מקפידים על הלכות דקדקניות כמו לתת מעשר על עלי נענע בגינה , אולם אתם מתעלמים מהדברים החשובים באמת כמו צדק , רחמים ואמונה ! אתם אמנם חייבים לתת מעשר , אולם אסור לכם להזניח את הדברים החשובים יותר .
40023024	מנהיגים עיוורים ! אתם מסננים את היתוש ובולעים את הגמל !
40023025	אוי לכם , סופרים ופרושים צבועים שכמוכם ! אתם מקפידים כל־כך על צחצוח הכוס מבחוץ , אולם תוכו מצחין מריקבון !
40023026	פרושים עיוורים , טהרו תחילה את פנים הכלי ואז כולו יהיה נקי !
40023027	אוי לכם , סופרים ופרושים ! אתם דומים לקברים הנראים יפים ומפוארים מבחוץ , אך בתוכם הם מלאים עצמות מתים , ריקבון וטומאה .
40023028	אתם משתדלים להיראות קדושים , אולם בפנים לבכם מלא צביעות וטומאה .
40023029	כן , אוי לכם פרושים , ואוי לכם סופרים – צבועים שכמוכם ! אתם בונים מצבות לנביאים שאבותיכם הרגו , ומניחים פרחים על קברי אנשי־האלוהים שאבותיכם רצחו , ואתם אומרים : ’ אנחנו , כמובן , לא היינו מעזים לנהוג כפי שנהגו אבותינו ! ‘
40023030	
40023031	בדבריכם אלה אתם מעידים על עצמכם שהנכם בני רשעים .
40023032	אתם הולכים בעקבות אבותיכם וממלאים את מכסת עוונותיהם .
40023033	נחשים בני נחשים ! כיצד תימלטו מעונש הגיהינום ?
40023034	אני שולח אליכם נביאים , חכמים וסופרים ; אחדים מהם תהרגו בצליבה , ואחרים תלקו בשוטים בבתי הכנסת שלכם , ותרדפו אחריהם מעיר לעיר !
40023035	וכך תישאו באשמת הריגתם של כל אנשי האלוהים - החל בהבל הצדיק וכלה בזכריה בן־יהוידע , שאותו רצחתם בבית־המקדש בין ההיכל למזבח .
40023036	ובכן , כל זה יבוא על הדור הזה .
40023037	ירושלים , ירושלים , ההורגת את הנביאים ורוגמת באבנים את שליחי אלוהים ! פעמים רבות חפצתי לאסוף את בנייך , כתרנגולת האוספת את אפרוחיה תחת כנפיה , אולם לא הרשיתם לי .
40023038	ועתה אלוהים נוטש את ביתכם ,
40023039	ואני אומר לכם שמעתה ואילך לא תראו אותי יותר , עד אשר תאמרו : ' ברוך הבא בשם ה ' ! ' "
40024001	כשיצא ישוע מבית־המקדש , באו אליו תלמידיו להראות לו את מבני המקדש .
40024002	אולם ישוע אמר להם : " כל המבנים האלה ייהרסו ואף אבן לא תישאר במקומה ! "
40024003	מאוחר יותר , כשישב ישוע על מדרון הר הזיתים , שאלו אותו התלמידים : " מתי יקרה הדבר הזה ? אילו מאורעות יסמנו את שובך ואת סוף העולם ? "
40024004	" אל תניחו לאיש לרמות אתכם , " השיב להם ישוע ,
40024005	" כי אנשים רבים יבואו ויטענו כל אחד ' אני המשיח ' , ויטעו אנשים רבים .
40024006	כאשר תשמעו על מהומות ומלחמות - אל תיבהלו . אמנם תפרוצנה מלחמות ותחוללנה מהומות , אבל הקץ לא יבוא מיד .
40024007	מדינות וממלכות תילחמנה זו בזו , ובמקומות רבים יהיו רעידות אדמה ורעב .
40024008	אולם כל אלה יציינו רק את ראשית הצרות והסבל העתידים לבוא .
40024009	לאחר מכן יענו אתכם , יהרגו אתכם והעולם כולו ישנא אתכם , משום שאתם מאמינים בי .
40024010	רבים ישובו לחטוא , יבגדו זה בזה וישנאו איש את אחיו .
40024011	נביאי שקר רבים יופיעו ויוליכו שולל אנשים רבים .
40024012	החטא והרשע יתפשטו בכל מקום וידכאו את אהבתם של רבים .
40024013	אולם אלה שיחזיקו מעמד עד הסוף יינצלו !
40024014	הבשורה הטובה על דבר המלכות תתפשט בעולם כולו - כך שכל האומות תשמענה אותה - ולבסוף יגיע הקץ .
40024015	לכן , כאשר תראו בבית־המקדש את חילול הקודש , שעליו דיבר דניאל הנביא ( הקורא - שים לב ! )
40024016	על כל תושבי יהודה לברוח להרים .
40024017	אלה שעל הגגות - שלא ייכנסו הביתה לארוז את חפציהם .
40024018	אלה שבשדה - שלא יחזרו הביתה לקחת את בגדיהם .
40024019	אוי לנשים ההרות ולמניקות באותם ימים !
40024020	התפללו שבריחתכם לא תהיה בחורף ולא בשבת .
40024021	כי תהיה צרה שכמוה טרם הייתה בתולדות העולם , וכמוה לא תהיה עוד !
40024022	" למעשה אם אלוהים לא יקצר את הימים הנוראים האלה , כולם יאבדו . אולם אלוהים יקצר ימים אלה למען עמו הנבחר .
40024023	אם מישהו יאמר לכם באותם ימים : ' ראיתי את המשיח במקום פלוני ! ' או ' המשיח נמצא בכפר הסמוך ! ' אל תאמינו לו .
40024024	כי נביאי־שקר ומשיחי־שקר יקומו ויחוללו נסים ונפלאות אשר יתעו את האנשים , ואם יוכלו , הם יתעו אפילו את הנבחרים .
40024025	זיכרו , הזהרתי אתכם !
40024026	על כן , אם יאמרו לכם שהמשיח אי־שם במדבר - אל תטריחו את עצמכם ללכת ולראות , ואם יאמרו לכם שהמשיח מסתתר במקום כלשהו - אל תאמינו .
40024027	כי כשם שהברק במזרח מאיר למערב , כך יהיה גם שובו של בן־האדם .
40024028	במקום שבו נמצא הפגר , שם יתאספו הנשרים .
40024029	מיד לאחר הצרות של אותם ימים תחשך השמש , הירח ישחיר , הכוכבים יפלו מהשמים וכוחות השמים יתמוטטו .
40024030	לבסוף ייראה בשמים אות בן־האדם ואבל כבד ירד על העולם כולו . כל אומות העולם יראו את בן־האדם בא על ענני השמים , בגבורה ובכבוד רב .
40024031	ואז הוא ישלח את מלאכיו בקול תרועת השופר , והם יאספו את בחיריו מכל קצוות תבל .
40024032	קחו למשל את עץ התאנה : כאשר הענפים מלבלבים והעלים מתחילים לצמוח , אתם יודעים שהקיץ קרב .
40024033	כך , כשתראו את תחילת התרחשותם של הדברים האלה , דעו ששובי קרוב , שאני עומד בפתח .
40024034	לאחר שיתרחשו כל הדברים האלה הדור הזה יגיע לקיצו .
40024035	השמים והארץ יחלפו , אולם דברי יעמוד לנצח .
40024036	איש אינו יודע את היום והשעה שבה יבוא הסוף ; גם המלאכים אינם יודעים . אפילו הבן אינו יודע - רק האב יודע את היום והשעה .
40024037	” כימי נוח כן יהיה באו של בן־האדם .
40024038	בני־האדם חיו בשלווה ; הם אכלו , שתו והתחתנו לפני שפתאום בא המבול .
40024039	בני־האדם סרבו להאמין לשמע מה שעמד לקרות , עד שהמבול אכן בא והטביע את כולם . כך יהיה בואי .
40024040	באותה עת שני גברים יעבדו יחד בשדה - האחד יילקח והשני יישאר .
40024041	שתי נשים תעסוקנה בניקיון הבית - האחת תילקח והשנייה תישאר .
40024042	לכן היו מוכנים , כי אינכם יודעים באיזה יום יבוא אדונכם .
40024043	כשם שאדם יעמוד על המשמר בלילה מפני גנבים ,
40024044	כך תוכלו גם אתם למנוע מעצמכם צרות - אם תמיד תהיו מוכנים לשובי הבלתי צפוי .
40024045	מי מכם משרת נבון ונאמן לאדונכם , שיפקח על משק ביתו ויקבל את שכרו בעתו ?
40024046	ברוך תהיה אם בשובי אמצא אותך ממלא את תפקידך בנאמנות .
40024047	אנשים נאמנים כאלה אני אפקיד על כל רכושי .
40024048	אולם אם אתה רשע ותאמר לעצמך : ' אה , האדון לא ישוב כל כך מהר ' ,
40024049	ותתאכזר ליתר העבדים ותבלה את זמנך במסיבות , בזלילה ובשתייה -
40024050	אדונך יופיע בשעה בלתי צפויה ,
40024051	ואז הוא יכה אותך קשות ויקבע את מקומך עם הצבועים ; שם יהיה בכי וחריקת שיניים . "
40025001	" אז תידמה מלכות השמים לסיפור על עשר עלמות , אשר לקחו את המנורות שלהן ויצאו לקבל את פני החתן .
40025002	אולם רק חמש מהן היו חכמות ומילאו את מנורותיהן מראש בשמן . חמש האחרות היו טיפשות ולא מילאו מראש את המנורות .
40025003	
40025004	
40025005	” מכיוון שהחתן איחר לבוא , שכבו העלמות לנוח . בחצות הלילה הן התעוררו לקול תרועה : ’ החתן בא ! צאנה לקבל את פניו ! ‘
40025006	
40025007	” כל הבחורות קמו מיד והיטיבו את המנורות . אלה שלא היה להן שמן ביקשו מעט מחברותיהן , כי מנורותיהן דעכו .
40025008	
40025009	אולם הבחורות החכמות ענו : ' אם ניתן לכן מעט שמן לא יישאר לנו מספיק . לכו לחנות לקנות לעצמכן . '
40025010	שקלים !
40025011	כשחזרו האחרות מאוחר יותר , הן עמדו בחוץ וקראו : ' אדוננו , פתח לנו את הדלת ! '
40025012	אולם הוא השיב להן מבפנים : ' אינני מכיר אתכן ! '
40025013	משום כך היו ערים ומוכנים , כי אינכם יודעים באיזה יום ובאיזו שעה אחזור . "
40025014	ישוע המשיך : " אפשר לתאר את מלכות השמים בעזרת הסיפור על אדם שנסע לארץ רחוקה . לפני נסיעתו הוא קרא למשרתיו והפקיד בידם סכומי כסף , כדי שישקיעו אותם למענו בזמן העדרו .
40025015	הוא נתן לאחד 50,000 שקלים , לשני - 20,000 שקלים ולשלישי - 10,000 שקלים . הוא חילק את הכסף בהתאם לכישרונו של כל אחד ויצא לדרכו .
40025016	האיש שקיבל 50,000 שקלים החל מיד לקנות ולמכור , ותוך זמן קצר הרוויח עוד 50,000 שקלים .
40025017	גם האיש שקיבל 20,000 שקלים ניגש מיד לעבודה והרוויח עוד 20,000 שקלים .
40025018	אך האיש שקיבל 10,000 שקלים חפר בור באדמה והטמין בתוכו את הכסף .
40025019	לאחר זמן רב חזר האדון ממסעו , וביקש ממשרתיו לתת דין וחשבון על הכסף שהפקיד בידם .
40025020	האיש שקיבל 50,000 שקלים החזיר לאדוניו 100,000 שקלים .
40025021	האדון שיבח אותו על עבודתו הטובה ואמר : ' מאחר שהיית נאמן בסכום קטן , אתן לך עכשיו אחריות גדולה יותר . בוא והשתתף בשמחתי ' .
40025022	אחריו בא האיש שקיבל 20,000 שקלים והצהיר : ' אדוני , נתת לי 20,000 שקלים , ועכשיו אני מחזיר לך סכום כפול . '
40025023	' עבודה טובה , ' אמר לו האדון . ' אתה משרת טוב ונאמן . מאחר שהיית נאמן בסכום קטן , אתן לך עכשיו הרבה יותר ! '
40025024	לאחר מכן בא האיש שקיבל 10,000 שקלים ואמר : ’ אדוני , ידעתי שאתה איש קשה , שמצליח לקצור במקום שלא זרעת ולאסוף במקום שלא פיזרת . משום כך פחדתי והסתרתי את הכסף באדמה – והנה הוא ! ‘
40025025	
40025026	אך אדוניו השיב לו : ' רשע שכמוך , עבד עצלן ! אם ידעת שאדרוש ממך את הרווח ,
40025027	מדוע לא הפקדת את הכסף בבנק ? כך לפחות הייתי מקבל ריבית .
40025028	קחו ממנו את הכסף , ותנו לאיש שיש לו כבר 100,000
40025029	כי האיש שמנצל היטב את מה שנותנים לו - יינתן לו עוד ויהיה לו שפע רב . ואילו אדם בלתי־אחראי - גם מעט האחריות שניתנה לו תילקח ממנו .
40025030	קחו עתה את המשרת הזה , שאין בו כל מועיל , והשליכוהו החוצה לחושך , שם יש בכי וחריקת שיניים . '
40025031	אולם כשאני , המשיח , אבוא בתפארתי עם כל המלאכים , אשב על כיסאי בכבוד רב .
40025032	כל אומות העולם יתאספו לפני , ואני אפריד ביניהם כרועה המפריד בין הכבשים ובין העיזים .
40025033	את הכבשים אעמיד לימיני ואת העיזים לשמאלי .
40025034	לאחר מכן אני , המלך , אומר לעומדים לימיני : ' בואו , ברוכי אבי , אל המלכות שהוכנה למענכם מאז היווסד העולם .
40025035	כשהייתי רעב - האכלתם אותי . כשהייתי צמא - נתתם לי לשתות . כשהייתי אורח זר - הכנסתם אותי לביתכם .
40025036	כשהייתי ערום - הלבשתם אותי . כשהייתי חולה או אסור בכלא - באתם לבקר אותי . '
40025037	ואותם צדיקים יענו : ' אדוננו , מתי ראינו אותך רעב והאכלנו אותך , או צמא והשקינו אותך ?
40025038	או אורח זר ועזרנו לך ? או עירום והלבשנו אותך ?
40025039	מתי ראינו אותך חולה או כלוא ובאנו לבקר אותך ? '
40025040	ואני , המלך , אענה : ' כשעשיתם אחד מן הדברים האלה לאחד מאחי הצעירים - כאילו עשיתם אותו לי . '
40025041	לאחר מכן אפנה אל העומדים לשמאלי ואומר להם : ' הסתלקו מכאן , ארורים , אל האש הנצחית שהוכנה לשטן והשדים !
40025042	כי כשהייתי רעב לא האכלתם אותי , וכשהייתי צמא לא נתתם לי דבר לשתות .
40025043	הייתי אורח זר , אולם לא הזמנתם אותי לביתכם . הייתי עירום , ולא הלבשתם אותי . הייתי חולה וכלוא , וכלל לא באתם לבקר אותי ! '
40025044	ואז הם יענו : ' אדון , מתי ראינו אותך רעב או צמא או זר או עירום או חולה או כלוא , ולא עזרנו לך ? '
40025045	ואני אענה : ' כאשר סירבתם לעזור לאחד מן האחים הצעירים האלה סירבתם לעזור לי . '
40025046	והם ילכו משם לייסורי נצח , ואילו הצדיקים - לחיי נצח . "
40026001	כשסיים ישוע ללמד את תלמידיו , אמר להם :
40026002	" כידוע לכם חג הפסח מתחיל בעוד יומיים , וימסרו אותי למוות על הצלב . "
40026003	באותה שעה התכנסו ראשי הכוהנים והמנהיגים האחרים בביתו של קייפא הכוהן הגדול ,
40026004	כדי לחשוב איך לתפוס את ישוע בחשאי ולהרגו .
40026005	" לא בזמן חגיגות הפסח , " הסכימו ביניהם , " פן תתחולל מהומה בעם . "
40026006	בזמן שישוע היה בבית־עניה , בביתו של שמעון המצורע ,
40026007	ניגשה אליו אישה ובידה בקבוק בושם יקר מאוד , ושפכה את הבושם על ראשו בשעה שאכל .
40026008	התלמידים כעסו מאוד ואמרו : ” מדוע היא מבזבזת את הבושם היקר הזה ? הלא יכולנו למכור אותו בכסף רב , ואת הכסף היינו נותנים לעניים ! “
40026009	
40026010	" מדוע אתם מותחים עליה ביקורת ? " שאל ישוע . " הלא היא עשתה מעשה טוב .
40026011	העניים נמצאים איתכם תמיד , ואילו אני לא אהיה איתכם תמיד .
40026012	היא שפכה עלי את הבושם כדי להכין את גופי לקבורה .
40026013	אני אומר לכם : ' בכל מקום שבו תוכרז הבשורה , תיזכר גם האישה הזאת , בזכות המעשה שעשתה . ' "
40026014	לאחר מכן הלך יהודה איש־קריות , שהיה אחד משנים־עשר התלמידים , אל ראשי הכוהנים
40026015	ושאל : " מה תתנו לי אם אמסור לידיכם את ישוע ? " הם נתנו לו שלושים מטבעות כסף ,
40026016	ומאותה שעה חיפש יהודה הזדמנות למסור לידיהם את ישוע .
40026017	בערב הפסח באו התלמידים אל ישוע ושאלו : " היכן אתה רוצה שנכין את הסדר ? "
40026018	" לכו העירה אל אדם פלוני , " ענה ישוע , " ואמרו לו : ' אדוננו אמר : שעתי הגיעה , והפעם אני ותלמידי נערוך את הסדר בביתך . ' "
40026019	התלמידים עשו כדבריו והכינו את הסדר .
40026020	בערב ישב ישוע עם תלמידיו ליד השולחן ,
40026021	ובשעת הארוחה אמר להם : " אחד מכם יבגוד בי ויסגיר אותי . "
40026022	התלמידים התעצבו מאוד ושאלו זה אחר זה : " האם אתה מתכוון אלי ? "
40026023	" אני מתכוון לאחד אשר טבל את המצה שלו בקערה יחד אתי .
40026024	אמנם עלי למות , כפי שניבאו הנביאים , אולם אוי לאיש שיסגיר אותי ! מוטב היה לו אילו לא נולד כלל ! "
40026025	גם יהודה שאל את ישוע : " רבי , האם אתה מתכוון אלי ? " וישוע השיב : " כן . "
40026026	בשעת האוכל לקח ישוע את הלחם ( מצה ) , ברך , פרס לפרוסות , הגיש לתלמידיו ואמר : " קחו ואכלו ; זהו גופי . "
40026027	אחר כך לקח כוס יין , ברך , הגיש לתלמידיו ואמר : " שתו ממנה כולכם ,
40026028	כי זהו דמי החותם את הברית החדשה בין אלוהים לבין בני־האדם ; זהו דמי הנשפך כדי לסלוח לחטאיהם של אנשים רבים .
40026029	ובכן לא אשתה יותר יין עד היום שבו אשתה יין איתכם במלכות אבי . "
40026030	הנוכחים שרו שיר הלל והלכו אל הר הזיתים .
40026031	" הלילה כולכם תעזבו אותי , " אמר ישוע לתלמידיו , " והרי כתוב : ' אכה את הרעה ותפוצין הצאן . '
40026032	אולם לאחר שאקום לתחייה אלך לגליל ואפגוש אתכם שם . "
40026033	" אפילו אם כולם יעזבו אותך , אני לעולם לא אעזוב אותך ! " קרא פטרוס .
40026034	אולם ישוע אמר לו : " האמת היא שעוד הלילה , לפני שיקרא התרנגול את קריאת השחר , תתכחש לי שלוש פעמים ! "
40026035	" לעולם לא אתכחש לך , " התעקש פטרוס , " אפילו אם יהיה עלי למות ! " ושאר התלמידים גם אמרו כך .
40026036	לאחר מכן הלך ישוע עם תלמידיו לחורשת גת־שמני ואמר להם : " חכו לי כאן . אני הולך להתפלל . "
40026037	הוא לקח איתו את פטרוס ואת יעקב ויוחנן בני זבדי , והתמלא עצב ומועקה .
40026038	" אני מתייסר עד מוות , " אמר להם ישוע . " חכו כאן . . . הישארו לידי ערים . . . "
40026039	הוא התרחק מהם מעט , נפל על פניו והתפלל : " אבי , אם זה אפשרי , הסר ממני את כוס הייסורים . אולם לא כרצוני כי אם רצונך ייעשה ! "
40026040	לאחר מכן הוא חזר אל שלושת התלמידים ומצא אותם ישנים . " פטרוס , " קרא ישוע , " האם לא יכולת להישאר ער שעה אחת בלבד ?
40026041	עמוד על המשמר והתפלל , כדי שלא תיפול לידי ניסיון . הרוח אמנם חפצה , אך הגוף חלש כל כך ! "
40026042	ישוע עזב אותם שוב והתפלל : " אבי , אם עלי לשתות את הכוס הזאת , אז שרצונך ייעשה ! "
40026043	הוא חזר אל תלמידיו , וגם הפעם מצא אותם ישנים , כי עיניהם היו כבדות .
40026044	הוא שוב עזב אותם וחזר על תפילתו בפעם השלישית .
40026045	לאחר מכן הוא חזר אל תלמידיו ואמר : " האם אתם עדיין ישנים ? הגיעה השעה שבן־האדם יימסר לידי אנשים חוטאים .
40026046	קומו , הבה נלך מכאן . הביטו , הנה מתקרב האיש שיסגיר אותי . "
40026047	לפני שהספיק ישוע לסיים את דבריו הגיע למקום יהודה , אחד משנים־עשר התלמידים , ואיתו המון שנשלח מטעם ראשי הכוהנים וזקני העם , חמוש בחרבות ובמקלות .
40026048	יהודה אמר להם לתפוס את האיש שייתן לו נשיקה ,
40026049	ואז ניגש ישר אל ישוע ואמר : " שלום , רבי " ונישק אותו .
40026050	" ידידי , " אמר לו ישוע , " עשה את מה שבאת לעשות . " באותו רגע תפסו אותו האחרים .
40026051	אחד האנשים שהיו עם ישוע שלף חרב וקיצץ את אוזנו של עבד הכוהן הגדול .
40026052	" עזוב את החרב שלך , " אמר לו ישוע , " מי שחי בחרב ימות בחרב .
40026053	אתה לא מבין שאני יכול לבקש מאבי שייתן לי אלפי מלאכים להגן עלי , והוא היה שולח אותם מיד ?
40026054	אולם אילו הייתי עושה כך , כיצד הייתה מתקיימת הנבואה בכתובים המתארת את המתרחש עכשיו ? "
40026055	ישוע פנה אל ההמון ואמר : " האם אני פושע מסוכן ? מדוע אתם באים לאסור אותי בחרבות ובמקלות ? הלא לימדתי אתכם במקדש יום־יום ויכולתם לאסור אותי שם ללא קושי !
40026056	אולם כל זה בא למלא את דברי הנביאים בכתבי הקודש . " אז עזבו אותו התלמידים וברחו .
40026057	ההמון לקח את ישוע אל ביתו של קייפא הכוהן הגדול - שם כבר המתינו לו הסופרים והזקנים .
40026058	באותו זמן הלך שמעון פטרוס במרחק מה אחרי ההמון . הוא נכנס לחצר ביתו של הכוהן הגדול , ישב בין החיילים וחיכה לראות מה יקרה לישוע .
40026059	ראשי הכוהנים וחברי הסנהדרין , שהתאספו שם , חיפשו עדי שקר שיעידו נגד ישוע , כדי שיוכלו להטיל עליו אשמה כלשהי ולדון אותו למוות .
40026060	אבל למרות שמצאו אנשים רבים שהסכימו לתת עדות שקר , דבריהם תמיד סתרו זה את זה . לבסוף באו שני אנשים שהצהירו : ” האיש הזה אמר שהוא יכול להרוס את בית־המקדש ולבנות אותו מחדש תוך שלושה ימים . “
40026061	
40026062	הכוהן הגדול קם על רגליו ושאל : " ובכן , האם אמרת את זה או לא ? "
40026063	אך ישוע שתק . " בשם אלוהים חיים , קרא הכוהן הגדול , " אני דורש ממך שתאמר לנו אם אתה המשיח , בנו של הקדוש־ברוך־הוא ! "
40026064	" אתה אמרת , " אמר ישוע , " אבל אני אומר שאתם תראו את בן־האדם יושב לימין האלוהים ובא עם ענני השמים . "
40026065	הכוהן הגדול קרע את בגדיו וקרא בקול : ” מגדף ! איננו זקוקים לעדים נוספים , כולכם שמעתם את דבריו ! מה אתם פוסקים ? “ ” מוות ! “ הם צעקו . ” מוות ! מוות ! “
40026066	
40026067	הם ירקו בפניו של ישוע , הכו אותו , סטרו לו על הלחי וקראו :
40026068	" משיח שכמוך , התנבא לנו ! מי הכה אותך הפעם ? "
40026069	כשכל זה קרה , פטרוס ישב בחצר הבית . לפתע עברה לידו משרתת וקראה : " גם אתה היית עם ישוע מהגליל ! "
40026070	אולם פטרוס הכחיש את דבריה בקול : " מה פתאום ? אני בכלל לא יודע על מה את מדברת ! "
40026071	מאוחר יותר נערה אחרת ראתה אותו ליד השער , ואמרה לאנשים סביבה : " גם הוא היה עם ישוע מנצרת ! "
40026072	פטרוס שוב הכחיש את הדבר : " אני נשבע שאני אפילו לא מכיר את האיש הזה ! "
40026073	כעבור זמן מה ניגשו אליו האנשים שעמדו שם ואמרו : " אנחנו יודעים שאתה אחד מתלמידיו ; המבטא הגלילי שלך מסגיר אותך ! "
40026074	פטרוס החל לקלל ונשבע : " אינני מכיר את האיש ! " באותו רגע קרא התרנגול ,
40026075	ופטרוס נזכר בדברי ישוע : " לפני שיקרא התרנגול תתכחש לי שלוש פעמים . " והוא הלך משם ממרר בבכי .
40027001	לפנות בוקר שוב התכנסו ראשי הכוהנים וזקני העם , כדי להתייעץ כיצד לשכנע את המושל הרומאי להוציא את ישוע להורג .
40027002	הם כבלו אותו ושלחו אותו לפילטוס , המושל הרומאי .
40027003	כאשר ראה יהודה הבוגד שישוע נידון למוות , התחרט על המעשה שעשה והחזיר את הכסף לראשי הכוהנים והזקנים .
40027004	" חטאתי , " הכריז יהודה . " בגדתי באדם חף מפשע . " " לא אכפת לנו , " השיבו . " זאת הבעיה שלך . "
40027005	יהודה זרק את הכסף על הרצפה במקדש , והלך לתלות את עצמו .
40027006	ראשי הכוהנים אספו את הכסף מהרצפה ואמרו : " איננו יכולים להכניס את הכסף לאוצר , כי התורה אוסרת קבלת כסף דמים . "
40027007	הם התייעצו ביניהם , ולבסוף החליטו לקנות בכסף זה את שדה היוצר בירושלים , שהשתמשו בו לקבורת גויים .
40027008	משום כך נקרא השדה ההוא עד היום הזה : " שדה הדם " .
40027009	זה היה לקיים את נבואת זכריה : ” הם לקחו את שלושים שקלי הכסף – המחיר שבו העריכו אותו בני ישראל – וקנו שדה מאת הקדר , כפי שהדריך אותי ה ׳ . “
40027010	
40027011	ישוע עמד לפני פילטוס , המושל הרומאי , וזה שאל אותו : " האם אתה מלך ( משיח ) היהודים ? " " אתה אומר " השיב ישוע .
40027012	אולם כאשר ראשי הכוהנים והזקנים האשימו אותו , ישוע לא אמר דבר .
40027013	" האם אינך שומע את מה שהם אומרים ? " שאל פילטוס .
40027014	אך להפתעתו הרבה של המושל לא אמר ישוע דבר .
40027015	כל שנה , לכבוד חג הפסח , נהג המושל לשחרר אסיר יהודי אחד לפי בחירת העם .
40027016	באותה שנה היה בכלא אסיר ידוע לשמצה בשם בר־אבא .
40027017	כאשר התאסף באותו בוקר המון רב לפני ביתו של פילטוס , הוא שאל : " את מי אשחרר לכם , את בר־אבא , או את ישוע הנקרא משיח ? "
40027018	כי פילטוס ידע היטב שמסרו את ישוע מתוך קנאה .
40027019	באותו זמן , כשישב פילטוס על כסאו בבית־הדין , שלחה אליו אשתו הודעה : " עזוב את האיש הטוב הזה לנפשו , כי בלילה האחרון חלמתי עליו חלום נורא . "
40027020	בינתיים הספיקו ראשי הכוהנים והזקנים לשכנע את ההמון לדרוש את שחרורו של בר־אבא , ואת הוצאתו להורג של ישוע .
40027021	וכך כשחזר המושל ושאל : " את מי מהשניים אשחרר לכם ? " צעק הקהל : " את בר־אבא ! "
40027022	" אם כך , מה אעשה עם ישוע הנקרא משיח ? " שאל פילטוס . " צלוב אותו ! " הם צעקו .
40027023	" מדוע ? " שאל פילטוס . אולם הם המשיכו לצעוק : " צלוב אותו ! צלוב אותו ! "
40027024	כשראה פילטוס שאין טעם להמשיך ושעלולה לפרוץ מהומה , דרש שיביאו אליו קערת מים . הוא רחץ את ידיו לעיני הקהל ואמר : הידיים שלי נקיות מדמו של האיש הצדיק הזה . האחריות מוטלת עליכם ! "
40027025	וההמון השיב בצעקה : " דמו עלינו ועל בנינו ! "
40027026	אז שחרר להם פילטוס את בר־אבא , ולאחר שהלקה את ישוע בשוטים מסרו לידי החיילים הרומאים , כדי שיחקו אותו לצליבה .
40027027	אולם לפני כן הם לקחו אותו אל ארמון המושל וקראו לכל חיילי המשמר .
40027028	הם הפשיטוהו והלבישוהו גלימת ארגמן .
40027029	לאחר מכן שזרו זר מקוצים ארוכים והניחו על ראשו ככתר , בידו הימנית שמו מקל כשרביט , כרעו ברך לפניו בלגלוג והתגרו בו בקריאות לעג : " יחי מלך היהודים ! "
40027030	הם ירקו בפניו , חטפו מידו את המקל והכוהו על ראשו .
40027031	לאחר שסיימו החיילים להתלוצץ ולצחוק עליו , הפשיטו מעליו את הגלימה והלבישו אותו בבגדיו , והוציאו אותו החוצה לצליבה .
40027032	בדרך למקום הצליבה הם פגשו את שמעון מקירניה ואילצו אותו לסחוב את הצלב של ישוע .
40027033	הם המשיכו בדרכם עד שהגיעו למקום הנקרא " גלגלתא " , או " מקום הגולגולת " .
40027034	החיילים נתנו לו יין מסומם , אולם לאחר שטעם ממנו סרב לשתות אותו .
40027035	לאחר הצליבה הפילו החיילים גורל , כדי לחלק ביניהם את בגדיו של ישוע .
40027036	ואז התיישבו והביטו בישוע על הצלב .
40027037	מעל ראשו הם תלו שלט : " זהו ישוע מלך היהודים . "
40027038	יחד עם ישוע נצלבו גם שני פושעים - אחד לימינו ואחד לשמאלו .
40027039	העוברים ושבים קללו אותו , לעגו לו וקראו :
40027040	" נו , אתה יכול להרוס את בית המקדש ולבנותו מחדש בשלושה ימים ? אם אתה בן־אלוהים , מדוע אינך יורד מהצלב ומציל את עצמך ? "
40027041	ראשי הכוהנים ושאר המנהיגים חרפו אותו ולעגו לו :
40027042	" את האחרים יכולת להושיע , מדוע אינך מושיע את עצמך ? אתה הוא מלך ישראל ! בוא , רד מהצלב ונאמין בך !
40027043	הרי בטחת באלוהים , נראה אם אלוהים באמת יציל אותך . הרי אמרת שאתה בן־אלוהים ! "
40027044	גם הפושעים שנצלבו לידו העליבו אותו בצורה דומה .
40027045	באותו יום כיסה חושך כבד את כל הארץ למשך שלוש שעות - משעה שתים־עשרה בצהריים עד שעה שלוש .
40027046	בשעה שלוש אחר־הצהריים זעק ישוע בעברית : " אלי , אלי , למה שבקתני ? " ( " אלי , אלי , למה עזבתני ? " )
40027047	אחדים מהנוכחים חשבו שהוא קורא לאליהו הנביא .
40027048	אחד מהם רץ והביא ספוג טבול בחומץ , שם אותו בקצה מקל והושיטו לישוע כדי שישתה .
40027049	אך יתר האנשים אמרו : " עזוב אותו . הבה נראה אם אליהו באמת יבוא להציל אותו ! "
40027050	אז זעק ישוע שנית ונפח את נשמתו .
40027051	באותו רגע הפרוכת שלפני קודש הקודשים בבית־המקדש נקרעה לשניים - מלמעלה עד למטה . האדמה רעדה , סלעים נבקעו ,
40027052	קברים נפתחו , וצדיקים רבים קמו לתחייה .
40027053	לאחר תחייתו של ישוע , אלה עזבו את בית־הקברות , נכנסו לירושלים והופיעו לפני אנשים רבים .
40027054	החיילים ומפקדם , שהיו ליד הצלב , נבהלו מאוד מרעידת האדמה ומכל מה שקרה , וקראו : " איש זה באמת היה בן־אלוהים ! "
40027055	נשים רבות שבאו עם ישוע מהגליל , כדי לשרתו , עמדו מרחוק והתבוננו .
40027056	ביניהן היו מרים המגדלית , מרים אמם של יעקב ויוסף , ואמם של יעקב ויוחנן ( בני זבדי ) .
40027057	בערב ניגש אל פילטוס יוסף מן־הרמתיים , שהיה אדם עשיר ותלמיד של ישוע , וביקש את גופתו . פילטוס ציווה לשחרר את הגופה ולהעביר אותה ליוסף .
40027058	
40027059	יוסף לקח את הגופה , עטף אותה בסדין לבן ,
40027060	הניח אותה בתוך קבר חדש שחצב בשביל עצמו , סתם את הפתח באבן גדולה והלך לדרכו .
40027061	מרים המגדלית ומרים השנייה ישבו במרחק והסתכלו .
40027062	למחרת , בתום טכסי החג , באו ראשי הכוהנים והפרושים אל פילטוס
40027063	ואמרו : " אדוננו , השקרן הזה אמר פעם שלאחר שלושה ימים ישוב ויקום לתחייה .
40027064	משום כך אנחנו מבקשים ממך לחתום את הקבר עד לאחר היום השלישי , כדי שתלמידיו לא יגנבו את הגופה ויפיצו את השמועה שהוא קם מן המתים . אחרת תהיה התרמית גרועה מזו הראשונה . "
40027065	פילטוס אמר להם : " יש לכם משמר שלכם , אתם יודעים איך לטפל זה כמו שצריך " .
40027066	וכך הם חתמו את הקבר והציבו שומרים .
40028001	ביום ראשון השכם בבוקר , בעלות השחר , הלכו מרים המגדלית ומרים השנייה אל הקבר .
40028002	לפתע התחוללה רעידת אדמה חזקה , ומלאך ירד מהשמים , הזיז את האבן שחסמה את הפתח וישב עליה .
40028003	פניו האירו כברק , ובגדיו היו צחורים כשלג .
40028004	כשראו השומרים את המלאך , הם התעלפו מרוב בהלה ונפלו על הארץ כמתים .
40028005	" אל תפחדנה , " פנה המלאך אל הנשים . " אני יודע שאתן מחפשות את ישוע שנצלב .
40028006	אולם הוא אינו נמצא כאן . ישוע קם לתחייה בדיוק כפי שהבטיח . היכנסו , תראו את המקום שבו שכב .
40028007	עכשיו לכו מהר אל תלמידיו ותאמרו להם שישוע קם מן המתים , ושהוא הולך לגליל כדי לפגוש אותם שם . זהו , אמרתי ! "
40028008	הנשים רצו מן הקבר מבוהלות מאוד , אך מלאות שמחה , ומיהרו למצוא את התלמידים ולמסור להם את בשורת המלאך .
40028009	בשעה שרצו נגלה אליהן ישוע . " שלום לכן , " אמר , והן נפלו לרגליו והשתחוו לפניו .
40028010	" אל תפחדו , " הרגיע אותן ישוע . " לכו ואמרו לאחי ללכת מיד לגליל כדי לפגוש אותי שם . "
40028011	כשהיו הנשים בדרכן העירה , באו השומרים אל ראשי הכוהנים וסיפרו להם מה שקרה ,
40028012	הזקנים התכנסו לאסיפת חרום והחליטו לשחד את השומרים , כדי שיספרו שגופת ישוע נגנבה בזמן שישנו .
40028013	
40028014	" אם יגיע הדבר הזה לאוזני המושל , " הסבירו , " נעמוד לצדכם ונפייס אותו . "
40028015	וכך קיבלו אנשי המשמר את השוחד ואמרו מה שנתבקשו לומר . גרסתם הופצה בין היהודים , אשר עד היום מאמינים בה .
40028016	בינתיים הלכו אחד־עשר התלמידים אל הגליל , כדי לפגוש את ישוע על אותו הר שאמר להם מראש .
40028017	כשראו אותו התלמידים הם השתחוו לפניו , למרות שחלקם הטילו ספק שאכן היה זה ישוע .
40028018	" ניתנה לי כל סמכות בשמים ובארץ , " אמר להם ישוע .
40028019	" משום כך לכו ועשו תלמידים בכל העולם . הטבילו אותם בשם האב , הבן ורוח הקודש ,
40028020	ולמדו אותם לעשות את כל אשר ציוויתי אתכם . היו סמוכים ובטוחים שאהיה אתכם עד סוף העולם ! "
41001001	כך מתחיל הסיפור על ישוע המשיח בן־האלוהים .
41001002	בספרי הנביאים הודיע לנו אלוהים שהוא עומד לשלוח אלינו את בנו , אולם לפני כן ישלח שליח מיוחד אשר יכין את העולם לקראת בואו של בן־האלוהים .
41001003	ישעיהו הנביא ניבא : " קול קורא במדבר : פנו דרך לה ' , ישרו מסילותיו . "
41001004	שליח זה היה יוחנן המטביל . יוחנן גר במדבר והכריז שכל אחד צריך להיטבל במים , לאות חרטה על מעשיו וכדי שאלוהים יסלח לו עליהם .
41001005	אנשים רבים מירושלים ומכל אזור יהודה באו להקשיב לדברי יוחנן , ולאחר שהתוודו על מעשיהם הרעים הוא הטביל אותם בנהר הירדן .
41001006	בגדיו היו עשויים שער גמלים והייתה לו חגורת עור ; הוא נהג לאכול ארבה ודבש־בר .
41001007	המסר של יוחנן היה זה : " בקרוב יבוא אדם גדול ונעלה ממני ; הוא כה נעלה עד כי איני ראוי אפילו להסיר את נעליו !
41001008	אני הטבלתי אתכם במים , אולם הוא יטביל אתכם ברוח הקודש של אלוהים ! "
41001009	יום אחד בא ישוע מנצרת שבגליל , ויוחנן הטביל אותו בנהר הירדן .
41001010	כאשר יצא ישוע מהמים נפתחו השמים , ורוח אלוהים בדמות יונה ירדה ונחתה עליו ,
41001011	וקול מן השמים קרא : " אתה בני אהובי , ובך אני חפץ . "
41001012	רוח אלוהים נשא מיד את ישוע אל המדבר , שם הוא נשאר לבדו עם חיות המדבר ארבעים יום , והשטן ניגש לנסותו . לאחר מכן באו המלאכים לשרת אותו .
41001013	
41001014	זמן מה לאחר שאסר המלך הורדוס את יוחנן , בא ישוע אל הגליל כדי להכריז על בשורת אלוהים .
41001015	" העת הגיעה ! " קרא ישוע . " מלכות אלוהים קרבה , שובו מדרככם הרעה והאמינו לבשורה ! "
41001016	יום אחד כשהתהלך ישוע על חוף הכינרת , ראה את האחים שמעון ואנדרי דגים בעזרת רשתות . הם היו דייגים במקצועם .
41001017	" בואו אחרי ! " קרא אליהם ישוע . " אני אעשה אתכם לדייגי אדם ! "
41001018	שני האחים עזבו מיד את הרשתות שלהם והלכו אחריו .
41001019	לא הרחק משם ראה ישוע את יעקב ויוחנן בני־זבדי יושבים בסירת דיג ומתקנים את הרשתות .
41001020	ישוע קרא להם , והשניים הצטרפו מיד אל החבורה , לאחר שהשאירו את זבדי אביהם בסירה עם מספר דייגים שכירים .
41001021	ישוע ומלוויו הגיעו לכפר־נחום . בשבת בבוקר הלכו לבית־הכנסת , וישוע לימד את הקהל .
41001022	היהודים בבית־הכנסת נדהמו מהדרשה שלו , מפני שדיבר בסמכות רבה , שלא כמו מורי ההלכה .
41001023	בבית־הכנסת היה איש אחוז שד , והלה צעק לפתע :
41001024	" מדוע אתה מטריד אותנו , ישוע מנצרת , האם באת להשמיד את השדים ? אני מכיר אותך ; אתה בנו הקדוש של אלוהים ! "
41001025	ישוע נזף בשד וציווה עליו לשתוק ולצאת מן האיש .
41001026	השד טלטל את האיש המסכן מצד אל צד ויצא ממנו בקול צעקה .
41001027	כל הנוכחים השתוממו והחלו לשוחח זה עם זה על המקרה . " האם זוהי תורה חדשה ? " שאלו בהתרגשות . " ראו , גם השדים שומעים בקולו ! "
41001028	עד מהרה התפשטו השמועות על מעשי ישוע והתפרסמו בכל אזור הגליל .
41001029	ישוע ותלמידיו יצאו מבית־הכנסת והלכו לביתם של שמעון ואנדרי .
41001030	כאשר נכנסו אל הבית מצאו את חמותו של שמעון שוכבת שם חולה עם חום גבוה . התלמידים פנו מיד אל ישוע וביקשו את עזרתו .
41001031	ישוע ניגש אל מיטת החולה , אחז בידה ועזר לה לשבת . החום נעלם מיד , היא קמה ממיטתה והכינה להם אוכל .
41001032	עם שקיעת השמש התמלאה חצר הבית בחולים ואנשים אחוזי שדים , אשר הובאו אל ישוע כדי שירפא אותם . ליד הבית התאספו כל אנשי העיירה מתוך סקרנות .
41001033	
41001034	ישוע ריפא אנשים רבים שהיו חולים במחלות שונות , וגירש שדים רבים ( אולם הוא לא הרשה לשדים לדבר , משום שידעו מי הוא ) .
41001035	למחרת בבוקר , עוד לפני זריחת השמש , קם ישוע והלך למקום שקט ומבודד כדי להתפלל .
41001036	שמעון והאחרים יצאו בעקבותיו , וכשמצאו אותו קראו : ” לאן אתה הולך ? כולם מחפשים אותך ! “
41001037	
41001038	איננו יכולים להישאר כל הזמן במקום אחד , " השיב ישוע . " עלינו ללכת גם למקומות אחרים , כדי לספר לאנשים על מלכות אלוהים ; הרי לשם כך באתי ! "
41001039	ישוע עבר בכל רחבי הגליל , לימד בבתי־הכנסת וגירש שדים מהרבה אנשים .
41001040	פעם בא אליו אדם חולה צרעת והתחנן לפניו שירפא אותו . " אם רק תרצה , תוכל לרפא אותי , " אמר האיש .
41001041	ישוע חש חמלה רבה , ועל כן נגע במצורע ואמר : " ודאי שאני רוצה . התרפא ! "
41001042	הצרעת נעלמה מיד , והאדם נרפא כליל !
41001043	” לך מהר להיבדק אצל הכוהן “ , אמר ישוע לאיש בתוקף .
41001044	” אל תשכח לקחת איתך קורבן טהרה , כפי שציווה משה על בני־ישראל , כדי שכולם יראו שנרפאת . אל תעצור בדרך לדבר עם איש ! “
41001045	אבל האיש לא שמע בקול ישוע , והלך והכריז לכולם שהוא בריא . הוא סיפר לכולם שישוע ריפא אותו ממחלת הצרעת , וכתוצאה מכך שוב לא יכול היה ישוע להיכנס לעיר בגלוי , כי אנשים רבים הלכו אחריו לכל מקום ולא נתנו לו מנוחה . על כן הוא החליט לשבת מחוץ לעיר , אך גם זה לא הועיל , כי תוך זמן קצר מצא אותו ההמון והקיף אותו מכל עבר .
41002001	כעבור ימים אחדים חזר ישוע לכפר־נחום , ומיד נפוצו שמועות על בואו בכל העיר .
41002002	הבית שבו התארח התמלא במהרה עד אפס מקום . אפילו החצר הייתה מלאה אנשים , עד שלא היה מקום לאף אדם נוסף , וישוע לימד אותם את כתבי־הקודש .
41002003	בין הקהל בחצר היו ארבעה אנשים שנשאו אדם משותק על אלונקה .
41002004	בגלל הקהל הרב הם לא יכלו להיכנס לתוך הבית ולדבר עם ישוע . לכן הם טיפסו על הגג , הזיזו רעפים אחדים ממקומם והורידו את האלונקה אל אמצע החדר , אל המקום שבו עמד ישוע .
41002005	כשראה ישוע את אמונתם הגדולה , פנה אל האיש המשותק ואמר : " בני , נסלחו לך חטאיך ! "
41002006	היו כמה מורי הלכה שנכחו במקום , ואלה אמרו בלבם :
41002007	" מה הוא מגדף ? למי הוא חושב את עצמו , לאלוהים ? הרי רק אלוהים יכול לסלוח חטאים ! "
41002008	ישוע ידע את מחשבותיהם ולכן שאל : " מדוע דברי מטרידים אתכם ?
41002009	לי , המשיח , יש סמכות לסלוח חטאים עלי־אדמות . אני אוכיח לכם שאני לא רק מדבר , אלא גם עושה – מיד תראו כיצד אני מרפא את האיש הזה . “
41002010	
41002011	הוא פנה אל האיש המשותק ופקד עליו : " קום ! קפל את האלונקה שלך ולך לביתך , כי נרפאת ! "
41002012	האיש קפץ על רגליו , קיפל את האלונקה ופילס לו דרך בתוך הקהל הנדהם . כולם היללו את אלוהים מעומק לבם וקראו בפליאה : " אף פעם לא ראינו דבר כזה ! "
41002013	ישוע יצא שוב לחוף הים . אנשים רבים התאספו סביבו והוא לימד אותם .
41002014	כאשר התהלך על החוף פגש את לוי , בנו של חלפי , יושב בבית־המכס . " בוא אתי " , הזמינו ישוע , " בוא והיה תלמיד שלי . " לוי עזב את בית־המכס והלך עם ישוע .
41002015	באותו ערב הזמין לוי לארוחה בביתו את גובי־המכס מהעבודה ואנשים רגילים מהרחוב , כדי שתהיה להם הזדמנות לפגוש את ישוע ותלמידיו ( אנשים רבים רצו לפגוש את ישוע פנים אל פנים ולדבר איתו ) .
41002016	אחדים מהסופרים והפרושים ראו את ישוע אוכל בחברת אנשים בעלי שם רע . " כיצד הוא יכול לאכול עם האנשים האלה ? " שאלו את תלמידיו .
41002017	ישוע שמע את שאלתם והשיב : " החולים זקוקים לרופא ולא הבריאים . לא באתי לבקש מהאנשים הישרים לחזור בתשובה , אלא מהחוטאים . "
41002018	תלמידי יוחנן ותלמידי הפרושים נהגו לצום , כנהוג במסורת היהודית . יום אחד באו מספר אנשים אל ישוע ושאלו אותו מדוע תלמידיו אינם צמים כמו כולם .
41002019	השיב להם ישוע : " האם ייתכן שאורחי החתן יסרבו לאכול במסיבת חתונתו ? האם ייתכן שיתאבלו בזמן שהחתן נמצא אתם ?
41002020	אולם יבוא יום שהחתן יילקח מהם , ואז הם יתאבלו ויצומו .
41002021	למה הדבר הזה דומה ? לאדם התופר טלאי מבד חדש על בגד ישן ובלה ; מה יקרה ? הטלאי מהבד החדש יינתק ויגדיל את החור בבגד .
41002022	הדבר דומה גם לאדם הממלא יין חדש בתוך חביות רקובות . הרי היין יבקע את החביות ויישפך החוצה . יין חדש יש לשמור בחביות חדשות . "
41002023	באחת השבתות הלכו ישוע ותלמידיו דרך שדה תבואה , והתלמידים קטפו שיבולים ואכלו את הגרעינים .
41002024	" ראה מה הם עושים ! " התנפלו הפרושים על ישוע . " מדוע הם קוטפים שיבולים בשבת ? הלא הם עוברים על חוקי התורה ומחללים את השבת ! "
41002025	” האם מעולם לא קראתם מה עשה דוד המלך ? “ השיב להם ישוע . ” כאשר דוד המלך ואנשיו היו רעבים הם נכנסו לאוהל מועד – בימי אביתר הכוהן – ואכלו את לחם הפנים שהיה מיועד לכוהנים בלבד . הלא גם זה היה בניגוד לחוקי התורה .
41002026	
41002027	דעו לכם כי השבת ניתנה למען בני־האדם , ולא בני־האדם למען השבת .
41002028	ובן האדם הוא אדון השבת . "
41003001	ישוע חזר לבית־הכנסת בכפר־נחום וראה שם איש שידו משותקת .
41003002	מאחר שהיום היה שבת , רצו מתנגדיו של ישוע לראות אם ירפא את האיש . הם החליטו שאם ישוע ירפא את האיש , יאסרו אותו .
41003003	ישוע קרא אל האיש המשותק : " בוא ועמוד לפני כולם . "
41003004	לאחר מכן הוא פנה אל הזוממים נגדו ושאל : " על־פי התורה האם עלינו לעשות בשבת מעשים טובים , או מעשים רעים ? האם עלינו להציל נפשות בשבת , או לאבד אותן ? " לא הייתה תשובה בפיהם .
41003005	ישוע הביט בהם בכעס וצער , בגלל לב האבן שלהם , ואז פקד על האיש החולה : " הושט את ידך ! " האיש הושיט את ידו , וזו נרפאה מיד .
41003006	הפרושים מיהרו להתייעץ עם אנשי הורדוס כיצד להיפטר מישוע .
41003007	ישוע ותלמידיו עזבו את בית־הכנסת והלכו לשפת הים . הקהל הרב שהלך אחריהם בא כמעט מכל קצות הארץ : מהגליל , מיהודה , מירושלים , מאדום , מעבר הירדן ואפילו מאזור צור וצידון . כל האנשים האלה הלכו אחרי ישוע מפני ששמעו על הנסים והנפלאות שחולל , וכמובן שרצו לראות אותו במו עיניהם .
41003008	
41003009	ישוע ביקש מתלמידיו להכין לו סירה , כדי שאם ינסה הקהל להידחק אליו ויאלץ אותו להיכנס למים , יוכל לעלות על הסירה .
41003010	באותו יום הוא ריפא חולים רבים מאוד , וכתוצאה מכך הלכו והתרבו החולים שנהרו אליו מכל עבר , וכל אחד ניסה לגעת בו כדי להירפא .
41003011	כאשר נגעו אנשים אחוזי־שדים בישוע , הם נפלו לפניו וצעקו : " אתה הוא בן־האלוהים ! "
41003012	אולם ישוע ציווה עליהם לשתוק ולא לגלות את זהותו .
41003013	ישוע עלה על אחד ההרים והזמין אליו אנשים מסוימים מבין הקהל .
41003014	הוא בחר שנים־עשר איש שיהיו מלוויו הקבועים ושילכו ללמד את העם , ונתן להם סמכות לרפא חולים ולגרש שדים .
41003015	
41003016	אלה שמות השנים־עשר שישוע בחר : שמעון כֵּיפָא ( שישוע כינה אותו ” פטרוס “ ) , יעקב ויוחנן בני־זבדי ( שישוע כינה ” בני־רעם “ ) , ‎אַנְדְּרֵי , פיליפוס , בר־תלמי , מתי , תומא , יעקב בן־חלפי , תדי , שמעון ( מחבורת הקנאים ) ויהודה איש קריות ( אשר מאוחר יותר הסגיר את ישוע ) .
41003017	
41003018	
41003019	
41003020	כאשר חזר ישוע לבית מארחיו , שוב המתין לו קהל שמילא את כל הבית , כך שישוע ותלמידיו לא יכלו להפסיק ולאכול .
41003021	כשנודע לבני משפחתו על כך , הם באו לקחתו לביתם . " הוא יצא מדעתו ! " קראו .
41003022	מורי הלכה מירושלים באו לשם ואמרו : " אתם יודעים מדוע הוא יכול לגרש שדים ? מפני שבעל־זבול , שר השדים , שוכן בתוכו ! "
41003023	ישוע קיבץ אותם סביבו ודיבר אליהם במשלים . " כיצד יכול השטן לגרש את השטן ? " שאל .
41003024	ממלכה מפולגת לא תחזיק מעמד ותתמוטט .
41003025	משפחה שיש בה חילוקי דעות ופילוגים - תיהרס .
41003026	אם השטן נלחם נגד עצמו , מה יוכל להשיג ?
41003027	אדם צריך להתגבר תחילה על השטן עצמו , לפני שיוכל לגרש את השדים שלו , כשם ששודד חייב להשתלט תחילה על בעל־הבית , לפני שיוכל לשדוד את רכושו .
41003028	" אני מזהיר אתכם , " המשיך ישוע . " כל החטאים וגידופים ייסלחו לבני אדם .
41003029	רק חטא אחד לעולם לא ייסלח - גידוף רוח הקודש . "
41003030	ישוע מצא לנכון להזהיר אותם , שכן טענו שהוא חולל נסים בכוחו של השטן ( במקום שיודו שהוא חולל נסים בכוחו של רוח הקודש ) .
41003031	בינתיים באו אמו ואחיו של ישוע אל הבית שבו לימד . הם שלחו מישהו לקרוא לישוע החוצה , כי רצו לדבר איתו . ” אמך ואחיך מחכים לך בחוץ ; הם רוצים לדבר אתך “ , אמר לו מישהו .
41003032	
41003033	" מי היא אמי ? " " מי הם אחי ? " קרא ישוע .
41003034	הוא הביט באנשים סביבו והכריז : " הנה אמי ואחי !
41003035	כל השומע בקול אלוהים הוא אחי , אחותי ואמי . "
41004001	פעם אחרת , כשלימד ישוע על החוף , התאסף סביבו קהל עצום ; האנשים נדחפו ונדחקו עד כי לא היה לו מקום לעמוד . ישוע התיישב בסירה שהכינו לו תלמידיו , וכל האנשים נשארו על החוף .
41004002	בדרך כלל הוא לימד את הקהל בסיפורים ובמשלים , והנה אחד מהם :
41004003	" שימו לב ! איכר אחד יצא לזרוע . כשפיזר את הזרעים בשדה
41004004	נפלו חלקם על השביל בצד הדרך , והציפורים באו וניקרו אותם .
41004005	חלקם נפלו על אדמת סלעים ומיד הצמיחו נבטים יפים , אולם כעבור זמן קצר נבלו ומתו , מפני שלא יכלו להכות שורשים עמוקים .
41004006	
41004007	חלקם נפלו בין קוצים , ואלה חנקו את הצמחים הרכים .
41004008	אולם חלק אחר מהזרעים נפל על אדמה טובה , ונשא פרי מבורך ורב פי שלושים , פי שישים ואפילו פי מאה !
41004009	מי שמסוגל לשמוע , שיקשיב ! "
41004010	כשנשאר ישוע לבדו עם השנים־עשר ושאר התלמידים , הם שאלו אותו : " רבי , למה התכוונת במשל ? "
41004011	” לכם מותר לדעת את סוד מלכות האלוהים , “ ענה להם ישוע , ” אך אלה שמחוץ למלכות האלוהים שומעים רק משלים . למרות שהם רואים ושומעים , הם אינם מבינים ואינם מאמינים באלוהים , ועל כן אין להם סליחת חטאים .
41004012	
41004013	אבל אם אינכם מבינים את המשל הפשוט הזה , כיצד תבינו את שאר המשלים שאני עומד לספר ?
41004014	האיכר במשל הוא כל אדם שמספר לאחרים את בשורת אלוהים , שכן הוא מנסה לזרוע בלבם את דבר־אלוהים .
41004015	השביל בצד מסמל את לב האנשים השומעים את דבר אלוהים , אך מיד בא השטן ומנסה להשכיח מלבם את אשר שמעו .
41004016	אדמת הסלעים מסמלת את לבם של אלה השומעים את הבשורה ומקבלים אותה בהתלהבות ובשמחה ,
41004017	אך אינם מעמיקים ואינם מתבססים באמונתם . לכן ברגע שצצים קשיים ראשונים הם אינם מחזיקים מעמד .
41004018	” אדמת הקוצים מסמלת את לבם של אלה השומעים את דבר אלוהים ומאמינים בו ,
41004019	אולם תוך זמן קצר תענוגות העולם והרדיפה אחר עושר והצלחה תופסים את המקום החשוב בלבם , ודוחקים הצידה את דבר אלוהים . משום כך לא רואים שום פרי בחייהם .
41004020	ואילו האדמה הטובה מסמלת את לבם של אלה המאמינים באמת בדבר־אלוהים , והפרי המבורך בחייהם רב , פי שלושים , פי שישים ואפילו פי מאה ממה שנזרע בלבם . "
41004021	ישוע המשיך ואמר : " כשאדם מדליק נר בחשכה , האם הוא מחביא את הנר הדולק מתחת למיטה , כדי שאיש לא יראה את האור ? תפקיד הנר להאיר , ולכן שמים אותו במקום מרכזי - במקום שבו יביא תועלת רבה ביותר .
41004022	כל הנסתר עתה ייגלה בבוא העת .
41004023	מי שאוזניים לו , שיקשיב !
41004024	קיימו באופן מעשי את מה שאתם שומעים . כפי שאתם מתנהגים עם אחרים כך יתנהגו איתכם .
41004025	מי שיש לו - יקבל עוד ; ומי שאין לו - גם המעט שבידו יילקח ממנו . "
41004026	ישוע סיפר להם משל נוסף על מלכות אלוהים : " איכר אחד זרע זרעים בשדה שלו ,
41004027	ולאחר שסיים את הזריעה הלך לדרכו . כעבור זמן מה צמחו הזרעים וגדלו ללא עזרת האיכר ;
41004028	האדמה הצמיחה בעצמה את הזרעים . תחילה צמח עלה ראשון , אחריו הגבעול וראש השיבולת , ולבסוף הבשילו הגרגרים .
41004029	אז בא האיכר וקצר את התבואה . "
41004030	" כיצד אוכל לתאר את מלכות אלוהים ? " שאל ישוע . " למה אפשר לדמות את מלכות אלוהים ? "
41004031	מלכות אלוהים דומה לגרגר זעיר של צמח החרדל . אף כי גרגר זה זעיר ביותר , הוא גדל להיות אחד הצמחים הגדולים ביותר , בעל ענפים ארוכים וחסונים , וציפורים שונות יכולות לבנות בצילו קן ומחסה . “
41004032	
41004033	ישוע סיפר להם משלים רבים על דבר־אלוהים , לפי יכולת הבנתם .
41004034	למעשה הוא לימד את הציבור רק במשלים , וכאשר נשאר עם התלמידים לבדם נהג לבאר להם אותם .
41004035	לפנות ערב אמר ישוע לתלמידיו : " הבה נעבור לגדה השנייה של הכינרת "
41004036	הם עזבו את הקהל מאחוריהם והתרחקו מהמקום בסירה שבה ישב ישוע , אך הסירות האחרות שטו בעקבותיהם .
41004037	לפתע פרצה סערה גדולה ; גלים חזקים וגבוהים הכו בסירה ומילאו אותה מים עד שכמעט טבעה .
41004038	באותו זמן ישן ישוע בשלווה בתוך הסירה . התלמידים העירו אותו בבהלה ופחד : " רבי , קום ! אנחנו עומדים לטבוע , ולך לא אכפת ? "
41004039	ישוע קם , נזף ברוח ופקד על הים להירגע . מיד שקטה הרוח והים נרגע .
41004040	לאחר מכן הוא פנה אל תלמידיו ושאל בתמיהה : " מדוע נבהלתם כל־כך ? עדיין אינכם מאמינים בי ? "
41004041	התלמידים נמלאו פחד ושאלו זה את זה : " מיהו האיש הזה שאף הרוח והים נשמעים לו ? "
41005001	בהגיעם אל הגדה השנייה של הכינרת ירד ישוע מהסירה , והנה רץ לקראתו מכיוון בית־הקברות איש אחוז רוח רעה .
41005002	
41005003	איש זה גר בבית־הקברות והיה בעל כוח פיזי אדיר . בכל פעם שאסרו אותו בכבלים ושרשרות הוא היה מנתק אותם בקלות ויוצא לחופשי . איש לא היה יכול להתגבר עליו .
41005004	
41005005	יומם ולילה נהג להסתובב כמשוגע בין הקברים ועל ההרים , צועק ופוצע את עצמו באבנים חדות .
41005006	בראותו את ישוע מרחוק , רץ האיש לקראתו ונפל לרגליו .
41005007	ישוע פקד על השד שבתוך האיש : ” צא החוצה , שד ! “ השד צעק צעקה מחרידה : ” מה אתה עומד לעשות לי , ישוע בן אל־עליון ? למען אלוהים , אל תייסר אותי ! “
41005008	
41005009	" מה שמך ? " שאל ישוע . " לגיון , " השיב השד . " אינני לבדי ; אנחנו כאן שדים רבים . "
41005010	השדים התחננו לפני ישוע שלא ישלח אותם למקום נידח .
41005011	בקרבת המקום היה עדר גדול של חזירים שרעה במורד ההרים .
41005012	" שלח אותנו לתוך החזירים האלה , " התחננו השדים .
41005013	ישוע הסכים , והם יצאו מהאיש ונכנסו לתוך החזירים . כל החזירים ( בערך אלפיים ) דהרו בטירוף במורד ההר ישר לתוך הים וטבעו .
41005014	רועי החזירים ברחו לערים ולכפרים שבסביבה , וסיפרו לכולם מה שקרה . כל האנשים רצו מיד אל המקום כדי לראות את המחזה במו עיניהם .
41005015	עד מהרה התאספו אנשים רבים ליד ישוע , אולם כשראו את האיש יושב לרגלי ישוע לבוש היטב ושפוי בדעתו , נמלאו פחד .
41005016	עדי ראייה סיפרו לבאים מה שהתרחש ,
41005017	והאנשים התחננו לפני ישוע שילך משם ויעזוב אותם לנפשם .
41005018	כשחזר ישוע לסירה התחנן לפניו האיש שיצאו ממנו השדים שירשה לו להצטרף אליו .
41005019	אולם ישוע לא הסכים לכך . " לך הביתה למשפחתך ולחבריך , " אמר ישוע . " ספר להם כיצד ריחם עליך אלוהים , ואיזה נס חולל בך . "
41005020	האיש הלך לבקר בעשר הערים הגדולות וסיפר לאנשים על הפלא הגדול שחולל ישוע , וכולם התפלאו מאוד .
41005021	ישוע חצה בסירתו את הכינרת והגיע אל הגדה שממול , שם כבר חיכה לו קהל רב .
41005022	אחד מראשי בית־הכנסת המקומי , יאיר שמו , נפל לפני ישוע
41005023	והתחנן בפניו שירפא את בתו הקטנה . " בתי גוססת , " קרא יאיר בייאוש . " אנא , בוא לביתי ושים את ידיך עליה , כדי שתבריא ותחיה . "
41005024	ישוע הלך עם יאיר , והקהל הגדול הלך אחריהם , נדחף ונדחק סביב ישוע .
41005025	בקרב הקהל הייתה אישה שסבלה משטף דם מתמיד במשך שתים־עשרה שנה .
41005026	היא סבלה קשות מטיפולים של רופאים שונים , ולאחר שהוציאה את כל כספה , לא זו בלבד שמצבה לא השתפר , הוא אף החמיר !
41005027	היא שמעה על המעשים שישוע עשה , ולכן הלכה אחריו ונגעה בבגדו .
41005028	" אם רק אצליח לגעת בבגדיו אהיה בריאה , " חשבה לעצמה .
41005029	ואכן , ברגע שנגעה בבגדו פסק שטף הדם , והאישה ידעה שנרפאה .
41005030	באותו רגע הרגיש ישוע שיצא ממנו כוח ריפוי . הוא הסתובב לאחור ושאל : " מי נגע בי ? "
41005031	תלמידיו התפלאו על השאלה המשונה והשיבו : " ראה כמה אנשים נדחפים אליך מכל צד , ואתה שואל מי נגע בך ? "
41005032	אולם ישוע התעלם מהערתם והמשיך להסתכל סביבו , מחפש את מי שנגע בו .
41005033	האישה , אשר ידעה כי נרפאה , התקרבה אליו , נפלה לרגליו בפחד ובחרדה וסיפרה לו את כל האמת .
41005034	" בתי , אמונתך ריפאה אותך ! " אמר לה ישוע . " היי בריאה ולכי לשלום . "
41005035	בזמן שדיבר ישוע עם האישה הגיעו למקום שליחים מבית יאיר , והודיעו שאיחר את המועד - בתו מתה , וביקורו של ישוע מיותר .
41005036	אולם ישוע התעלם מכך ואמר ליאיר : " אל תפחד ; רק תאמין ! "
41005037	ישוע עצר את הקהל ולא הרשה לאיש ללכת איתו , פרט לפטרוס , יעקב ויוחנן .
41005038	בהגיעם לביתו של יאיר מצאו את כולם בוכים ומתאבלים על מות הילדה .
41005039	ישוע נכנס פנימה ושאל את האנשים : " מדוע אתם בוכים ומתרגשים ? הילדה לא מתה ; היא רק ישנה . "
41005040	כל הנוכחים לעגו לו , אולם הוא לא שם לב לכך וביקש מכולם לצאת משם . הוא לקח את ההורים ואת תלמידיו ונכנס איתם לחדרה של הילדה .
41005041	ישוע אחז בידה של הילדה וקרא : ” טליתא , קומי ! “ ( כלומר : ” קומי , ילדה ! “ ) היא הייתה בת 12 והיא אכן קמה ממיטתה והתהלכה בבית . הוריה התפלאו מאוד ,
41005042	
41005043	אך ישוע הזהיר אותם שלא יספרו לאף אחד מה שקרה , וביקש שיתנו לילדה משהו לאכול .
41006001	זמן קצר לאחר מכן חזרו ישוע ותלמידיו לנצרת - עירו של ישוע .
41006002	בשבת הלך ישוע לבית הכנסת ולימד את הקהל . אנשים רבים התפלאו מאוד על חוכמתו ועל הניסים שחולל . אך הם ידעו שהוא אחד מהם ושהוא גר בסביבה וקראו : ” הוא אינו טוב מאתנו . הוא סך הכול נגר פשוט , בנה של מרים ואחיהם של יעקב , יוסף , יהודה ושמעון ; ואחיותיו גרות כאן בינינו . “ הדבר גרם להם עלבון .
41006003	
41006004	הנביא הוא מכובד רק בקרב אנשים זרים , " השיב להם ישוע . " בני עירו , בני משפחתו וחבריו לעולם אינם מכבדים אותו . "
41006005	בגלל חוסר אמונתם לא יכול היה ישוע לעשות שם מעשי גבורה גדולים . הוא רק הניח את ידיו על מספר חולים וריפא אותם .
41006006	חוסר אמונתם הרשים אותו מאוד . לאחר מכן עבר ישוע מכפר לכפר ולימד את האנשים .
41006007	הוא קרא אליו את שנים־עשר התלמידים , נתן להם סמכות וכוח לגרש רוחות רעות ושדים , ושלח אותם בזוגות אל הכפרים והערים .
41006008	הוא אמר להם שלא ייקחו איתם דבר מלבד מקל הליכה ; לא מזון , לא שמיכות , לא כסף ולא בגדים נוספים או זוג נעליים נוסף .
41006009	
41006010	" בכל כפר הישארו אצל מארח אחד בלבד ; אל תעברו ממקום למקום , " הורה להם ישוע .
41006011	" אם במקום כלשהו לא יקבלו אתכם ולא יקשיבו לכם , לכו משם . אך לפני שתלכו נקו את האבק מרגליכם , כדי שהאנשים יראו שמילאתם את חובתכם ועתה הנכם עוזבים אותם לגורלם . "
41006012	וכך יצאו השליחים לדרך . לכל מי שפגשו בדרך קראו לחזור בתשובה ולהפסיק לחטוא .
41006013	הם גרשו שדים רבים , ריפאו הרבה חולים ומשחו אותם בשמן .
41006014	גם המלך הורדוס שמע על אודות ישוע , משום שכולם דיברו על הניסים שחולל . המלך חשב את ישוע ליוחנן המטביל שקם לתחייה , ולכן אמר : " איני מתפלא על כך שהוא יכול לעשות ניסים ונפלאות . "
41006015	אנשים אחרים חשבו את ישוע לאליהו הנביא שקם לתחייה ; היו שטענו כי ישוע הוא נביא חדש בדומה לנביאים שחיו בעבר .
41006016	" לא , " אמר המלך הורדוס בהחלטיות . " אני בטוח שזהו יוחנן , האיש שאת ראשו כרתי . הוא קם לתחייה ! "
41006017	זמן מה קודם לכן שלח הורדוס חיילים לאסור את יוחנן , כי יוחנן אמר שאסור להורדוס להתחתן עם הורודיה – אשת אחיו פיליפוס .
41006018	
41006019	הורודיה שנאה את יוחנן בשל כך ורצתה במותו כנקמה , אולם לשם כך היה עליה לקבל את רשותו של הורדוס .
41006020	ואילו הורדוס כיבד את יוחנן ולא הרשה להורודיה לפגוע בו , כי ידע שיוחנן הוא אדם ישר וקדוש . הורדוס אהב מאוד להקשיב לדברי יוחנן אף כי גרמו לו מבוכה .
41006021	ביום הולדתו של הורדוס הייתה להורודיה הזדמנות מצוינת להשיג את מבוקשה . המלך ערך מסיבה גדולה לכל האנשים החשובים , לקציני הצבא ולמושלי הגליל .
41006022	בתה של הורודיה נכנסה לאולם ושעשעה את האורחים בריקודים . הורדוס נהנה כל־כך מריקודיה עד שנשבע בפזיזות : ” חי נפשי , את יכולה לבקש ממני כל מה שתרצי ואני מבטיח שתקבלי זאת ; עד חצי המלכות אתן לך ! “
41006023	
41006024	הבת יצאה מהאולם בהתרגשות ומיהרה להתייעץ עם אמה . הורודיה הורתה לה מיד : " בקשי ממנו את ראשו של יוחנן המטביל ! "
41006025	הבת מיהרה חזרה אל המלך וקראה : " אני רוצה את ראשו של יוחנן המטביל על מגש ומיד ! "
41006026	המלך נמלא צער רב , אך לא יכול היה להפר את שבועתו בנוכחות האורחים ,
41006027	אז שלח את אחד משומרי ראשו אל הכלא , כדי לכרות את ראשו של יוחנן . השומר כרת את ראשו של יוחנן והביאו חזרה על מגש . הוא מסר את המגש לבת , וזו מסרה אותו לאמה .
41006028	
41006029	כאשר שמעו תלמידי יוחנן מה שקרה , באו לקחת את גופתו וקברו אותה לפי הדת .
41006030	בינתיים חזרו השליחים ממסעם וסיפרו לישוע כל מה שעשו ולימדו .
41006031	" הבה ניקח חופשה קצרה מן הקהל הרב הזה וננוח במקום שקט - הרחק מכול המולה , " הציע ישוע , כי אנשים כה רבים באו אליהם , כך שלא היה להם זמן לאכול .
41006032	ישוע ותלמידיו הפליגו בסירה למקום שבו קיוו לנוח .
41006033	אך אנשים רבים ראו אותם בעת שעזבו ורצו לפניהם לאורך החוף ; הם כבר המתינו לישוע ותלמידיו במקום שבו עגנה הסירה .
41006034	כאשר ירד ישוע מהסירה וראה את הקהל שחיכה לו על החוף , נמלא חמלה , כי הם נראו בעיניו כעדר ללא רועה . הוא לימד אותם דברים רבים שהיה עליהם לדעת .
41006035	עם רדת הערב באו התלמידים לישוע וביקשוהו : ” אמור לכל האנשים האלה שילכו לקנות מזון בכפרי הסביבה , כי השעה מאוחרת ובמקום השומם הזה אין דבר לאכול . “
41006036	
41006037	" אתם בעצמכם תאכילו אותם . " השיב ישוע . " במה נאכיל אותם ? " שאלו התלמידים בתמיהה . " נצטרך הון תועפות כדי לקנות אוכל לכל האנשים האלה ! "
41006038	" לכו לראות כמה ככרות לחם יש לנו , " אמר ישוע . הם חזרו ואמרו : " יש בידינו חמש ככרות לחם ושני דגים . "
41006039	ישוע ביקש מהקהל לשבת על הדשא , ולשבת בשורות של חמישים או מאה איש .
41006040	
41006041	הוא לקח את חמש ככרות הלחם ואת שני הדגים , הביט לשמים והודה לאלוהים על האוכל . לאחר מכן פרס את הלחם ונתן לכל אחד מתלמידיו פרוסת לחם וחתיכת דג , כדי שיגישו לקהל .
41006042	והאנשים אכלו עד ששבעו לחלוטין !
41006043	כחמשת־אלפים גברים ( לא כולל נשים וילדים ) השתתפו בארוחה , ולבסוף כשנאספו הפירורים והשאריות מהארץ הם מילאו שנים־עשר סלים .
41006044	
41006045	בתום הארוחה ביקש ישוע מתלמידיו לעלות לסירה ולשוט לבית־צידה , שם יפגוש אותם מאוחר יותר . ישוע עצמו נשאר להיפרד מהקהל ולשלח אותו הביתה .
41006046	לאחר שעזבו כולם עלה ישוע על אחד ההרים להתפלל .
41006047	בלילה , בזמן שהתלמידים היו בסירה באמצע הים וישוע היה על החוף ,
41006048	הוא ראה שתלמידיו בצרה - שהם חותרים בחוזקה ונאבקים עם הרוח והגלים . בערך בשעה שלוש בבוקר הלך אליהם ישוע כשהוא הולך על־פני המים ,
41006049	אולם כשראו התלמידים אדם הולך על־פני המים , נבהלו מאוד וצרחו מפחד , כי חשבו שראו רוח רפאים .
41006050	ישוע דיבר אליהם מיד והרגיע אותם : " אל תפחדו ; זה אני ! "
41006051	הוא עלה לסירה והרוח פסקה . התלמידים ישבו שם נבוכים לגמרי ולא הבינו כיצד זה קרה ,
41006052	כי למרות הפלא של הערב הקודם הם עדיין לא הפנימו את מה שקרה .
41006053	ישוע ותלמידיו הגיעו לגינוסר , קשרו את הסירה ועלו לחוף . אנשי המקום הכירו מיד את ישוע ,
41006054	
41006055	ומיהרו לספר לכל אנשי הסביבה את דבר בואו . האנשים החלו להביא אליו חולים רבים על מיטות ואלונקות .
41006056	הם נשאו את החולים לכל מקום שישוע הלך - לכפר , לעיר או לשדה - והתחננו לפניו שירשה להם לפחות לגעת בקצה בגדו ; וכל מי שנגע בו נרפא .
41007001	יום אחד באו אחדים מהפרושים והסופרים אל ישוע כדי לחקור את מעשיו .
41007002	הם הבחינו בכך שכמה מתלמידיו של ישוע אינם נוטלים ידיים לפני הארוחה , כפי שנהוג במסורת היהודית .
41007003	( במסורת היהודית של אז , במיוחד אצל הפרושים , נהגו ליטול ידיים עד למרפק לפני כל ארוחה .
41007004	גם בשובם מן השוק עליהם ליטול ידיים לפני שהם נוגעים באוכל . זוהי רק דוגמה אחת ממנהגים רבים שהם מקיימים מאות שנים . דוגמה נוספת היא הכשרת סירים , מחבתות וכלים . )
41007005	הם שאלו את ישוע : " מדוע התלמידים שלך אינם שומרים את מסורת אבותינו הדורשת נטילת ידיים לפני הארוחה ? "
41007006	” צבועים שכמוכם ! “ ענה להם ישוע . ” הנביא ישעיהו תיאר אתכם נכונה כשאמר : ’ ניגש העם הזה בפיו , ובשפתיו כבדוני , ולבו רחק ממני , ותהי יראתם אותי מצות אנשים מלמודה ‘ .
41007007	
41007008	אתם מתעלמים ממצוותיו של אלוהים , ובמקומם אתם ממציאים מצוות ומנהגים למיניהם .
41007009	ביטלתם את מצוות אלוהים כדי שתוכלו לקיים את המסורת שהמצאתם בעצמכם !
41007010	" קחו למשל את המצווה ' כבד את אביך ואת אמך ' . משה אמר שכל המדבר נגד אביו ואמו יומת !
41007011	ואילו אתם אומרים שמותר לאדם להתעלם מצרכי הוריו העניים , אם הוא מבטיח לתרום לעבודת אלוהים את אשר הוא חייב לתת להוריו .
41007012	כך אתם מפרים את מצוות ה ׳ כדי לקיים את המסורת שהמצאתם אתם . זוהי רק דוגמה אחת מתוך רבות . “
41007013	
41007014	ישוע אסף סביבו את כל הקהל וקרא : " הקשיבו אלי כולכם והשתדלו להבין :
41007015	לא מה שנכנס אל גופכם מטמא אתכם , אלא מה שיוצא מתוכו . כל מי שיש לו אוזניים שישמע ! “
41007016	
41007017	לאחר שעזבו את הקהל והגיעו הביתה , שאלו התלמידים את ישוע למה התכוון במשל שסיפר .
41007018	" מה , גם אתם אינכם מבינים ? " שאל ישוע בתימהון . " האם אינכם מבינים כי האוכל שאתם אוכלים אינו מטמא אתכם ?
41007019	הרי האוכל אינו בא במגע עם הלב ; האוכל עובר דרך מערכת העיכול . "
41007020	ישוע הוסיף ואמר : " המחשבות הן המטמאות את האדם .
41007021	כי מקרב לב האדם יוצאות מחשבות רעות של ניאוף , גניבה , רצח ,
41007022	בגידה , רדיפת בצע , רשעות , רמאות , פריצות , קנאה , הוצאת־דיבה , גאווה , ניבול־פה וכדומה .
41007023	כל הדברים הנתעבים האלה יוצאים מתוך לב האדם , והם המטמאים והמרחיקים אותנו מאלוהים . "
41007024	ישוע עזב את הגליל והלך לאזור צור וצידון . הוא ניסה להסתיר את דבר בואו , אך לא עלה בידו . כמו תמיד נפוצו השמועות על בואו במהירות .
41007025	לאישה אחת הייתה בת אחוזת שד . כאשר שמעה האישה על בואו של ישוע באה אליו , נפלה לרגליו
41007026	והתחננה לפניו שיגרש את השד מבתה ( היא הייתה אישה יוונית שנולדה בפניקיה הסורית ) .
41007027	" תחילה עלי לעזור לבני עמי - היהודים , " ענה לה ישוע . " אין זה צודק לקחת את לחם הבנים ולהשליכו לכלבים . "
41007028	" נכון , אדוני , " ענתה האישה . " אולם גם גורי הכלבים מקבלים תחת השולחן את השאריות והפירורים מצלחות הילדים . "
41007029	ישוע אמר לה : " בגלל תשובתך בתך נרפאה ; לכי לביתך ותראי שהשד יצא ממנה . "
41007030	האישה הלכה לביתה ומצאה את בתה הקטנה שוכבת רגועה על מיטתה לאחר שיצא ממנה השד .
41007031	מצור הלך ישוע לצידון , ומשם חזר לים הכינרת דרך אזור עשר הערים .
41007032	ההמון הביא אליו איש חרש ואילם , וכולם התחננו לפניו שישים את ידיו על האיש וירפא אותו .
41007033	ישוע הרחיק את החרש־אילם מההמון , הכניס את אצבעותיו לאוזני האיש , לאחר מכן ירק על אצבעותיו ונגע בלשונו של האילם .
41007034	ישוע נשא את עיניו לשמים , נאנח וקרא : " אפתח " ( " היפתח ! " ) .
41007035	מיד נפתחו אוזני האיש והוא שמע . גם לשונו הותרה והוא היה מסוגל לדבר ולשמוע היטב .
41007036	ישוע ביקש מהנוכחים שלא להפיץ את הדבר . אולם ככל שהרבה להזהירם , כך הם הרבו לספר לאחרים , כי מעשיו הדהימו אותם כל כך . שוב ושוב קראו האנשים בהתרגשות : ” ראו איזה מעשים נפלאים ונהדרים ; הוא אפילו מסוגל לרפא חרשים־אילמים ! “
41007037	
41008001	יום אחד כשהתאסף קהל גדול סביב ישוע , שוב לא היה להם מה לאכול . ישוע כינס את תלמידיו כדי לדון במצב .
41008002	" אני מרחם על האנשים האלה , " אמר . " הם נמצאים כאן כבר שלושה ימים , ונגמר להם האוכל .
41008003	אם אשלח אותם הביתה רעבים , הם יתעלפו בדרך , מפני שחלקם באו ממקומות רחוקים . "
41008004	" מאין נמצא להם אוכל במקום השומם הזה ? " שאלו התלמידים בפליאה .
41008005	" כמה ככרות לחם יש לכם ? " שאל ישוע בהתעלמות מהערתם . " שבע " , השיבו .
41008006	ישוע ביקש מהקהל לשבת על הארץ . הוא לקח את שבע ככרות הלחם , הודה לאלוהים עליהן , פרס את הלחם לפרוסות ונתן לתלמידיו כדי שיגישו לקהל .
41008007	הם מצאו גם כמה דגים קטנים . ישוע ברך עליהם וביקש מתלמידיו להגישם לקהל .
41008008	למרבית הפלא אכלו כולם עד ששבעו , ולאחר מכן שלח אותם ישוע הביתה . כארבעת־אלפים איש השתתפו בארוחה באותו יום , וכשאספו את השאריות והפירורים הם מילאו שבעה סלים גדולים !
41008009	
41008010	מיד לאחר מכן עלו ישוע ותלמידיו לסירה ושטו לאזור דלמנותא .
41008011	הפרושים בדלמנותא שמעו על בואו , ובאו להתווכח איתו ולנסותו . אמרו לישוע : " הראה לנו אות מהשמים , ואז נאמין בך . "
41008012	ישוע נאנח אנחה עמוקה והשיב : " לא אחולל למענכם כל פלא ולא אראה לכם כל אות מהשמים . כמה הוכחות דרושות לכם כדי שתאמינו ? "
41008013	ישוע עזב אותם , חזר לסירה ושט לגדה השנייה של הכינרת .
41008014	התלמידים שכחו לקחת איתם מספיק אוכל , ונותר להם בסירה רק כיכר לחם אחת .
41008015	בהיותם בסירה הזהיר ישוע את תלמידיו בתקיפות : " היזהרו מהשאור של המלך הורדוס ושל הפרושים ! "
41008016	" למה הוא מתכוון ? " שאלו התלמידים זה את זה . לבסוף הגיעו למסקנה שהוא ודאי מדבר על כך ששכחו לקחת איתם מספיק לחם .
41008017	ישוע הקשיב לשיחתם והגיב : " אתם טועים לגמרי . איני מדבר כלל על הלחם שבסירה . האם קשה לכם כל־כך להבין זאת ?
41008018	למה אתם לא רואים , למה אתם לא שומעים ? למה אתם לא קולטים דבר ?
41008019	האם שכחתם את 5000 האנשים שהאכלתי בחמש כיכרות לחם ? אמרו לי , כמה לחם נותר לאחר הארוחה ? " " שנים־עשר סלים מלאים , " ענו התלמידים במבוכה .
41008020	" וכאשר האכלתי את 4000 האנשים בשבע ככרות לחם , כמה נותר בסוף ? " " שבעה סלים מלאים , " השיבו התלמידים .
41008021	" ואתם עוד מעזים לחשוב שאני דואג משום שיש לנו רק כיכר לחם אחת ? "
41008022	בהגיעם לבית־צידה הביאו אליו מספר אנשים אדם עיוור , והתחננו לפניו שיגע בו וישיב לו את ראייתו .
41008023	ישוע אחז ביד העיוור והוציאו אל מחוץ לכפר , שם ירק בעיניו והניח עליהן את ידיו . " האם אתה רואה עכשיו ? " שאל ישוע .
41008024	האיש הביט סביבו והשיב : " כן ! אני רואה אנשים ; אבל הם נראים מטושטשים - כמו עצים מהלכים ! "
41008025	ישוע הניח שוב את ידיו על עיני האיש , והן נרפאו כליל . עתה יכול היה האיש לראות למרחוק בבירור .
41008026	ישוע שלח אותו הביתה אל משפחתו ואמר : " אל תלך לספר את הדבר לאנשי הכפר ; לך ישר הביתה . "
41008027	ישוע ותלמידיו עזבו את הגליל והלכו לכפרי קיסריה של פיליפוס . בדרך שאל ישוע את תלמידיו : " מה אומרים עלי אנשים ? למי הם חושבים אותי ? "
41008028	" יש אנשים שחושבים שאתה יוחנן המטביל , " ענו התלמידים , " ואחרים חושבים שאתה אליהו הנביא או נביא אחר שקם לתחייה . "
41008029	" מי אתם חושבים שאני ? " המשיך ישוע לשאול . " אתה המשיח ! " קרא פטרוס .
41008030	אולם ישוע הזהיר אותם שלא יגלו זאת לאיש .
41008031	רק מאז החל ישוע לספר להם על הייסורים המצפים לו , והוא עוד סיפר שראשי הכוהנים , הסופרים והזקנים יגרמו למותו , אך יקום לתחייה לאחר שלושה ימים .
41008032	ישוע דיבר אתם בגלוי לב , אולם פטרוס לקח אותו הצידה והוכיח אותו : " אל תדבר כך ! "
41008033	ישוע הביט בפטרוס ואמר לו בחומרה : " סור ממני , שטן שכמותך ! אתה מסתכל על כך מנקודת ראות אנושית , ולא מנקודת ראותו של אלוהים . "
41008034	ישוע ביקש מתלמידיו להתקרב אליו ולהקשיב . " מי שרוצה להיות תלמידי עליו להתכחש לעצמו , לשאת את צלבו וללכת אחרי .
41008035	מי שחפץ להציל את חייו - יאבד אותם , אולם מי שיתכחש לחייו למעני ולמען הבשורה - יציל אותם .
41008036	" איזה רווח יש לאדם שיכול להשיג את כל העולם אבל מפסיד את חייו ?
41008037	מה כבר יכול בן־אדם לתת בתמורה לחייו ?
41008038	דעו לכם , שכל מי שמתבייש בי ובדברי בדור החוטא וחסר האמונה הזה , הוא יהיה לבושה לבן האדם בבואו בכבוד אלוהים עם המלאכים הקדושים . "
41009001	ישוע המשיך לדבר אל תלמידיו : " אני אומר לכם , שאחדים מכם העומדים כאן היום יזכו לחיות ולראות את מלכות אלוהים באה בגבורה ! "
41009002	כעבור שישה ימים לקח ישוע את פטרוס , יעקב ויוחנן ועלה איתם על פסגת אחד ההרים . רק ארבעתם היו שם . לפתע זרחו פניו של ישוע בזוהר נפלא ;
41009003	בגדיו הבריקו והלבינו עד מאוד .
41009004	והנה הופיעו אליהו הנביא ומשה רבנו והחלו לדבר עם ישוע .
41009005	" רבי , כמה נפלא ! " קרא פטרוס בהתרגשות . " אנחנו ניבנה כאן שלוש סוכות : סוכה לכל אחד מכם . . . "
41009006	פטרוס לא התכוון למעשה למה שאמר ; הוא פשוט הרגיש צורך לומר משהו , כי התלמידים היו מבוהלים וחסרי מילים .
41009007	בעודו מדבר סכך עליהם ענן , ומתוכו קרא קול : " זהו בני האהוב , שמעו בקולו ! "
41009008	התלמידים הביטו סביבם וגילו שאליהו ומשה נעלמו , וישוע לבדו נותר עמם .
41009009	כאשר ירדו מההר ביקש מהם ישוע שלא לספר לאיש את אשר ראו , עד לאחר שיקום מן המתים .
41009010	השלושה לא גילו את הדבר לאיש , אולם שוחחו על כך בינם לבין עצמם , ולעיתים קרובות תהו למה התכוון ישוע כשאמר שיקום מן המתים .
41009011	התלמידים שאלו את ישוע מדוע הסופרים אומרים שאליהו הנביא צריך לבוא תחילה ( לפני המשיח ) .
41009012	ישוע השיב שאליהו באמת צריך לבוא קודם וישליט סדר בכל , ושלמעשה אליהו כבר בא ואותם האנשים נהגו בו באופן מחפיר – בדיוק כפי שניבאו הנביאים . ” למה אתם חושבים שהתכוונו הנביאים כשניבאו שהמשיח יסבול עינויים וחרפה ? “ שאל .
41009013	
41009014	למרגלות ההר הם פגשו את תשעת התלמידים האחרים , מוקפים בקהל רב ומתווכחים עם כמה סופרים .
41009015	הקהל הביט בישוע בכבוד ובהערצה , וכולם רצו לקבל את פניו .
41009016	" על מה אתם מתווכחים ? " שאל ישוע .
41009017	איש מהקהל השיב : " רבי , הבאתי אליך את בני שתרפא אותו ; נכנס בו שד המונע ממנו לדבר .
41009018	בכל פעם שהשד תוקף את הילד הוא משליך אותו על הרצפה , והילד האומלל מזיל ריר מפיו , שיניו נוקשות וכוחותיו עוזבים אותו . ביקשתי מתלמידיך לגרש את השד , אך הם לא יכלו לעשות זאת . "
41009019	" הו , אנשים קטני אמונה , " אמר ישוע , " מתי סוף־סוף תאמינו ? עד מתי יהיה עלי לסבול אתכם ? הביאו אלי את הילד . "
41009020	הם הביאו אליו את הילד , אך ברגע שראה השד את ישוע הוא תקף את הילד , הפיל אותו על הרצפה וריר נזל מפיו .
41009021	" מתי החלו ההתקפות האלה ? " שאל ישוע . " בהיותו ילד קטן , " השיב האב .
41009022	" לעיתים קרובות מנסה השד לדחוף את הילד לתוך אש או לתוך מים , כדי להרוג אותו . אנא , רחם עלינו ועזור לנו , אם אתה יכול . "
41009023	" אם אני יכול ? " אמר ישוע . " אם אתה מאמין , הכול אפשרי ובר ביצוע ! "
41009024	" אני מאמין ! אנא עזור לי וחזק את אמונתי ! " התחנן האב בבכי .
41009025	כשראה ישוע שהקהל הולך ורב , נזף בשד ופקד : " שד חרש ואילם , אני מצווה עליך לעזוב את הילד הזה ולא לשוב אליו לעולם ! "
41009026	השד פרץ בצעקה מפחידה ושוב השליך את הילד על הרצפה . הילד התפתל על הרצפה עד שאפסו כוחותיו והשד יצא ממנו . הוא שכב ללא תנועה ונראה חיוור . " הילד מת . " עבר לחש בין הקהל .
41009027	אולם ישוע אחז בידו ועזר לו לעמוד על רגליו , והילד הזדקף - בריא לגמרי .
41009028	כאשר נשאר ישוע בבית עם תלמידיו לבדם , הם שאלו אותו : " מדוע לא יכולנו אנחנו לגרש את השד הזה ? "
41009029	" זהו מקרה מיוחד שדורש תפילה וצום , " השיב ישוע .
41009030	הם עזבו את האזור ההוא ועברו דרך הגליל . ישוע לא סיפר לאיש על בואם , כי רצה לבלות זמן מה עם תלמידיו ולהכינם לקראת מה שעומד לקרות לו . ” בן־האדם עומד להימסר לידי אויביו “ , פתח ישוע . ” הם יהרגו אותו , אולם לאחר שלושה ימים יקום לתחייה . “
41009031	
41009032	התלמידים לא הבינו למה התכוון , אך חששו לשאול אותו .
41009033	כשהגיעו לכפר־נחום ונכנסו לבית מארחיהם שאל ישוע את תלמידיו : " על מה התווכחתם בדרך ? "
41009034	הם התביישו לספר לו , משום שהתווכחו מי החשוב ביניהם .
41009035	ישוע התיישב , קרא אליו את התלמידים ואמר : " מי שרוצה להיות הראשון צריך להיות האחרון - עליו לשרת את כולם ! "
41009036	ישוע קרא לאחד הילדים וביקש ממנו לעמוד באמצע החדר . הוא חיבק את הילד והכריז :
41009037	" כל המקבל ילד קטן כזה בשמי - כאילו מקבל אותי ; וכל המקבל אותי - מקבל את אבי אשר שלח אותי . "
41009038	יום אחד אמר לו יוחנן תלמידו : " רבי , פגשנו בדרך איש שגירש שדים בשמך . ביקשנו ממנו להפסיק זאת , שהרי אין הוא אחד משלנו . "
41009039	" אל תמנעו ממנו , " אמר להם ישוע . " כי מי שעושה דברים כאלה בשמי לא ידבר עלי רעות .
41009040	כל מי שאינו נגדנו הוא לצידנו .
41009041	מי שייתן לכם אפילו כוס מים בלבד , משום שאתם שלי , אני מבטיח לכם שיקבל את שכרו .
41009042	אבל אוי למי שיגרום לילד המאמין בי לאבד את אמונתו ! לאדם כזה מוטב שיקשרו אבן כבדה לצווארו ויטביעו אותו בים .
41009043	” אם ידך גורמת לך לחטוא – קצץ אותה ! מוטב לחיות עם יד אחת בלבד ולחיות חיי נצח , מאשר ללכת לגיהינום , אל האש שלא תכבה , עם שתי ידיים .
41009044	
41009045	אם רגלך גורמת לך לחטוא - כרות אותה ! מוטב להיות קיטע ולחיות חיי נצח , מאשר להיות בעל שתי רגליים שמוליכות אותך לגיהינום .
41009046	שם לא תמות התולעת ( שתכרסם בהם ) , והאש לא תכבה לעולם .
41009047	אם עינך גורמת לך לחטוא - עקור אותה ! מוטב להיכנס למלכות אלוהים עיוור למחצה , מאשר להישאר בעל שתי עיניים ולראות את אש הגיהינום ,
41009048	מקום שבו התולעת לא תמות לעולם , והאש לא תכבה לעולם .
41009049	כל אדם יומלח באש . המלח הוא טוב , אך אם הוא מאבד את מליחותו הוא חסר תועלת ; כיצד תוכלו להשיב לו את הטעם ? על כן שימרו על המלח הנמצא בקרבכם וחיו בשלום איש עם רעהו . “
41009050	
41010001	ישוע עזב את כפר־נחום והלך דרומה , לגבול יהודה ולאזור שממזרח לנהר הירדן . שוב התאסף סביבו קהל גדול , וישוע לימד אותם כמנהגו .
41010002	פרושים אחדים שבאו לנסותו שאלו : " האם אתה בעד גירושין או נגדו ? "
41010003	" מה אמר משה רבנו בקשר לגירושין ? " שאל ישוע .
41010004	" משה אמר שמותר להתגרש , " השיבו הפרושים . " הוא אמר שבעל הרוצה לגרש את אשתו צריך לכתוב לה ספר כריתות ( מכתב גירושין ) , וזה כל מה שנדרש ממנו . "
41010005	" האם אתם יודעים מדוע התיר משה גירושין ? " השיב ישוע . " אני אגיד לכם למה : משה לקח בחשבון את האופי העקשני שלכם .
41010006	הרי מובן מאליו שאלוהים לא ברא איש ואישה כדי שייפרדו , אלא להיפך – אלוהים ברא איש ואישה כדי שיתאחדו לעולם בברית הנישואין . על כן יעזוב איש את אביו ואת אמו ,
41010007	
41010008	ודבק באשתו והיו לבשר אחד .
41010009	וכך אסור לאיש להפריד את מה שאלוהים איחד . "
41010010	מאוחר יותר , כשנשאר ישוע בבית לבד עם התלמידים , שוב העלו את הנושא .
41010011	ישוע הסביר להם : " בעל המגרש את אשתו משום שברצונו להתחתן עם אישה אחרת , נחשב לנואף .
41010012	ואישה המגרשת את בעלה ומתחתנת בשנית נחשבת גם היא לנואפת . "
41010013	פעם הביאו אליו מספר אמהות את ילדיהן , כדי שיברך אותם , אולם התלמידים גירשו את האמהות וביקשו מהן שלא להטריד את ישוע .
41010014	כשראה ישוע מה עושים תלמידיו , זה לא מצא חן בעיניו . " הניחו לילדים לבוא אלי ; אל תגרשו אותם ! הרי לכאלה שייכת מלכות האלוהים .
41010015	אני אומר לכם : מי שלא יבוא אלי כמו ילד , לא יוכל להיכנס למלכות האלוהים . "
41010016	ישוע חיבק את הילדים , הניח ידיו על ראשם וברך אותם .
41010017	יום אחד כאשר ישוע יצא לאחד ממסעותיו , בא אליו אדם בריצה שנפל לרגליו ושאל : " רבי הטוב , כיצד אוכל לרשת חיי נצח ? "
41010018	מדוע אתה אומר שאני טוב ? " שאל ישוע . " רק אלוהים טוב .
41010019	אך בתשובה לשאלתך , אתה הרי מכיר את המצוות : לא תרצח , לא תנאף , לא תגנוב , לא תהיה עד שקר , לא תחמוד , כבד את אביך ואת אמך ? "
41010020	" רבי " , ענה האיש , " תמיד שמרתי את כל המצוות האלה . "
41010021	ישוע הביט בו באהבה . " עליך לעשות עוד דבר אחד ; עליך למכור את רכושך ולתרום את הכסף לעניים - כדי שאוצרך יהיה בשמים - ולאחר מכן לך אחרי . "
41010022	האיש התעצב מאוד והלך לדרכו , כי היה עשיר מאוד .
41010023	ישוע הסתכל ואז אמר לתלמידיו : " לאיש עשיר קשה מאוד להיכנס למלכות האלוהים . "
41010024	דבריו של ישוע הדהימו את התלמידים , ולכן חזר ואמר : " ילדים יקרים , מי שבוטח בכסף וברכוש קשה לו מאוד להיכנס למלכות האלוהים .
41010025	קל יותר לגמל לעבור דרך חוט המחט , מאשר לאיש עשיר להיכנס למלכות האלוהים . "
41010026	דבריו אך הגבירו את תמיהת התלמידים . הם שאלו : " אם כך , אז איך אנשים יכולים להיוושע ? " שאלו .
41010027	ישוע הסביר להם בסבלנות : " זהו בלתי אפשרי לבני אדם , אבל עם אלוהים הכול אפשרי ! "
41010028	פטרוס החל למנות בקול רם את כל הדברים שהוא ושאר התלמידים עזבו למען ישוע . " אנחנו ויתרנו על הכול כדי ללכת אחריך ! " אמר פטרוס .
41010029	" אני מבטיח לכם , " אמר ישוע , " שכל מי שוויתר על בית , אחים , אחיות , אמא , אבא , ילדים או רכוש למעני ולמען הבשורה ,
41010030	יקבל ממני חזרה פי מאה ממה שלכאורה הפסיד : בתים , אחים , אחיות , אמהות , ילדים , אדמות - אך עם כל אלה גם רדיפות , ובעולם הבא יקבל חיי נצח .
41010031	אנשים רבים שנראים עכשיו חשובים יהיו חסרי כל חשיבות , ורבים מאלה הנראים עתה חסרי חשיבות יהיו חשובים ביותר ! "
41010032	בדרך לירושלים הלך ישוע בראש , והתלמידים הלכו אחריו בחרדה . ישוע המשיך לספר להם מה יקרה לו בירושלים .
41010033	" כשנגיע לירושלים , " פתח ישוע , " יאסרו אותי ייקחו אותי אל ראשי הכוהנים והסופרים ; הם ישפטו אותי וידונו אותי למוות . לאחר מכן ימסרו אותי לידי הרומאים , כדי שיוציאו לפועל את גזר הדין .
41010034	הם ירקו עלי , ילעגו לי , יצליפו בי בשוטים ויהרגו אותי . אבל לאחר שלושה ימים אקום לתחייה . "
41010035	יעקב ויוחנן בני זבדי לחשו באוזנו : " רבי , אנחנו רוצים לבקש ממך טובה . "
41010036	" איזו טובה אתם רוצים ? " שאל ישוע .
41010037	" כאשר תשב על כסא המלכות , אנו רוצים לשבת אחד לימינך ואחד לשמאלך . "
41010038	" אינכם יודעים מה אתם מבקשים ! " התפלא ישוע . " האם תוכלו לשתות מהכוס שאני חייב לשתות ? האם תוכלו להיטבל בטבילה שאני מוכרח להיטבל ? "
41010039	" כן ! " השיבו . " אתם באמת תשתו מכוסי ותיטבלו בטבילתי , " אמר ישוע .
41010040	" אבל איני יכול להבטיח לכם לשבת לימיני ולשמאלי , מפני שמקומות אלה כבר שמורים ! "
41010041	עד מהרה גילו שאר התלמידים את בקשתם של יעקב ויוחנן וכעסו עליהם מאוד .
41010042	ישוע קיבץ סביבו את התלמידים ואמר : " אתם הרי יודעים שמנהיגי הגויים רודים בנתיניהם , ומעניקים כוח וסמכות למי שהם רוצים .
41010043	אבל אצלכם יהא המצב שונה ; מי שרוצה להיות מנהיג ביניכם צריך להיות לכם למשרת .
41010044	מי שרוצה לעמוד בראש צריך להיות המשרת של כולכם .
41010045	אף אני , המשיח , לא באתי לכאן כדי שישרתו אותי , אלא כדי לשרת את האחרים ולעזור להם , וכדי לתת את חיי בתמורה לחייהם של אנשים רבים . "
41010046	ישוע ותלמידיו באו ליריחו . בצאתם מהעיר הלך אחריהם קהל גדול . בצד הדרך ישב קבצן עיוור בשם ברטמי בן־טימי ,
41010047	ששמע שישוע מנצרת מתקרב . ברטמי החל לצעוק : " ישוע בן דוד , רחם עלי ! "
41010048	" שתוק ! " ציוו עליו מספר אנשים . אך העיוור לא שתק , אלא הגביר את קולו : " בן דוד , רחם עלי ! "
41010049	ישוע שמע את תחינותיו של העיוור ועמד מלכת . הוא ביקש לקרוא לעיוור . " התעודד , " אמרו לו , " קום ! הוא קורא לך . "
41010050	ברטמי השליך מעליו את סמיכותיו ובא לישוע .
41010051	" מה אוכל לעשות למענך ? " שאל ישוע . " רבי , אני רוצה לראות ! " בכה האיש .
41010052	" כמובן , " השיב ישוע . " אמונתך ריפאה אותך ; לך לשלום . " ואכן עיניו נרפאו והוא הלך בדרך אחרי ישוע .
41011001	כאשר התקרבו לירושלים והגיעו לבית־פגי ובית־עניה , שעל הר הזיתים , פנה ישוע אל שניים מתלמידיו ואמר :
41011002	" לכו אל הכפר ממול , ובכניסה תראו עיר קשור שמעולם לא רכבו עליו . התירו את העיר והביאו אותו אלי .
41011003	אם מישהו ישאל אתכם מה אתם עושים , אמרו לו , ' אדוננו זקוק לעיר , אך הוא ישיב אותו בהקדם . ' "
41011004	שני התלמידים נכנסו אל הכפר ומצאו את העיר עומד על השביל , קשור לשער אחד הבתים . בהתירם את העיר שאלו מספר אנשים שעמדו שם : ” מה אתם עושים ? לאן אתם לוקחים את העיר ? “
41011005	
41011006	התלמידים השיבו שישוע ביקש מהם להביא לו את העיר , והאנשים לא התנגדו יותר .
41011007	הם הביאו את העיר לישוע , וכל התלמידים הניחו את מעיליהם על גבו , כדי שישוע יוכל לשבת בנוח .
41011008	רבים מן הקהל פרשו את מעיליהם על הדרך לפני ישוע , ואחרים כרתו ענפים והניחו אותם על הדרך .
41011009	הקהל , שנמלא התלהבות , נדחף ונדחק אל ישוע מכל עבר וקרא : " הושע־נא ! ברוך הבא בשם ה ' !
41011010	תבורך מלכות דוד הבאה עלינו ! הושע־נא במרומים ! "
41011011	כל הקהל הזה ליווה את ישוע אל תוך העיר . מאוחר יותר נכנס ישוע לבית־המקדש והביט סביבו בתשומת לב מרובה , אולם מאחר שהשעה הייתה מאוחרת הוא עזב את המקום והלך עם תלמידיו לבית־עניה .
41011012	למחרת בבוקר , בעזבם את בית־עניה , היה ישוע רעב .
41011013	הוא ראה מרחוק עץ תאנה עם עלים ירוקים ורעננים . ישוע התקרב אל העץ וחיפש תאנים , אולם לא מצא דבר מלבד עלים , כי טרם הגיעה העונה .
41011014	ישוע קילל את התאנה ואמר : " מהיום והלאה איש לא יאכל תאנים ממך ! " " והתלמידים שמעו זאת .
41011015	הם חזרו לירושלים וישוע הלך ישר לבית־המקדש . הוא החל לגרש משם את כל הסוחרים והקונים , הפך את השולחנות של מחליפי הכספים ואת הדוכנים של סוחרי היונים ,
41011016	ולא הרשה לאיש לשאת כלים וסחורה דרך המקדש .
41011017	ישוע פנה אל הקהל הנדהם : " כתוב בכתבי־הקודש : ' ביתי הוא בית תפילה ייקרא לכל העמים . ' אולם אתם הפכתם את בית האלוהים למאורת גנבים ! "
41011018	ראשי הכוהנים והסופרים שמעו על מה שישוע עשה , והחלו לתכנן כיצד להיפטר ממנו . למעשה הם פחדו ממנו , מפני שכל העם העריץ אותו ואהב את מה שלימד .
41011019	באותו ערב יצאו ישוע ותלמידיו אל מחוץ לעיר .
41011020	בבוקר שוב עברו ליד עץ התאנה , ונדהמו לראות שהעץ יבש לגמרי .
41011021	פטרוס נזכר במה שישוע עשה יום קודם ואמר : " ראה , רבי - העץ שקיללת התייבש לגמרי ! "
41011022	" פשוט האמינו באלוהים , אמר ישוע .
41011023	" אילו באמת האמנתם בכוחו של אלוהים , יכולתם לצוות על ההר הזה לזוז ממקומו ולהיזרק לים . אם תאמינו ולא תטילו ספק יתקיים דברכם .
41011024	דעו לכם , אתם יכולים להתפלל בעד כל דבר , ואם תאמינו שתקבלו את אשר ביקשתם , באמת תקבלו !
41011025	אבל בשעה שאתם מתפללים עליכם לסלוח תמיד לכל מי שאתם שומרים לו טינה , כדי שאביכם שבשמים יסלח גם לכם על חטאיכם .
41011026	אם לא תסלחו לאחרים - גם אביכם שבשמים לא יסלח לכם ! "
41011027	בינתיים ישוע ותלמידיו חזרו לירושלים , וישוע שב לבית־המקדש . אחדים מראשי הכוהנים הסופרים וזקנים באו אליו ושאלו בכעס : ” באיזו רשות אתה עושה את כל הדברים האלה ? “
41011028	
41011029	" אני אענה לשאלתכם בתנאי שאתם תענו לשאלתי , " השיב ישוע .
41011030	" אמרו לי , האם נשלח יוחנן המטביל על־ידי אלוהים או על־ידי בני־אדם ? "
41011031	הם התייעצו ביניהם : " אם נאמר שאלוהים שלח אותו , ישוע ישאל אותנו מדוע לא האמנו בו .
41011032	אולם אם נאמר שלא אלוהים שלח אותו , כל העם יתנפל עלינו , כי הוא מאמין שיוחנן היה נביא שנשלח על־ידי אלוהים . "
41011033	לאחר התייעצות ממושכת השיבו הזקנים : " איננו יכולים לענות לך , מפני שאיננו יודעים את התשובה . " על כן השיב להם ישוע : " אם כן , גם אני לא אענה על שאלתכם . "
41012001	ישוע סיפר לעם את המשל הבא : " איש אחד נטע כרם ענבים ובנה גדר , יקב ומגדל שמירה . הוא השכיר את הכרם לכורמים ונסע לחוץ לארץ .
41012002	בזמן הבציר שלח בעל־הכרם את אחד מאנשיו לאסוף את הרווח מיבול הענבים ,
41012003	אולם הכורמים התנפלו על השליח , הכו אותו ושלחו אותו חזרה אל בעל־הכרם בידיים ריקות .
41012004	בעל־הכרם שלח מישהו אחר אל הכורמים , אך גם אותו הכו ואף פצעו את ראשו .
41012005	השליח הבא נרצח וכל השליחים שבאו לאחר מכן לכרם הוכו או נרצחו . לבסוף נשאר לבעל־הכרם עוד שליח אחד – בנו היחיד . בלית ברירה הוא שלח את בנו , בתקווה שלפחות אליו יתייחסו הכורמים בכבוד .
41012006	
41012007	" אבל כשראו הכורמים מרחוק את הבן אמרו : ' הבן הזה יירש את הכרם לאחר מות אביו . הבה נהרוג אותו , ואז יהיה הכרם שלנו ! '
41012008	הם תפסו את הבן , רצחו אותו והשליכו את גופתו מעבר לגדר .
41012009	" מה לדעתכם יעשה בעל־הכרם כאשר ישמע מה שקרה ? מובן שיבוא בעצמו , יהרוג את כל הכורמים וישכיר את הכרם לאחרים .
41012010	האם אינכם זוכרים שככה כתוב בתהילים ? האבן שהבונים זלזלו בה וזרקו אותה נעשתה לאבן פינה - לאבן החשובה ביותר בכל הבניין !
41012011	מעשה נפלא זה של אלוהים הוא מעל ומעבר לכושר הבנתנו " .
41012012	ראשי הכוהנים , הזקנים והסופרים רצו לאסור אותו בו במקום , כי הבינו שבמשל זה הוא מתכוון אליהם - שהם הכורמים הרשעים . אולם הם פחדו לגעת בו בגלל ההמון הרב שהיה שם . על כן ויתרו לו והלכו לדרכם .
41012013	אולם הם שלחו אליו כמה מאנשי הורדוס ופרושים , כדי שייכנסו איתו לשיחה וינסו לגרום לכך שיאמר משהו נגד החוק , על־מנת שתהיה להם עילה לאסור אותו .
41012014	. " רבי " , פתחו המסתננים , " אנחנו יודעים שאתה איש ישר ושאיש אינו יכול להשפיע עליך לשקר . אנחנו גם יודעים שאתה באמת מלמד את דבר אלוהים . אמור לנו , רבי , האם עלינו לשלם מס לקיסר הרומאי או לא ? "
41012015	ישוע הבין את מזימתם ולכן ענה : " תנו לי מטבע ואומר לכם . "
41012016	הם נתנו לו מטבע , והוא שאל : " של מי הדמות החקוקה על המטבע ? של מי השם החקוק כאן ? " " של הקיסר ! " ענו כולם .
41012017	" של הקיסר ? אם כן תנו לו את מה ששייך לו , אך תנו לאלוהים את מה ששייך לאלוהים . " הם נותרו פעורי פה וללא מילים .
41012018	אחר כך באו צדוקים ( שאינם מאמינים בתחיית המתים ) ושאלו אותו :
41012019	" רבי , משה רבנו לימד אותנו שאם אדם נשוי מת ואינו משאיר אחריו בן , חייב אחיו להתחתן עם האלמנה , כדי שתוכל ללדת בן שישא את שם המת .
41012020	במשפחה אחת היו שבעה אחים ; האח הבכור התחתן , וכעבור זמן קצר מת ולא השאיר אחריו בן .
41012021	האח השני התחתן עם האלמנה , וגם הוא מת ולא השאיר בן . כך קרה גם עם האח השלישי .
41012022	בקיצור , כל שבעת האחים התחתנו עם האישה האחת , כולם מתו ולא השאירו אחריהם בן . לבסוף מתה גם האישה . "
41012023	" רבי , למי תהיה שייכת האישה בתחיית המתים ? הלא כל השבעה התחתנו עמה . "
41012024	השיב להם ישוע : " הבעיה אתכם היא שאינכם יודעים מה כתוב בכתבי־הקודש , ואינכם מכירים את כוחו של אלוהים וגבורתו .
41012025	כאשר שבעת האחים והאישה יקומו לתחייה הם לא יהיו נשואים - הם יהיו דומים למלאכים .
41012026	ובנוגע לתחיית המתים - טועים אתם מאוד . האם מעולם לא קראתם בספר שמות על משה והסנה הבוער ? אלוהים אמר למשה : ' אנוכי אלוהי אברהם ואלוהי יצחק ואלוהי יעקב ' .
41012027	אלוהים אמר למשה כי למרות שאנשים אלה מתו לפני מאות שנים , הם עדיין חיים . הרי אלוהים לא היה אומר : ' אנוכי האלוהים ' של אנשים מתים ! "
41012028	אחד המנהיגים היהודיים שעמד שם נוכח כי ישוע השיב כהלכה , ולכן שאל אותו : " מהי המצווה החשובה ביותר ? "
41012029	ישוע השיב : " ' שמע ישראל , ה ' אלוהינו , ה ' אחד !
41012030	ואהבת את ה ' אלוהיך בכל לבבך ובכל נפשך ובכל מאודך . '
41012031	המצווה השנייה היא : ' ואהבת לרעך כמוך . ' מצוות אלה הן החשובות ביותר ! "
41012032	השואל המשיך : " רבי , אתה צודק . באמת יש רק אלוהים אחד ואין אחר מלבדו .
41012033	אני יודע שחשוב יותר לאהוב את אלוהים בכל לבי , הבנתי וכוחי , ולאהוב אנשים אחרים כמו את עצמי , מאשר להקריב כל מיני קרבנות בבית־המקדש . "
41012034	ישוע ראה שהאיש דיבר בחוכמה , ולכן אמר לו : " אתה קרוב מאוד למלכות אלוהים ! " לאחר מכן לא העז איש לשאול אותו יותר שאלות .
41012035	מאוחר יותר , כשלימד ישוע את האנשים בבית־המקדש , שאל אותם : " מדוע טוענים הסופרים כי המשיח הוא בנו של דוד המלך ?
41012036	הרי דוד אמר בעצמו בהשראת רוח הקודש : ' נאם ה ' לאדני , שב לימיני עד אשית איביך הדם לרגליך . '
41012037	הלא דוד עצמו קרא לו ' אדון ' , אם כן כיצד הוא יכול להיות בנו ? " הקהל נהנה מאוד להקשיב לנימוקיו של ישוע ולמסקנותיו .
41012038	ישוע המשיך ללמד את העם : " היזהרו מהסופרים שאוהבים ללבוש גלימות ולהיראות לפני האנשים בשווקים , כדי שכולם ייתנו להם כבוד .
41012039	הם אוהבים לשבת במושבות הנכבדים בבית־הכנסת ובסעודות וחגיגות .
41012040	ללא בושה הם מגרשים אלמנות מבתיהן , וכדי לכסות על מעשיהם מעמידים פני קדושים תמימים ומתפללים בציבור תפילות ארוכות . משום כך יהיה עונשם חמור יותר . "
41012041	ישוע התיישב מול תיבת האוצר והתבונן באנשים שהביאו תרומות . עשירים רבים תרמו סכומי כסף גדולים .
41012042	אחריהם הופיעה אלמנה ענייה שתרמה שתי מטבעות קטנות בשווי של שתי אגורות .
41012043	ישוע קרא לתלמידיו ואמר : " אתם רואים את האלמנה הזאת ? היא תרמה יותר מכל העשירים האלה גם יחד ! כי העשירים תרמו סכומים קטנים ביחס לרכוש הרב שיש להם , ואילו האלמנה הזאת נתנה את כל מה שהיה לה . "
41012044	כי העשירים תרמו סכומים קטנים ביחס לרכוש הרב שיש להם , ואילו האלמנה הזאת נתנה את כל מה שהיה לה . “
41013001	כשיצא ישוע מבית־המקדש באותו יום , אחד מתלמידיו העיר : " רבי , ראה אילו מבנים יפים ואיזו עבודת אבנים נפלאה ! "
41013002	" הבט היטב , " ענה לו ישוע , " כי הכול ייהרס ויתמוטט ; אף אבן לא תישאר במקומה . "
41013003	ישוע ישב על הר הזיתים , מול בית־המקדש , ופטרוס , יעקב ויוחנן ואַנְדְּרֵי שנשארו איתו שאלו : ” מתי יקרה הדבר ? האם נקבל אזהרה מראש ? “
41013004	
41013005	ישוע הסביר להם בהרחבה את העומד להתרחש : " אל תתנו לאיש לרמות אתכם !
41013006	אנשים רבים יבואו ויטענו : ' אני הוא המשיח ! ' ויוליכו שולל אנשים רבים .
41013007	במקומות שונים תפרוצנה מלחמות , אך אין זה עדיין הסוף .
41013008	מדינות וממלכות תילחמנה זו בזו , בארצות רבות יהיו רעידות אדמה ורעב . אותות אלה יציינו רק את תחילת הסבל והייסורים העומדים לבוא .
41013009	אולם כשיתחילו דברים אלה להתרחש , היזהרו ! כי צפויה לכם סכנה גדולה . אויביכם יגררו אתכם בכוח לבתי המשפט , יכו אתכם בבתי־הכנסת , ויאשימו אתכם לפני השלטונות על היותכם תלמידי . אולם זו תהיה לכם הזדמנות לספר להם על הבשורה .
41013010	אך צריך שקודם הבשורה תוכרז לכל הגויים .
41013011	כאשר יאסרו אתכם ויעמידו אתכם למשפט , אל תדאגו לעדותכם או להגנתכם מה להגיד , כי מה שיינתן לכם באותה שעה , את זה תגידו ; כי לא אתם תדברו , אלא רוח הקודש ידבר בפיכם .
41013012	אח יבגוד באחיו ויסגירו למוות , אבות יסגירו את ילדיהם , וילדים יסגירו את הוריהם למוות .
41013013	כולם ישנאו אתכם על היותכם שלי , אבל מי שיחזיק מעמד ולא יתכחש לי ייוושע .
41013014	כאשר תראו את חילול הקודש בבית־המקדש שעליו דיבר דניאל , ( הקורא - שים לב ! ) ברחו להרי יהודה .
41013015	אם אתה נמצא על גג ביתך – אל תיכנס הביתה ; אם אתה בשדה – אל תחזור הביתה לקחת מעיל או כסף , כי אין זמן .
41013016	
41013017	אוי לנשים ההרות ולמיניקות .
41013018	התפללו שכל זה לא יקרה בחורף ,
41013019	כי תקופה זאת תהיה איומה ונוראה ; דבר כזה לא קרה מאז בריאת העולם , וגם לא יקרה אחר כך .
41013020	אם אלוהים לא יקצר את הימים הנוראים האלה - איש לא יינצל . אבל אלוהים אכן יקצר את הסבל למען הבחירים .
41013021	אם יגיד לכם מישהו : ' ראיתי את המשיח בעיר פלונית ! ' אל תקשיבו לו ,
41013022	כי משיחי־שקר ונביאי־שקר למיניהם יקומו ויטענו שנשלחו על־ידי ה ' . הם אפילו יחוללו ניסים ונפלאות אשר יתעו את האנשים , ואם יוכלו הם יתעו אפילו את הבחירים .
41013023	ראו הוזהרתם !
41013024	לאחר שיסתיימו כל הצרות והסבל , השמש לא תזרח , הירח לא יאיר ,
41013025	הכוכבים ייפלו מהשמים וצבא השמים יתמוטט .
41013026	" ואז כל בני האדם יראו את המשיח בא בעננים , בגבורה ובכבוד .
41013027	ואני אשלח את המלאכים לאסוף את הבחירים מכל קצוות הארץ .
41013028	" עץ התאנה ישמש לכם כדוגמה : כאשר הענפים מלבלבים והעלים ירוקים , אתם יודעים שהקיץ קרב .
41013029	כאשר כל מה שסיפרתי לכם יתחיל להתרחש , דעו לכם שזה קרוב .
41013030	כן , אלה הם המאורעות שיתרחשו ויציינו את הסוף .
41013031	השמים והארץ יעברו , אך דברי לא יעברו .
41013032	איש אינו יודע את היום והשעה של התרחשויות אלה ; המלאכים בשמים אינם יודעים זאת , ואפילו אני עצמי איני יודע את המועד המדויק . רק אבי שבשמים יודע זאת !
41013033	עמדו על המשמר והיו מוכנים , מפני שאינכם יודעים מתי כל זה יתרחש .
41013034	משל דומה לזה הוא של אדם היוצא למסע בחו " ל . הוא משאיר עבודה לשכיריו לתקופת העדרו , ומצווה על השוער לעמוד על המשמר לקראת שובו בכל רגע .
41013035	היו מוכנים ! הלא אינכם יודעים מתי ישוב בעל הבית : בבוקר , בערב , מוקדם או מאוחר , פן יבוא וימצא אתכם ישנים . אני אומר שוב לכולכם : עמדו על המשמר ! “
41013036	
41013037	
41014001	יומיים לפני חג הפסח עדיין חיפשו ראשי הכוהנים וכמה ממנהיגי היהודים הזדמנות מתאימה לאסור את ישוע ולהוציאו להורג .
41014002	" איננו יכולים לעצור אותו בפסח , " אמרו לעצמם , " מפני שהעם יעורר מהומות . "
41014003	באותו זמן היה ישוע בבית־עניה , בביתו של שמעון המצורע . בשעת ארוחת הערב הופיעה אישה אחת עם פחית קטנה מלאה בשמן זך יקר מאוד . האישה הסירה את המכסה ויצקה את השמן על ראשו של ישוע .
41014004	אחדים מן המסובים התמרמרו בינם לבין עצמם על ” הבזבוז “ , כלשונם . ” מדוע את מבזבזת את השמן היקר הזה ? “ התלוננו . ” יכולת למכור אותו ברווח , ואת הכסף לתת לעניים . “
41014005	
41014006	" הניחו לה ! " נחלץ ישוע להגנתה . " מדוע אתם מציקים לה ? הלא היא עשתה מעשה טוב .
41014007	העניים הנזקקים לעזרה נמצאים אתכם תמיד , ואתם יכולים לעזור להם בכל זמן שתרצו בכך , ואילו אני לא אשאר אתכם עוד זמן רב .
41014008	היא עשתה מה שיכלה ; היא משחה את גופי בשמן לפני קבורתי .
41014009	אני אומר לכם במלוא הרצינות , מעשה האישה הזאת ייזכר לטובה בכל מקום בעולם שבו יכריזו על הבשורה . "
41014010	לאחר מכן הלך יהודה איש־קריות , תלמידו של ישוע , אל ראשי הכוהנים כדי לתכנן את הסגרתו של ישוע .
41014011	ראשי הכוהנים התלהבו ושמחו על כך שיהודה החליט להסגיר את ישוע , והבטיחו לתת לו כסף .
41014012	ביום הראשון של חג הפסח , שבו הקריבו את זבח הפסח , שאלו התלמידים את ישוע היכן ברצונו לערוך את הסדר .
41014013	ישוע שלח שניים מתלמידיו לירושלים , כדי לערוך את ההכנות הדרושות , ואמר : " כשתלכו העירה יבוא לקראתכם אדם ובידו כד מים . לכו אחריו ,
41014014	היכנסו אל הבית שאליו ייכנס ואמרו לבעל הבית : ' רבנו שלח אותנו לראות את החדר שהכנת בשביל הסדר . '
41014015	הוא יוביל אתכם לחדר גדול שהכין למעננו בקומה השנייה , ושם תכינו את הסדר . "
41014016	כשהגיעו השניים העירה הכול התרחש בדיוק כפי שאמר להם ישוע , והם הכינו את הסדר .
41014017	ישוע ושאר התלמידים הגיעו לשם בערב .
41014018	כשישבו לאכול בשולחן פתח ישוע ואמר : " אמת אני אומר לכם , אחד מכם היושב עכשיו בינינו ואוכל איתנו יבגוד בי ויסגיר אותי ! "
41014019	התלמידים נמלאו צער רב , ושאלו : " האם זה יהיה אני ? "
41014020	אחד מבין השנים־עשר שיטבול איתי את הלחם , " השיב ישוע .
41014021	" בן האדם הולך למות כפי שכתוב שצריך לקרות , אולם אני אומר לכם : אוי לו לאיש שיסגיר אותו ; מוטב שלא היה נולד בכלל ! "
41014022	בעת הסעודה הוא לקח לחם ( מצה ) , ברך עליו ופרס אותו לפרוסות . הוא הגיש את הפרוסות לתלמידיו ואמר : " אכלו , זה גופי . "
41014023	לאחר מכן לקח ישוע כוס יין , ברך , הגיש לתלמידיו וכולם שתו ממנה .
41014024	” זהו דמי הנשפך למען רבים , דם הברית “ , המשיך ישוע .
41014025	" ואני אומר לכם שלא אשתה עוד יין עד היום שבו אשתה יין חדש במלכות האלוהים . "
41014026	כל הנוכחים שרו מזמורי תהילים , ולאחר מכן הלכו להר הזיתים .
41014027	" כולכם תנטשו אותי הלילה , " אמר להם ישוע , " שהרי אלוהים אמר בפי הנביאים : ' אהרוג את הרועה והצאן תתפזרנה . '
41014028	אולם לאחר שאקום לתחייה אלך לגליל ואפגוש אתכם שם . "
41014029	" יקרה מה שיקרה , " קרא פטרוס בהתרגשות , " אני לעולם לא אעזוב אותך ! "
41014030	דע לך , פטרוס , " אמר ישוע , " עד מחר בבוקר , לפני שיקרא התרנגול , אתה תתכחש לי שלוש פעמים . "
41014031	" אני לעולם לא אתכחש לך , אפילו אם יהיה עלי למות יחד אתך ! " נשבע פטרוס , וכל האחרים גם אמרו כך .
41014032	הם הגיעו לחורשת עצי־זית הנקראת ' גת־שמני ' , וישוע אמר לתלמידיו : " חכו לי כאן עד שאחזור . אני הולך להתפלל . "
41014033	הוא לקח איתו את פטרוס , יעקב ויוחנן , ולפתע נמלא חרדה ומועקה מפני העומד לבוא עליו .
41014034	" אני מתייסר עד מוות ! " נאנח ישוע . " הישארו כאן והתפללו , " ביקש .
41014035	הוא התרחק מהם מעט , כרע ברך על האדמה והתפלל שאלוהים יוותר לו על העומד לקרות לו , אם אכן אפשרי .
41014036	" אבא " , קרא ישוע , " אתה כל יכול . אנא , הרחק ממני את כוס הייסורים . אולם אני רוצה שייעשה רצונך ולא רצוני שלי . "
41014037	הוא חזר אל שלושת התלמידים ומצא אותם ישנים . " שמעון , " קרא ישוע לפטרוס , " אתה ישן ? האם לא יכולת להישאר ער שעה אחת בלבד ?
41014038	עמדו על המשמר והתפללו שלא תבואו לידי ניסיון . אני יודע שהרוח אכן רוצה , אבל גופכם חלש כל־כך ! "
41014039	ישוע הלך להתפלל שוב , וחזר על תחינתו לפני אלוהים .
41014040	הוא חזר אל תלמידיו , וגם הפעם מצא אותם ישנים , מפני שהיו עייפים מאוד . הם לא ידעו כיצד לתרץ את הדבר .
41014041	כשחזר אליהם ישוע בפעם השלישית הוא קרא : " קומו ! ישנתם מספיק ? הגיע הזמן עבורי להימסר לידי חטאים .
41014042	קומו ! עלינו לנוע כי הנה הבוגד בא . "
41014043	בעודו מדבר הגיע יהודה איש־קריות תלמידו , ואיתו חבורה גדולה שנשלחה על־ידי ראשי הכוהנים והסופרים והזקנים . כולם היו מצוידים במקלות ובחרבות .
41014044	יהודה תיאם איתם מראש ואמר : ” אני אגש לישוע ואנשק אותו , כדי שתדעו מיהו ותוכלו לתפוס אותו ולהוביל אותו בלוית משמר . “
41014045	יהודה ניגש אליו . ” רבי ! “ קרא יהודה כשהוא מחבק ומנשק אותו .
41014046	ואז תפסו את ישוע ואסרו אותו .
41014047	פטרוס שלף מיד את חרבו והכה באחד מהם שהתברר להיות משרתו של הכהן הגדול , וקיצץ את אוזנו .
41014048	" מדוע אתם מתנפלים עלי במקלות ובחרבות ? " שאל ישוע . " האם אני פושע מסוכן ?
41014049	מדוע לא אסרתם אותי בבית־המקדש ? הרי לימדתי שם בכל יום ויכולתם לתפוס אותי ללא התנגדות . אבל מה שכתוב צריך להתקיים . "
41014050	בינתיים ברחו כל התלמידים .
41014051	נער אחד שהתלווה לישוע לבש סדין בלבד . כשניסו לתפוס אותו , הנער השאיר את הסדין בידם וברח מפניהם ערום .
41014052	
41014053	ישוע נלקח אל בית הכוהן הגדול , ועד מהרה התאספו שם כל ראשי הכוהנים , הזקנים והסופרים .
41014054	פטרוס הלך אחריהם במרחק מה ונכנס לחצר הכוהן הגדול . הוא התיישב בין המשרתים והתחמם ליד המדורה .
41014055	ראשי הכוהנים וחברי בית המשפט הגבוה ( הסנהדרין ) ניסו למצוא סיבה מספקת כדי להוציא את ישוע להורג , אך מאמציהם היו לשווא .
41014056	עדי שקר רבים התנדבו להעיד נגדו , אולם עדויותיהם סתרו זו את זו .
41014057	לבסוף קמו עדי שקר נוספים שהעידו :
41014058	" שמענו אותו אומר : ' אני אהרוס את המקדש הזה שנבנה בידי אדם , ותוך שלושה ימים אקים מקדש אחר שאינו מעשה ידי אדם ! "
41014059	אולם עדות זאת גם לא הייתה מספקת .
41014060	הכהן הגדול עמד באמצע החדר ושאל את ישוע : " מה יש לך לומר להגנתך ? מה יש לך לומר על כל ההאשמות נגדך ? "
41014061	ישוע לא פצה את פיו , והכהן הגדול המשיך לשאול אותו : " האם אתה המשיח בן־האלוהים ? "
41014062	" אני הוא , " השיב ישוע , " אתם עוד תראו את בן־האדם יושב לימין האלוהים , ובא בענני השמים . "
41014063	הכהן הגדול התרגז מאוד וקרע את בגדיו מעליו . ” למה אנו זקוקים עוד ? “ שאל בכעס . ” איננו זקוקים להוכחות נוספות !
41014064	שמעתם את הגידופים שלו . מהו פסק־דינכם ? “ הם הצביעו פה אחד בעד הוצאתו להורג .
41014065	לאחר השמעת פסק־הדין החל קהל הנוכחים לירוק על ישוע ולהתעלל בו . הם קשרו את עיניו והכו אותו בכל גופו . " נחש מי הכה אותך , נביא שכמותך ? " לעגו לו . גם השומרים שלקחו אותו משם הכו אותו באגרופים .
41014066	כל אותו זמן היה פטרוס בחצר . אחת המשרתות בבית הכהן הגדול זיהתה את פטרוס שהתחמם ליד המדורה . היא הביטה בו בתשומת לב רבה והכריזה : ” אתה היית עם ישוע מנצרת ! “
41014067	
41014068	פטרוס הכחיש מיד את ההאשמה . " אינני יודע כלל על מה את מדברת ! " אמר ועבר לקצה האחר של החצר . לפתע נשמעה קריאת התרנגול .
41014069	המשרתת ראתה אותו עומד שם ולא הרפתה ממנו . " הנה אחד התלמידים של ישוע ! " קראה בקול .
41014070	פטרוס שוב הכחיש את דבריה . כעבור זמן מה קראו גם אלה שעמדו איתו ליד האש : " הלא גם אתה אחד מהם ? הרי יש לך מבטא גלילי ! "
41014071	פטרוס החל לקלל ונשבע : " אני בכלל לא מכיר את האיש שעליו אתם מדברים . "
41014072	באותו רגע קרא התרנגול בפעם השנייה . לפתע נזכר פטרוס בדברי ישוע : " לפני שיקרא התרנגול פעמיים , תתכחש לי שלוש פעמים . " והוא פרץ בבכי .
41015001	השכם בבוקר נפגשו ראשי הכוהנים , הזקנים , הסופרים וכל חברי הסנהדרין כדי להתייעץ על הצעד הבא . הם החליטו לשלוח את ישוע בליווי משמר מזוין אל פילטוס , המושל הרומאי .
41015002	" האם אתה מלך היהודים ? " שאל פילטוס . " אתה אומר , " השיב ישוע .
41015003	ראשי הכוהנים האשימו אותו בפשעים רבים . ” מדוע אינך מגן על עצמך ? “ שאל פילטוס בתמיהה . ” מה יש לך לומר ? “
41015004	
41015005	להפתעתו של פילטוס לא ענה ישוע דבר .
41015006	כל שנה בחג הפסח נהג פילטוס להוציא לחופשי אסיר יהודי אחד , לפי בחירת העם .
41015007	באותו זמן היה בכלא אסיר יהודי בשם בר־אבא , אשר הואשם ברצח ( יחד עם אחרים ) בעת אחת המרידות .
41015008	בינתיים החל ההמון לבקש מפילטוס שישחרר אסיר אחד כמנהגו .
41015009	" האם אתם רוצים שאוציא לחופשי את מלך היהודים ? " שאל פילטוס .
41015010	הוא הציע לשחרר את ישוע , כי הבין שראשי הכוהנים אסרו אותו מתוך קנאה .
41015011	אולם ראשי הכוהנים הסיתו את ההמון לדרוש את שחרורו של בר־אבא במקום שחרורו של ישוע .
41015012	" אם אשחרר את בר־אבא , מה אעשה עם איש שאתם קוראים לו מלך היהודים ? " שאל פילטוס .
41015013	" צלוב אותו ! " צעקו .
41015014	" אבל מדוע ? " לא הבין פילטוס . " מה עשה ? " הם לא ענו , ורק הגבירו את צעקותיהם : " צלוב אותו ! צלוב אותו ! "
41015015	פילטוס רצה למנוע מהומות אז נכנע לדרישת ההמון . על כן שחרר את בר־אבא מבית־הסוהר וציווה להלקות את ישוע בשוטים .
41015016	לאחר מכן לקחו החיילים הרומאים את ישוע לחצר הארמון . הם קראו לכל חיילי המשמר , הלבישו את ישוע בגלימת ארגמן , הכינו לו זר מקוצים ארוכים ודוקרניים והניחו את הזר על ראשו .
41015017	
41015018	הם החלו ללעוג ולצחוק לו : " יחי מלך היהודים ! "
41015019	הם הכו אותו באכזריות , חבטו על ראשו במקלות , ירקו עליו , כרעו ברך לפניו והשתחוו לו בלעג .
41015020	כשהתעייפו , הורידו מעליו את הגלימה , הלבישו אותו בבגדיו והובילוהו לצליבה .
41015021	החיילים פגשו בדרך את שמעון הקוריני ( אביהם של אלכסנדר ורופוס ) , שחזר מהשדה , ואילצוהו לשאת את הצלב של ישוע למקום הצליבה .
41015022	ישוע הובא למקום הנקרא " גלגלתא " , כלומר " מקום הגולגולת " .
41015023	הם הגישו לו יין מסומם , אך הוא סרב לשתות .
41015024	לאחר מכן הם צלבו אותו וערכו הגרלה על בגדיו .
41015025	בשעה תשע בבוקר צלבו את ישוע .
41015026	מעל ראשו היה תלוי שלט שאשמתו כתובה עליו : " מלך היהודים " .
41015027	באותו בוקר נצלבו איתו שני פושעים : אחד לימינו ואחד לשמאלו ,
41015028	וכך התקיים הפסוק : " ואת פושעים נמנה . "
41015029	העוברים ושבים קללו אותו , לעגו לו וקראו : ” נו , אתה יכול להרוס את בית המקדש ולבנותו מחדש בשלושה ימים ?
41015030	אם אתה גיבור כזה , מדוע אינך מציל את עצמך ויורד מהצלב ? “
41015031	גם ראשי הכוהנים והסופרים עמדו סביבו ולעגו לו . " הוא יכול להושיע את כולם חוץ מאשר את עצמו ! " צחקו .
41015032	" משיח שכמוך ! " קראו לעברו . " מלך ישראל , הבה נראה אותך יורד מהצלב , ואז נאמין למה שאתה אומר ! " גם שני הפושעים שנצלבו איתו קיללו אותו .
41015033	בשעה שתים עשרה בצהריים כיסה חושך את כל הארץ למשך שלוש שעות .
41015034	בשעה שלוש זעק ישוע זעקת שבר : " אלי , אלי , למה שבקתני ? " ( " אלי , אלי , למה עזבתני ? " )
41015035	אחדים מהאנשים שעמדו שם חשבו שהוא קורא לאליהו הנביא .
41015036	איש אחד רץ והביא ספוג טבול בחומץ , שם אותו בקצה מוט ארוך והגיש אותו לישוע . " הבה נראה אם אליהו באמת יציל אותו ! " קרא האיש .
41015037	באותו רגע זעק ישוע זעקת שבר נוספת ונפח את נשמתו .
41015038	בבית־המקדש , הפרוכת התלויה לפני קודש הקודשים נקרעה לשניים מלמעלה למטה .
41015039	קצין רומאי אחד , שעמד בין הצופים וראה כיצד נפח ישוע את נשמתו , קרא : " הוא באמת היה בן־אלוהים ! "
41015040	גם נשים עמדו במרחק מה וחזו בצליבה ; ביניהן היו מרים המגדלית , מרים ( אמם של יעקב ויוסי ) ושלומית .
41015041	כל אלה האמינו בישוע ואף שרתו אותו בהיותו בגליל . היו שם עוד נשים רבות אשר הלכו אחריו לירושלים .
41015042	כל זה התרחש ביום שישי . עם רדת הערב , יהודי נכבד בשם יוסף מן הרמתיים ניגש לפילטוס וביקש את גופתו של ישוע . יוסף היה חבר בסנהדרין והאמין בביאת המשיח באותה עת .
41015043	
41015044	פילטוס לא האמין שישוע כבר מת , ולכן ביקש מאחד מקציניו שיוודא את הדבר .
41015045	הקצין בדק ואישר שאכן ישוע כבר מת , ורק אז הרשה פילטוס ליוסף הרמתי לקחת את הגופה .
41015046	יוסף קנה סדין גדול , הוריד את גופת ישוע מהצלב , עטף אותה בסדין וקבר את ישוע בקבר חצוב בסלע . הוא סתם את פתח הקבר בסלע גדול .
41015047	מרים המגדלית ומרים אמו של יוסי ראו את המקום שבו נקבר ישוע .
41016001	במוצאי שבת הלכו מרים המגדלית , שלומית ומרים ( אמו של יעקב ) לקנות בשמים ומרקחות כדי למשוח את גופתו של ישוע .
41016002	ביום ראשון השכם בבוקר הן הלכו לקבר ,
41016003	ובדרך שאלו את עצמן : " מי יזיז לנו את הסלע מפתח הקבר ? "
41016004	אולם כשהגיעו אל הקבר גילו להפתעתן הרבה שמישהו הזיז את הסלע הכבד והקבר פתוח .
41016005	הנשים נכנסו פנימה וראו בחור צעיר לבוש כולו לבן יושב בצד ימין . הנשים נחרדו .
41016006	" אל תתפלאו כל כך , " אמר המלאך . " האם אינכן מחפשות את ישוע מנצרת שנצלב ? הוא איננו כאן , הוא קם לתחייה ! הנה , כאן הייתה גופתו .
41016007	לכו למסור את ההודעה הזאת לתלמידים , במיוחד לפטרוס : ' ישוע הולך לפניכם לגליל . אתם תראו אותו שם ממש כפי שאמר לכם לפני מותו . "
41016008	הנשים ברחו משם כל עוד רוחן בהן , מבוהלות ומפוחדות מכדי למסור את ההודעה .
41016009	כאשר קם ישוע לתחייה ביום ראשון השכם בבוקר , פגש תחילה את מרים המגדלית שממנה גירש שבעה שדים .
41016010	מרים הלכה אל התלמידים ומצאה אותם מתאבלים ובוכים . ” ישוע חי ! “ קראה בהתרגשות . ” ראיתי אותו “ אך אף אחד לא האמין לה .
41016011	
41016012	לאחר מכן נגלה ישוע לשני תלמידים שהלכו בדרך מירושלים לכיוון השדות . השניים לא הכירו אותו בהתחלה , משום שהמראה שלו השתנתה במידת מה .
41016013	לבסוף , כאשר הבינו מי הוא , מיהרו לירושלים וסיפרו לאחרים , אך איש לא האמין להם .
41016014	מאוחר יותר נגלה ישוע לאחד־עשר התלמידים בשעת הארוחה . הוא הוכיח אותם על חוסר אמונתם , ואל העקשנות שלהם לא להאמין לעדים שסיפרו כי ראו את ישוע קם לתחייה .
41016015	לאחר מכן הוא ציווה עליהם : " לכו אל כל העולם להכריז על הבשורה לכל אדם .
41016016	מי שיאמין וייטבל ייוושע ; מי שיסרב להאמין יואשם בעיני אלוהים .
41016017	" למאמינים בשמי אתן סמכות לגרש שדים ; הם ידברו בלשונות חדשות ;
41016018	הם אף יוכלו להחזיק נחשים בידיהם ולא יקרה להם דבר ; הם יוכלו לסמוך את ידיהם על אנשים חולים ולרפא אותם "
41016019	וכאשר סיים האדון ישוע לדבר אליהם , הוא נלקח לשמים לשבת לימין האלוהים .
41016020	התלמידים הלכו לכל מקום והכריזו את הבשורה . האדון חיזק ועודד אותם , וחולל באמצעותם ניסים ונפלאות אשר אישרו וחיזקו את עדותם .
42001001	תאופילוס היקר , אנשים רבים כבר כתבו על הדברים שהתרחשו בינינו ,
42001002	על - פי סיפוריהם של תלמידי ישוע ושל עדי ראייה אחרים .
42001003	גם אני חקרתי היטב את התרחשות הדברים מתחילתם , והחלטתי כי טוב שאכתוב לך אותם לפי סדר העניינים ,
42001004	כדי שיהיה לך מידע מדויק על הנושא שלמדת .
42001005	בימי הורדוס מלך יהודה היה בארץ כהן בשם זכריה , אשר היה שייך למחלקת אביה - ממשרתי בית־המקדש . גם אשתו אלישבע הייתה ממשפחה כוהנית .
42001006	זכריה ואלישבע היו אנשים צדיקים , אשר אהבו את ה ' ושמרו את כל מצוותיו וחוקותיו .
42001007	אולם לא היו להם ילדים , כי אלישבע הייתה עקרה , ושניהם כבר היו זקנים .
42001008	יום אחד , כאשר הייתה מחלקתו של זכריה בתורנות בבית־המקדש , נפל בגורלו להיכנס אל היכל ה ׳ ולהקטיר קטורת .
42001009	
42001010	בינתיים עמד כל העם בחוץ והתפלל , כנהוג בעת הקטרת קטורת .
42001011	לפתע נראה מלאך ה ' אל זכריה מימין למזבח הקטורת .
42001012	זכריה נבהל ונמלא פחד .
42001013	" אל תירא , זכריה , " הרגיע אותו המלאך . " באתי לבשר לך שאלוהים שמע את תפילתך , ושאשתך אלישבע תלד לך בן ! עליך לקרוא לו ' יוחנן ' .
42001014	לידתו תביא לכם שמחה ואושר , ואנשים רבים ישמחו יחד אתכם ,
42001015	כי ה ' הועיד אותו לגדולות . עליו להינזר מיין ומשקאות חריפים , והוא יימלא ברוח הקודש מעת לידתו .
42001016	יוחנן ישיב רבים מעם ישראל אל ה ' אלוהיהם .
42001017	הוא ילך לפני ה ' ברוחו ובגבורתו של אליהו הנביא , ישלים בין אבות לבנים , וישיב את המרדנים לדרך הצדקה והתבונה . אכן , הוא יכין את העם לבואו של האדון . "
42001018	" כיצד אדע שדבריך נכונים " ? " שאל זכריה . " הלא אדם זקן אני , וגם אשתי כבר זקנה . "
42001019	" אני המלאך גבריאל ! " השיב המלאך . " אני עומד לפני אלוהים , והוא אשר שלח אותי לבשר לך את ההודעה הזאת .
42001020	דע לך כי כל אשר אמרתי יתקיים בבוא הזמן , אולם מאחר שלא האמנת לדברי , לא תוכל להוציא מילה מפיך מרגע זה ועד שיתקיימו דברי ! "
42001021	האנשים אשר התפללו בחוץ המתינו בינתיים לזכריה , ולא הבינו מדוע התעכב .
42001022	לבסוף , כשיצא זכריה החוצה הוא לא יכול היה לדבר אל העם , אולם מסימני ידיים הבינו האנשים שראה חזיון .
42001023	זכריה נשאר בבית־המקדש עד תום ימי התורנות של מחלקתו , ולאחר מכן שב לביתו .
42001024	כעבור זמן קצר הרתה אלישבע אשתו והסתתרה מעיני הציבור כחמישה חודשים .
42001025	" מה טוב הוא אלוהים ! " קראה אלישבע בשמחה רבה . " ברחמיו הרבים הוא הסיר את חרפת עקרותי ! "
42001026	בחודש השישי להריונה של אלישבע שלח אלוהים את המלאך גבריאל אל העיר נצרת שבגליל ,
42001027	אל נערה בתולה בשם מרים , ארוסתו של יוסף משושלת בית־דוד .
42001028	גבריאל נגלה אל מרים ואמר לה : " שלום לך , אשת חן , ה ' עמך ! "
42001029	מרים נבהלה לרגע ; דברי המלאך הביכו אותה , והיא ניסתה לנחש בלבה למה הוא התכוון .
42001030	" אל תפחדי , מרים , " הרגיע אותה המלאך , " כי מצאת חן בעיני אלוהים והוא החליט לברך אותך .
42001031	בעוד זמן קצר תיכנסי להריון ותלדי בן . בשם ' ישוע ' תקראי לו .
42001032	הוא יהיה רם־מעלה וייקרא בן־אלוהים . ה ' ייתן לו את כסא דוד אביו ,
42001033	והוא ימלוך על עם־ישראל לעולם ועד ; מלכותו לא תסתיים לעולם . "
42001034	" כיצד אוכל ללדת ? " שאלה מרים בתמיהה . " הרי אני בתולה ! "
42001035	השיב לה המלאך : " רוח הקודש תבוא אליך , וגבורת אלוהים תצל עליך . משום כך הבן הקדוש שייוולד ייקרא בן־אלוהים . "
42001036	המלאך המשיך : " לפני שישה חודשים נכנסה קרובתך הזקנה אלישבע להריון - כן , זו ששכנותיה קראו לה ' העקרה ' - וגם היא תלד בן !
42001037	כי אין דבר בלתי אשפרי לאלוהים " .
42001038	" הנני שפחתך , אדוני , " אמרה מרים בענווה , " ואני מוכנה לעשות את כל אשר יאמר לי . אמן שיתקיימו דבריך . " לאחר מכן נעלם המלאך .
42001039	כעבור ימים אחדים מיהרה מרים אל הרי יהודה , אל ביתו של זכריה , ובהיכנסה אל הבית ברכה את אלישבע לשלום .
42001040	
42001041	לשמע ברכתה של מרים התנועע התינוק בבטנה של אלישבע , והיא נמלאה ברוח הקודש .
42001042	" ברוכה את בנשים , מרים , וברוך תינוקך ! " פרצה אלישבע בקריאת שמחה .
42001043	" מדוע זכיתי בכבוד הגדול שאם אדוני באה לבקר אותי ?
42001044	התינוק בבטני התנועע בשמחה לשמע קול ברכתך !
42001045	אלוהים ברך אותך בצורה נפלאה כזאת משום שהאמנת כי יקיים את דבריו . "
42001046	השיבה מרים : " ברכי נפשי את ה ' ;
42001047	אגיל ואשמח באלוהים מושיעי !
42001048	כי עשה חסד עם שפחתו , ומעתה יברכוני כל הדורות .
42001049	גדולות ונפלאות עשה עמי אל שדי , קדוש שמו .
42001050	מדור לדור הוא מעניק את חסדו ורחמיו לכל היראים אותו .
42001051	בזרוע נטויה עשה מעשי גבורה , הפר מזימות גאים ורשעים ,
42001052	והוריד שליטים מכיסאם . אולם את השפלים והנחותים הוא רומם !
42001053	את העניים האכיל ואת העשירים הרעיב !
42001054	אלוהים תמך בעבדו ישראל , ולא שכח כי הבטיח לאבותינו – לאברהם ולזרעו – לרחם על ישראל לעולם ועד ! “
42001055	
42001056	מרים נשארה אצל אלישבע כשלושה חודשים , ולאחר מכן חזרה לביתה .
42001057	בינתיים תמו ימי הריונה של אלישבע והיא ילדה בן .
42001058	השמועה על החסד שעשה איתה ה ' התפשטה עד מהרה בין שכניה וקרובי משפחתה , וכולם שמחו בשמחתה .
42001059	ביום השמיני להולדת התינוק התכנסו השכנים והקרובים לטקס ברית־המילה . האורחים היו בטוחים שהתינוק ייקרא " זכריה " - על שם אביו ,
42001060	אולם אלישבע אמרה : " לא , שם התינוק יוחנן ! "
42001061	" יוחנן ? " התפלאו האורחים . " אבל אין במשפחתך אף אחד בשם הזה " .
42001062	הם פנו אל זכריה ( שעדיין לא היה מסוגל לדבר ) , ושאלו אותו בתנועות ידיים וברמזים כיצד ייקרא התינוק .
42001063	זכריה ביקש בתנועות ידיים שיביאו לו לוח , וכתב עליו : " שם הילד יוחנן " .
42001064	באותו רגע חזר אליו כושר הדיבור והוא החל לברך את אלוהים .
42001065	כל השכונה נמלאה יראת כבוד , והדבר היה נושא לשיחה בכל הרי יהודה .
42001066	כל השומעים התרשמו עמוקות ואמרו : " מעניין למה נועד הילד הזה . " כי היה ברור להם שאלוהים איתו .
42001067	לאחר מכן נמלא זכריה אביו רוח הקודש וניבא את הנבואה הבאה :
42001068	" ברוך ה ' אלוהי ישראל , כי פנה אל עמו , הודיע ופדה אותו .
42001069	ה ' שלח לנו מושיע גיבור משושלת בית דוד עבדו -
42001070	כפי שהבטיח לנו בפי נביאיו הקדושים עוד לפני זמן רב -
42001071	כדי להצילנו מיד כל אויבינו ושונאינו .
42001072	אלוהים יעשה חסד עם אבותינו ויזוכר את בריתו
42001073	ואת שבועתו לאברהם אבינו :
42001074	להצילנו מיד אויבינו , ולהעניק לנו את הזכות לשרתו כל ימי חיינו בקדושה , ובצדקה וללא פחד . “
42001075	
42001076	" ואתה , ילדי הקטן , תיקרא נביא לאל עליון , כי תלך לפני האדון ותפנה לו את הדרך .
42001077	אתה תלמד את בני־ישראל כיצד הם יכולים להיוושע על־ידי סליחת חטאיהם .
42001078	" בזכות אהבתו , רחמיו וטוב־לבו של אלוהים יזרח עלינו אור ממרום ,
42001079	כדי להאיר לשרויים במוות ובחשכה , וכדי להוביל את רגלינו אל דרך השלום . "
42001080	הילד גדל , התחזק והתחשל באופיו . הוא התגורר במדבר עד שהגיע המועד להתחיל את שליחותו אל עם־ישראל .
42002001	באותה תקופה ציווה הקיסר הרומאי אוגוסטוס לפקוד את כל תושבי האימפריה הרומית .
42002002	זה היה מפקד התושבים הראשון , והוא נערך בזמן שקוריניוס היה שליט סוריה .
42002003	לצורך המפקד נדרש כל אדם לשוב אל עיר מולדתו .
42002004	גם יוסף , תושב נצרת שבגליל , חזר אל עיר מולדתו - הוא הלך אל העיר בית לחם ביהודה , מאחר שהיה נצר למשפחת דוד המלך .
42002005	אל יוסף נלוותה ארוסתו מרים שהייתה בהיריון .
42002006	בהיותם בבית־לחם מרים החלה בצירי לידה ,
42002007	וילדה את בנה הבכור . היא עטפה את התינוק והשכיבה אותו באבוס , כי לא השיגו מקום לינה באכסניות שהיו מלאות עד אפס מקום לרגל המפקד .
42002008	בקרבת מקום היו רועי־צאן אשר ישנו בשדה ושמרו על עדרם במשך הלילה .
42002009	לפתע נגלה אליהם מלאך ה ' , והשדה נמלא זוהר כבוד ה ' . הרועים נבהלו מאוד ,
42002010	אולם המלאך הרגיע אותם ואמר : " אל תפחדו ! באתי לבשר לכם חדשות משמחות ביותר - לא לכם בלבד , כי אם לכל העם !
42002011	בבית־לחם עיר דוד נולד לכם היום מושיע , הלא הוא המשיח האדון !
42002012	כהוכחה לאמיתות דברי תמצאו תינוק עטוף שוכב באבוס . "
42002013	לפתע הצטרפו אל המלאך צבאות השמים , והם שרו שיר שבח ותהילה לאלוהים :
42002014	" כבוד ותהילה לאלוהים במרומי השמים , ושלום על־פני האדמה לכל אוהביו העושים את רצונו ! "
42002015	כאשר נעלמו המלאכים מעיני הרועים וחזרו לשמים , אמרו הרועים איש אל רעהו : " הבא נמהר לבית־לחם כדי לראות את מה שגילה לנו אלוהים . "
42002016	הם מיהרו העירה ומצאו את מרים , את יוסף ואת התינוק שוכב באבוס .
42002017	מיד סיפרו הרועים לכולם את אשר קרה להם בשדה , ואת דברי המלאך על אודות הילד הזה .
42002018	כל השומעים תמהו מאוד על דברי הרועים ,
42002019	ובכל זאת מרים שמרה את הדברים בלבה והרהרה בהם לעתים קרובות .
42002020	לאחר מכן חזרו הרועים אל השדה , כשהם מהללים ומשבחים את ה ' על ביקור המלאך ועל שמצאו את התינוק כדבריו .
42002021	כעבור שמונה ימים , בטקס ברית־המילה , ניתן לתינוק השם " ישוע " - השם שנתן לו המלאך עוד לפני הריונה של מרים .
42002022	בתום ימי הטהרה של מרים הביאו היא ובעלה את הילד לירושלים , להעמידו לפני ה ' ,
42002023	כי כתוב בתורה שצריך להקדיש לה ' את הבן הבכור של כל אם ,
42002024	ולהקריב קרבן כדרישת התורה : שני תורים או שתי יונים צעירות .
42002025	בירושלים גר אדם בשם שמעון אשר היה צדיק וחסיד , מלא ברוח הקודש וחי בציפייה מתמדת לגאולת ישראל .
42002026	רוח הקודש גילה לשמעון הצדיק שלא ימות לפני שיראה במו עיניו את משיח ה ' .
42002027	באותו יום הדריך רוח הקודש את שמעון אל בית־המקדש , וכאשר הביאו מרים ויוסף את הילד לפני אלוהים , כמצוות התורה ,
42002028	הרים שמעון את הילד בזרועותיו , אימץ אותו אל לבו , ברך את אלוהים ואמר :
42002029	" אלוהי , עתה אני יכול למות במנוחה , כי קיימת את אשר הבטחת לי ;
42002030	במו עיני ראיתי את המשיח שנתת לעולם !
42002031	
42002032	הוא האור אשר יאיר את עיני העמים ויהיה תפארת עמך ישראל ! "
42002033	יוסף ומרים תמהו על הנאמר אודות בנם .
42002034	שמעון ברך אותם ואחר כך אמר למרים : ” מרים , לבך יידקר בחרב הייסורים , כי ילדך זה נועד להכשיל רבים בישראל ולהושיע רבים . הוא יהיה נושא למריבה וחילוקי־דעות , כי יחשוף את מחשבותיהם האפלות של אנשים רבים . “
42002035	
42002036	בבית־המקדש הייתה גם נביאה זקנה בשם חנה בת־פנואל , משבט אשר . היא הייתה אלמנה כבת 84 שנים , אך נישואיה לבעלה נמשכו שבע שנים בלבד . חנה לא עזבה את המקדש לרגע ; היא אהבה את אלוהים ושרתה אותו יומם ולילה בצום , בתפילה ובתחנונים .
42002037	
42002038	חנה שמעה את ברכתו של שמעון , והחלה לברך את שם ה ' ולספר לאנשי ירושלים , שציפו לגאולת המשיח , כי סוף־סוף בא המשיח !
42002039	לאחר שקיימו הוריו של ישוע את כל מצוות התורה הנוגעות לרך הנולד , חזרו לביתם - אל נצרת עירם אשר בגליל .
42002040	הילד גדל והיה לנער בריא וחסון , מלא חכמה , ויד אלוהים הייתה עליו .
42002041	כשמלאו לישוע שתים־עשרה שנים עלו הוריו לירושלים – כמנהגם מדי שנה – כדי לחוג את חג הפסח .
42002042	
42002043	בתום החג החלו הוריו במסע חזרה הביתה , ואילו ישוע נשאר בירושלים ללא ידיעתם .
42002044	הוריו לא דאגו לו ביום הראשון למסע , כי הניחו שהיה בחברת ידידים שבין אנשי השיירה . אולם בראותם שלא הופיע עד הערב , החלו לחפשו בין החברים והמכרים ,
42002045	ומשלא מצאו אותו , חזרו לירושלים בתקווה למצאו שם .
42002046	לאחר שלושה ימי חיפושים הם מצאו את ישוע בבית־המקדש . הוא ישב בין הרבנים , הקשיב לדבריהם ושאל אותם שאלות נבונות .
42002047	כל שומעיו התפעלו בפקחותו , מהבנתו ומתשובותיו .
42002048	הוריו הופתעו למצוא אותו שם , ואמו אמרה לו : " בני , מדוע עוללת לנו זאת ? אביך ואני דאגנו לך כל כך וחיפשנו אותך בכל מקום . "
42002049	" מדוע חיפשתם אותי ? " שאל ישוע בתמיהה . " האם לא ידעתם שאהיה עסוק בענייני אבי ? "
42002050	אולם הם לא הבינו למה התכוון .
42002051	ישוע חזר עם הוריו לנצרת והיה נכנע למרותם . אמו שמרה בלבה את כל מה שהתרחש .
42002052	ישוע הלך וגדל בקומה ובחוכמה , והיה אהוב על אלוהים ובני אדם .
42003001	בשנה החמש־עשרה למלכותו של הקיסר טיבריוס , דיבר ה ׳ אל יוחנן בן־זכריה שהתגורר במדבר . ( באותה שנה היה פונטיוס פילטוס מושל יהודה ; הורדוס – מושל הגליל ; פיליפוס אחיו – מושל מדינות יטור וטרכונה ; לוסניס – מושל אבילין ; חנן וקייפא היו הכוהנים הגדולים ) .
42003002	
42003003	יוחנן החל לבקר בכל הערים והכפרים באזור הירדן וקרא לאנשים להיטבל במים , כדי להראות שהם מתחרטים על מעשיהם הרעים ובוחרים להאמין באלוהים , על־מנת שיסלח לחטאיהם .
42003004	יוחנן קיים את דברי ישעיהו הנביא : " קול קורא במדבר פנו דרך ה ' , ישרו בערבה מסילה לאלוהינו .
42003005	כל גיא יינשא , וכל הר וגבעה ישפלו . והיה העקב למישור והרכסים לבקעה ,
42003006	וראו כל בשר את ישועת אלוהים . "
42003007	יוחנן היה אומר לאנשים הרבים שבאו להיטבל על־ידו : " בני נחשים ! אתם באים להיטבל רק כדי להימלט מעונשו של ה ' , ולא לאות חרטה על מעשיכם הרעים .
42003008	לפני שתיטבלו עליכם להוכיח במעשים שאתם באמת מתחרטים על מעשיכם הרעים . אל תחשבו כי משום שאתם יהודים , בני אברהם , אז אלוהים לא יעניש אתכם . אלוהים יכול להפוך גם את האבנים האלה לבני אברהם !
42003009	כבר עכשיו מוכן גרזן המשפט של אלוהים לכרות כל עץ חסר תועלת שאינו נושא פרי . עצים חסרי תועלת ייכרתו ויישרפו ! "
42003010	לשמע דברי יוחנן נהג הקהל לשאול אותו : " מה עלינו לעשות כדי להוכיח שאנו מתחרטים על מעשינו הרעים ומאמינים באלוהים ? "
42003011	" מי שיש לו שתי חולצות , " השיב יוחנן , " שייתן אחת מהן למי שאין לו אף אחת . מי שיש לו מספיק אוכל - שייתן לרעב . "
42003012	גם גובי מכס , שהיו ידועים בשחיתותם , באו להיטבל ושאלו : " רבי , כיצד נוכיח את כנות לבנו ? "
42003013	אל תגבו למעלה מהמס הקבוע בחוק , " השיב יוחנן .
42003014	" ומה עלינו לעשות ? " שאלו מספר חיילים . " אל תסחטו כספים באיומים ובאלימות , " השיב יוחנן , " אל תוציאו דיבה על איש , הסתפקו במשכורתכם . "
42003015	מאחר שכל העם ציפה וייחל לבואו של המשיח , תהה כל אחד בלבו אם יוחנן עצמו הוא המשיח .
42003016	יוחנן העמידם על טעותם ואמר : " אני מטביל אתכם במים , אולם בקרוב יבוא אדם גדול ונעלה ממני - הוא כל כך נעלה עד כדי איני ראוי להתיר את שרוכי נעליו - והוא יטביל אתכם ברוח הקודש ובאש .
42003017	הוא גם יפריד בין המוץ לבין גרגירי החיטה - את המוץ ישרוף באש נצחית , ואילו את החיטה ישמור באסם .
42003018	" יוחנן השתמש באזהרות רבות מסוג זה כדי להוכיח את העם ולהעביר להם את הבשורה .
42003019	אולם כשהוכיח יוחנן את הורדוס ( מושל הגליל ) על מעשיו הרעים , ובמיוחד על נישואיו האסורים להורודיה - אשת אחיו פיליפוס -
42003020	השליך הורדוס את יוחנן לבית־סוהר , וכך הוסיף על חטאיו .
42003021	יום אחד , לאחר שנטבלו אנשים רבים , נטבל גם ישוע . כאשר התפלל נפתחו השמים
42003022	ורוח הקודש בדמות יונה ירדה ונחה עליו , ומן השמים קרא קול : " אתה בני אהובי , מקור שמחתי . "
42003023	ישוע היה כבן שלושים שנה כשהחל בפעילותו בציבור . ישוע נחשב לבנו של יוסף . יוסף היה בנו של עלי ;
42003024	עלי היה בנו של מתת ; מתת היה בנו של לוי ; לוי היה בנו של מלכי ; מלכי היה בנו יני ; יני היה בנו של יוסף ; יוסף היה בנו של מתתיה ;
42003025	מתתיה היה בנו של אמוץ ; אמוץ היה בנו של נחום ; נחום היה בנו של חסלי ; חסלי היה בנו של נגי ;
42003026	נגי היה בנו של מחת ; מחת היה בנו של מתתיה ; מתתיה היה בנו של שמעי ; שמעי היה בנו של יוסף ; יוסף היה בנו של יודה ;
42003027	יודה היה בנו של יוחנן ; יוחנן היה בנו של רישא ; רישא היה בנו של זרובבל ; זרובבל היה בנו של שאלתיאל ; שאלתיאל היה בנו של נרי ;
42003028	נרי היה בנו של מלכי ; מלכי היה בנו של אדי ; אדי היה בנו של קוסם ; קוסם היה בנו של אלמדן ; אלמדן היה בנו של ער ;
42003029	ער היה בנו של ישוע ; ישוע היה בנו של אליעזר ; אליעזר היה בנו של יורים ; יורים היה בנו של מתת ; מתת היה בנו של לוי ;
42003030	לוי היה בנו של שמעון ; שמעון היה בנו של יהודה ; יהודה היה בנו של יוסף ; יוסף היה בנו של יונם ; יונם היה בנו של אליקים ;
42003031	אליקים היה בנו של מלאה ; מלאה היה בנו של מנא ; מנא היה בנו של מתתה ; מתתה היה בנו של נתן ; נתן היה בנו של דוד ;
42003032	דוד היה בנו של ישי ; ישי היה בנו של עובד ; עובד היה בנו של בועז ; בועז היה בנו של שלמון ; שלמון היה בנו של נחשון ;
42003033	נחשון היה בנו של עמינדב ; עמינדב היה בנו של ארם ; ארם היה בנו של חצרון ; חצרון היה בנו של פרץ ; פרץ היה בנו של יהודה ;
42003034	יהודה היה בנו של יעקב ; יעקב היה בנו של יצחק ; יצחק היה בנו של אברהם ; אברהם היה בנו של תרח ; תרח היה בנו של נחור ;
42003035	נחור היה בנו של שרוג ; שרוג היה בנו של רעו ; רעו היה בנו של פלג ; פלג היה בנו של עבר ; עבר היה בנו של שלח ;
42003036	שלח היה בנו של קינן ; קינן היה בנו של ארפכשד ; ארפכשד היה בנו של שם ; שם היה בנו של נח ; נח היה בנו של למך ;
42003037	למך היה בנו של מתושלח ; מתושלח היה בנו של חנוך ; חנוך היה בנו של ירד ; ירד היה בנו של מהללאל ; מהללאל היה בנו של קינן ;
42003038	קינן היה בנו של אנוש ; אנוש היה בנו של שת ; שת היה בנו של אדם ; אדם היה בנו של אלוהים .
42004001	ישוע חזר מן הירדן מלא רוח הקודש , והרוח הובילה אותו אל המדבר -
42004002	שם ניסה אותו השטן במשך ארבעים יום . במשך כל אותו זמן לא אכל ישוע דבר , ובתום ימי הניסיון היה רעב מאוד .
42004003	" אם אתה באמת בן־אלוהים , " אמר לו השטן , " צווה על האבן הזאת להפוך ללחם . "
42004004	אולם ישוע השיב : " כתוב : ' לא על הלחם לבדו יחיה אדם , ( כי אם על כל מוצא פי ה ' ) . ' "
42004005	לאחר מכן העלה השטן את ישוע על הר גבוה , בחזיון רגעי הראה לו את כל המדינות המפוארות שבעולם ואמר :
42004006	” אני אתן לך את כל הממלכות המפוארות האלה ואת כבודן – כי לי נמסר השלטון ורשאי אני לתת אותו למי שארצה – אבל בתנאי אחד : עליך לכרוע ברך ולהשתחוות לפני . “
42004007	
42004008	אולם ישוע השיב לו : " אך כתוב : ' לה ' אלוהיך תשתחווה , ואותו לבדו תעבוד . ' "
42004009	השטן לקח את ישוע לירושלים , העלהו על גג בית־המקדש ואמר : " אם אתה באמת בן־אלוהים , קפוץ למטה !
42004010	הרי כתוב : ' כי מלאכיו יצווה לך לשמרך . . .
42004011	על כפיים ישאונך פן תיגוף באבן רגליך . ' "
42004012	" אולם כתוב גם ' לא תנסה את ה ' אלוהיך ' " השיב לו ישוע .
42004013	כאשר סיים השטן לנסות את ישוע עזב אותו לנפשו עד לעת מועד .
42004014	לאחר מכן חזר ישוע לגליל כשהוא מלא בכוח רוח הקודש , ועד מהרה התפרסם בכל האזור .
42004015	ישוע לימד את העם בבתי־הכנסת וכולם הללו ושיבחו אותו .
42004016	ישוע בא אל נצרת - העיר שבה בילה את ילדותו - ובשבת הלך כמנהגו לבית־הכנסת . כשקם על רגליו כדי לקרוא את ההפטרה ,
42004017	הגישו לו את ספר ישעיהו . ישוע פתח את המגילה וקרא בקול :
42004018	" רוח ה ' עלי , יען משח ה ' אותי לבשר ענוים ; שלחני לחבש לנשברי לב , לקרא לשבוים דרור ולאסורים - פקח־קוח ;
42004019	לקרא שנת רצון לה ' . "
42004020	ישוע גלל את המגילה , החזירו לחזן וישב במקומו . כל באי בית־הכנסת נעצו בו את עיניהם בציפייה ,
42004021	וישוע הוסיף : " היום התקיימו דברי הפסוקים האלה בקרבכם ! "
42004022	כולם הקשיבו לדבריו והתפלאו על דברי החן והחוכמה שיצאו מפיו . " איך ייתכן הדבר ? " שאלו איש את רעהו . " האין זה בנו של יוסף ? "
42004023	ישוע ענה להם : " ודאי תאמרו לי : ' רופא , רפא תחילה את עצמך ! ' או במילים אחרות : ' מדוע אינך מחולל כאן , בעיר מולדתך , את הניסים והנפלאות שחוללת בכפר־נחום ? '
42004024	אני אומר לכם : אין נביא בעירו ! את הנביא מכבדים בכל מקום חוץ מאשר בביתו ובין בני־עמו .
42004025	" בימי אליהו הנביא לא ירד גשם במשך שלוש וחצי שנים , והבצורת גרמה לרעב גדול בכל הארץ . למרות שהיו בישראל אלמנות רבות שרעבו ללחם ,
42004026	לא שלח אלוהים את אליהו אל אף אחת מהן ! אלוהים שלח את אליהו רק אל אלמנה לא יהודיה בעיירה צרפת שבצידון .
42004027	או קחו לדוגמה את אלישע ; אף כי בימי אלישע הנביא היו מצורעים רבים בישראל , הוא לא ריפא איש מהם , אלא דווקא את נעמן הארמי . "
42004028	דברי ישוע עוררו את זעמם .
42004029	הם קפצו מכיסאותיהם ודחפו אותו אל מחוץ לעיר , אל פסגת ההר שעליו נבנתה נצרת , במטרה להשליכו במדרון .
42004030	אולם ישוע התחמק מהם והלך לדרכו .
42004031	לאחר מכן הלך ישוע לכפר־נחום שבגליל , ומדי שבת לימד בבית־הכנסת .
42004032	גם כאן נדהמו השומעים , כי ישוע דיבר בסמכות בלתי רגילה .
42004033	פעם כשלימד ישוע בבית־הכנסת צעק לפתע איש אחד אחוז רוח שד טמא :
42004034	" הסתלק מכאן , ישוע מנצרת ! מדוע באת להשמיד אותנו ? אני יודע מי אתה - בנו הקדוש של אלוהים ! "
42004035	ישוע קטע את דברי השד וגער בו : " שתוק וצא החוצה ! " השד השליך את האיש על הרצפה לעיני כולם , ויצא ממנו בלי לפגוע בו שוב .
42004036	כולם נדהמו ושאלו איש את רעהו במבוכה : " מה המיוחד בדברי האיש הזה עד כי אפילו שדים מצייתים לו ? "
42004037	עד מהרה התפרסם סיפור המעשה בכל האזור .
42004038	לאחר שעזב ישוע את בית־הכנסת , הלך לביתו של שמעון וראה את חמותו של שמעון קודחת מחום . " אנא , רפא אותה , " התחננו לפניו כולם .
42004039	ישוע עמד ליד מיטתה וגער בקדחת . מיד ירד החום , והיא קמה ממיטתה והכינה להם אוכל .
42004040	עם שקיעת השמש הביאו תושבי הסביבה אל ישוע חברים ובני משפחה שחלו במחלות שונות . ישוע הניח את ידיו עליהם וריפא אותם .
42004041	ישוע גם גירש שדים מאנשים רבים , ובצאתם נהגו השדים לקרוא בקול : " אתה הוא בן־האלוהים ! " אולם ישוע השתיק אותם , בגלל שהם ידעו שהוא המשיח .
42004042	למחרת , השכם בבוקר , הלך ישוע למקום שומם כדי להתבודד . המוני העם חיפשו אותו בכל מקום , וכשמצאו אותו התחננו לפניו : " אנא , אל תעזוב אותנו ; הישאר איתנו בכפר־נחום . "
42004043	אולם ישוע השיב להם : " עלי לבשר את דבר מלכות האלוהים גם בערים אחרות , כי זוהי מטרת שליחותי . "
42004044	וישוע המשיך ללמד בבתי־הכנסת השונים שבאזור יהודה .
42005001	יום אחד עמד ישוע על חוף הכינרת ובישר את דבר האלוהים . מספר הנוכחים הלך וגדל , עד שהם נדחפו ונדחקו אליו מכל צד .
42005002	ישוע הבחין בשתי סירות ריקות שעגנו ליד החוף . בעלי הסירות , שהיו דייגים במקצועם , רחצו באותו זמן את רשתותיהם .
42005003	ישוע עלה על אחת הסירות , שהייתה של שמעון , וביקש ממנו להרחיק מעט את הסירה מהחוף , כדי שיוכל לשבת בתוכה ולדבר אל הקהל .
42005004	לאחר שסיים ישוע לדבר אל הקהל , פנה אל שמעון ואמר : " השט את הסירה אל מים עמוקים והשלך את הרשתות כדי לדוג . "
42005005	" רבי , " השיב שמעון , " בלילה האחרון עבדנו קשה מאוד ולא תפסנו כלום . אולם אם אתה אומר לנו להשליך את הרשתות , נעשה כדברך . "
42005006	הם השליכו את הרשתות לים , והפעם תפסו כל כך הרבה דגים עד שהרשתות היו כבדות מדי והחלו להיקרע !
42005007	הם קראו לעזרתם את חבריהם שבסירה השנייה , ומילאו את שתי הסירות בדגים עד שכמעט טבעו !
42005008	כשראה שמעון פטרוס את הפלא הגדול , נפל על ברכיו לרגלי ישוע ואמר : " אדוני , עזוב אותי לנפשי , כי אני חוטא גדול מדי ואיני ראוי להיות במחיצתך . "
42005009	שמעון אמר דברים אלה משום שהוא וכל הנוכחים איתו , כולל שותפיו יעקב ויוחנן בני־זַבְדִּי , היו בתדהמה גדולה לנוכח השלל הבלתי רגיל . ” אל תפחד . “ אמר ישוע לשמעון . ” מעתה ואילך תהיה דייג של בני אדם . “
42005010	
42005011	לאחר שהשיטו את הסירות לחוף עזבו הכול והלכו אחרי ישוע .
42005012	באחד הכפרים שבהם ביקר ישוע היה אדם נגוע בצרעת . בראותו את ישוע נפל האיש לרגליו והתחנן : " אדוני , אם רק תרצה תוכל לרפא אותי . "
42005013	ישוע הושיט את ידו , נגע במצורע ואמר : " ודאי שאני רוצה . הירפא ! " ומיד נעלמה הצרעת .
42005014	" אל תספר את הדבר לאיש ! " ציווה עליו ישוע . " לך מיד אל הכהן והראה לו שנרפאת . אל תשכח לקחת איתך קרבן - כפי שציווה משה על המטוהרים מצרעת - כדי שכולם יראו שנרפאת . "
42005015	בכל זאת התפשטו השמועות על גבורתו של ישוע במהירות רבה , ואנשים רבים באו להקשיב לדבריו ולהירפא ממחלותיהם .
42005016	אף־על־פי־כן התחמק מהם ישוע לעיתים קרובות והלך למקומות מבודדים כדי להתפלל .
42005017	יום אחד , כשלימד ישוע כמנהגו , התקבצו סביבו בין השאר גם פרושים וסופרים שבאו מכפרי הגליל , מיהודה ומירושלים , וה ' העניק לו גבורה גדולה לרפא את החולים .
42005018	כעבור זמן קצר הופיעו מספר אנשים שנשאו חולה משותק על אלונקה . הם רצו להביא את החולה לפני ישוע ,
42005019	אולם בשל הצפיפות הרבה לא הצליחו לפלס דרך אל תוך הבית . נושאי האלונקה לא נואשו ; הם עלו על גג הבית , עקרו כמה רעפים ממקומם והורידו את האלונקה מהגג אל אמצע החדר - לרגלי ישוע .
42005020	כשראה ישוע את אמונתם הגדולה אמר לאיש המשותק : " ידידי , נסלחו לך חטאיך ! "
42005021	" למי הוא חושב את עצמו ? " שאלו הפרושים והסופרים בלבם . " הוא מחלל את שם האלוהים , רק אלוהים יכול לסלוח חטאים ! "
42005022	ישוע הבין את מחשבותיהם ולכן השיב להם : " מדוע אתם חושבים שאני מחלל את שם אלוהים ?
42005023	מה לדעתכם קל יותר , לומר ' נסלחו לך חטאיך ' , או ' קום והתהלך ' ?
42005024	אני אוכיח לכם כי לבן־האדם יש בארץ סמכות מלאה לסלוח חטאים ! " ישוע פנה אל האיש המשותק ופקד עליו : " קום ! קפל את האלונקה שלך ולך הביתה . "
42005025	מיד קפץ האיש על רגליו לנגד עיניהם , קיפל את האלונקה שלו והלך לביתו כשהוא מהלל את האלוהים .
42005026	כל הנוכחים נדהמו . " היום ראינו פלא גדול , " אמרו ביראה והללו את האלוהים .
42005027	לאחר מכן יצא ישוע מהעיר ופגש בדרך גובה־מכס אחד , לוי שמו , יושב בשער בית־המכס . " בוא והיה תלמיד שלי , " אמר לו ישוע .
42005028	לוי קם על רגליו , עזב הכול מאחוריו והלך אחרי ישוע .
42005029	ערב אחד הכין לוי ארוחה חגיגית לכבוד ישוע והזמין גובי־מכס מהעבודה , ידידים , שכנים וקרובים .
42005030	אולם הדבר לא מצא־חן בעיני הסופרים והפרושים , אשר התלוננו באוזני תלמידיו של ישוע : " איך הוא יכול לאכול ולשתות בחברת החוטאים האלה ? "
42005031	" החולים הם הזקוקים לרופא , לא הבריאים ! " השיב להם ישוע .
42005032	" לא באתי לקרוא לצדיקים לחזור בתשובה , כי אם לחוטאים . "
42005033	הם המשיכו להתלונן ואמרו : " תלמידי יוחנן המטביל צמים לעיתים קרובות ומתפללים , וגם הפרושים נוהגים כך . מדוע אין תלמידיך צמים ? "
42005034	" האם אנשים שמחים צמים ? " השיב ישוע . " האם אורחים המוזמנים לחתונה צמים בחגיגת החתן ?
42005035	אולם יבוא יום שהחתן יילקח מהם ואז יצומו . "
42005036	ישוע סיפר להם את המשל הבא : " איש אינו קורע חולצה חדשה כדי לתפור ממנה טלאי על חולצה ישנה . מי שעושה כך לא זו בלבד שהוא מקלקל את החולצה החדשה , אלא שגם אינו יכול ליהנות מהחולצה הישנה , כי הטלאי אינו מתאים .
42005037	" איש אינו שם יין חדש בחביות ישנות ורקובות , מפני שהיין החדש יבקע את החביות , וכך היין יישפך והחביות תיהרסנה .
42005038	יין חדש יש לשים בחביות חדשות .
42005039	אדם הרגיל לשתות יין ישן אינו חפץ לשנות את מנהגו ולשתות יין חדש . ' היין הישן מוצא־חן בעיני , ' הוא יאמר , ולא ירצה אפילו לטעום מהיין החדש . "
42006001	באחת השבתות , כשעברו ישוע ותלמידיו בשדה , קטפו התלמידים שיבולים , הפרידו את המוץ ואכלו את הגרעינים .
42006002	הדבר לא מצא־חן בעיני כמה פרושים אשר באו לישוע , ואלה קראו : " מדוע תלמידיך קוטפים שיבולים בשבת ? הלא הם מחללים את השבת ! "
42006003	השיב להם ישוע : " האם מעולם לא קראתם מה עשה דוד המלך כשהוא ואנשיו היו רעבים ?
42006004	דוד נכנס לאוהל מועד , לקח את לחם הפנים - שעל־פי התורה היה מיועד לכוהנים בלבד - ואכל אותו עם אנשיו . "
42006005	ישוע עוד הוסיף : " בן האדם הוא אדון השבת . "
42006006	בשבת אחרת , כשלימד ישוע בבית־הכנסת , היה בין הקהל אדם שידו הימנית משותקת .
42006007	הסופרים והפרושים רצו לראות אם ישוע ירפא את האיש בשבת , מפני שחיפשו סיבה להאשים אותו במשהו .
42006008	ישוע ידע היטב את מחשבותיהם , ולכן אמר לבעל היד המשותקת : " בוא ועמוד לפני כולם . " האיש עשה כדבריו .
42006009	ישוע פנה אל הסופרים והפרושים : " יש לי שאלה אליכם : על־פי התורה , האם עלינו לעשות בשבת מעשים טובים , או מעשים רעים ? האם עלינו להציל חיים בשבת , או להרסם ? "
42006010	ישוע הביט בעיני הנוכחים ואחר כך אמר לאיש שידו משותקת : " הושט את ידך . " האיש הושיט את ידו והיא נרפאה כליל .
42006011	מעשה זה של ישוע עורר את זעם אויביו , והם החלו להתייעץ ביניהם מה לעשות לו .
42006012	זמן קצר לאחר מכן יצא ישוע אל ההרים להתפלל , ובילה את כל הלילה בתפילה לאלוהים .
42006013	עם עלות השחר הוא קרא אליו את תלמידיו , ובחר מתוכם שנים־עשר איש שיהיו מלוויו הקבועים . יותר מאוחר ישוע מינה את אלה להיות שליחים .
42006014	אלה שמותיהם : שמעון ( ישוע קרא לו גם פטרוס ) , אנדרי ( אחיו של שמעון ) , יעקב , יוחנן , פיליפוס , בר־תלמי ,
42006015	מתתיהו , תומא , יעקב ( בן־חלפי ) , שמעון ( מכת הקנאים ) ,
42006016	יהודה ( בן־יעקב ) , יהודה איש־קריות ( אשר מאוחר יותר הסגיר את ישוע ) .
42006017	ישוע ירד איתם מההר , וכשהגיעו למקום נרחב הוא עמד מלכת . קהל גדול כבר ציפה לו שם ; ביניהם תלמידיו הרבים ואנשים רבים שבאו ממרחקים להקשיב לדבריו ולהירפא ממחלותיהם . הם באו בהמוניהם מירושלים , מיהודה ומאזור צור וצידון .
42006018	גם אנשים שהיו אחוזים רוחות רעות נרפאו .
42006019	כל אחד ואחד מהם השתוקק לגעת בישוע , כי יצא ממנו כוח מרפא שריפא את כולם .
42006020	ישוע פנה אל תלמידיו ואמר : " אשריכם העניים , כי מלכות האלוהים שייכת לכם .
42006021	אשריכם הרעבים עתה , כי תשבעו . אשריכם הבוכים עתה , כי עוד תשמחו .
42006022	אשריכם אם שונאים ומנדים אתכם , ואם מקללים אתכם בגלל אמונתכם בבן־האדם .
42006023	שמחו ורקדו , כי מצפה לכם שכר רב בשמים ! ואל תשכחו שכך רדפו גם את הנביאים !
42006024	אך אוי לעשירים , מפני שכבר קיבלתם את כל מה שמגיע לכם בעולם הזה .
42006025	" אוי לאלה שיש לכם את כל משאלות לבבכם , כי יבוא יום שבו לא יהיה לכם דבר ! אוי לכם הצוחקים עתה , כי לא רחוק היום שבו תתאבלו ותבכו !
42006026	" אוי לכם המקבלים מחמאות ושבחים מכל בני־האדם , כי כך החניפו אבותיהם לנביאי השקר .
42006027	" הקשיבו כולכם : אהבו את אויביכם , השיבו טובה לשונאיכם ,
42006028	ברכו את המקללים אתכם , והתפללו בעד אלה שלועגים לכם ומביישים אתכם .
42006029	" אם מישהו יסטור לך על לחי אחת , הושט לו גם את הלחי השנייה !
42006030	תן מה שיש לך לכל המבקש , וכאשר לוקחים ממך דבר , אל תצטער ואל תדרוש אותו חזרה .
42006031	נהגו באחרים כפי שהייתם רוצים שהם ינהגו בכם .
42006032	" אם אתם אוהבים רק את אלה שאוהבים אתכם , מה המיוחד בכך ? גם הפושעים אוהבים את אלה שאוהבים אותם !
42006033	ואם אתם עושים טובה רק לאלה שעושים לכם טובה - החושבים אתם שמגיע לכם פרס ? גם הפושעים מחזירים טובה תחת טובה !
42006034	אם אתם מלווים רק לאלה שיכולים להחזיר לכם , האם אתם עושים מעשה נעלה ? גם הקמצנים והרשעים מלווים לאנשים כמותם תמורת שכר מלא .
42006035	" עליכם לאהוב את אויביכם , לעשות מעשים טובים ולהלוות כספים בלי לצפות שיחזירו לכם . ואז שכרכם מאת אלוהים יהיה רב , וכך גם תוכיחו שאכן בניו אתם , שהרי אלוהים טוב גם לרשעים ולכפויי־טובה .
42006036	" היו רחמנים כמו שאביכם שבשמים .
42006037	אל תמתחו ביקורת על אחרים ואל תשפטו אותם , ואז לא ימתחו ביקורת עליכם ולא ישפטו אתכם . אל תאשימו איש , ואז לא יאשימו אתכם . סלחו לאחרים , ואז ייסלח גם לכם .
42006038	אם תתנו לאחרים תקבלו חזרה מידה יפה , גדושה ושופעת , כי במידה שאתם נותנים לאחרים יינתן לכם חזרה . "
42006039	ישוע סיפר להם את המשל הבא : " היכול עיוור להדריך עיוור ? הלא שניהם יפלו לתוך בור .
42006040	התלמיד אינו יודע יותר ממורו , אולם אם ילמד בשקידה ובחריצות יוכל להגיע לרמת ידיעותיו של המורה .
42006041	" כיצד יכול אתה לראות שביב־עץ קטן בעין חברך , ולא להבחין בקרש הגדול שבעינך ?
42006042	איך אתה יוכל לומר לו : ' אחי , הרשה לי לסלק את השביב מעינך . ' , בזמן שאינך רואה את הקרש הגדול שבעינך ? צבוע שכמותך ! סלק תחילה את הקרש מעינך , ורק לאחר מכן תוכל לסלק את שביב העץ מעין חברך .
42006043	" עץ משובח אינו נותן פרי רקוב , כשם שעץ רקוב אינו נותן פרי משובח .
42006044	את העץ מכירים לפי הפרי שהוא נותן . הרי התאנים לעולם אינן צומחות על שיחי קוצים , וענבים לעולם אינם צומחים על חוחים .
42006045	אדם טוב מפיק מעשים טובים מהטוב שבלבו , בעוד שאדם רע מפיק מעשים רעים מהרוע שבלבו , שהרי אדם מדבר מתוך הממלא את לבו .
42006046	" מדוע אתם קוראים לי ' אדון , אדון ' , ואינכם עושים את מה שאני אומר לכם ?
42006047	כל מי שבא אלי ואינו רק מקשיב לדברי , כי אם גם מקיים אותם ,
42006048	דומה לאדם שבנה את ביתו על יסודות איתנים החצובים בסלע . כשבא שיטפון , הבית עומד איתן כי נבנה היטב .
42006049	אולם מי שמקשיב לדברי ואינו מקיים אותם , דומה לאדם שבנה את ביתו על אדמת־חול ללא יסודות . כשבא שיטפון הבית נהרס כליל . "
42007001	לאחר שסיים לדבר באוזני העם בא ישוע לכפר־נחום .
42007002	היה אז קצין רומאי , שמשרת אחד שאהב נטה למות .
42007003	כאשר שמע הקצין על אודות ישוע , שלח אליו כמה מזקני היהודים כדי שיבקשו ממנו לבוא ולהציל את חיי המשרת .
42007004	הזקנים באו אל ישוע והתחננו לפניו שייענה לבקשת הקצין . " אנא , מלא את בקשתו , " התחננו הזקנים ,
42007005	" כי הוא אוהב את עמנו ואף בנה לנו בית־כנסת מכספו ! "
42007006	ישוע הלך איתם אל בית הקצין , אולם לפני הגיעם אל הבית שלח הקצין אחדים מחבריו אל ישוע כדי לומר לו : " אדוני , אל תטריח את עצמך ! איני ראוי שתבוא אל ביתי ,
42007007	ומסיבה זאת גם לא העזתי לבוא אליך בעצמי . בבקשה ממך , רק צווה שמשרתי יבריא והוא יבריא .
42007008	מנין לי הביטחון הזה ? הרי אני רגיל לקבל פקודות מהממונים עלי , ואף לתת פקודות לחיילים תחת פקודי . אם אני אומר לחייל אחד : ' לך ' , הוא הולך . אם אני אומר לחייל אחר : ' בוא ' , הוא בא . אם אני אומר למשרתי : ' עשה עבודה זאת או אחרת ' , הוא עושה אותה . כך גם אם תצווה על המשרת שיבריא - הוא יבריא . "
42007009	דברי הקצין הפליאו את ישוע . הוא פנה אל הקהל שליווה אותו ואמר : " בקרב כל עם ישראל לא ראיתי אדם בעל אמונה כזאת ! "
42007010	כשחזרו חברי הקצין אל הבית ראו שהמשרת הבריא לחלוטין .
42007011	זמן קצר לאחר מכן הלך ישוע עם תלמידיו אל העיירה נעים , וכרגיל הלך אחריו קהל גדול .
42007012	כשהתקרב ישוע אל שער העיירה ראה תהלוכת־לוויה יוצאת מעיר . הייתה זאת הלוויה של בן יחיד לאם אלמנה , ובין האבלים היו רבים מתושבי המקום .
42007013	מראה האלמנה עורר את רחמי האדון והוא אמר לה : " אל תבכי . "
42007014	הוא ניגש ונגע באלונקה , ונושאיו עצרו . " נער , קום לחיים ! " קרא ישוע .
42007015	הנער קם והחל לדבר אל הסובבים אותו וישוע השיבו לאמו .
42007016	הקהל , שנמלא פחד ורעדה , שיבח את האלוהים וקרא : " נביא גדול קם בינינו ! היום ראינו את יד אלוהים ! "
42007017	השמועה על המעשה של ישוע התפשטה בכל יהודה והאזור סביב .
42007018	גם תלמידי יוחנן המטביל שמעו על מעשי ישוע וסיפרו ליוחנן את כל אשר שמעו .
42007019	יוחנן קרא אליו שניים מתלמידיו ושלח אותם אל ישוע כדי לשאול : " האם אתה המשיח , או שעלינו לחכות למישהו אחר ? "
42007020	שני התלמידים באו אל ישוע ואמרו : " יוחנן המטביל שלח אותנו אליך כדי לשאול : האם לך אנחנו מצפים , או למישהו אחר ? "
42007021	באותה עת ריפא ישוע אנשים רבים ממחלות , נגעים , רוחות רעות והשיב את הראייה לעיוורים רבים .
42007022	" לכו וספרו ליוחנן את כל אשר ראיתם ושמעתם כאן היום , " ענה ישוע לשאלתם . " ספרו לו שהעיוורים רואים , הפיסחים הולכים , המצורעים מטוהרים , החרשים שומעים , המתים קמים לתחייה והעניים שומעים את בשורת אלוהים .
42007023	ועוד אמרו ליוחנן כי ברוך האיש שלא אהיה לו מכשול , אלא יאמין בי . "
42007024	לאחר שהלכו שני התלמידים דיבר ישוע אל הקהל על אודות יוחנן : " מה הלכתם לראות במדבר ? האם הלכתם להתבונן בעשב הנע ברוח ?
42007025	אמרו לי , מה ציפיתם לראות ? אדם לבוש בגדים יפים ? הרי מי שלובש בגדים מפוארים גר בארמונות פאר ולא במדבר . .
42007026	מה באמת הלכתם לראות , נביא ? כן ! נביא הלכתם לראות , ואני אומר לכם שהוא גדול אף מנביא .
42007027	על האיש הזה כתוב בתנ״ך : ' הנני שלח מלאכי ופנה דרך לפני . '
42007028	ובכן , לא נולד אדם גדול מיוחנן , ויחד עם זאת - הקטן במלכות האלוהים גדול ממנו ! "
42007029	כל האנשים אשר שמעו את דברי יוחנן - אפילו גובי מכס - הצדיקו את דרישות אלוהים ונטבלו על־ידי יוחנן .
42007030	אולם הפרושים וחכמי התורה דחו את תוכניתו של ה ' למענם וסרבו להיטבל על־ידי יוחנן .
42007031	" מה יכול אני להגיד על אנשים כאלה ? " שאל ישוע . " למה הם דומים ?
42007032	הם דומים לילדים במגרש משחקים שמתלוננים באוזני חבריהם : ' ניגנו לכם בחליל אך לא רקדתם , קיננו לכם קינה , אך לא בכיתם . ' "
42007033	ישוע המשיך : " יוחנן המטביל נהג לצום ולא שתה יין כל ימי חייו , ואתם קראתם לו ' משוגע ' .
42007034	עכשיו בא בן־האדם שאוכל וגם שותה יין , ומה אתם אומרים ? ' האיש הזה זללן , הוא שותה יין ומתחבר עם חוטאים וטיפוסים מפוקפקים !
42007035	אנשים יכירו בצדקת ה ' וחוכמתו כאשר יראו איך צדיקיו חיים . "
42007036	פרוש אחד הזמין את ישוע לארוחה בביתו . ישוע נענה להזמנה , בא לבית הפרוש וישב ליד השולחן .
42007037	באותה עיר הייתה אישה חוטאת . משנודע לה כי ישוע מתארח בבית הפרוש , לקחה פח מלא מרקחת בשמים יקרים ובאה אל הבית .
42007038	כשנכנסה אל הבית כרעה ברך לפני ישוע והרטיבה את רגליו בדמעותיה . בשערה הארוך היא ניגבה את רגליו , נישקה אותן ומרחה עליהן את הבשמים שהביאה .
42007039	מארחו של ישוע ראה את המתרחש , ומכיוון שהכיר את האישה אמר בלבו : " אילו ישוע היה באמת נביא אלוהים , הוא היה יודע עם איזו אישה יש לו עניין ! "
42007040	ישוע ידע את מחשבות הפרוש ולכן אמר לו : " שמעון , ברצוני לומר לך משהו . " " דבר , רבי , " השיב שמעון .
42007041	ישוע סיפר לו את הסיפור הבא : " אדם הילווה כסף לשני אנשים : 500 שקלים לאחד , ו־5000 שקלים לשני .
42007042	הואיל והשניים לא יכלו להחזיר את החוב , ריחם עליהם המלווה וויתר להם על החובות . מי לדעתך יאהב יותר את המלווה בעקבות מעשה נעלה זה ? "
42007043	" אני מניח שבעל החוב הגדול יותר , " ענה שמעון . " נכון מאוד , " הסכים ישוע .
42007044	ואז הביט באישה ואמר לשמעון : " הבט באישה זאת ; כשנכנסתי לביתך לא הצעת לי קערת מים כדי לרחוץ את רגלי מהאבק , ואילו אישה זו רחצה את רגלי בדמעותיה וניגבה אותן בשערה .
42007045	גם לא נשקת לי כמקובל , ואילו היא לא חדלה לנשק את רגלי מהרגע שבאתי לכאן .
42007046	אתה לא טרחת למשוח שמן על ראשי , ואילו היא משחה את רגלי בבשמים ובשמנים יקרים .
42007047	אהבתה הרבה מוכיחה שנסלחו לה חטאים רבים . אדם שנסלח לו מעט אוהב מעט . "
42007048	ישוע פנה אל האישה ואמר : " נסלחו לך חטאיך . "
42007049	האורחים האחרים שישבו איתו ליד השולחן אמרו בלבם : " למי הוא חושב את עצמו שהוא סולח חטאים ? "
42007050	אולם ישוע המשיך ואמר לאישה : " אמונתך הושיעה אותך . לכי לשלום . "
42008001	זמן קצר לאחר מכן עבר ישוע מעיר לעיר ומכפר לכפר , וסיפר לאנשים את בשורת מלכות האלוהים . אל ישוע נילוו שנים־עשר תלמידיו
42008002	וקבוצת נשים , שאותן הוא ריפא ממחלות שונות או גירש מהן רוחות רעות . בין נשים אלה היו מרים המגדלית ( שממנה גירש ישוע שבעה שדים ) ,
42008003	יוחנה , אשת כוזא ( מי שניהל את עסקי המלך הורדוס ) , שושנה ורבות אחרות שתרמו מכספן לכלכלת ישוע ותלמידיו .
42008004	יום אחד , כשנהרו אליו אנשים מערים רבות , סיפר להם ישוע את המשל הבא :
42008005	" איכר אחד יצא לזרוע בשדה . בפזרו את הזרעים נפלו אחדים מהם בצד הדרך , והם נרמסו ונאכלו על־ידי הציפורים .
42008006	חלקם נפלו על אדמת סלעים , ואלה צמחו יפה , אך כעבור זמן קצר התייבשו ומתו מחוסר לחות .
42008007	חלקם נפלו בין הקוצים . זרעים אלה אמנם צמחו , אולם יחד איתם צמחו גם קוצים וחנקו אותם .
42008008	חלק אחר מהזרעים נפלו על אדמה פורייה , ואלה צמחו ונשאו פרי רב , פי מאה ממה שנזרע . " בסיימו את המשל אמר ישוע : " מי שמסוגל לשמוע , שיקשיב ! "
42008009	תלמידיו שאלו אותו למה התכוון ,
42008010	וישוע השיב : " לכם מותר לדעת את משמעות המשלים , כי הם מדברים על מלכות האלוהים . אולם האנשים הללו שומעים את המילים אך אינם מבינים - בדיוק כפי שניבאו אבותינו הנביאים .
42008011	זהו פירוש המשל : הזרע הוא דבר־אלוהים .
42008012	שולי הדרך מסמלים את לב האנשים השומעים את דבר האלוהים , אולם מיד בא השטן ומנסה להשכיח מלבם את דבר ה ' . כך הוא מונע בעדם מלהאמין באלוהים ולהיוושע .
42008013	אדמת הסלעים מסמלת את לב האנשים הנהנים להקשיב לדבר־אלוהים , אולם אין הוא חודר לעומק לבם . הם יודעים שדבר ה ' הוא אמת , ואפילו מאמינים לזמן קצר , אולם ברגע של קושי ומבחן הם מאבדים את אמונתם .
42008014	אדמת הקוצים מסמלת את לב האנשים המקשיבים לדבר אלוהים ומאמינים בו , אולם כעבור זמן קצר נחנקת אמונתם על־ידי דאגות , תאוות־העולם ורדיפה אחר כסף ורכוש . משום כך לעולם אינם מגיעים לבגרות רוחנית .
42008015	לעומתם מסמלת האדמה הפורייה אנשים בעלי לב טוב וישר . אנשים אלה מקשיבים לדבר ה ' , דבקים בו ואף מביאים פרי רב .
42008016	" כאשר אדם מדליק נר בחשכה , האם הוא מכסה את הנר או מחביא אותו מתחת למיטה ? הוא ישים אותו במקום מרכזי , המקום שבו יאיר לבאי הבית בצורה הטובה ביותר .
42008017	כל מה שמוסתר עתה יתגלה ויצא לאור בבוא הזמן .
42008018	לכן שימו לב כיצד אתם מקשיבים . מי שיש לו - יינתן לו עוד . ומי שאין לו - גם מה שהוא חושב שיש לו יילקח ממנו . "
42008019	אז באו אמו ואחיו של ישוע לבקרו , אולם בגלל הקהל הרב לא יכלו להיכנס אל הבית שבו לימד .
42008020	מישהו הודיע לישוע כי אמו ואחיו מחכים לו בחוץ ורוצים לראותו ,
42008021	אולם ישוע אמר : " אמי ואחי הם כל אלה המקשיבים לדברי אלוהים ומקיימים אותם ! "
42008022	יום אחד עלה ישוע עם תלמידיו לסירה והציע : " הבה נשוט אל החוף ממול . "
42008023	הם החלו לשוט וישוע נרדם . לפתע התחוללה סערה חזקה . הרוח טלטלה את הסירה מצד אל צד , הגלים הגבוהים הציפו את הסירה במים , והתלמידים היו בסכנה גדולה .
42008024	" רבי , קום ! " העירו אותו התלמידים בבהלה . " אנחנו טובעים ! " ישוע גער ברוח ובים , ומיד פסקה הסערה והים נרגע .
42008025	" היכן אמונתכם ? " שאל אותם ישוע . התלמידים הנדהמים והמפוחדים אמרו איש לרעהו : " מיהו האיש הזה , שאפילו הרוח והים נשמעים לו ?
42008026	הם הגיעו אל הגדה השנייה של הכינרת , אל ארץ הגדריים .
42008027	כשעלה ישוע לחוף , בא לקראתו אדם מקומי אשר זמן רב היה אחוז־שדים . האיש היה עירום לגמרי , חסר בית וישן בבית־הקברות .
42008028	בראותו את ישוע נפל האיש לרגליו וצרח : " מה אתה רוצה ממני , ישוע בן־אל־עליון ? אני מתחנן לפניך , אל תייסר אותי ! "
42008029	הוא אמר זאת משום שישוע כבר ציווה על השד לצאת ממנו . לעיתים קרובות השתלט השד על האיש האומלל , עד כי גם כשאסרו אותו בכבלים ובשרשרות היה מנתק אותם בקלות ובורח למדבר , בכוחו ובהשפעתו של השד .
42008030	" מה שמך ? " שאל ישוע את השד . " לגיון , " השיבו קולות רבים , כי היו בו למעשה שדים רבים .
42008031	השדים התחננו לפני ישוע שלא ישלח אותם לתהום .
42008032	במדרון ההר שבקרבת מקום רעה עדר חזירים , והשדים התחננו לפני ישוע שירשה להם להיכנס בחזירים . ישוע הסכים ,
42008033	והשדים יצאו מהאיש ונכנסו בחזירים . מיד החל העדר להשתולל , גלש במדרון התלול וטבע בים .
42008034	משראו הרועים את המתרחש נמלטו בבהלה וסיפרו את הדבר בעיר ובכפרים .
42008035	עד מהרה נהרו לשם אנשים רבים כדי לראות את המתרחש במו עיניהם . הם ראו את האיש שהיה אחוז־שדים יושב לרגלי ישוע , לבוש היטב ושפוי בדעתו . עדי ראייה סיפרו לבאים כיצד ריפא ישוע את האיש , וכולם נמלאו פחד .
42008036	
42008037	כה רב היה פחדם , עד כי האנשים הרבים מארץ הגדריים התחננו לפני ישוע שיעזוב אותם לנפשם וילך משם . ישוע חזר לסירה ושב למקום ממנו בא .
42008038	האיש שהיה אחוז־שדים התחנן לפניו שירשה לו להצטרף אליו , אולם ישוע סרב .
42008039	" חזור לביתך , " אמר לו ישוע , " וספר לבני משפחתך את הפלא שאלוהים עשה למענך . " האיש הלך וסיפר בכל העיר את הפלא שחולל ישוע למענו .
42008040	בגדה השנייה של הכינרת קיבל אותו הקהל , שכבר המתין לישוע .
42008041	אדם בשם יאיר , שהיה ראש בית־הכנסת המקומי , בא ונפל לרגלי ישוע . יאיר התחנן לפניו שיבוא איתו אל ביתו ,
42008042	כי בתו היחידה בת שתים־עשרה חלתה ועמדה למות . ישוע הלך עם יאיר כשהוא מפלס לו דרך בין הקהל הרב .
42008043	בקרב הקהל הייתה אישה שסבלה משטף דם כרוני במשך שתים־עשרה שנה . היא הוציאה את כל כספה על רופאים שונים , אולם איש לא יכול היה לרפא אותה .
42008044	האישה קרבה אל ישוע מאחור , וכשנגעה בכנף בגדו פסק מיד שטף הדם !
42008045	" מי נגע בי ? " שאל ישוע . כל הסובבים אותו הכחישו שנגעו בו , ופטרוס אמר : " רבי , כיצד אתה יכול לשאול מי נגע בך ? ראה כמה רבים האנשים שנדחפים ונדחקים אליך מכל צד ! "
42008046	אולם ישוע השיב : " אני יודע שמישהו נגע בי בכוונת תחילה , כי הרגשתי שיצא ממני כוח מרפא . "
42008047	כאשר נוכחה האישה שישוע ידע , החלה לרעוד מפחד . היא נפלה לרגליו וסיפרה באוזני כולם מדוע נגעה בישוע . היא סיפרה שנרפאה כליל .
42008048	" בתי , " אמר לה ישוע , " אמונתך ריפאה אותך , לכי לשלום . "
42008049	בזמן שישוע דיבר אל האישה , הגיע למקום שליח מביתו של יאיר והודיע לאב : " בתך מתה ; אין צורך להטריח את המורה . "
42008050	כאשר שמע ישוע את דברי השליח אמר אל האב : " אל תפחד ! בטח בי , ובתך תרפא . "
42008051	בהגיעם אל הבית הרשה ישוע רק להורים , לפטרוס , ליעקב וליוחנן להיכנס לחדר הילדה .
42008052	הבית היה מלא אנשים שבאו להתאבל ולבכות על מותה , אולם ישוע אמר להם : " אל תבכו ; הילדה לא מתה , היא רק ישנה . "
42008053	אך האבלים לעגו לישוע , כי ידעו שהיא מתה .
42008054	ישוע אחז ביד הילדה וקרא : " קומי , ילדתי ! "
42008055	באותו רגע רוחה שבה אליה והיא קמה על רגליה . " תנו לה משהו לאכול ! " פקד ישוע .
42008056	הוריה התפלאו מאוד , אולם ישוע ציווה עליהם לא לספר לאיש את אשר קרה .
42009001	יום אחד קרא אליו ישוע את שנים־עשר תלמידיו , והעניק להם סמכות וכוח לגרש שדים ולרפא מחלות .
42009002	לאחר מכן שלח אותם לספר לכולם על בוא מלכות האלוהים ולרפא את החולים .
42009003	" אל תיקחו אתכם דבר , " הורה להם ישוע . " אל תיקחו אתכם מקל הליכה , תרמיל , מזון , כסף ואף לא בגדים להחלפה .
42009004	בכל עיר או כפר התארחו בבית אחד בלבד .
42009005	אם התושבים לא יקשיבו לדבריכם , צאו מאותה עיר ונערו את העפר מעל רגליכם , כסימן לכך שעשיתם את המוטל עליכם והזהרתם אותם . "
42009006	התלמידים יצאו לדרך , ובעברם מעיר לעיר ומכפר לכפר בישרו את דבר אלוהים וריפאו את החולים .
42009007	כשהגיעו השמועות על כוחו ונפלאותיו של ישוע לאוזני המושל הורדוס , הוא נמלא מבוכה ודאגה , כי היו אנשים שאמרו : " זהו יוחנן המטביל שקם לתחייה ! "
42009008	או : " האיש הזה הוא אליהו הנביא ! " היו שאמרו : " זהו אחד הנביאים שקם לתחייה ! . "
42009009	" יוחנן ? " תמה הורדוס . " הרי כרתי את ראשו , אז מיהו האיש שעליו אני שומע ניסים ונפלאות ? " והורדוס חיפש דרך לפגוש את ישוע .
42009010	לאחר שחזרו השליחים ודיווחו לישוע על כל מעשיהם , הוא עזב את הקהל איתם והם הלכו יחד לבית־צידה כדי להיות לבדם .
42009011	אבל ההמונים גילו לאן ישוע הלך והלכו בעקבותיו . ישוע קיבל אותם בחמימות ולימד אותם על מלכות האלוהים . הוא גם ריפא את החולים שביניהם .
42009012	לפנות ערב ניגשו שנים־עשר התלמידים אל ישוע והאיצו בו לשלוח את הקהל אל הכפרים והמשקים שבסביבה כדי לקנות אוכל ולחפש מקום לינה , כי האזור שבו היו היה שומם לגמרי .
42009013	" אתם תאכילו אותם ! " אמר ישוע לתלמידיו . " במה ? " שאלו התלמידים בתימהון . " יש לנו רק חמש ככרות לחם ושני דגים . האם אתה רוצה שנלך לקנות אוכל לכל ההמון הזה ? "
42009014	כחמשת־אלפים איש היו שם ( לא כולל נשים וילדים ) . " אמרו להם לשבת בשורות של חמישים איש , " הורה ישוע לתלמידיו .
42009015	התלמידים עשו כדבריו והושיבו את הקהל .
42009016	ישוע לקח את חמש ככרות הלחם ואת שני הדגים , הביט לשמים וברך על המזון . לאחר מכן פרס את הלחם , חתך את הדגים והגיש לתלמידיו שיחלקו לעם .
42009017	כולם אכלו עד ששבעו , וכאשר אספו את הפירורים שנשארו מילאו שנים־עשר סלים .
42009018	יום אחד כשהתפלל ישוע לבדו ורק תלמידיו היו בחברתו , הוא שאל אותם : " למי חושבים אותי האנשים ? "
42009019	" ליוחנן המטביל , " השיבו התלמידים . " אבל יש החושבים שאתה אליהו הנביא , ואחרים חושבים שאתה אחד מאבותינו הנביאים שקם לתחייה . "
42009020	" למי אתם חושבים אותי ? " המשיך ישוע לשאול . " אתה משיח אלוהים ! " ענה פטרוס .
42009021	ישוע ציווה עליהם לא לספר זאת לאיש .
42009022	" על בן־האדם לסבול הרבה , " הוסיף ישוע . " זקני היהודים , ראשי הכוהנים והסופרים ידחו אותו ואף יהרגו אותו , אולם כעבור שלושה ימים יקום לתחייה ! "
42009023	לאחר מכן אמר ישוע לכולם : " מי שרוצה ללכת בעקבותיי חייב להתכחש לעצמו , לוותר על נוחיותו ושאיפותיו , לשאת עמו את צלבו יום־יום ולבוא אחרי .
42009024	כי המאבד את חייו למעני - יציל אותם , בעוד שהמתעקש לשמור על חייו - יאבד אותם .
42009025	מה הרוויח אדם שהשיג את העולם כולו אבל איבד את נפשו ?
42009026	" כאשר בן־האדם ישוב בכבוד האלוהים והמלאכים הקדושים , ומי שאני ודברי היו לו לבושה , הוא יהיה לבושה לבן האדם .
42009027	אני אומר לכם את האמת : בין העומדים פה עתה יש כאלה שלא ימותו לפני שיראו את מלכות האלוהים ! "
42009028	כעבור שמונה ימים לקח איתו ישוע את פטרוס , יוחנן ויעקב ועלה על אחד ההרים כדי להתפלל .
42009029	בזמן שישוע התפלל , פניו השתנו ובגדיו הלבינו והבריקו .
42009030	לפתע הופיעו משה רבנו ואליהו הנביא ודיברו איתו .
42009031	הופעתם הייתה מרשימה ומהודרת , והם דיברו עם ישוע על מותו הקרוב בירושלים , שהיה צפוי לפי דבר ה ' .
42009032	בינתיים שקעו פטרוס והאחרים בשינה עמוקה , וכשהתעוררו ראו את כבודו והדרו של ישוע ואת השנים שעמדו לידו .
42009033	כשעמדו אליהו ומשה ללכת קרא פטרוס בבלבול , בלי לדעת מה הוא אומר : " רבי , כמה נפלא ! מדוע לא נקים כאן שלוש סוכות - לך , למשה ולאליהו ? "
42009034	בעודו מדבר כיסה אותם ענן והם נמלאו פחד .
42009035	ומן הענן קרא קול : " זהו בני האהוב , שמעו בקולו . "
42009036	לאחר הקול נראה ישוע עומד לבדו . התלמידים לא סיפרו לאיש את אשר ראו אלא חיכו .
42009037	כשירדו מן ההר למחרת , באו אנשים רבים לקראת ישוע ,
42009038	ואחד מהם קרא : " רבי , אני מתחנן לפניך שתביט בבני היחיד .
42009039	שד נכנס בו , ובכל פעם שהוא אוחז בבני הוא גורם לו לצרוח ללא סיבה , משליך אותו על הרצפה ומתיש את כוחו עד שריר נוזל מפיו . השד הזה מדכא את בני מאוד וכמעט שאינו עוזב אותו לנפשו .
42009040	התחננתי לפני תלמידיך שיגרשו את השד , אבל הם לא יכלו לעשות זאת . "
42009041	" איזה דור עקשן וחסר־אמונה ! " קרא ישוע . " עד מתי אצטרך לסבול אתכם ? הביאו את הילד ! "
42009042	לפני שהספיק הילד להגיע אל ישוע , השד הפיל אותו ארצה כאשר הוא מזדעזע . אולם ישוע גירש ממנו את השד בגערה , ריפא אותו והשיבו לאביו .
42009043	כשראו הנוכחים את הגילוי הזה של כוח אלוהים , נפלה עליהם יראה גדולה . בעוד הקהל מתפעל ומחליף רשמים על מעשיו הנפלאים , אמר ישוע לתלמידיו :
42009044	" הקשיבו לדברי בתשומת לב : בן־האדם עומד להימסר לידי אנשים . "
42009045	אולם התלמידים לא הבינו למה התכוון ; דבר־מה מנע מבעדם מלהבין והם חששו לשאול אותו למה התכוון .
42009046	בין התלמידים התעורר ויכוח : מיהו החשוב והגדול ביניהם .
42009047	ישוע ידע את מחשבותיהם ולכן קרא לילד קטן , העמידו לידו
42009048	ואמר לתלמידיו : " מי שמקבל בברכה ילד קטן כזה , כאילו מקבל בברכה אותי ; ומי שמקבל בברכה אותי , מקבל למעשה בברכה את אבי אשר שלח אותי . הקטן מביניכם - הצנוע והעניו ביותר - הוא הגדול ביניכם ! "
42009049	יוחנן תלמידו פנה אליו ואמר : " רבי , ראינו איש שמגרש שדים בשמך ואמרנו לו לחדול מכך , כי אין הוא שייך לקבוצתנו . "
42009050	" לא הייתם צריכים לומר לו זאת , " השיב לו ישוע . " כי מי שאינו נגדנו הוא בעדנו . "
42009051	בהתקרב המועד שבו יילקח לשמים , התכונן ישוע ללכת לירושלים .
42009052	יום אחד הוא שלח לפניו שליחים , כדי שיכינו לו מקום לינה באחד מכפרי השומרונים .
42009053	אולם השומרונים סרבו לתת להם מקום לינה , משום שפניהם של ישוע ותלמידיו היו מועדות לירושלים ( לשומרונים היה ויכוח עם היהודים בנוגע לירושלים ) .
42009054	כשהגיע הדבר לאוזני ישוע ותלמידיו , שאלו יעקב ויוחנן : " אתה רוצה שנצווה כי תרד אש מהשמים ותשרוף אותם ? "
42009055	אולם ישוע גער בהם ,
42009056	והחבורה המשיכה בדרכה אל כפר אחר .
42009057	בדרך אמר מישהו לישוע : " אדוני , לאן שתלך , אני אלך אחריך ! "
42009058	אולם ישוע השיב לו : " אל תשכח שאין לי מקום להניח את ראשי . השועלים מתגוררים במחילות האדמה ולציפורים יש קנים , אולם לבן־האדם אין מקום להניח בו את ראשו . "
42009059	בהזדמנות אחרת אמר ישוע לאיש מסוים : ' בוא אחרי והיה תלמיד שלי . " האיש הסכים , אולם ביקש לקבור תחילה את אביו .
42009060	" הנח למתים ( מבחינה רוחנית ) לקבור את המתים שלהם , " אמר לו ישוע . " ואילו אתה לך להכריז על מלכות האלוהים . "
42009061	איש אחר אמר לישוע : " אני אלך אחריך , אדוני , אך הרשה לי תחילה ללכת הביתה ולהיפרד מבני משפחתי . "
42009062	אבל ישוע השיב לו : " השם את ידו על המחרשה ומביט אחריו לא יהיה כשיר למלכות האלוהים . "
42010001	לאחר מכן בחר האדון שבעים תלמידים נוספים , ושלח אותם לפניו בזוגות אל הערים והכפרים שבהם עמד לבקר .
42010002	" מאחר שהקציר רב והפועלים מעטים , " אמר להם ישוע , " התחננו לאלוהים שישלח פועלים נוספים לעזור לכם בעבודתכם למענו .
42010003	לכו עתה וזכרו שאני שולח אתכם כשלוח כבשים בין זאבים .
42010004	אל תיקחו אתכם כסף , חפצים אישיים ואף לא זוג נעליים נוסף , ואל תעצרו בדרך לשוחח עם איש .
42010005	" בכניסתכם לכל בית ברכו אותו תחילה לשלום .
42010006	אם באותו בית גר אדם אוהב שלום , הברכה תתקיים , ואם אין הוא אוהב שלום באותו בית - הברכה תשוב אליכם .
42010007	" בבואכם אל כפר או עיר אל תעברו מבית מארח אחד לאחר , אלא התארחו בבית אחד בלבד , ואל תהססו לאכול ולשתות כל מה שמגישים לכם , כי הפועל ראוי לשכרו .
42010008	בכל עיר שבה מקבלים אתכם בשמחה איכלו את המוגש לפניכם ,
42010009	רפאו את החולים ואמרו להם : ' מלכות האלוהים קרובה אליכם . '
42010010	בעיר שבה לא מקבלים אתכם צאו לרחובות וקראו :
42010011	' כמחאה על התנהגותכם אנחנו מנערים את אבק עירכם שדבק ברגלינו , אולם דעו לכם שאכן קרובה מלכות האלוהים ! '
42010012	אני אומר לכם שאפילו לסדום המרושעת יהיה קל יותר ביום הדין מאשר לעיר הזאת .
42010013	אוי ואבוי לכן , כורזין ובית־צידה ! אילו חוללתי בצור ובצידון את הנסים שחוללתי בקרבכן , מזמן היו שם כולם חוזרים בתשובה ולובשים שק ואפר לאות חרטה .
42010014	כן , צור וצידון תקבלנה עונש קל משלכן ביום הדין !
42010015	ואתם , אנשי כפר־נחום , החושבים אתם שירוממו אתכם לשמים ? לגיהינום תרדו ! "
42010016	ישוע המשיך לדבר אל התלמידים : " מי ששומע לכם שומע לי ; מי שמזלזל בכם מזלזל בי ; ומי שמזלזל בי מזלזל באלוהים אשר שלח אותי . "
42010017	כעבור זמן־מה חזרו שבעים השליחים אל ישוע ודיווחו לו בשמחה : " אדוננו , אפילו השדים נכנעים לנו כשאנו מצווים עליהם בשמך ! "
42010018	" אכן , " ענה ישוע , " ראיתי את השטן נופל מן השמים כברק !
42010019	באמת הענקתי לכם סמכות וכוח להתגבר על כל כוחות האויב , ולרמוס נחשים ועקרבים . דבר לא יוכל לפגוע בכם !
42010020	אף־על־פי־כן עליכם לשמוח לא משום שאתם יכולים להתגבר על השדים , אלא משום ששמותיכם כתובים בשמים ! "
42010021	לאחר מכן נמלא ישוע שמחת רוח הקודש וקרא : " אבי , אדון השמים והארץ , אני מודה לך על שהסתרת דברים אלה מפני חכמים ומשכילים , וגילית אותם לאנשים פשוטים שבוטחים בך כמו ילדים . כן , תודה לך אבי , מפני שכך רצית .
42010022	הכול נמסר לי מאבי ; אף אחד אינו מכיר ממש את הבן , מלבד האב , ואף אחד אינו מכיר ממש את האב , מלבד הבן ואלה שהוא בוחר לגלות להם את האב . "
42010023	ישוע פנה אל תלמידיו ואמר להם בשקט : " זכות גדולה נפלה בחלקכם , שיכולים אתם לראות את אשר ראיתם .
42010024	נביאים ומלכים רבים השתוקקו לראות ולשמוע את אשר אתם ראיתם ושמעתם , אולם הם לא יכלו . "
42010025	פעם רצה אחד מחכמי־התורה לנסות את ישוע . " רבי , " שאל החכם , " מה עלי לעשות כדי לזכות בחיי נצח ? "
42010026	" מה אומרת על כך התורה ? " השיב לו ישוע בשאלה .
42010027	" התורה אומרת : ' ואהבת את ה ' אלוהיך בכל לבבך , ובכל נפשך ובכל מאודך ; ואהבת לרעך כמוך ' , " השיב החכם .
42010028	" נכון מאוד , " אישר ישוע . ' אם תקיים מצוות אלה תזכה בחיי נצח . "
42010029	החכם רצה להצדיק את רגשותיו ( מפני שלא אהב אנשים מסוימים ) , ולכן שאל : " מיהו רעי ? "
42010030	ישוע השיב במשל : " יהודי אחד הלך בדרך מירושלים ליריחו והותקף על־ידי שודדים . הם הפשיטו את בגדיו מעליו , גזלו את כספו , הכו אותו באכזריות והשאירו אותו בצד הדרך פצוע קשות .
42010031	במקרה עבר שם כהן אחד , אולם בראותו את הפצוע עבר לצדו השני של השביל .
42010032	עבר במקום גם איש משבט לוי . הוא הביט בפצוע המוטל בצד הדרך , אולם המשיך בדרכו .
42010033	הזדמן למקום שומרוני אחד , ובראותו את הפצוע נמלא רחמים .
42010034	השומרוני ניגש אל הפצוע , משח את פצעיו וחבש אותם , לאחר מכן הרכיב אותו על חמורו והביאו לאכסניה , שם טיפל בו והאכיל אותו .
42010035	למחרת , לפני שהמשיך בדרכו , שילם השומרוני סכום כסף לבעל האכסניה ואמר : ' דאג בבקשה לכל מחסורו של הפצוע , ואם לא יספיק הכסף - אשלם את החסר בשובי . '
42010036	" מי מהשלושה היה לדעתך רע טוב לאיש הפצוע ? "
42010037	" האדם שריחם עליו , " השיב החכם . " נכון , " הסכים איתו ישוע . " לך ועשה כמוהו . "
42010038	ישוע ותלמידיו המשיכו בדרכם , וכשהגיעו לאחד הכפרים הזמינה אותם אישה בשם מרתא להתארח בביתה .
42010039	אחותה מרים התיישבה על הארץ לרגלי ישוע והקשיבה לדבריו .
42010040	מרתא חשה לחץ מהעבודה שבהכנת ארוחה גדולה לכולם , ומשום כך פרצה לחדר וקראה : " נכון שאין זה הוגן שאחותי תשאיר לי את כל העבודה ? אמור לה בבקשה שתבוא לעזור לי . "
42010041	” מרתא , יקירתי , “ השיב לה האדון , ” את דואגת לכל כך הרבה דברים . עליך לדאוג לדבר אחד בלבד . מרים בחרה בדבר האחד הזה אשר לא יילקח ממנה . “
42010042	
42011001	יום אחד התפלל ישוע במקום מסוים , וכשסיים ניגש אליו אחד מתלמידיו ואמר : " אדון , למד אותנו להתפלל , כשם שיוחנן לימד את תלמידיו . "
42011002	" התפללו כך , " אמר להם ישוע : " אבינו שבשמים , יתקדש שמך , ומבקשים שמלכותך תבוא .
42011003	ספק לנו יום־יום את המזון הדרוש לנו ,
42011004	סלח לנו על חטאינו , כשם שגם אנחנו סולחים לאלה שחטאו לנו , ועזור לנו לא לחטוא בעת פיתוי . "
42011005	ישוע הוסיף ואמר : " נניח שאחד מכם הולך לבית חברו באמצע הלילה וקורא בקול : ' עשה לי טובה והלווה לי שלוש ככרות לחם .
42011006	כי אחד מידידי בא לבקר אותי ואין לי אוכל בשבילו . '
42011007	ואילו החבר עונה ממיטתו : ' אל תטריד אותי באמצע הלילה . הדלת נעולה , ילדי ישנים וגם אני כבר במיטה בעצמי , מצטער שאיני יכול לעזור לך הפעם . '
42011008	" אני אומר לכם : אמנם הוא לא יפתח את הדלת בזכות ידידותם , אבל הוא יקום ויפתח את הדלת ויביא לו את מה שרצה כדי להימנע מהחרפה שלא נענה לבקשת חברו .
42011009	כך גם בתפילה : אם תבקשו - תקבלו ; אם תחפשו - תמצאו ; ואם תדפקו תיפתח לפניכם הדלת .
42011010	משום שכל המבקש מקבל ; כל המחפש מוצא , ולפני כל דופק נפתחת דלת .
42011011	" אני פונה אל האבות שביניכם : כשהילד שלכם מבקש מכם פרוסת לחם , האם אתם נותנים לו אבן ? או כאשר מבקש דג , האם אתם נותנים לו נחש ?
42011012	ואם הוא מבקש ביצה , האם אתם נותנים לו עקרב ?
42011013	ואם גם אנשים חוטאים כמוכם נותנים לידיכם מה שטוב להם , האם אינכם מבינים כי אביכם שבשמים יעשה למענכם הרבה יותר , וייתן את רוח הקודש למי שמבקש ממנו ? "
42011014	יום אחד גירש ישוע שד מאיש אילם , וכושר הדיבור שב אליו . הקהל התרגש והתלהב מהמאורע ,
42011015	אולם היו שאמרו : " אין פלא שהוא יכול לגרש שדים , הרי הוא מקבל את כוחו מבעל־זבוב שר השדים ! "
42011016	אחרים רצו לנסותו , ולכן ביקשו ממנו לחולל נס מהשמים על־מנת לשכנע אותם .
42011017	ישוע ידע את מחשבותיהם ולכן אמר : " ממלכה מפולגת לא תחזיק מעמד ותתמוטט . משפחה מפולגת בדעותיה תיהרס .
42011018	לפיכך כיצד יכולים אתם לטעון שאני נלחם נגד השדים בשם שר השדים ? אילו הייתה טענתכם נכונה , אזי כיצד יכלה ממלכת השטן להחזיק מעמד ?
42011019	מלבד זאת , אם אני מקבל את כוחי מבעל זבוב שר השדים , מה בנוגע לבניכם ? הלא גם הם מגרשים שדים ! האם אתם חושבים כי עובדה זאת מוכיחה שהם מקבלים את כוחם מהשטן ? שאלו אותם אם אתם צודקים .
42011020	אולם אם אני מגרש את השדים בכוח אלוהים , הדבר מוכיח כי הגיעה אליכם מלכות האלוהים .
42011021	" כשאיש גיבור שומר על ארמונו , חמוש ומצויד בכלי הגנה , הארמון בטוח .
42011022	אולם כשמישהו חזק ממנו מתקיף אותו ומתגבר עליו , הוא פורק מעליו את נשקו ולוקח את השלל מביתו .
42011023	" מי שאינו בעדי הוא נגדי ; ומי שאינו אוסף איתי - מפזר .
42011024	" כאשר שד מגורש מאדם , הוא הולך למדבר ומחפש לו מנוחה ; מאחר שהשד אינו מוצא מנוחה , הוא חוזר אל האדם שממנו יצא ,
42011025	ומגלה כי מעונו לשעבר מטואטא ומהודר .
42011026	על כן הולך השד ומביא איתו שבעה שדים רעים ממנו וכולם נכנסים באיש , וכך מצבו של האיש האומלל גרוע משהיה . "
42011027	בזמן שישוע דיבר קראה אישה אחת בקהל : " יברך אלוהים את אמך - את הבטן שנשאה אותך ואת השדיים שהניקו אותך ! "
42011028	" אך האמת היא , " אמר ישוע , " שאלוהים יברך את אלה אשר שומעים את דבר אלוהים ומצייתים ! "
42011029	קהל השומעים הלך וגדל וישוע המשיך : ” מה רעים אנשי הדור הזה ! הם מבקשים אות מהשמים ( כדי להשתכנע שאני דובר אמת ) , אולם האות היחיד שיינתן להם יהיה אות יונה הנביא . כשם שיונה היה לאות לאנשי נינווה , כך יהיה בן האדם לדור הזה . ביום הדין , כשיעמדו אנשי הדור הזה למשפט , תקום מלכת־שבא ותרשיע אותם , מפני שהיא באה מארץ רחוקה כדי להקשיב לחכמת שלמה , ואילו לפניכם עומד אדם גדול משלמה .
42011030	
42011031	
42011032	
42011033	" איש אינו מדליק נר על־מנת להסתירו . אדם שמדליק נר שם אותו במרכז החדר , שיאיר לכל המבקרים .
42011034	" עין האדם היא אור גופו ; כשעינך בריאה , כל גופך מלא אור , אולם כשעינך חולה , כל גופך שרוי בחשכה .
42011035	לכן היזהר שאורך הפנימי לא יחשך .
42011036	אם גופך מלא אור ואין בו פינות חשוכות יזרחו גם פניך , כאילו הן מוצפות אור חזק . "
42011037	כשסיים ישוע לדבר , פרוש אחד הזמין אותו לאכול בביתו . בבואו אל הבית התיישב ישוע ליד השולחן מבלי ליטול ידיים לפני הארוחה כמקובל . התנהגותו הפליאה מאוד את הפרוש .
42011038	
42011039	לכן אמר לו ישוע : " אתם , הפרושים , מטהרים רק מה שבחוץ בעוד שבתוככם אתם מסריחים מרוב מעשים רעים ורדיפת־בצע .
42011040	כסילים שכמותכם ! האם האלוהים אשר ברא את הצד החיצוני לא ברא גם את הצד הפנימי ?
42011041	אם תתנו צדקה לנזקקים מהלב , אז תטהרו את לבכם .
42011042	" אוי לכם הפרושים ! אתם אומנם מקפידים לשלם מעשר מכל הכנסה , ולו גם הקטנה ביותר , אבל אתם מזניחים לחלוטין את הצדק ואת אהבת האלוהים . ודאי שעליכם לשלם מעשר , אבל לא על חשבון חובותיכם האחרים !
42011043	" אוי לכם הפרושים , כי אתם מחפשים כבוד אצל בני־אדם . אתם אוהבים לשבת במקומות הנכבדים בבית־הכנסת , ואתם גם אוהבים שישאלו לשלומכם בשווקים ויחלקו לכם כבוד .
42011044	" אוי לכם הפרושים , כי אתם דומים לקברים נסתרים בשדה - אנשים רבים דורכים על השחיתות שלכם בלי שידעו על קיומה ! "
42011045	אחד מחכמי־התורה הגיב על דברי ישוע : " רבי , בדבריך אלו אתה מעליב גם אותנו . "
42011046	" נכון , " השיב ישוע , " אוי ואבוי גם לכם , חכמי־התורה , כי אתם כופים על בני־האדם דרישות ומצוות שאין הם יכולים לשאת , בעוד שאתם בעצמכם אינכם נוגעים במשאות ולא מרימים אצבע .
42011047	אוי ואבוי לכם ! אתם מתנהגים ממש כמו אבותיכם שהרגו את הנביאים .
42011048	הם הרגו אותם ואתם בונים את קברותיהם , וכך שותפים למעשיהם .
42011049	" אתם יודעים מהי חוכמת אלוהים לגביכם ? ' אשלח אליכם נביאים ושליחים , אבל את חלקם תהרגו ואת האחרים תבריחו . '
42011050	משום כך אתם , אנשי הדור הזה , תהיו חייבים לתת את הדין על שפיכת דמם של כל עבדי האלוהים מבריאת־העולם -
42011051	מרצח הבל ועד רצח זכריה שנהרג בחצר בית־המקדש . אני אומר לכם שאלוהים יטיל עליכם את האחריות למותם .
42011052	" אוי ואבוי לכם , חכמי התורה , כי אתם לוקחים את מפתח הדעת מן האנשים . לא די שבעצמכם אינכם מאמינים באמת , אתם גם מונעים מאחרים את האפשרות להאמין בה . "
42011053	הפרושים והסופרים רתחו מכעס ומאותו יום ואילך הפנו עליו שאלות קשות ומכשילות , בתקווה שייכשל בלשונו ויוכלו לאסור אותו .
42011054	
42012001	בינתיים הלך וגדל מספר הנוכחים עד שהגיע לאלפים רבים , ומרוב דוחק וצפיפות דרכו אחד על רגלי השני . ישוע פנה תחילה אל תלמידיו ואמר : " היזהרו מצביעותם של הפרושים ! הם מעמידים פני צדיקים תמימים בזמן שמעשיהם והתנהגותם מצביעים על היפוכו של דבר . אולם צביעות כזאת אי־אפשר להסתיר לנצח ,
42012002	כי בבוא העת כל מה שמוסתר עכשיו ייגלה , וכל מה שאינו ידוע ייוודע .
42012003	לפיכך , כל מה שאמרתם בחשכה יישמע באור היום , וכל מה שלחשתם בין ארבעה קירות ייקרא בקולי קולות מעל גגות הבתים !
42012004	" ידידים יקרים , אל תפחדו מאלה הרוצים להרוג אתכם , כי הם יכולים להמית אך ורק את הגוף , בעוד שבנפש אין הם מסוגלים לפגוע .
42012005	היודעים אתם ממי עליכם לפחד ? מאלוהים ! כי הוא מסוגל להמית ואחר כך להשליך לגיהינום !
42012006	" מה מחירן של חמש ציפורי דרור , שניים־שלושה שקלים ? אף־על־פי־כן אלוהים אינו שוכח אף אחת מהן .
42012007	אלוהים יודע אפילו את מספר השערות על ראשכם . לכן אל תפחדו ; אתם יקרים לאלוהים יותר מציפורים רבות .
42012008	" אני מבטיח לכם שכל המודה שהוא מאמין בי לפני בני־האדם , גם אני אכבד אותו ואודה בו לפני מלאכי אלוהים .
42012009	אולם מי שמתכחש לי לפני בני־אדם , גם אני אתכחש לו לפני מלאכי אלוהים .
42012010	ובכל זאת , מי שידבר נגד בן־האדם ייסלח לו , בעוד שאדם המדבר נגד רוח הקודש לא ייסלח לו לעולם .
42012011	" כאשר יביאו אתכם למשפט בבתי־הכנסת או לפני שליטים וממשלות , אל תדאגו כיצד תגנו על עצמכם וכיצד תעידו ,
42012012	כי רוח הקודש יגיד לכם מה לומר בזמן המתאים . "
42012013	איש אחד מהקהל קרא אל ישוע : " רבי , אמור בבקשה לאחי שייתן לי את חלקי בירושת אבינו . "
42012014	אולם ישוע השיב : " מי מינה אותי להיות לכם שופט ובורר ?
42012015	היזהרו מכל חמדנות , כי חיי האדם והאושר אינם תלויים בעושרו ובנכסיו . "
42012016	ישוע סיפר להם את המשל הבא : " לעשיר אחד היה שדה פורה שהניב יבול רב .
42012017	אסמיו היו מלאים עד אפס מקום , והאיש לא ידע מה לעשות בתבואה הרבה שכבר לא יכול היה לאחסן .
42012018	' אני יודע מה עלי לעשות ! ' קרא האיש . ' אהרוס את האסמים הקיימים ואבנה לעצמי אסמים גדולים יותר . כך אוכל לאחסן את התבואה הרבה שלי .
42012019	אחר כך אומר לעצמי : יש לך מספיק כסף לשנים רבות . מעתה ואילך אל תעבוד קשה , כי אם אכול , שתה ותהנה . '
42012020	" אבל אלוהים אמר לו : ' שוטה שכמוך ! הלילה תמות , ומה תעשה עם כל מה שאגרת לעצמך ? '
42012021	כך יקרה לכל אדם האוגר לעצמו אוצר על־פני האדמה ולא בשמים .
42012022	ישוע פנה אל תלמידיו ואמר : " אל תדאגו למה שתאכלו או תלבשו ,
42012023	כי החיים חשובים הרבה יותר מהאוכל , והגוף חשוב הרבה יותר מהלבוש .
42012024	קחו לדוגמה את העורבים - הם אינם זורעים , אינם קוצרים ואין להם מחסן לאגור את מזונם . אף־על־פי־כן לא חסר להם דבר כי אלוהים מאכיל אותם ודואג להם . ואתם הרי יקרים לאלוהים הרבה יותר מן העופות !
42012025	מלבד זאת , מה תועיל דאגתכם ? האם יכולה דאגתכם להוסיף עוד יום לחייכם או עוד מילימטר לקומתכם ?
42012026	אם דאגתכם אינה מסוגלת לשנות דברים פעוטים כאלה , מה הטעם לדאוג לדברים גדולים יותר ?
42012027	" הביטו בשושנים - הן אינן טוות ואינן אורגות , ואף־על־פי־כן אפילו שלמה המלך בכל תפארתו לא היה לבוש יפה מהן !
42012028	ואם אלוהים מלביש את פרי השדה הצומחים היום ונובלים מחר , האם אינכם חושבים שילביש גם אתכם , חסרי אמונה שכמותכם ?
42012029	אל תדאגו למה שתאכלו ותשתו ואל תדאגו שמא לא יספק לכם אלוהים את מה שאתם צריכים .
42012030	בני־אדם שאינם מאמינים באלוהים דואגים יום־יום למה שיאכלו וישתו , אולם אביכם שבשמים יודע בדיוק מה אתם צריכים .
42012031	דאגו לכל הקשור באלוהים ובמלכותו , והוא יספק לכם יום־יום את כל צרכיכם .
42012032	" אל תפחד , עדר קטן , כי אביכם שבשמים משתוקק להעניק לכם את מלכותו .
42012033	מכרו את רכושכם ותנו כסף לנזקקים . מעשה זה יגדיל את אוצרכם בשמים , ואוצר בשמים לעולם לא ייפגם . כן , אוצרכם לעולם לא ידלדל , גנב לא יוכל לגנבו ועש לא יכרסם בו .
42012034	במקום שבו נמצא אוצרכם שם נמצא גם לבכם ומחשבותיכם .
42012035	" היו מוכנים לכל מה שיקרה - כשאתם לבושים ובידכם נר דולק -
42012036	כמשרתים המצפים לשובו של אדונם מהחתונה . כשיבוא אדונם וידפוק בדלת , יפתחו לו מיד .
42012037	שמחה גדולה מצפה לאלה שיהיו מוכנים לשובו של האדון , כי הוא בעצמו יושיב אותם ליד השולחן וישרת אותם .
42012038	אולי הוא יבוא בלילה , ואולי בבוקר השכם . אך בכל עת שיבוא תהיה שמחה גדולה לכל המשרתים שימצא אותם מוכנים לבואו .
42012039	" אילו ידעו את השעה , היו כולם מתכוננים לבואו , כשם שהיו מתכוננים לבואו של גנב אילו ידעו מתי יבוא .
42012040	גם אתם היו מוכנים תמיד , כי בן־האדם יבוא בשעה בלתי צפויה . "
42012041	" אדון , " פתח פטרוס בשאלה , " האם מכוון המשל הזה אלינו בלבד או אל כולם ? "
42012042	" משל זה מכוון אל כל אדם נאמן ונבון , אשר אדוניו הפקיד בידו את האחריות להשגיח על עבדיו ולדאוג לכלכלתם , " השיב האדון .
42012043	" אם אדוניו ישוב וימצא כי מילא את תפקידו בנאמנות , הוא יברך אותו
42012044	ויגמול לו על נאמנותו - אדוניו ימנה אותו כאחראי על כל רכושו .
42012045	" אבל אם יחשוב האדם בלבו : ' אדוני יכול לשוב בעוד זמן רב . ' ובינתיים יכה את העבדים והשפחות שנמסרו להשגחתו , ויבלה את זמנו באכילה , בשתייה ובהוללות -
42012046	אדוניו ישוב במפתיע , יפטר אותו מתפקידו ויחליט שמקומו בין המרדנים והבלתי־נאמנים .
42012047	הוא גם ייענש בכל חומרת הדין , מאחר שידע את חובתו וסירב למלא אותה .
42012048	" לעומת זאת , אדם שלא ידע את רצון אדוניו ועשה מעשה המחייב עונש , לא ייענש בכל חומרת הדין . מי שקיבל הרבה יידרש ממנו הרבה חזרה , כי אחריותו גדולה משל אחרים .
42012049	" באתי להצית אש בעולם , ואני מייחל שמשימתי תושלם .
42012050	טבילה נוראה מצפה לי , ועד שאעבור אותה אני שרוי במצוקה גדולה .
42012051	אתם חושבים שבאתי להשכין שלום בארץ ? טעות בידיכם ; באתי לגרום למחלוקת ,
42012052	מעתה ואילך תפלגנה משפחות ; שלושה מבני המשפחה יהיו בעדי ושניים נגדי - או להיפך .
42012053	אב יחלוק על בנו ; בן יחלוק על אביו ; אם תחלוק על בתה ; בת תחלוק על אמה ; החמה תחלוק על כלתה ; והכלה תחלוק על חמותה . "
42012054	ישוע פנה אל ההמון ואמר : " כשאתם רואים עננים עולים מן המערב אתם אומרים : ' עומד לרדת גשם . ' ואתם צודקים .
42012055	כשנושבת רוח דרומית אתם אומרים : ' יהיה חמסין ' . ואתם צודקים .
42012056	צבועים ! אתם יודעים לפרש את סימני הטבע בשמים ובארץ , אבל אתם מסרבים להבין את משמעות העת שבה אנו חיים .
42012057	מדוע אינכם מסוגלים להחליט בעצמכם מה נכון ?
42012058	" כשאתה פוגש את יריבך בדרך לבית־המשפט , השתדל להשלים איתו וליישב את הסכסוך לפני שתגיעו לשופט , אחרת השופט עלול להשליך אותך לכלא .
42012059	ואם כך יהיה , לא תצא מהכלא עד שתשלם את מלוא חובתך ! "
42013001	אז באו אנשים לישוע וסיפרו לו שפילטוס רצח מספר יהודים מהגליל בעת שהקריבו זבחים בבית־המקדש .
42013002	" האם אתם חושבים שהם נרצחו משום שהיו חוטאים גדולים יותר משאר אנשי הגליל ? " שאל ישוע .
42013003	" ודאי שלא ! אני אומר לכם שאם לא תחזרו בתשובה ותפנו לאלוהים יהיה סופכם כמו שלהם .
42013004	" ומה בנוגע לשמונה־עשר האנשים שנהרגו כשהתמוטט עליהם המגדל בשילוח ? האם הם היו החוטאים הגדולים ביותר בירושלים ?
42013005	ודאי שלא ! אבל דעו לכם שאם לא תחזרו בתשובה יהיה סופכם שלהם . "
42013006	ישוע סיפר להם את המשל הבא : " אדם נטע בגנו עץ תאנה , אולם בכל פעם שבא לחפש תאנים ציפתה לו אכזבה כי העץ לא נשא כל פרי .
42013007	לבסוף אמר לגנן : ' חיכיתי שלוש שנים ולא זכיתי אף בתאנה אחת ! הבה נעקור את העץ וניטע אחר במקומו ; חבל שיגזול חלקת אדמה יקרה . '
42013008	" ' חכה עוד שנה אחת , אדוני , ' ביקש הגנן . ' אני אקדיש לתאנה תשומת לב מיוחדת , אעדור סביבה ואזבל את האדמה .
42013009	אם התאנה תשא פרי בשנה הבאה מה טוב , ואם לא - אעקור אותה . ' "
42013010	בשבת אחת כשלימד ישוע בבית־הכנסת ,
42013011	ראה אישה שהייתה בעלת־מום במשך שמונה־עשרה שנה . הגב שלה היה כפוף והיא לא יכלה להזדקף .
42013012	ישוע קרא אליו את האישה ואמר לה : " אישה , הרפאי ממחלתך ! "
42013013	הוא נגע בה , והיא מיד הזדקפה והחלה להלל את אלוהים .
42013014	ראש בית־הכנסת כעס מאוד על שישוע ריפא את האישה בשבת . " שישה ימים בשבוע נועדו לעבודה ! " קרא בזעם אל הקהל . " בואו להירפא בימי חול ולא בשבת ! "
42013015	" צבוע שכמוך ! " הייתה תשובתו של האדון . " אתם כולם , האם אינכם מתירים את הבהמות שלכם ומוליכים אותם אל השוקת בשבת לשתות מים ?
42013016	והאם אסור לי , רק משום ששבת היום , להתיר אישה זאת , יהודייה , מכבלי השטן שאסר אותה במשך שמונה־עשרה שנים ? "
42013017	דבריו ביישו את מתנגדיו ואילו כל העם שמח על הנפלאות שחולל .
42013018	ישוע חזר ולימד את העם על מלכות האלוהים : " כיצד אוכל לתאר לכם את מלכות האלוהים , למה היא דומה ?
42013019	מלכות האלוהים דומה לגרגר זעיר של צמח החרדל אשר נזרע בגינה . כעבור זמן מה גדל הגרגר הזעיר והופך לעץ , והציפורים בונות קן בין ענפיו .
42013020	מלכות האלוהים דומה לשמרים בבצק – מעט השמרים מחמיצים את הבצק כולו . “
42013021	
42013022	בדרכו לירושלים עבר ישוע מעיר לעיר ומכפר לכפר ולימד את האנשים .
42013023	פעם שאל מישהו את ישוע : " אדון , האם ייוושעו רק אנשים מעטים ? "
42013024	השיב לו ישוע : ” הואיל ושער הכניסה צר מאוד , עליכם להתאמץ מאוד כדי להיכנס דרכו . דעו לכם שאנשים רבים ירצו להיכנס דרך השער , אבל הם לא יוכלו ; לאחר שבעל־הבית ינעל את השער יהיה מאוחר מדי . גם אם תעמדו בחוץ , תדפקו על השער ותתחננו : ’ אדוננו , פתח לנו את הדלת ! ‘ הוא יענה לכם : ’ אינני מכיר אתכם כלל , מאיפה אתם ? ‘
42013025	
42013026	" ' אבל אכלנו ושתינו איתך ואף לימדת ברחוב שלנו , ' תגידו .
42013027	והוא ישיב : ' אני אומר לכם שאני לא מכיר אתכם . הסתלקו מכאן , רשעים שכמותכם ! '
42013028	" אתם תהיו מחוץ למלכות האלוהים , במקום שיש בכי וחריקת שיניים , כשתראו את אברהם , יצחק , יעקב וכל הנביאים .
42013029	מכל קצוות תבל יבואו אנשים אל מלכות האלוהים .
42013030	דעו לכם כי יש כאלה שעתה נחשבים נחותים , אולם במלכות האלוהים הם יהיו גדולים . לעומתם יש כאלה שעתה הם אנשים חשובים וגדולים , אולם במלכות האלוהים יהיו קטנים ולא חשובים . "
42013031	באותה שעה באו פרושים אחדים אל ישוע והזהירו אותו : " המלך הורדוס רוצה להרוג אותך ! אם ברצונך לחיות , ברח מכאן ! "
42013032	ישוע השיב להם : " לכו ואמרו לשועל הזה שאמשיך לגרש שדים ולרפא את החולים היום ומחר , וביום השלישי אשלים את משימתי .
42013033	כן , עלי להמשיך בדרכי היום , מחר ומחרתיים , כי לא ייתכן שנביא אלוהים ייהרג מחוץ לירושלים .
42013034	" ירושלים , ירושלים , ההורגת את הנביאים ורוגמת באבנים את שליחי אלוהים , פעמים רבות חפצתי לקבץ את בניך כתרנגולת המקבצת את אפרוחיה תחת כנפיה , אולם לא הנחתם לי .
42013035	והנה אלוהים נוטש את ביתכם , ואני אומר לכם שלא תראו אותי שוב עד אשר תאמרו : ' ברוך הבא בשם ה ' . ' "
42014001	מנהיג פרושי אחד הזמין את ישוע לסעוד בביתו בשבת . האורחים האחרים שהיו בבית הפרוש הביטו בישוע בתשומת לב מרובה , כי רצו לראות אם ירפא איש חולה שהיה איתם . לאיש הייתה מחלה שמנפחת את הגוף בגלל עודף נוזלים .
42014002	
42014003	ישוע פנה אל הפרושים ואל חכמי־התורה ושאל : " האם מותר לרפא חולה בשבת או אסור ? "
42014004	משלא ענו לשאלתו אחז ישוע ביד החולה , ריפא אותו ושלח אותו לדרכו .
42014005	לאחר מכן פנה ישוע אל הנוכחים ואמר : " מי מכם אינו עובד בשבת ? אם החמור או השור שלכם ייפול בשבת לתוך באר , לא ימהר לחלץ אותו ? "
42014006	גם הפעם לא השיבו לו .
42014007	ישוע שם לב לכך שכל אחד מהאורחים בבית הפרוש השתדל לתפוס מקום ישיבה מכובד , ולכן אמר להם :
42014008	" אם הוזמנת לחתונה , אל תשב בראש השולחן , שמא יבוא אורח חשוב ממך ,
42014009	ואז יבוא המארח ויבקש ממך לפנות את מקומך לאורח הנכבד . בבושת פנים תאלץ לקום ולשבת בפינה , היכן שנותר כיסא פנוי .
42014010	" נהג כך : בבואך לחתונה שב בפינה . כשיראה אותך המארח הוא יבוא ויאמר : ' ידידי היקר , מדוע אתה יושב בפינה ? עליך לשבת במקום נכבד יותר ! ' וכך תכובד לעיני כל האורחים .
42014011	כי מי שמכבד את עצמו יושפל ומי שמשפיל את עצמו יכובד . "
42014012	לאחר מכן פנה ישוע אל מארחו ואמר : " כשאתה עורך סעודה אל תזמין את חבריך , אחיך , קרוביך או שכניך העשירים , כי יש להניח שהם יזמינו אותך לסעוד בביתם , וכך תקבל את גמולך המלא .
42014013	הזמן במקומם את העניים , הצולעים , בעלי המום והעיוורים .
42014014	אמנם אין באפשרותם להשיב לך כגמולך , אך בתחיית המתים אלוהים עצמו ישלם ויגמול לך ולכל עושה טוב . "
42014015	אחד מהמסובים , שהקשיב בתשומת לב לדברי ישוע , קרא : " זכות גדולה היא להשתתף בסעודת מלכות האלוהים ! "
42014016	ישוע ענה לו במשל : " איש אחד ערך סעודה גדולה והזמין אורחים רבים .
42014017	כאשר הושלמו ההכנות שלח את עבדו להודיע למוזמנים שהסעודה מוכנה .
42014018	אך כל אחד מהמוזמנים מצא תירוץ וסיבה שלא לבוא . האחד אמר : ' אני באמת מצטער שאיני יכול לבוא , זה עתה קניתי חלקת אדמה ואני מוכרח ללכת לבדוק אותה . '
42014019	השני אמר : ' הבוקר קניתי חמישה צמדי שוורים , ואני מוכרח ללכת לראות איך הם עובדים , קבל בבקשה את התנצלותי . '
42014020	השלישי בדיוק נשא אישה , ולכן לא השתתף בסעודה .
42014021	" העבד חזר אל אדוניו ומסר לו את דברי המוזמנים השונים . אדוניו התרגז מאוד וביקש מהעבד למהר אל הרחובות ואל הסמטאות ולהזמין את העניים , בעלי המום , העיוורים והפיסחים .
42014022	העבד מילא את רצון אדוניו , אך עדיין היה מקום לאורחים נוספים .
42014023	" ' לך אל הסמטאות , אל השבילים ואל מקומות־מחבוא , ' אמר בעל הבית לעבדו , ' והפצר בקבצנים ובנוודים לבוא לסעודה , כדי שהבית יתמלא עד אפס מקום .
42014024	איש מהמוזמנים הראשונים לא יטעם מהסעודה שלי ! ' "
42014025	כשהלך אחריו קהל גדול , פנה ישוע לאחור ודיבר אל האנשים :
42014026	" מי שרוצה ללכת בעקבותיי עליו לאהוב אותי יותר מאשר את אביו , אמו , אשתו , ילדיו , אחיו ואחיותיו - אפילו יותר מחייו - אחרת לא יוכל להיות תלמיד שלי .
42014027	מי שאינו נושא את צלבו ואינו בא אחרי איננו יכול להיות תלמידי .
42014028	" עליכם לחשוב ולשקול היטב לפני שאתם מחליטים ללכת אחרי . אם ברצונך לבנות בית , האם לא תשב תחילה ותחשב את המחיר , כדי לראות אם יש באפשרותך להשלים את הבנייה ?
42014029	אם לא תחשב את המחיר תיווכח , לאחר שתניח את היסודות , שאין לך מספיק כסף ולא תוכל להשלים את הבניין . כל מי שיראה את המבנה הלא־גמור ילעג לך ויאמר :
42014030	' האיש הזה התחיל לבנות בית , אבל הפסיק באמצע משום שלא היה מספיק כסף ! '
42014031	" או איזה מלך יאיים במלחמה נגד מלך אחר , לפני שיישב תחילה וישקול בכובד ראש אם צבאו המונה 10,000 חיילים , מסוגל להביס את 20,000 חיילי האויב ?
42014032	אם יגיע למסקנה שאין לו סיכוי לנצח הוא ישלח אל יריבו שליחים , לפני שיהיה מאוחר מדי , ויבקש לערוך משא ומתן לשלום .
42014033	גם אתם צריכים לחשוב ולשקול היטב לפני שאתם מחליטים ללכת אחרי . מי שאינו מוכן לוותר על כל רכושו למעני לא יוכל להיות תלמידי .
42014034	" מלח הוא דבר מועיל , אבל אם הוא מאבד את מליחותו , כיצד ניתן להשיב לו את טעמו ?
42014035	מלח חסר־טעם אינו מביא כל תועלת - אי־אפשר להשתמש בו אפילו כדשן . מי שמסוגל לשמוע שיקשיב . "
42015001	לעיתים קרובות התקבצו סביב ישוע פושעים למיניהם ופקידי מכס ( שבזמנו היו ידועים לשמצה בגלל חוסר הגינות ושחיתות ) , על מנת להקשיב לדבריו .
42015002	הדבר לא מצא־חן בעיני הסופרים והפרושים שהתלוננו : " הביטו בישוע , הוא מתחבר עם הפושעים האלה ואף אוכל בחברתם ! "
42015003	ישוע ענה להם במשל :
42015004	" אילו היו לך מאה כבשים ואחת מהן הייתה הולכת לאיבוד , האם לא היית נוטש את תשעים־ותשע הכבשים , והולך לחפש את הכבשה האחת עד שתמצא אותה ?
42015005	וכשתמצא אותה , האם לא תשא אותה בשמחה על כתפיך ,
42015006	ובהגיעך הביתה , האם לא תקרא לכל השכנים והחברים ותשתף אותם בשמחה שבמציאת הכבשה האובדת ?
42015007	" אני אומר לכם שכך יהיה גם בשמים : השמחה על חוטא אחד החוזר בתשובה תהיה גדולה הרבה יותר מאשר על תשעים ותשע הצדיקים שאינם צריכים לחזור בתשובה . "
42015008	ישוע המשיך : " אתן לכם דוגמה נוספת : נניח שלאישה אחת היו עשרה מטבעות כסף ומטבע אחד אבד לה . האם היא לא תדליק אור בכל הבית , תטאטא את הרצפה ותחפש בכל פינה עד שתמצא את המטבע ?
42015009	ולאחר שתמצא את המטבע , האם היא לא תרוץ לשכנותיה ולחברותיה , ותספר להן בשמחה שמצאה את המטבע ?
42015010	כך גם מלאכי אלוהים שמחים על חוטא אחד שחוזר בתשובה . "
42015011	ישוע סיפר להם משל אחר : " לאיש אחד היו שני בנים .
42015012	יום אחד בא אליו הבן הצעיר ואמר : ' אבא , אני רוצה שתתן לי עכשיו את חלקי בירושה המגיעה לי , במקום שאחכה עד מותך . ' האב הסכים וחילק את רכושו בין שני בניו .
42015013	" לאחר זמן קצר ארז הבן הצעיר את חפציו ונסע לארץ רחוקה , שם בזבז את כל כספו בחיי הוללות .
42015014	כאשר נותר חסר פרוטה התפשט רעב נורא באותה ארץ , והוא נהיה רעב ללחם .
42015015	הוא הלך אל איכר מקומי ושידל אותו להעסיקו כרועה חזירים .
42015016	הרעב היה חזק כל־כך , עד כי התחשק לחרובים שניתנו לחזירים , אולם הוא לא קיבל דבר .
42015017	" כשלבסוף עשה חשבון נפש ואמר לעצמו : ' בבית אבי לא רק שהפועלים אוכלים לשובע , הם אף משאירים אוכל בצלחת , ואילו אני כאן גווע ברעב !
42015018	אשוב לבית אבי ואומר : ' אבא , חטאתי לאלוהים ולך ,
42015019	ואיני ראוי להיקרא בנך . אנא , קבל אותי לעבודה כאחד מפועליך . '
42015020	" הבן קם וחזר לבית אביו . עוד לפני שהגיע אל הבית אביו זיהה אותו מרחוק ורץ לקראתו בהתרגשות רבה , חיבק ונישק אותו באהבה .
42015021	" ' אבא ' , פתח הבן , ' חטאתי לאלוהים ולך , ואיני ראוי להיקרא בנך . '
42015022	" אולם האב קרא למשרתיו ואמר : ' הביאו מיד את הגלימה היקרה ביותר שיש לנו , טבעת יקרה ונעלים יקרות .
42015023	לאחר מכן שחטו את העגל שפיטמנו ; עלינו לחגוג את המאורע !
42015024	כי זה בני היה מת ועתה קם לתחייה . ' וכך החלו בחגיגה .
42015025	" באותה שעה עבד הבן הבכור בשדה . בשובו הביתה שמע את כל השירה והריקודים ,
42015026	ולכן שאל את אחד המשרתים : ' מה קורה כאן ? '
42015027	" ' אחיך חזר הביתה , ' הסביר לו המשרת , ' ואביך שחט לכבודו את העגל שפיטמנו . עתה הוא עורך חגיגה גדולה לרגל שובו הביתה בשלום . '
42015028	" הבן הבכור כעס מאוד וסרב להיכנס הביתה . אביו יצא אליו וניסה לדבר איתו ,
42015029	אבל הבן השיב : ' כל השנים האלה עבדתי קשה כל כך למענך ומעולם לא חטאתי נגדך , ומה נתת לי ? לא נתת לי אף גדי אחד קטן כדי שאחגוג עם חברי .
42015030	ואילו כשבנך זה , שבזבז את כל כספך על זונות , חוזר הביתה , אתה שוחט לכבודו את העגל המשובח ביותר שיש לנו ! '
42015031	" ' בני היקר , ' אמר האב , ' אתה ואני קרובים זה אל זה , וכל מה ששייך לי שייך לך .
42015032	כיצד יכולים אנחנו שלא לשמוח היום ? אחיך היה מת ועכשיו הוא קם לתחייה ; אחיך הלך לאיבוד ועתה הוא נמצא ! ' "
42016001	ישוע סיפר לתלמידיו את המשל הבא : " לעשיר אחד היה עובד שניהל את הונו . יום אחד הגיעו שמועות לאוזני העשיר שמנהל עסקיו בוגד בו ומבזבז את רכושו וכספו .
42016002	" קרא אליו העשיר את המנהל ואמר : ' שמעתי שאתה מרמה אותי ומועל באמוני . הכן לי דו " ח על מצב העסקים , משום שאני עומד לפטר אותך ' .
42016003	מנהל העסקים חשב לעצמו : ' מה אעשה לאחר שמעבידי יפטר אותי ? אין לי כוח לעבוד עבודה פיזית , ואילו לבקש נדבות זה לא בכבוד שלי .
42016004	יש לי רעיון ! אני יודע מה אעשה כדי שאנשים יאספו אותי אל בתיהם לאחר שיפטרו אותי . '
42016005	" הוא הזמין אליו כל אחד מהאנשים שהיו חייבים כסף לאדוניו . ' כמה אתה חייב לאדוני ? ' שאל הראשון .
42016006	' מאה חביות שמן , ' ענה בעל החוב . ' נכון . קח את שטר־החוב שלך , קרע אותו וכתוב שטר חדש על חמישים חביות בלבד ! '
42016007	" ' וכמה אתה חייב לאדוני ? ' שאל מנהל העסקים את בעל החוב הבא . ' מאה שקי חיטה , ' השיב האיש . ' הנה השטר שלך , ' אמר לו מנהל העסקים . ' קח את השטר הזה וכתוב במקומו שטר התחייבות על שמונים שקים בלבד . '
42016008	" האיש העשיר התפעל מעורמתו של המנהל שלו , שהרי בני העולם הזה יותר פיקחים מבני האור .
42016009	מוסר ההשכל הוא זה : השתמשו במשאבים החומריים שלכם כדי לעזור לאחרים ולהשקיע במערכות יחסים . כי כאשר רכושכם בעולם הזה יאזל לכם , חבריכם יקבלו אתכם בשמחה לביתכם הנצחי .
42016010	מי שמרמה בדבר פעוט ירמה בדבר גדול . מי שמוכיח את יושרו ונאמנותו בדבר פעוט יהיה ישר ונאמן גם בדברים גדולים .
42016011	ואם אי־אפשר לסמוך עליכם ולהפקיד בידיכם עושר הבא מן העולם הזה , מי יפקיד בידיכם את העושר האמיתי הבא מן השמים ?
42016012	ואם אי־אפשר לסמוך עליכם במה שנוגע לרכושם של אחרים , מי ייתן לכם רכוש משלכם ?
42016013	" אינך יכול לשרת שני אדונים ; אתה תשנא את האחד ותאהב את האחר , או להיפך - תהיה נאמן לאחד ותזלזל באחר . אינך יכול לעבוד את האלוהים ואת הכסף ! "
42016014	הפרושים אהבו מאוד את כספם ולכן לעגו לישוע .
42016015	אולם ישוע אמר להם : " בפני הציבור אתם מעמידים פני צדיקים תמימים , אבל אלוהים יודע היטב מה מתרחש בלבכם . העמדת הפנים שלכם רכשה לכם כבוד בעיני בני־אדם , אולם היא שנואה ומתועבת בעיני אלוהים .
42016016	" התורה והנביאים התבשרו עד ימי יוחנן המטביל . מאז , בשורת מלכות האלוהים מוכרזת ואנשים מתאמצים להיכנס אליה .
42016017	אולם נקל יותר שהשמים והארץ ייעלמו מאשר שפרט קטן בתורה יאבד מאמיתותו .
42016018	" איש שמגרש את אשתו ומתחתן עם אחרת הוא נואף . גם מי שמתחתן עם גרושה הוא נואף . "
42016019	" פעם היה איש עשיר , " סיפר ישוע , " שהתלבש בצורה מפוארת ובילה את ימיו בעונג , בשחצנות ובבזבוז .
42016020	בשער ביתו המפואר שכב קבצן אחד שהיה מכוסה כולו פצעים . ' אלעזר ' קראו לו .
42016021	הוא השתוקק להשביע את רעבונו מהפירורים שנפלו משולחנו של העשיר , והכלבים היו באים ומלקקים את פצעיו .
42016022	יום אחד מת אלעזר הקבצן , והמלאכים נשאוהו אל חיק אברהם אבינו . כעבור זמן־מה מת גם העשיר ,
42016023	אולם הוא נלקח אל הגיהינום , שם התענה עינויים גדולים . כשהרים את ראשו בכאב , ראה מרחוק את אלעזר בחיקו של אברהם .
42016024	" ' אברהם , אבי , ' קרא העשיר , ' אנא , רחם עלי . שלח אלי את אלעזר כדי שיטבול את אצבעו במים ויקרר את לשוני , כי אני מתענה באש הנוראה הזאת . '
42016025	" אולם אברהם ענה לו : ' בני , אל תשכח שנהנית בחייך מכל טוב , ואילו אלעזר סבל עוני וחולי . עכשיו התהפך הגלגל - אלעזר מנוחם ואילו אתה מתענה .
42016026	מלבד זאת , תהום גדולה מפרידה בינינו . איש מאיתנו אינו יכול לעבור אליכם ואיש מכם אינו יכול לעבור אלינו . '
42016027	” ’ אם כך , אבי ‘ התחנן העשיר , ’ עשה לי טובה ; שלח בבקשה את אלעזר אל בית אבי , כדי שיזהיר את חמשת אחי מפני המקום הנורא הזה ‘ .
42016028	
42016029	" אולם אברהם השיב לו : ' כתבי־הקודש הזהירו את אחיך פעמים רבות . אחיך יכולים לקרוא את דברי משה והנביאים בכל עת שירצו . '
42016030	" ' אני מכיר אותם היטב , ' אמר לו העשיר . ' הם לא יטרחו לקרוא את דברי הנביאים . אבל אם יבוא אליהם מישהו מן המתים הם יחזרו בתשובה . '
42016031	" אך אברהם השיב : ' אם הם לא הקשיבו למשה ולנביאים , הם לא יקשיבו גם למי שיקום מן המתים . ' "
42017001	" אין ספק שתיתקלו בפיתויים לחטוא ותועמדו בניסיון , " אמר ישוע לתלמידיו , " אבל אוי לאדם שדרכו אלה יבואו !
42017002	לאדם כזה מוטב יהיה אם יקשרו אבן כבדה לצווארו ויטביעו אותו בים , מאשר שישא בעונש החמור המצפה למכשילים את המאמינים הצעירים .
42017003	היזהרו לכם . " אם חטא לך אחיך - הוכח אותו , ואם הוא מצטער ומבקש את סליחתך - סלח לו .
42017004	גם אם הוא חטא לך שבע פעמים ביום אחד , אבל ביקש את סליחתך בכל פעם , עליך לסלוח לו . "
42017005	ביקשו השליחים מהאדון : " הגדל את אמונתנו ! "
42017006	" אפילו אם הייתה אמונתכם כגרגר צמח החרדל , " השיב ישוע , " הייתם אומרים לעץ הגדול הזה להיעקר ממקומו ולהתגלגל לים , והיה נשמע לכם !
42017007	" נניח שיש לך עבד החורש בשדה או רועה את הצאן . בשובו הביתה מן השדה האם תאמר לו : ' שב , נח ואכול את ארוחת־הערב שלך ? '
42017008	ודאי שלא . הרי תאמר לו : ' הכן לי את ארוחתי , אחר כך חגור סינר והיה מוכן להגיש לי את מה שאבקש . לאחר שאגמור לאכול תוכל ללכת לאכול את ארוחתך . '
42017009	העבד אינו מצפה לתודה , מפני שעשה את המוטל עליו .
42017010	כך התנהגו גם אתם - אל תצפו לשבחים כשאתם מקיימים את מצוותי , כי אתם רק ממלאים את חובתכם . "
42017011	בדרכו לירושלים יצא ישוע מגבול הגליל ונכנס אל אזור השומרון .
42017012	בבואו אל אחד הכפרים ראה עשרה מצורעים עומדים במרחק מה
42017013	וקוראים בתחינה : " ישוע רבנו , רחם עלינו ! "
42017014	ישוע הביט בהם ואמר : " לכו אל הכהן והראו לו שנרפאתם ! " בהיותם בדרך הם נרפאו .
42017015	אחד הנרפאים חזר אל ישוע וקרא בשמחה ובצהלה : " הללויה , אני בריא ! "
42017016	האיש , שהיה שומרוני , נפל על פניו לרגלי ישוע והודה לו מעומק לבו על שריפא אותו .
42017017	" האם לא ריפאתי עשרה אנשים ? " שאל ישוע . " היכן תשעת האחרים ?
42017018	האם רק השומרוני הזה חזר כדי להודות לאלוהים ? "
42017019	" קום ולך , אמונתך ריפאה אותך , " אמר ישוע לאיש .
42017020	יום אחד שאלו הפרושים את ישוע : " מתי תבוא מלכות האלוהים ? " " מלכות האלוהים לא תבוא בצורה גלויה , " השיב ישוע .
42017021	" לא תוכלו לומר : ' מלכות האלוהים כאן , ' או ' מלכות האלוהים שם . ' כי מלכות האלוהים היא בקרבכם . "
42017022	ישוע פנה אל תלמידיו ואמר : " יבוא הזמן שתשתוקקו כל־כך שאחזור אליכם , ולו גם ליום אחד בלבד , אך משאלתכם לא תתמלא .
42017023	אם מישהו יאמר לכם : ' ראיתי את המשיח במקום פלוני ! ' אל תאמינו לו ואל תלכו לחפש אותי .
42017024	כי כשיבוא בן־האדם באמת , תדעו זאת ללא כל ספק ; בואו ייראה לעין כברק המאיר את השמים מקצה לקצה .
42017025	אבל לפני כן עליו לסבול הרבה ולהידחות על־ידי הדור הזה .
42017026	" בימי בן האדם יתנהלו החיים כבימי נוח .
42017027	בני־האדם אכלו , שתו והתחתנו - הכול התנהל כרגיל עד היום שבו נכנס נוח לתיבה , ואז בא המבול והשמיד את כולם .
42017028	" גם בימיו של לוט היה המצב דומה : האנשים אכלו , שתו , קנו , מכרו , נטעו ובנו .
42017029	אולם ביום שעזב לוט את סדום המטיר אלוהים אש וגפרית על העיר , והשמיד את כולם .
42017030	כך יהיה המצב ביום שובי - הכול יתנהל כרגיל .
42017031	" אם תהיה מחוץ לבית ביום ההוא - אל תחזור לארוז את חפציך ; אם תהיה בשדה - אל תחזור העירה .
42017032	זכרו מה קרה לאשת לוט !
42017033	מי שמנסה להציל את חייו יאבד אותם ; מי שיאבד את חייו יציל אותם .
42017034	בלילה ההוא שני אנשים יישנו באותו חדר : האחד יילקח והשני יישאר .
42017035	שתי נשים תעסוקנה יחד בניקיון הבית : האחת תילקח וחברתה תישאר .
42017036	שני גברים יעבדו בשדה : האחד יילקח וחברו יישאר . "
42017037	" אדון , לאן הם יילקחו ? " שאלו התלמידים . " במקום שבו נמצאים הפגרים , שם יתאספו הנשרים , " השיב ישוע .
42018001	ישוע סיפר לתלמידיו משל , כדי להדגיש לפניהם את הצורך להתפלל תמיד ללא לוותר .
42018002	" בעיר אחת היה שופט , " פתח ישוע , " אשר לא כיבד את אלוהים ולא ירא מפניו , ואף לא חיבב את העם .
42018003	" באותה עיר גרה אישה אלמנה , אשר באה אל השופט לעיתים קרובות והתחננה לפניו שישפוט בצדק בינה לבין יריבה המתנכל לה .
42018004	זמן מה התעלם השופט מבקשתה עד שנמאסה עליו , ואמר בלבו : ' אמנם איני ירא את אלוהים ואף איני מכבד את בני האדם ,
42018005	אולם מוטב שאצדיק את האישה הזאת במשפטה , שאם לא כן היא תמשיך להטריד אותי ולא תעזוב אותי במנוחה . ' "
42018006	האדון המשיך : " שמעו מה שאומר השופט הרשע . אם אפילו שופט רשע זה נענה לתחינות האישה ,
42018007	האם אינכם חושבים שאלוהים ישפוט בצדק את בניו המתפללים אליו יומם ולילה ? האם יתמהמה בעניינם ?
42018008	אלוהים יענה לתפילתם במהרה ויוציא את הצדק לאור . אולם כשבן־האדם יחזור , האם ימצא אמונה בארץ ? "
42018009	ישוע סיפר משל נוסף . הפעם היה המשל מכוון אל הגאוותנים החושבים את עצמם לצדיקים גמורים ומזלזלים באחרים :
42018010	" שני אנשים באו להתפלל בבית־המקדש . האחד היה פרוש גאה וצדיק בעיני עצמו , והשני היה גובה מכס רמאי .
42018011	הפרוש הגאה התפלל כך : ' אני מודה לך אלוהים על שאיני חוטא ככל האחרים , ובמיוחד שאיני חוטא כמו גובה־המכס הזה העומד כאן במקדש . מעולם לא רימיתי , לא עשקתי ולא נאפתי .
42018012	אני צם פעמיים בשבוע ונותן לך , אלוהים , מעשר מכל רווחי . '
42018013	" לעומתו המוכס הרמאי שעמד במרחק מה , לא העז להרים את עיניו כשהתפלל , אלא הכה על חזהו בחרטה וקרא : ' אלוהים , סלח לי . רחם על חוטא שכמוני . '
42018014	אני אומר לכם , גובה־המכס ההוא הלך לביתו נקי מחטא , ולא כן הפרוש ! כי הגאה יושפל , והמשפיל את עצמו יכובד וירומם . "
42018015	יום אחד הביאו כמה אמהות את ילדיהן אל ישוע כדי שיברך אותם , אבל התלמידים לא הניחו להם לגשת אליו .
42018016	" הניחו לילדים לבוא אלי , " אמר ישוע לתלמידיו וקרא אליו את התלמידים . " לעולם אל תגרשו את הילדים , כי לכאלה שייכת מלכות האלוהים .
42018017	אני אומר לכם , מי שלא מקבל את מלכות האלוהים כמו ילד , לא יוכל להיכנס אליה . "
42018018	איש מכובד אחד שאל את ישוע : " רבי הטוב , מה עלי לעשות כדי לזכות בחיי נצח ? "
42018019	" מדוע אתה קורא לי טוב ? " שאל ישוע . " רק אלוהים טוב באמת .
42018020	אולם בתשובה לשאלתך , אתה מכיר את המצוות : לא תרצח , לא תנאף , לא תגנוב , לא תענה ברעך עד שקר , כבר את אביך ואמך . "
42018021	" את כל המצוות האלה אני שומר מילדותי , " השיב האיש .
42018022	" עליך לעשות עוד דבר אחד , " אמר לו ישוע . " מכור את כל מה שיש לך ותן את הכסף לעניים - כך תאגור לך אוצר בשמים . אחר כך בוא אחרי . "
42018023	כאשר שמע האיש את דברי ישוע הלך משם בצער רב , כי היה עשיר מאוד .
42018024	ישוע ליווה בעיניו את האיש ואמר לתלמידיו : " לאדם עשיר קשה מאוד להיכנס למלכות האלוהים .
42018025	קל יותר לגמל לעבור דרך חור המחט מאשר לאיש עשיר להיכנס למלכות האלוהים . "
42018026	" אם כל־כך קשה להיכנס למלכות האלוהים , מי יכול להיוושע ? " קראו השומעים .
42018027	השיב להם ישוע : " אלוהים יכול לעשות את מה שבני־האדם אינם יכולים . "
42018028	" אנחנו עזבנו הכול והלכנו אחריך ! " אמר פטרוס לישוע .
42018029	" כן , " השיב ישוע , " וכל מי שעזב את ביתו , אשתו , אחיו , הוריו או ילדיו למען מלכות האלוהים ,
42018030	יקבל בתמורה כפל כפליים בעולם הזה וחיי נצח בעולם הבא . "
42018031	ישוע קיבץ סביבו את שנים־עשר תלמידיו ואמר : " כידוע לכם אנחנו הולכים עכשיו לירושלים . כשנגיע לשם יתקיים כל מה שהנביאים אמרו על בן־האדם .
42018032	ימסרו אותו לידי הגויים אשר יתעללו בו , ילעגו לו , ירקו בפניו ,
42018033	יצליפו עליו בשוטים וימיתו אותו ; אבל ביום השלישי יקום לתחייה . "
42018034	התלמידים לא הבינו את דבריו שהיו סתומים עבורם .
42018035	בהתקרבם ליריחו ישב עיוור אחד בצד הדרך וקיבץ נדבות .
42018036	קולות האנשים הרבים שעברו על פניו עוררו את סקרנותו , ולכן שאל : " מה מתרחש כאן ? "
42018037	" ישוע מנצרת עובר לפניך ! " השיבו לו .
42018038	מששמע זאת העיוור החל לצעוק : " ישוע בן־דוד , רחם עלי ! "
42018039	האנשים שהלכו לפני ישוע גערו בעיוור וניסו להשתיקו , אך ללא הצלחה . צעקותיו הלכו וגברו : " בן־דוד , רחם עלי ! "
42018040	קריאותיו הנואשות של העיוור הגיעו לאוזניו של ישוע והוא עצר . " הביאו אלי את האיש , " ציווה ישוע . כשהתקרב אליו העיוור שאל אותו ישוע :
42018041	" מה אתה רוצה שאעשה למענך ? " אדוני , אני רוצה לראות ! " התחנן העיוור .
42018042	" ראייתך ניתנה לך ! " השיב ישוע . " אמונתך ריפאה אותך . "
42018043	מיד שבה אליו ראייתו והוא הלך אחרי ישוע , מהלל ומשבח את האלוהים . גם שאר האנשים שראו את הפלא הללו ושיבחו את האלוהים .
42019001	ישוע הגיע ליריחו ועבר ברחובות העיר .
42019002	אדם אחד בשם זכי , אשר היה מנהל בכיר ברשויות המכס , בעל השפעה וכמובן עשיר גדול ,
42019003	רצה לראות את פניו של ישוע . אבל זכי היה נמוך־קומה , והקהל הרב הסתיר ממנו את ישוע .
42019004	זכי רץ לפני הקהל הרב וטיפס על עץ שיקמה בצד הדרך על מנת שיוכל להתבונן בישוע ללא הפרעה .
42019005	כאשר עבר ישוע ליד העץ , הרים את עיניו והביט בזכי . " זכי , " קרא לו ישוע בשמו , " רד מהר מהעץ , כי היום עלי להתארח בביתך . "
42019006	זכי מיהר לרדת מהעץ וקיבל את פניו של ישוע בשמחה ובששון .
42019007	הדבר לא מצא־חן בעיני הקהל . " ישוע עומד להתארח בביתו של חוטא ידוע ! " רטנו .
42019008	אולם זכי עמד לפני האדון ואמר : " אדוני , מהיום והלאה אתן את מחצית רכושי לעניים וכל מי שלקחתי ממנו כסף במרמה , אחזיר לו פי ארבע ! "
42019009	" היום באה ישועה לבית הזה ! " קרא ישוע . " כי זכי הוא בן־אברהם .
42019010	ואכן בן־האדם בא לחפש ולהושיע את האובדים . "
42019011	כשהתקרבו לירושלים , ישוע סיפר לתלמידיו משל , כדי לתקן את הרושם המוטעה שהיה להם שמלכות האלוהים עומדת לבוא בכל רגע .
42019012	" אציל אחד נקרא לארץ רחוקה כדי לקבל את כתר המלוכה על מחוז מגוריו .
42019013	לפני צאתו לדרך קרא לעשרה ממשרתיו , נתן לכל אחד מהם מטבע זהב ואמר : ' השקיעו את הכסף וסחרו בו עד שאחזור . '
42019014	רבים מבני ארצו של המלך המיועד שנאו אותו , ואף שלחו בעקבותיו משלחת שהודיעה לו : ' איננו רוצים שתמלוך עלינו ! "
42019015	" מחאתם לא הועילה , והאציל הוכתר למלך . כשחזר המלך לביתו קרא אליו את עשרת המשרתים , ושאל אותם מה עשו בכסף שנתן להם וכמה הרוויחו .
42019016	" המשרת הראשון בא ואמר : ' אדוני , ממטבע הזהב שנתת לי הרווחתי עשרה מטבעות זהב . '
42019017	" ' יפה מאוד , משרתי הטוב ! ' שיבח אותו המלך . ' מאחר שהוכחת את נאמנותך במעט שהפקדתי בידך , אני ממנה אותך שליט על עשר ערים . '
42019018	" גם המשרת השני דיווח על רווח , פי חמישה ממה שקיבל .
42019019	" ' אותך אני ממנה שליט על חמש ערים , ' אמר לו המלך .
42019020	" אחר כך בא המשרת השלישי ואמר : ' אדוני , הנה המטבע שנתת לי ; שמרתי אותו במטפחת ולא נגעתי בו .
42019021	כי פחדתי ממך , מפני שאתה איש קשה ; אתה לוקח מה שלא שייך לך וקוצר את מה שלא זרעת . '
42019022	" ' רשע שכמוך ! ' קרא המלך בזעם . ' איש קשה אני ? מיד אראה לך כמה קשה אני יכול להיות ! אם ידעת שאני לוקח מה שלא שייך לי וקוצר את מה שלא זרעתי ,
42019023	מדוע לא הפקדת את הכסף בבנק ? כך לפחות הייתי מקבל ריבית ! '
42019024	" המלך פנה אל העומדים סביבו ופקד : ' קחו ממנו את המטבע ותנו לאיש שהרוויח את הסכום הגדול ביותר ! '
42019025	" ' אבל , אדון , ' אמרו במחאה , ' יש לו מספיק ! '
42019026	" ' נכון , ' השיב המלך . ' אני אומר לכם , מי שיש לו - יקבל עוד ; מי שאין לו - גם המעט שבידו יילקח ממנו .
42019027	ובנוגע לאויבי אשר לא רצו שאמלוך עליהם - הביאו אותם הנה והוציאו אותם להורג לפני .
42019028	ישוע סיים את דבריו והמשיך בדרכו לעלות לירושלים יחד עם תלמידיו .
42019029	בהתקרבם אל בית־פגי ובית־עניה שעל הר הזיתים , קרא אליו ישוע שנים מתלמידיו ואמר :
42019030	" לכו אל הכפר ממול ; בכניסה תראו עיר קשור שאיש עדיין לא רכב עליו . התירו את העיר והביאו אותו אלי .
42019031	אם מישהו ישאל אתכם מה אתם עושים , אמרו לו : ' האדון זקוק לעיר . ' "
42019032	שני התלמידים הלכו אל הכפר ומצאו את העיר ממש כפי שאמר להם ישוע .
42019033	כשהתירו את העיר בא אליהם בעליו ושאל בתימהון : " מדוע אתם מתירים את העיר שלי ? "
42019034	" האדון זקוק לו , " השיבו התלמידים בפשטות .
42019035	הם הביאו את העיר אל ישוע , ריפדו את גבו במעיליהם וישוע רכב עליו .
42019036	אנשים רבים פרשו את מעיליהם וגלימותיהם על השביל לפניו .
42019037	כשהתקרב ישוע לראש השביל היורד מהר הזיתים , החלה חבורת תלמידיו לשיר ולשבח את אלוהים בקולי קולות על כל הנסים והנפלאות שחולל ישוע .
42019038	" ברוך הבא בשם ה ' ! " צהל ההמון . " יחי המלך ! שמחו השמים והארץ ! שבח ותהילה לאלוהים במרומים ! "
42019039	פרושים אחדים שהיו בקרב הקהל אמרו לישוע : " רבי , נזוף בתלמידיך על הדברים שהם אומרים ! "
42019040	אך הוא השיב להם : " אם הם ישתקו האבנים האלה תזעקנה ! "
42019041	כאשר התקרב ישוע לירושלים , הביט בה בעצב ובכה עליה .
42019042	" הלוואי שידעת גם את כיצד לעשות שלום ! אולם הדבר נסתר ממך , " אמר ישוע בצער ובדמעות .
42019043	" יבוא היום שאויביך יקימו סוללות חול סביב חומותיך , יקיפו אותך ויצורו עליך מכל עבר .
42019044	אויביך יהרסו כליל אותך ואת בניך ; הם לא ישאירו אבן אחת במקומה , משום שדחית את הישועה שהציע לך ה ' . "
42019045	לאחר מכן הוא נכנס אל בית־המקדש והחל לגרש משם את הסוחרים ואת הקונים .
42019046	" בכתבי־הקודש כתוב : ' ביתי בית תפילה , ' " קרא ישוע , " אבל אתם הפכתם את בית ה ' למאורת גנבים ! "
42019047	ישוע לימד יום־יום בבית־המקדש . הסופרים , ראשי הכוהנים והזקנים חיפשו דרך להיפטר ממנו ,
42019048	אך הם לא ידעו מה לעשות , מפני שכל העם אהב אותו והקשיב לדבריו בתשומת לב מרובה .
42020001	באחד מאותם ימים , כשלימד ישוע את העם בבית־המקדש וסיפר לו את בשורת ה ' , ניגשו אליו הכוהנים , הסופרים והזקנים ושאלו :
42020002	" באיזו רשות אתה עושה את כל הדברים האלה ? "
42020003	" אענה לשאלתם בתנאי שתענו לשאלתי , " השיב להם ישוע .
42020004	" האם יוחנן המטביל נשלח על־ידי אלוהים או על־ידי בני־אדם ? "
42020005	הם התייעצו ביניהם : " אם נגיד שאלוהים שלח את יוחנן , ישוע ישאל אותנו מדוע לא האמנו בו .
42020006	אבל אם נגיד שאלוהים לא שלח את יוחנן , העם יתנפל עלינו , כי כולם מאמינים שיוחנן היה נביא מאת אלוהים . "
42020007	לבסוף השיבו לישוע : " איננו יכולים להשיב לשאלתך , מפני שאיננו יודעים את התשובה . "
42020008	" אם כן , גם אני לא אשיב לשאלתכם , " אמר ישוע .
42020009	ישוע פנה אל העם וסיפר להם את המשל הבא : " איש אחד נטע כרם ענבים , השכיר אותו לכורמים זרים ונסע לארץ רחוקה לכמה שנים .
42020010	בהגיע מועד הבציר שלח בעל הכרם אחד מאנשיו לאסוף את חלקו ביבול הענבים . אבל הכורמים הכו את השליח ושלחו אותו חזרה לאדוניו בידיים ריקות .
42020011	בעל הכרם שלח שליח אחר , אולם גורלו היה כגורל קודמו ; הכורמים הכו אותו , קיללו אותו ושלחוהו בידיים ריקות .
42020012	בעל הכרם שלח אדם שלישי , אבל גם אותו הם פצעו וגירשו משם .
42020013	" מה אעשה ? " שאל את עצמו בעל הכרם . ' אולי אם אשלח את בני האהוב הם יפחדו מפניו ויכבדו אותו . '
42020014	" אולם כשראו הכורמים את הבן אמרו : ' יש לנו כאן הזדמנות : הבן הזה יירש את הכרם לאחר מות אביו , אולם אם נהרוג אותו נזכה אנחנו בכרם ! '
42020015	והכורמים גירשו את הבן מהכרם והרגו אותו . " מה לדעתכם יעשה בעל הכרם ?
42020016	אני אומר לכם , הוא יבוא בעצמו , יהרוג את הכורמים וישכיר את הכרם לאחרים . " " חס וחלילה שיעשו כך האנשים ! " קראו השומעים .
42020017	ישוע נעץ בהם מבטו ואמר : " מה לדעתכם כוונת הפסוק בתהילים : ' אבן מאסו הבונים , הייתה לראש פינה ' ? האבן שהבונים זלזלו בה וזרקו אותה נעשתה לאבן החשובה ביותר בכל הבניין . "
42020018	ישוע הוסיף : " מי שייפול על האבן הזאת יתנפץ לרסיסים , ומי שתיפול עליו האבן ישחק לאבק . "
42020019	הסופרים וראשי הכוהנים הבינו שהם הכורמים הרשעים במשל ורצו לאסור את ישוע , אבל הם פחדו שמא העם יחולל מהומות .
42020020	הסופרים וראשי הכוהנים ציפו להזדמנות מתאימה לאסור את ישוע ולמסור אותו לידי השלטונות . יום אחד שלחו אליו מרגלים בדמות אנשים תמימים , כדי שינסו להכשילו בלשונו .
42020021	" רבי , " פתחו מרגלים אלה , " אנחנו יודעים שאתה איש ישר , ושאיש אינו יכול להשפיע עליך לשקר . אנחנו גם יודעים שאתה באמת מלמד את דבר־אלוהים .
42020022	אמור לנו , האם עלינו לשלם מס לקיסר הרומאי או לא ? "
42020023	ישוע הבין את מזימתם ולכן ענה :
42020024	" תנו לי מטבע ואומר לכם . של מי הדמות החקוקה כאן ? ושל מי השם החקוק מתחת לדמות ? " " של הקיסר , " השיבו .
42020025	" של הקיסר ? " שאל ישוע . " אם כן , תנו לקיסר את מה ששייך לו , ותנו לאלוהים את מה ששייך לאלוהים ! "
42020026	ניסיונם להכשילו בלשונו לא הצליח . הם התפעלו כל־כך מתשובותיו עד שלא היו מילים בפיהם .
42020027	חבורה של צדוקים ( הצדוקים לא האמינו בתחיית המתים ) באה אל ישוע ושאלה :
42020028	" רבי , משה רבנו לימד אותנו בתורה שאם אדם נשוי מת ואינו משאיר אחריו ילדים , חייב אחיו להתחתן עם האלמנה , כדי שתוכל ללדת בן שישא את שם המת .
42020029	במשפחה אחת היו שבעה אחים . האח הבכור התחתן וכעבור זמן קצר מת ולא השאיר אחריו בן .
42020030	האח השני התחתן עם האלמנה , וגם הוא מת ולא השאיר בן .
42020031	כך היה גם עם האח השלישי . בקיצור , כל שבעת האחים התחתנו עם האישה האחת , כולם מתו ולא השאירו אחריהם ילדים .
42020032	לבסוף מתה גם האישה .
42020033	" רבי , למי תהיה שייכת האישה בתחיית המתים ? הלא כל השבעה התחתנו אתה ! "
42020034	נישואים הם רק בשביל האנשים בעולם הזה , " השיב להם ישוע .
42020035	" אלה שיזכו לקום מן המתים ולחיות לנצח בעולם הבא , לא יינשאו .
42020036	בעולם הבא הם יהיו כמלאכים ושוב לא יכולים למות . הם גם בני־אלוהים , משום שקמו לתחייה .
42020037	" בנוגע לשאלתכם אם יקומו המתים לתחייה , משה רבנו אשרר בתורה את דבר תחיית המתים . כשתיאר משה כיצד נגלה אליו ה ' בסנה הבוער , הוא קרא לה ' : ' אלוהי אברהם , אלוהי יצחק ואלוהי יעקב . '
42020038	זה כדי לומר שה ' הוא אלוהי החיים ולא של המתים , כי בעיני אלוהים האנשים האלה חיים . "
42020039	" יפה ענית , רבי , " שיבחו אותו סופרים אחדים ,
42020040	ואיש לא העז לשאול אותו שאלות נוספות .
42020041	שאל אותם ישוע שאלה : " מדוע טוענים האנשים שהמשיח הוא בן־דוד ?
42020042	הלא דוד עצמו אומר בתהילים : ' נאום ה ' לאדוני , שב לימיני
42020043	עד אשית אויביך לרגליך . '
42020044	כיצד יכול המשיח להיות בנו של דוד וגם אדוניו ? "
42020045	בעוד כל העם מקשיב לו פנה ישוע אל תלמידיו ואמר :
42020046	" היזהרו מהסופרים , כי הם אוהבים להתהלך ברחובות בגלימות ולהיראות על ידי אנשים ושיגידו להם שלום ויחלקו להם כבוד . הם גם אוהבים לשבת במקומות הטובים בבתי־הכנסת ובסעודות־חג .
42020047	הם מעמידים פני צדיקים תמימים , ומתפללים בציבור תפילות ארוכות כדי לעשות רושם , אבל באותה עת הם מרמים את האלמנות ומגרשים אותן מבתיהן . משום כך אלוהים ישפוט אותם בחומרה רבה מאוד . "
42021001	ישוע עמד בבית־המקדש והביט בעשירים שמביאים את תרומותיהם אל תיבת האוצר .
42021002	בין התורמים הרבים הבחין גם באלמנה עניה שתרמה שתי פרוטות .
42021003	" אומר לכם את האמת , " העיר ישוע , " האלמנה הענייה הזאת תרמה יותר מכל העשירים האלה .
42021004	שהרי כל העשירים האלה תרמו לאלוהים מתוך העודף והשפע שלהם , ואילו האלמנה הענייה הזאת תרמה את כל מה שהיה לה . "
42021005	אחדים מתלמידיו העירו את תשומת לבו לעבודת האבנים המהודרת של בית־המקדש , ולחפצים היקרים שתרמו האנשים .
42021006	" אתם יכולים להתפעל מהמראה בינתיים , " אמר להם ישוע , " אולם יבוא היום שהכול ייהרס ויתמוטט ; אף אבן לא תישאר במקומה . "
42021007	" רבי , מתי יקרה הדבר ? " שאלו התלמידים . " האם נקבל אזהרה מראש ? "
42021008	השיב ישוע : " אל תניחו לאיש לרמות אתכם . אנשים רבים יבואו ויטענו כי הם המשיח , ויודיעו שהקץ קרוב . אבל אל תאמינו להם .
42021009	כאשר תשמעו על מהומות ומלחמות , אל תיבהלו ואל תאבדו את עשתונותיכם . כי אמנם תפרוצנה מלחמות , אבל הקץ לא יבוא מיד .
42021010	מדינות וממלכות תילחמנה זו בזו ,
42021011	בארצות רבות תתחוללנה רעידות אדמה אדירות ומגפות , ויהיה רעב גדול ; בשמים ייראו מראות נוראים ואותות גדולים .
42021012	" אולם לפני שיתרחשו כל הדברים האלה ירדפו אתכם , ישפטו אתכם בבתי־כנסת , ישליכו אתכם לכלא ויעמידו אתכם לפני מלכים ושליטים למען שמי .
42021013	זאת תהיה הזדמנות עבורכם להעיד עלי .
42021014	אל תדאגו כיצד תתגוננו בפני האשמותיהם ,
42021015	כי אשים בפיכם את המילים המתאימות , ואתן לכם חכמה שאויביכם לא יוכלו להתמודד איתה ולסתור אותה .
42021016	גם האנשים הקרובים אליכם ביותר - הוריכם , אחיכם , חבריכם וקרובי משפחתכם - יבגדו בכם ויביאו למאסרכם , ויהיו ביניכם כאלה שימותו .
42021017	כולם ישנאו אתכם בגלל נאמנותכם לי ,
42021018	אולם אף שערה אחת לא תיפול מראשכם !
42021019	בנאמנותכם ובעמידתכם האיתנה תושיעו את נפשותיכם .
42021020	" כאשר תראו את ירושלים מוקפת אויבים דעו שחורבנה קרוב .
42021021	אז תושבי יהודה יברחו אל ההרים ; על תושבי ירושלים להשתדל לברוח מהעיר , ואוי לתושבי הסביבה שינסו להיכנס לירושלים !
42021022	יהיו אלה ימי נקם אשר נועדו לקיים את נבואות התנ״ך .
42021023	בימים ההם אוי לנשים בהיריון ולאמהות המניקות , מפני שצרה גדולה תבוא על הארץ , ואלוהים ישפוך את זעמו על העם הזה .
42021024	רבים ייהרגו בחרב האויב או יוגלו לכל קצוות תבל , וירושלים תיפול בידי גויים אשר ידכאו אותה עד שתסתיים תקופת שלטון הגויים במועד שקבע ה ' .
42021025	" אותות מבשרי רעה יופיעו בשמש , בירח ובכוכבים , ואילו על פני האדמה - עמים שלמים יתייאשו ויפחדו מגעש הים והגלים הסוערים .
42021026	אנשים יתעלפו מאימה ופחד מפני המאורעות שיבואו על העולם , משום שכוחות השמים יזדעזעו .
42021027	ואז יראו אנשי הארץ את בן־האדם בא בענן , בגבורה ובכבוד גדול .
42021028	כאשר יתחילו כל הדברים האלה להתרחש , התעודדו והרימו את ראשכם , כי ישועתכם קרובה ! "
42021029	אחר כך סיפר להם ישוע את המשל הבא : " הביטו בעץ התאנה או בכל עץ אחר .
42021030	כאשר העץ מלבלב יודעים אתם שקרב הקיץ בלי שיאמרו לכם זאת .
42021031	כך , כאשר תראו את התרחשות המאורעות האלה , דעו שמלכות האלוהים קרובה .
42021032	" אני אומר לכם : כל הדברים האלה יתרחשו לפני שיחלוף הדור הזה .
42021033	השמים והארץ יחלפו , אבל דברי לא יחלפו .
42021034	" היזהרו לכם - אל תאבדו את הראש בשכרות , בבזבזנות , בתענוגות ובדאגות מחייה , פן יבוא עליכם היום ההוא במפתיע , כמלכודת .
42021035	היום ההוא יבוא על כל יושבי תבל !
42021036	משום כך שימרו תמיד על ערנותכם , והתפללו שאלוהים יעניק לכם כוח לצאת בשלום מכל העתיד להתרחש , ולהתייצב לפני בן־האדם . "
42021037	יום־יום הלך ישוע ללמד בבית־המקדש , והעם היה מתאסף בהמונים משעות הבוקר המוקדמות כדי להקשיב לדבריו . בלילות נהג ישוע ללכת לישון על הר הזיתים .
42021038	
42022001	בהתקרב חג הפסח חיפשו ראשי הכוהנים והסופרים דרך להיפטר מישוע בלי לעורר מהומות בעם – דבר שפחדו ממנו מאוד .
42022002	
42022003	באותה עת פיתה השטן את יהודה איש קריות , שהיה אחד משנים־עשר תלמידי ישוע .
42022004	יהודה הלך אל ראשי הכוהנים ואל מפקדי משמר בית - המקדש כדי להתייעץ איתם כיצד להסגיר את ישוע לידיהם .
42022005	ראשי הכוהנים ומפקדי משמר בית־המקדש שמחו מאוד על העזרה שהציע להם יהודה , והבטיחו לו כסף .
42022006	מאותה עת חיפש יהודה הזדמנות להסגיר את ישוע לידיהם , כשלא יהיה בחברת אנשים רבים .
42022007	בהגיע חג הפסח , בו מקריבים זבח ,
42022008	שלח ישוע את פטרוס ויוחנן להכין את הסדר .
42022009	" היכן אתה רוצה שנכין את הסעודה ? " שאלו את ישוע .
42022010	" בכניסה לירושלים תפגשו אדם נושא כד מים , " השיב ישוע . " לכו אחריו , היכנסו אל הבית שאליו יכנס
42022011	ואמרו לבעל הבית : ' רבנו ביקש שתראה לנו את חדר האורחים אשר הכנת לו ולתלמידיו בשביל הסדר . '
42022012	הוא יוביל אתכם אל הקומה השנייה ויראה לכם חדר גדול שהכין למעננו . שם תכינו את הסעודה . "
42022013	פטרוס ויוחנן הלכו העירה ; הכול התרחש בדיוק כפי שאמר ישוע , והם הכינו את הסדר .
42022014	מאוחר יותר הגיעו ישוע ושאר התלמידים , וכשהגיעה השעה התיישבו כולם סביב השולחן .
42022015	" נכספתי לאכול עמכם את סעודת הפסח לפני שאתייסר , " פתח ישוע ואמר :
42022016	" אני אומר לכם ששוב לא אוכל את סעודת הפסח , עד אשר יתקיים במלוא משמעותה במלכות האלוהים . "
42022017	לאחר מכן לקח ישוע כוס יין , ברך ואמר : " קחו את היין ושתו ממנו כולכם .
42022018	דעו לכם ששוב לא אשתה יין עד אשר תבוא מלכות האלוהים . "
42022019	לאחר מכן הוא לקח כיכר לחם ( מצה ) , ברך , פרס את הלחם לפרוסות , נתן לתלמידיו ואמר : " זהו גופי הניתן בעדכם . איכלו אותו לזיכרוני . "
42022020	בתום הסעודה הגיש להם ישוע עוד כוס יין ואמר : " זהו הדם אשר נשפך למען רבים , כדי לחתום את הברית החדשה בין אלוהים לבני־האדם .
42022021	אולם ליד השולחן יושב האיש שיסגיר אותי .
42022022	אמנם נגזר עלי למות , אבל אוי לאיש שיסגיר אותי ! "
42022023	התלמידים החלו לשאול זה את זה מי מהם עלול לעשות מעשה נורא שכזה .
42022024	בין התלמידים התעורר ויכוח : מי מהם החשוב ביותר .
42022025	אמר להם ישוע : " בעולמנו רודים המלכים והשליטים בנתיניהם , ובכל זאת אלה נחשבים לדורשים בטוב נתיניהם .
42022026	אולם אצלכם המצב שונה : מי שמרבה לשרת אתכם הוא יהיה הגדול מביניכם , והמנהיג יהיה משרת .
42022027	ומי נחשב גדול , מי שיושב בשולחן או מי שמשרת את מי שבשולחן ? כמובן שהיושב בשולחן . ואילו אני ביניכם כמשרת .
42022028	" מאחר ששמרתם לי אמונים על־אף הצרות והקשיים ,
42022029	ומאחר שאבי הנחיל לי מלכות , הריני מעניק לכם בזאת את הזכות
42022030	לאכול ולשתות על שולחני במלכותי , ולשבת על כיסאות לשפוט את שנים־עשר שבטי ישראל . "
42022031	" שמעון , שמעון , " המשיך האדון , " השטן דורש את כולכם , לסנן אתכם כמו חיטה .
42022032	אבל התפללתי בעדך שלא תאבד את אמונתך . לאחר שתחזור בתשובה חזק את אחיך . "
42022033	" אדוני , " קרא שמעון פטרוס , " אני מוכן ללכת איתך לבית־הסוהר ואף למות איתך ! "
42022034	אולם ישוע ענה : " פטרוס , אני אומר לך שעוד היום , לפני קריאת התרנגול , תתכחש לי שלוש פעמים ותאמר שאינך מכיר אותי כלל .
42022035	" כאשר שלחתי אתכם לבשר את הבשורה בלי כסף , בלי תרמיל ובלי נעליים האם חסרתם משהו ? " המשיך ישוע . " לא חסר לנו דבר , " השיבו .
42022036	" אבל עכשיו , " אמר להם ישוע , " למי שיש כסף ותרמיל שייקח אותם איתו ; ולמי שאין חרב - שימכור את מעילו ויקנה אחת .
42022037	כי הגיע המועד שתתקיים הנבואה הכתובה עלי : ' הוא נימנה בין פושעים . ' כן , כל מה שכתבו עלי הנביאים יתקיים במלואו . "
42022038	" אדון , " קראו התלמידים , " יש לנו כאן שתי חרבות . " " אלה מספיקות לכם , " השיב ישוע .
42022039	לאחר מכן יצא ישוע מהעיר והלך אל הר הזיתים , כמנהגו מדי יום , והתלמידים הלכו בעקבותיו .
42022040	בהגיעו אל המקום אמר ישוע לתלמידיו : " התפללו שלא תבואו לידי ניסיון . "
42022041	ישוע התרחק מתלמידיו מרחק־מה , כרע על ברכיו והתפלל :
42022042	" אבי , אם יש ברצונך , אנא , הרחק ממני את כוס הייסורים . אולם אני רוצה שייעשה רצונך ולא רצוני . "
42022043	לאחר מכן נגלה אליו מלאך מן השמים וחיזק אותו .
42022044	בגלל סבלו הרב הוא התפלל בדבקות רבה , וזיעתו נפלה על הארץ כטיפות דם גדולות .
42022045	כאשר סיים ישוע את תפילתו וחזר אל תלמידיו , מצא אותם ישנים מרוב צער ועייפות .
42022046	" מדוע אתם ישנים ? " שאל ישוע . " קומו והתפללו שלא תבואו לידי ניסיון . "
42022047	בעודו מדבר התקרב אליו קהל גדול של אנשים ובראשם צעד יהודה , שהיה אחד מתלמידיו . יהודה קרב אל ישוע כדי לנשקו ,
42022048	אולם ישוע אמר לו : " יהודה , האם בנשיקה אתה עומד להסגיר את בן־האדם ? "
42022049	כשראו התלמידים את העומד להתרחש שאלו את ישוע : " אדון , אתה רוצה שנכה אותם בחרבות שלנו ?
42022050	ואחד מהם קיצץ את אוזנו הימנית של עבד הכוהן הגדול .
42022051	ישוע עצר בעדם ואמר : " הניחו להם לעשות את שלהם . " לאחר מכן נגע באוזנו של העבד וריפא אותה .
42022052	ישוע פנה אל ראשי הכוהנים , מפקדי משמר בית־המקדש והזקנים שבאו לאסרו : ' מדוע אתם באים אלי במקלות ובחרבות , האם אני גנב או שודד ?
42022053	מדוע לא אסרתם אותי בבית־המקדש ? הרי הייתי שם כל יום . אבל זוהי שעתכם , ושעת שלטון החושך . "
42022054	הם אסרו את ישוע והובילוהו אל בית הכוהן הגדול . פטרוס הלך אחריהם במרחק־מה ,
42022055	אולם הצטרף אליהם כשהדליקו מדורה בחצר והתיישבו סביבה .
42022056	משרתת אחת הבחינה בפטרוס לאור המדורה . היא נעצה בו מבט וקראה : " האיש הזה היה עם ישוע ! "
42022057	פטרוס הכחיש בתוקף את דבריה : " אישה , איני מכיר אותו כלל ! "
42022058	כעבור זמן קצר הבחין מישהו אחר בפטרוס . " אתה ודאי אחד מהם ! " אמר . " מה פתאום , " הכחיש פטרוס , " אינני אחד מהם ! "
42022059	כעבור שעה בערך העיר אדם נוסף : " אין לי ספק שהאיש הזה היה עם ישוע , כי שניהם מהגליל . "
42022060	פטרוס הכחיש שוב : " בן־אדם , איני יודע על מה אתה מדבר . . . " לפני שסיים פטרוס את דבריו נשמעה קריאת התרנגול .
42022061	באותו רגע פנה ישוע והביט בעיניו של פטרוס . אז נזכר פטרוס בדברי האדון : " לפני קריאת התרנגול תתכחש לי שלוש פעמים . "
42022062	הוא יצא מהחצר ומירר בבכי .
42022063	החיילים שהופקדו על שמירת ישוע לעגו לו , הכו אותו והתעללו בו .
42022064	הם קשרו את עיניו , הכו אותו באגרופים וקראו בלעג : " נביא שכמוך , נחש מי הכה אותך ? "
42022065	הם המשיכו לקלל ולהעליב אותו .
42022066	למחרת בבוקר הובא ישוע לפני חברי הסנהדרין , ראשי הכוהנים , הסופרים וזקני העם .
42022067	" האם אתה באמת המשיח ? " שאלו אותו . אך ישוע השיב : " אם אגיד לכם , לא תאמינו לי ,
42022068	ואם אשאל אתכם שאלות לא תשיבו לי .
42022069	אולם עוד מעט בן־האדם ישב לימין גבורת האלוהים . "
42022070	" אם כך , בן־אלוהים אתה ? " " אתם אמרתם שאני הוא " השיב ישוע .
42022071	" איננו זקוקים לעדויות נוספות ! " הם קראו . " במו אוזנינו שמענו אותו אומר דברים אלה ! "
42023001	ראשי הכוהנים , הסופרים , זקני העם וחברי הסנהדרין הוליכו את ישוע אל פילטוס ,
42023002	ומיד החלו להאשים אותו : " האיש הזה מסית את העם לא לשלם מס לקיסר הרומאי , וטוען שהוא המשיח , כלומר מלך ! "
42023003	" האם אתה מלך היהודים ? " שאל פילטוס את ישוע . " אתה אומר , " ענה ישוע .
42023004	פילטוס פנה אל ראשי הכוהנים ואל ההמון וקרא : " מה אתם רוצים ממנו ? הוא לא עבר על שום חוק ! "
42023005	אולם הם התעקשו : " אבל הוא מסית את העם בכל אזור יהודה נגד השלטון . הוא החל בכך בגליל , ועכשיו הוא בא לירושלים . "
42023006	" האם הוא תושב הגליל ? " שאל פילטוס .
42023007	" כן , " השיבו לו . מאחר שהגליל היה במחוז שיפוטו של הורדוס , החליט פילטוס לשלוח את ישוע אליו . מלבד זאת , באותה העת היה הורדוס בירושלים .
42023008	הורדוס שמח מאוד לראות את ישוע , מכיוון ששמע עליו ניסים ונפלאות , ומזה זמן רב השתוקק לפגוש אותו פנים אל פנים ולחזות בניסים שחולל .
42023009	הורדוס שאל את ישוע שאלות רבות , אולם ישוע לא השיב דבר .
42023010	בינתיים ראשי הכוהנים והסופרים הטיחו את האשמותיהם בישוע .
42023011	גם הורדוס וחייליו בזו לישוע וצחקו לו ; הם הלבישו אותו גלימת פאר ושלחוהו חזרה אל פילטוס .
42023012	הורדוס ופילטוס , שהיו עד אז אויבים , הפכו באותו יום לידידים .
42023013	פילטוס אסף את ראשי הכוהנים , ומנהיגים אחרים ואת העם ,
42023014	והודיע להם : " הבאתם לפני את האיש הזה וטענתם שהוא מסית את העם למרוד בשלטון . חקרתי אותו היטב בנוכחותכם ולא מצאתי כל יסוד להאשמותיכם !
42023015	גם הורדוס לא מצא כל אשמה בישוע , ולכן שלח אותו אלינו . האיש הזה לא עשה כל מעשה שדינו מוות !
42023016	משום כך אלקה אותו בשוט ואשחרר אותו . "
42023017	מדי שנה בחג הפסח , נהג פילטוס לשחרר אסיר יהודי אחד .
42023018	אך כולם צעקו פה אחד : " קחו אותו מכאן ! שחרר לנו את בר־אבא ! "
42023019	( בר־אבא היה במאסר באשמת רצח והסתה למרד בירושלים ) .
42023020	פילטוס רצה לשחרר את ישוע , ולכן ניסה להתווכח עם הקהל .
42023021	אבל הקהל התעקש : " צלוב אותו ! צלוב אותו ! "
42023022	פילטוס שאל אותם פעם שלישית : " מדוע ? מה הוא עשה ? לא מצאתי כל סיבה להוציאו להורג . אלקה אותו בשוט ואשחרר אותו . "
42023023	אבל הם המשיכו לצעוק ולהפציר בו לצלוב את ישוע , וצעקותיהם הכריעו את הנידון .
42023024	פילטוס נכנע לדרישתם ודן את ישוע למוות .
42023025	על־פי בקשתם שחרר את בר־אבא , שהיה אסור באשמת רצח ומרידה , ומסר לידיהם את ישוע כדי שיעשו בו כרצונם .
42023026	בהוליכם את ישוע אל מקום הצליבה פגשו בדרך את שמעון הקירני , שחזר מן השדה , ואילצוהו ללכת אחרי ישוע ולשאת את צלבו .
42023027	בין הקהל הרב שהלך אחרי ישוע היו גם נשים רבות שספדו עליו .
42023028	ישוע פנה אליהן ואמר : " בנות ירושלים , אל תבכינה עלי , כי אם על עצמכן ועל ילדיכן ,
42023029	כי תבוא העת שבה נשים שאין להן ילדים תיחשבנה לבנות מזל .
42023030	בעת ההיא יתחננו בני־האדם לפני ההרים שיפלו עליהם ויכסו אותם , ולפני הגבעות - שתקבורנה אותם .
42023031	שהרי אם זהו גורלו של אדם חף מפשע , מה נורא יהיה גורלם של האשמים באמת ! "
42023032	יחד עם ישוע הובלו למוות גם שני פושעים .
42023033	בהגיעם אל המקום שנקרא גלגלתא - או מקום הגולגולת - הם צלבו את השלושה : את ישוע במרכז , ואת שני הפושעים לימינו ולשמאלו .
42023034	" אבי , סלח להם , " קרא ישוע , " כי אינם יודעים מה הם עושים ! " בינתיים ערכו החיילים הגרלה וחילקו ביניהם את בגדי ישוע .
42023035	ההמון עמד והביט במתרחש , ואילו מנהיגי העם לעגו לו וקראו : " הוא ' הושיע ' כל־כך הרבה אנשים ? אם הוא באמת המשיח בחיר האלוהים , הבה נראה כיצד יושיע את עצמו ! "
42023036	גם החיילים התלו בו ; הם נתנו לו לשתות חומץ
42023037	וקראו : " אם אתה באמת מלך היהודים , הושע את עצמך ! "
42023038	מעל ראשו של ישוע תלו שלט : " זהו מלך היהודים " .
42023039	אחד הפושעים שהיה תלוי לצידו של ישוע לעג לו ואמר : " אם אתה באמת המשיח , מדוע אינך מציל את עצמך ואותנו לפני שיהיה מאוחר מדי ? "
42023040	הפושע השני גער בחברו ואמר : " האם גם במותך אינך ירא את האלוהים ?
42023041	אנחנו נענשים בעונש שמגיע לנו על מעשינו הרעים , אולם האדם הזה חף מפשע ! "
42023042	הוא פנה אל ישוע ואמר : " ישוע , זכור אותי כשתבוא אל מלכותך . "
42023043	" עוד היום אתה תהיה איתי בגן־עדן , " ענה לו ישוע .
42023044	בשעה שתים־עשרה בצהריים כיסה חושך את כל הארץ למשך שלוש שעות .
42023045	אור השמש חשך , והפרוכת התלויה לפני קודש הקודשים בבית־המקדש נקרעה לשניים .
42023046	לאחר מכן קרא ישוע בקול גדול : " אבי , אני מפקיד את רוחי בידך . " ונפח את נשמתו .
42023047	קצין רומאי בכיר , אשר ראה את המתרחש , נמלא יראת אלוהים וקרא : " האיש הזה באמת היה צדיק . "
42023048	משנוכחו האנשים שבאו לחזות בצליבה כי ישוע מת , הצטערו צער רב והלכו לבתיהם .
42023049	כל חבריו וידידיו של ישוע , וביניהם הנשים שהלכו אחריו מהגליל , עמדו במרחק מה והביטו במתרחש .
42023050	בין ידידיו של ישוע היה גם אדם בשם יוסף מהעיירה היהודית רמתיים . יוסף היה איש טוב וישר והאמין בביאת המשיח . למרות שהיה חבר הסנהדרין לא הסכים עם החלטתם ופעולתם .
42023051	
42023052	יוסף הלך אל פילטוס וביקש ממנו את גופתו של ישוע .
42023053	לאחר שהוריד את הגופה מן הצלב עטף אותה יוסף בסדין , וקבר אותה בקבר חדש חצוב בסלע , שטרם נקבר בו איש .
42023054	כל זה התרחש ביום שישי בערב , לפני כניסת השבת .
42023055	הנשים אשר באו עם ישוע מהגליל הלכו אחרי יוסף וראו היכן שקבר את הגופה .
42023056	לאחר מכן הלכו והכינו מרקחת בשמים , אולם לא שבו מיד אל הקבר , כי בינתיים נכנסה השבת והן לא רצו לחלל אותה .
42024001	ביום ראשון השכם בבוקר לקחו הנשים את המרקחת שהכינו והלכו אל הקבר .
42024002	בהגיען אל המקום גילו כי הסלע הגדול שסתם את פתח הקבר הוזז ממקומו .
42024003	הן נכנסו פנימה , אך לא מצאו את גופתו של האדון ישוע .
42024004	הנשים היו במבוכה גדולה ולא הבינו מה קרה . לפתע נגלו אליהן שני אנשים לבושים גלימות מבריקות ונוצצות .
42024005	בפחד רב השתחוו הנשים לפני השניים . " מדוע אתן מחפשות את החי בין המתים ? " שאלו השניים .
42024006	” הוא אינו נמצא כאן , הוא קם לתחייה ! האם אינכן זוכרות שעוד בהיותו בגליל סיפר לכן שעל בן־האדם להימסר לידי אנשים רשעים , שיצלבו אותו , אבל ביום השלישי יקום לתחייה ? “
42024007	
42024008	הנשים נזכרו בדברי ישוע
42024009	ומיהרו לשוב העירה , כדי לספר את החדשות לאחד־עשר התלמידים ולכל השאר .
42024010	( אלה הנשים שהלכו אל הקבר : מרים המגדלית , יוחנה , מרים אמו של יעקב ואחרות ) .
42024011	אולם דברי הנשים נשמעו באוזניהם כסיפור דמיוני , והם לא האמינו להן .
42024012	אך פטרוס קם ורץ אל הקבר . בהביטו פנימה ראה את התכריכים מונחים במקומם , אך הגופה לא הייתה שם . הוא לא הבין מה קרה ועזב את המקום .
42024013	באותו יום הלכו שניים מתלמידיו של ישוע בדרך המובילה לעמאוס - כפר המרוחק כאחד עשר ק " מ מירושלים .
42024014	בעודם משוחחים ביניהם על מות ישוע ,
42024015	הופיע לפתע ישוע עצמו ונלווה אליהם .
42024016	אך השניים לא הכירוהו , כי עיניהם היו אחוזות .
42024017	" על מה אתם משוחחים ? " שאל אותם ישוע . השניים נעצרו , וישוע ראה שפניהם הביעו צער וכאב .
42024018	אחד מהשניים , קליופס שמו , השיב : " אתה ודאי האדם היחיד בכל ירושלים שאינו יודע מה קרה בעיר בימים האחרונים . "
42024019	" מה קרה בעיר ? " שאל ישוע . " אנחנו מתכוונים לישוע מנצרת , " הסבירו השניים . " ישוע היה נביא שחולל נסים ונפלאות , ומורה חכם בעיני אלוהים ובעיני העם .
42024020	אבל ראשי הכוהנים ורבים ממנהיגנו אסרו אותו ומסרוהו לידי הרומאים , כדי שיגזרו עליו דין מוות , ואלה צלבו אותו .
42024021	ואילו אנחנו חשבנו וקיווינו שהוא המשיח העתיד לגאול את עם־ישראל . כל מה שסיפרנו לך קרה לפני שלושה ימים ,
42024022	אך בזאת לא תם הסיפור ! מספר נשים מקבוצתנו הלכו הבוקר אל הקבר , וכשחזרו היה בפיהן סיפור בלתי רגיל . הנשים סיפרו כי גופתו של ישוע נעלמה , וכי פגשו בקבר שני מלאכים שאמרו להן כי ישוע חי !
42024023	
42024024	כמה מאנשינו מיהרו אל הקבר כדי לבדוק את דברי הנשים , ונוכחו שהן צדקו ; גופתו של ישוע באמת נעלמה . "
42024025	" כסילים ! " קרא ישוע . " האם כל־כך קשה לכם להאמין לדברי הנביאים בכתבי־הקודש ?
42024026	האם לא ניבאו הנביאים באופן ברור שהמשיח יסבול את העינויים הנוראים האלה , לפני שיתגלה כבודו והדרו ? "
42024027	לאחר מכן הוא ציטט להם פסוקים מן התנ״ך והסביר להם את כל מה שנאמר עליו בכתובים , החל מבראשית וכלה בדברי הנביאים .
42024028	בינתיים התקרבו השלושה לעמאוס - הכפר שאליו היו מועדות פניהם . ישוע נראה כעומד להמשיך בדרכו ,
42024029	אולם השניים הפצירו בו ללון בביתם , כי הייתה שעת ערב , וישוע נענה להזמנתם .
42024030	כשהתיישבו לאכול ברך ישוע על הלחם , פרס אותו והגישו להם .
42024031	לפתע כאילו נפקחו עיניהם , והם הכירו את ישוע . באותו רגע הוא נעלם מעיניהם .
42024032	השניים החלו לספר זה לזה כיצד התרגשו בשעה שישוע דיבר אליהם וביאר להם את הכתוב בתנ״ך .
42024033	בלי לאבד זמן קמו השניים וחזרו לירושלים , שם מצאו את אחד־עשר התלמידים ואחרים מתלמידי ישוע אשר קיבלו את פניהם בקריאה :
42024034	" האדון באמת קם לתחייה ! הוא נגלה לפטרוס ! "
42024035	השניים מעמאוס סיפרו כיצד נגלה ישוע גם אליהם כשהלכו בדרך , וכיצד הכירו אותו כשפרס את הלחם .
42024036	בשעה שדיברו הופיע ישוע בחדר וברך אותם לשלום .
42024037	הופעתו הבהילה אותם , כי חשבו שרוח רפאים לפניהם !
42024038	" מדוע נבהלתם ? " שאל ישוע . " מדוע אינכם מאמינים שאני הוא העומד לפניכם ?
42024039	הביטו בידי ! הביטו ברגלי ! אתם יכולים לראות ללא ספק שאני הוא העומד לפניכם ! געו בי והיווכחו שאינני רוח , שהרי לרוח אין בשר ועצמות כפי שיש לי ! "
42024040	בשעה שדיבר הראה להם ישוע את נקבי המסמרים בידיו ואת הפצעים ברגליו .
42024041	על אף שמחתם הרבה עדיין הטילו התלמידים ספק ולא האמינו . משום כך שאל אותם ישוע : " האם יש לכם כאן משהו לאכול ? "
42024042	הם הגישו לו חתיכת דג צלוי ,
42024043	וישוע אכל את הדג לנגד עיניהם .
42024044	לאחר מכן אמר ישוע : " האם אינכם זוכרים שעוד בהיותי אתכם סיפרתי לכם שכל מה שאמרו עלי משה , הנביאים ובתהילים חייב להתקיים ? "
42024045	ישוע פתח את לבם כדי שסוף סוף יבינו את הכתובים ,
42024046	והוסיף : " עוד לפני זמן רב נכתב שעל המשיח להתענות , למות ולקום לתחייה ביום השלישי .
42024047	ועוד כתוב כי דבר אלוהים יצא אל כל העמים , החל מירושלים , וכי כל מי שיאמין בי ויחזור בתשובה יסלחו לו חטאיו .
42024048	אתם עדים לקיום הנבואות האלה .
42024049	" עתה אני עומד לשלוח אליכם את אשר הבטיח אבי . הישארו כאן בירושלים עד שיבוא רוח הקודש וימלא אתכם בכוח ובגבורה מן השמים . "
42024050	לאחר מכן הוא הוביל אותם אל בית־עניה , שם נשא את ידיו אל השמים וברך אותם .
42024051	תוך כדי ברכתו נפרד מהם ישוע ועלה השמיימה .
42024052	התלמידים השתחוו לו וחזרו לירושלים מלאי שמחה ,
42024053	ואת כל זמנם בילו בבית־המקדש כשהם מהללים ומברכים את האלוהים .
43001001	בראשית היה הדבר , והדבר היה עם האלוהים , ואלוהים היה הדבר .
43001002	הוא היה בראשית עם האלוהים .
43001003	דרכו נברא הכל , אין דבר שלא נברא על־ידו .
43001004	בו היו חיים , וחיים אלה היו האור לבני־אדם .
43001005	האור מאיר בחושך , והחושך לא התגבר עליו .
43001006	אלוהים שלח אדם בשם יוחנן
43001007	להעיד על האור האמתי , כדי שכולם יאמינו בו .
43001008	יוחנן עצמו לא היה האור ; הוא רק נשלח לזהות את האור
43001009	האמתי שבא לעולם כדי להאיר לכל בני־האדם .
43001010	האור בא אל העולם שנברא על ידיו , אך העולם לא הכיר אותו .
43001011	הוא בא אל שלו , אך אלה לא קיבלו אותו .
43001012	אבל לכל אלה שהאמינו בו הוא העניק את הזכות להיות בני־אלוהים .
43001013	כל המאמינים בו נולדו מחדש - לא בלידה ביולוגית מגבר ואישה , ולא מרצון האדם , אלא מרצון האלוהים .
43001014	הדבר נהיה בשר ושכן בתוכינו . אנחנו ראינו את כבודו , כבוד הבן היחיד מהאב , מלא חסד ואמת .
43001015	יוחנן העיד עליו וקרא : " הנה האדם שאליו התכוונתי , כשסיפרתי לכם שאחרי עומד לבוא אדם גדול ונעלה ממני , כי הוא היה לפני שהייתי אני . "
43001016	כולנו התברכנו בברכות רבות מעושרו ומחסדו .
43001017	כי בעוד שמשה רבנו מסר לנו את התורה , ישוע המשיח העניק לנו חסד ואמת .
43001018	איש לא ראה מעולם את האלוהים , מלבד בנו היחיד הנמצא סמוך אל חיקו , והוא סיפר לנו על אביו .
43001019	זוהי , אם כן , עדותו של יוחנן : כאשר שלחו אליו היהודים כוהנים ולווים מירושלים כדי לברר מי הוא ,
43001020	יוחנן הודה מיד : " אינני המשיח ! "
43001021	" אם כן , מי אתה ? " דרשו לדעת . " האם אתה אליהו ? " " לא , " השיב יוחנן .
43001022	" מי אתה ? מה יש לך לומר ? ברצוננו לדעת מה להשיב לשולחינו . "
43001023	" אני הקול הקורא במדבר כנבואת ישעיהו : ' פנו דרך לה ' ! " השיב יוחנן .
43001024	אנשים אלה , שנשלחו על־ידי הפרושים , המשיכו לשאול אותו : " אם אינך המשיח , אינך אליהו ואינך הנביא , מדוע אתה מטביל את האנשים ? "
43001025	
43001026	" אני מטביל רק במים , " השיב יוחנן , " אולם דעו ביניכם עומד אדם שלא פגשתם מעולם .
43001027	למרות שהוא בא אחרי הוא היה לפני , ואיני ראוי אפילו להתיר את שרוך נעליו . "
43001028	כל זה התרחש בכפר בית־עניה שעל חוף הירדן - במקום שבו נהג יוחנן להטביל .
43001029	למחרת ראה יוחנן את ישוע בא לקראתו והכריז : " הביטו ! הנה שה האלוהים הנושא את חטאי העולם .
43001030	אליו התכוונתי כשסיפרתי לכם שבקרוב יבוא אליכם אדם אשר היה עוד לפני שנולדתי .
43001031	אני עצמי לא הכרתי אותו ; אני באתי רק להטביל אנשים במים ולהצביע עליו לעם ישראל . "
43001032	יוחנן סיפר להם שהוא ראה את רוח הקודש יורדת בדמות יונה ונחה על ישוע .
43001033	" לא הכרתי את ישוע לפני כן , " חזר ואמר יוחנן , " אולם כאשר אלוהים שלח אותי להטביל במים הוא אמר לי : ' בראותך את רוח הקודש יורדת ונחה על איש , דע כי אותו אתה מבקש - זהו האיש שיטביל ברוח הקודש . '
43001034	אני ראיתי את רוח הקודש יורדת ונחה על האיש הזה , ולכן אני מעיד שהוא בן האלוהים . "
43001035	למחרת שוב עמד יוחנן באותו מקום עם שניים מתלמידיו .
43001036	בראותו את ישוע בא לקראתו הוא קרא : " הנה שה האלוהים ! "
43001037	כששמעו שני התלמידים את קריאתו של יוחנן , פנו ללכת בעקבות ישוע .
43001038	ישוע הביט לאחור וראה שהשניים הולכים בעקבותיו . " מה רצונכם ? " שאל אותם . " רבי , היכן אתה גר ? " השיבו בשאלה .
43001039	" בואו וראו , " ענה ישוע . השניים הלכו אחריו למקום מגוריו , ונשארו איתו משעה ארבע אחר־הצהריים עד הערב .
43001040	אנדרי , אחיו של שמעון פטרוס , היה אחד משני התלמידים שהלכו אחריו .
43001041	אנדרי הלך מיד לחפש את אחיו , וכשמצא אותו קרא בהתרגשות : " מצאנו את המשיח ! "
43001042	כשהביא אנדרי את פטרוס אל ישוע , הביט ישוע בפטרוס לרגע ואמר : " אתה אמנם שמעון בנו של יונה , אך מעתה ואילך תיקרא : פטרוס - כיפא ! "
43001043	למחרת החליט ישוע ללכת לגליל . הוא פגש בדרך את פיליפוס ואמר לו : " בוא אחרי . "
43001044	פיליפוס היה מבית־צידה , עירם של אנדרי ופטרוס .
43001045	פיליפוס הלך לחפש את נתנאל , וכשמצא אותו קרא : " מצאנו את המשיח שעליו סיפרו משה רבנו והנביאים ! שמו ישוע , בנו של יוסף מנצרת ! "
43001046	" נצרת ? " קרא נתנאל בחוסר אמון . " איזה דבר טוב יכול לצאת מנצרת ? " " בוא וראה במו עיניך , " הפציר בו פיליפוס .
43001047	כשראה ישוע את נתנאל בא לקראתו , קרא : " הנה בא לקראתנו בן ישראל אמתי - אדם ישר אמתי שאין בו מרמה . "
43001048	" כיצד אתה יודע מי אני ומה אני ? " תמה נתנאל . " ראיתי אותך יושב תחת עץ התאנה עוד לפני שפיליפוס מצא אותך , " ענה ישוע .
43001049	" אדוני , אתה באמת בן־האלוהים , מלך ישראל ! " קרא נתנאל .
43001050	" האם אתה מאמין בכך רק משום שאמרתי כי ראיתי אותך יושב תחת עץ התאנה ? " שאל ישוע . " עוד תראה דברים גדולים מאלה !
43001051	אפילו תראה את השמים נפתחים ומלאכי אלוהים עולים ויורדים על בן־האדם . "
43002001	כעבור יומיים נערכה חתונה בכפר־קנה שבגליל , ובין האורחים היו ישוע , אמו ותלמידיו .
43002002	
43002003	כשראתה אמו של ישוע כי אזל היין , פנתה אל בנה ואמרה : " אזל היין . "
43002004	אולם ישוע השיב : " למה את אומרת לי את זה ? עדיין לא הגיע זמני . "
43002005	למרות תשובה זאת אמרה אמו של ישוע למשרתים : " עשו כל מה שיגיד לכם לעשות . "
43002006	ששה כדים גדולים מאבן עמדו שם ; בכל כד אפשר להכיל מאה עד מאה־חמישים ליטר ( אלה היו סוג הכדים שהיהודים השתמשו בהם למנהג הטהרה ) .
43002007	" מלאו את הכדים במים , " ביקש ישוע , והמשרתים מלאו את הכדים עד הסוף .
43002008	" הגישו מן המשקה לראש המסיבה , " המשיך ישוע , והם עשו כדבריו .
43002009	ראש המסיבה לא ידע מאיפה היין , אבל המשרתים ידעו . כשטעם את המים שהפכו ליין , קרא לחתן ואמר :
43002010	" זהו יין משובח מאוד ! בדרך־כלל מגיש המארח תחילה את היין המשובח , ולאחר ששתו כולם לרוויה וכבר לא מסוגלים להבחין כל כך בטעם , הוא מגיש את היין הזול . אבל אתה שמרת את היין המשובח לסוף ! "
43002011	הנס הזה בכפר־קנה היה הראשון שישוע חולל . הוא הביא את תלמידיו לידי אמונה בו .
43002012	לאחר החתונה הלכו ישוע , אמו , אחיו ותלמידיו לכפר־נחום למספר ימים .
43002013	חג הפסח קרב ובא , וישוע עלה לירושלים .
43002014	הוא הלך לבית־המקדש ומצא שם סוחרי צאן , בקר ויונים ( לצורך הקרבת הקרבנות ) ומחליפי כספים .
43002015	הוא לקח מספר חבלים , שזר אותם לשוט עבה וגירש משם את כל האנשים ואת הצאן והבקר ; הוא פיזר לכל עבר את מטבעותיהם של החלפנים , והפך את שולחנותיהם .
43002016	ישוע פנה אל סוחרי היונים וקרא : " הוציאו מכאן את כל היונים , ואל תהפכו את בית אבי לשוק ! "
43002017	תלמידיו נזכרו בנבואה מתהלים : " כי קנאת ביתך אכלתני . "
43002018	" באיזו רשות אתה עושה את כל הדברים האלה ? תן לנו אות או הוכחה כדי שנאמין לך . "
43002019	" הרסו את המקדש הזה , " ענה ישוע , " ואני אקים אותו מחדש תוך שלושה ימים ! "
43002020	" מה ? " קראו בתמיהה . " המקדש הזה ניבנה במשך ארבעים־ושש שנים , ואתה טוען שתוכל להקימו מחדש תוך שלושה ימים ? "
43002021	ואולם באומרו " מקדש " הוא התכוון לגופו .
43002022	לאחר שקם לתחייה נזכרו תלמידיו בדבריו והאמינו בכתוב ובדברי ישוע , כי ראו שהכול התקיים .
43002023	כאשר היה ישוע בירושלים בחג הפסח , אנשים רבים האמינו שהוא המשיח , כי הם ראו את הנסים והנפלאות שחולל .
43002024	אך ישוע לא השתכנע שהם באמת מאמינים , משום שידע מה הפכפך אופיו של האדם .
43002025	
43003001	באחד הלילות בא אל ישוע נקדימון - מנהיג יהודי מכת הפרושים . " רבי , " פתח נקדימון , " אנחנו יודעים כי אלוהים שלח אותך ללמד אותנו , שהרי איש אינו מסוגל לחולל את כל הנסים האלה ללא עזרת האלוהים ! "
43003002	
43003003	" אני אומר לך בכנות וברצינות רבה , " השיב לו ישוע , " אדם שלא נולד מחדש אינו מסוגל לראות את מלכות האלוהים ! "
43003004	" כיצד יכול אדם מבוגר להיוולד מחדש ? " תמה נקדימון . " האם הוא יכול לשוב לבטן אמו ולהיוולד מחדש ? "
43003005	" אני אומר לך את האמת , " אמר ישוע , " מי שלא נולד מהרוח ומהמים אינו יכול להיכנס למלכות האלוהים .
43003006	בשר ודם מסוגל להוליד אך ורק בשר ודם ואילו רוח הקודש מעניק חיים חדשים מהשמים .
43003007	לכן אל תתפלא על כך שאני אומר שעליכם להיוולד מחדש .
43003008	הרוח נושבת לכיוונים שונים ; אתה שומע את משב הרוח , אולם אינך יודע מאין היא נושבת ולאן היא נושבת . כך אי אפשר להסביר איך בדיוק נולדים ברוח . "
43003009	" כיצד ייתכן הדבר ? " שאל נקדימון .
43003010	" אתה רב נכבד בישראל ואינך מבין את הדברים האלה ? " השיב ישוע .
43003011	" אני מבטיח לך שאנחנו מדברים על מה שאנו יודעים , ומעידים על מה שראינו , אך למרות זאת אינכם מאמינים לנו .
43003012	אם אינכם מאמינים לדברי בענייני העולם הזה , כיצד תאמינו לדברי בענייני השמים ?
43003013	איש לא עלה השמימה מלבד האחד אשר ירד מהשמים - בן־האדם .
43003014	כשם שמשה הרים על נס את נחש הנחושת במדבר , כך צריך גם בן־האדם להיות נישא ,
43003015	כדי שכל המאמין בו יחיה לנצח .
43003016	כי אלוהים אהב כל כך את העולם עד שהקריב את בנו היחיד , כדי שכל המאמין בו לא יאבד כי אם יחיה לנצח .
43003017	שהרי אלוהים שלח את בנו להושיע את העולם ולא לשפוט אותו .
43003018	כל המאמין בו לא יישפט , אך מי שאינו מאמין בו כבר נשפט ! כי לא האמין בבנו היחיד של אלוהים .
43003019	דינם מבוסס על העובדה שהאור מן השמים בא לעולם , אבל הם לא רצו בו ; הם אהבו את החושך , כי מעשיהם רעים ומושחתים .
43003020	הם שנאו את אור האלוהים והעדיפו להישאר בחשכה , כי לא רצו שמעשיהם הרעים יתגלו באור .
43003021	לעומת זאת , כל מי שעושה את הטוב והישר יבוא לאור בשמחה , כדי להראות לכולם שכל מעשיו נעשו לפי רצון אלוהים . "
43003022	לאחר מכן עזבו ישוע ותלמידיו את ירושלים והלכו לאזור יהודה . הם נשארו שם זמן־מה , וישוע הטביל את המאמינים בו .
43003023	באותה עת הטביל יוחנן אנשים בעינון , ליד שלם , כי היו שם הרבה מים .
43003024	כל זה התרחש לפני מאסרו של יוחנן .
43003025	אחדים מתלמידי יוחנן התווכחו עם פרוש אחד בעניין הטבילה של ישוע ושל יוחנן .
43003026	תלמידים באו אל יוחנן ואמרו : " רבי , האיש שפגשת בעבר־הירדן ואמרת שהוא המשיח , גם הוא מטביל , וכולם הולכים להיטבל על־ידו ולא על־ידך . "
43003027	השיב יוחנן : " אבינו שבשמים מעניק לכל אחד תפקיד משלו .
43003028	התפקיד שלי הוא להכין את הדרך לפני האיש הזה , כדי שכולם יוכלו לבוא אליו . אתם עצמכם עדים לכך שאמרתי כי אינני המשיח - נשלחתי רק לפנות לו את הדרך .
43003029	הכלה הולכת אחרי החתן וחברו של החתן שמח בשמחתו ; אני חברו של החתן ואני שמח בשמחתו .
43003030	ככל שהוא גדל בחשיבותו כך אני הולך ונעשה חסר חשיבות .
43003031	" הוא בא מהשמים והוא נעלה על הכל , ואילו אני באתי מהארץ והבנתי מוגבלת לענייני הארץ בלבד .
43003032	הוא מספר את אשר ראה ושמע , אך רק מעטים מקשיבים לו ומאמינים לדבריו .
43003033	כל המאמין לדבריו מאשר כי אלוהים הוא אמת .
43003034	כי אדם זה - אשר נשלח על ידי אלוהים - נושא את דבר אלוהים , שהרי רוח אלוהים ממלא אותו ללא גבול .
43003035	אלוהים האב אוהב את הבן ואף נתן לו את הכול !
43003036	כל המאמין בבן יחיה לעולם , ואילו מי שאינו מאמין בבן לא יחיה חיי נצח , כי אם יקבל עונש נצחי מאלוהים ! "
43004001	הפרושים שמעו שישוע מושך אליו אנשים רבים , ושהטביל תלמידים רבים יותר משהטביל יוחנן ( למעשה , תלמידי ישוע הם שהטבילו , ולא הוא עצמו ) .
43004002	
43004003	כשנודע הדבר לישוע , הוא עזב את אזור יהודה וחזר לגליל .
43004004	לשם כך היה עליו לעבור דרך שומרון .
43004005	בשעת הצהריים הגיע ישוע לעיר השומרונית סוכר , השוכנת מול חלקת האדמה שנתן יעקב אבינו ליוסף בנו , ובה באר יעקב . ישוע עייף מהדרך הארוכה ומהחום הכבד , וישב לנוח ליד הבאר .
43004006	
43004007	הוא ישב שם לבדו , כי תלמידיו הלכו העירה לקנות אוכל . עד מהרה הגיעה לבאר אישה שומרונית שרצתה לשאוב מים . ” אנא , תני לי לשתות “ , ביקש ישוע .
43004008	
43004009	האישה תמהה על בקשתו הבלתי־רגילה וקראה : " הרי יהודי אתה , ואילו אני שומרונית ! אתה יודע שהיהודים אינם מתערבים עם השומרונים . כיצד אתה מבקש ממני לתת לך לשתות ? "
43004010	" אילו ידעת מהי מתנתו של אלוהים ומי הוא האומר לך ' תני לי לשתות ' , היית מבקשת ממני מים חיים והייתי נותן לך אותם ! " השיב ישוע .
43004011	" מאין לך מים חיים ? " תמהה האישה . " הבאר הזאת עמוקה מאוד ואין לך דלי או חבל .
43004012	מלבד זאת , האם גדול אתה מיעקב אבינו שנתן לנו את הבאר ? יעקב עצמו , בני־ביתו וצאנו שתו מהמים האלה ! כיצד תוכל להציע מים טובים יותר ? "
43004013	" כל השותה מהמים האלה ישוב ויצמא ,
43004014	אולם מי שישתה מהמים שאני נותן , לא יצמא יותר לעולם ! כי מים אלה יהיו בקרבו למעיין של מים חיים לחיי נצח . "
43004015	" באמת ? " קראה האישה בהתפעלות . " אנא , תן לי מן המים האלה , כדי שלא אצמא יותר לעולם , ולא אצטרך ללכת את הדרך הארוכה הזאת לשאוב מים . "
43004016	" ברצון , " אמר ישוע . " לכי קראי לבעלך , ושובו אלי שניכם . "
43004017	" אולם אין לי בעל , " השיבה האישה . " נכון הדבר , " אמר ישוע .
43004018	" כי חמישה בעלים היו לך , והגבר שאתו את חיה עכשיו אינו בעלך ! "
43004019	" אדוני , " קראה האישה בתימהון הולך וגובר , " אני רואה שאתה נביא !
43004020	אולי תוכל לומר לי מדוע אתם , היהודים , עומדים על כך שירושלים היא המקום היחיד לעבודת האלוהים , בעוד שאנחנו , השומרונים , טוענים שאבותינו עבדו אותו בהר ( גריזים ) הזה ? "
43004021	” האמיני לי , “ השיב ישוע , ” המקום אינו חשוב ! יבוא יום שלא תשתחוו לאלוהים כאן ולא בירושלים . החשוב הוא לעבוד את האלוהים באמת ובתמים – מכל הלב ובהשראת רוח הקודש , כי זהו מה שאלוהים רוצה מאתנו . אלוהים הוא רוח , והמשתחווה לו צריך להשתחוות בהשראת רוח הקודש . אולם אתם , השומרונים , משתחווים בחוסר דעת כאשר אנחנו , היהודים , משתחווים למה שאנחנו יודעים . כי הישועה באה דרך היהודים . “
43004022	
43004023	
43004024	
43004025	" אני יודעת שהמשיח עומד לבוא , ושהוא יסביר לנו הכל , " אמרה האישה .
43004026	" אני המדבר אליך , אני הוא ! " השיב ישוע .
43004027	בינתיים חזרו תלמידיו של ישוע מהעיר , והתפלאו לראות אותו מדבר עם אישה , אך איש מהם לא העיר דבר ולא שאל שאלות .
43004028	האישה השאירה את כדה ליד הבאר ומיהרה חזרה העירה . היא קראה לכולם בהתלהבות :
43004029	" בואו לראות את האיש שסיפר לי את כל אשר עשיתי ! אני חושבת שהוא המשיח ! "
43004030	אנשים באו מהעיר אל הבאר כדי לראות אותו .
43004031	לפני שהגיע אליהם ההמון האיצו התלמידים בישוע לאכול דבר מה .
43004032	" יש לי מזון אחר שאינכם יודעים עליו " השיב ישוע .
43004033	" מי הביא לו אוכל ? " שאלו התלמידים איש את רעהו .
43004034	" מאכלי הוא לעשות את רצון האלוהים אשר שלחני ולהשלים את עבודתו , " הסביר ישוע .
43004035	" אתם באמת חושבים שמלאכת הקציר תחל רק בעוד ארבעה חודשים ? הביטו סביבכם , הקמה כבר בשלה ומוכנה לקציר !
43004036	הקוצרים יקבלו שכר טוב , והם יאספו קציר לחיי נצח כדי שגם הזורע וגם הקוצר ישמחו יחדיו .
43004037	כך תתאמת האמרה : האחד זורע והשני קוצר .
43004038	שלחתי אתכם לקצור את מה שלא זרעתם ; אחרים עבדו וטרחו , ואתם קוצרים את פרי עמלם . "
43004039	שומרונים רבים מהעיר האמינו שישוע הוא המשיח , כי האישה אמרה : " הוא סיפר לי את כל מה שעשיתי ! "
43004040	הקהל הרב ביקש מישוע להאריך את שהותו אצלם , והוא נשאר שם יומיים נוספים . בזמן הקצר הזה האמינו בו עוד אנשים רבים לאחר ששמעו את דבריו .
43004041	
43004042	" הוא באמת מושיע העולם ! " אמרו השומרונים לאישה . " עתה אנחנו מאמינים בו מפני ששמענו אותו בעצמנו , ולא רק משום הדברים שאת סיפרת לנו . "
43004043	בתום שני ימי שהותו בשומרון הלך ישוע לגליל ,
43004044	למרות שאמר : " הנביא זוכה לכבוד ולהערכה בכל מקום , מלבד בעיר מולדתו . "
43004045	ברם , אנשי הגליל התאספו בהמוניהם וקיבלו אותו בזרועות פתוחות , שכן היו בירושלים בחג הפסח וראו את הנפלאות שחולל .
43004046	ישוע חזר לכפר־קנה שבגליל , היכן שחולל את נס היין . בכפר־נחום היה פקיד אחד בשירות־המלכותי , שבנו היה חולה מאוד .
43004047	כששמע הפקיד שישוע עזב את יהודה ובא לגליל , הוא הלך לכפר־קנה לפגוש אותו , והתחנן לפניו שיבוא לרפא את בנו הגוסס .
43004048	" אם לא תראו נסים ונפלאות לא תאמינו , " אמר ישוע .
43004049	" אנא , אדוני , בוא מהר לפני שבני ימות , " התחנן הפקיד .
43004050	" לך לביתך , " הרגיע אותו ישוע . " בנך חי ובריא ! " הפקיד האמין לדברי ישוע והלך לביתו .
43004051	בדרך פגשו אותו משרתיו ובישרו לו שבנו הבריא .
43004052	" באיזו שעה חלה השינוי במצבו לטובה ? " שאל הפקיד . " אתמול בשעה אחת בצהריים ירד חומו באופן פתאומי , " השיבו המשרתים .
43004053	האב ידע כי בשעה זו בישר לו ישוע על החלמת בנו , והוא וכל בני־ביתו האמינו בישוע .
43004054	זה היה הנס השני שחולל ישוע בגליל לאחר שובו מיהודה .
43005001	כעבור זמן מה חזר ישוע לירושלים לרגל אחד החגים .
43005002	ליד שער הצאן בירושלים הייתה ברכה שנקראת בעברית " בית־חסדא " , וסביבה חמישה רציפים .
43005003	על רציפים אלה שכבו חולים רבים , עיוורים , פיסחים , משותקים וכדומה ( כשהם מחכים שהמים יסערו ,
43005004	כי מדי פעם ירד מלאך ה ' אל הברכה והסעיר את המים , והחולה הראשון שנכנס אל המים לאחר מכן נרפא ) .
43005005	בין החולים הרבים היה אדם שסבל ממחלתו במשך שלושים ושמונה שנים .
43005006	ישוע הביט באיש ומיד ידע את משך מחלתו . " אתה רוצה להירפא ? " שאל ישוע .
43005007	" איני יכול ! " השיב האיש בייאוש . " אין מי שיעזור לי להיכנס למים בעת הסערה , ובזמן שאני מנסה להיכנס לברכה בכוחות עצמי , מישהו זריז ממני מקדים אותי ונכנס למים לפני . "
43005008	" קום , קפל את האלונקה שלך והתהלך ! " פקד ישוע .
43005009	האיש נרפא מיד , עמד על רגליו , קיפל את האלונקה והלך לדרכו . מאחר שהמעשה התרחש בשבת ,
43005010	לא מצא הדבר חן בעיני היהודים . " אסור לך לשאת את האלונקה , כי שבת היום ! " קראו לעבר הנרפא .
43005011	" האיש שריפא אותי פקד עלי לקפל את האלונקה וללכת , " ענה האיש .
43005012	" מיהו האיש הזה ? " שאלו .
43005013	אך הנרפא לא יכול היה להשיב להם , כי הוא בעצמו לא ידע מי הוא . בינתיים נעלם ישוע בקהל הרב שהיה במקום .
43005014	מאוחר יותר פגש ישוע את הנרפא בבית־המקדש ואמר לו : " עתה , לאחר שהבראת , אל תמשיך לחטוא , פן יבוא עליך משהו יותר רע . "
43005015	האיש הלך מהר וסיפר ליהודים כי ישוע הוא זה שריפא אותו .
43005016	ואז החלו מנהיגי היהודים לרדוף את ישוע , מפני שחילל את השבת .
43005017	אבל ישוע אמר להם : " אבי לא הפסיק לעבוד עד עתה , ואני נוהג כמוהו ! "
43005018	דבריו עוררו עוד יותר את חמת מנהיגי היהודים , והם רצו להרגו לא רק על שום שחילל את השבת , אלא גם על שקרא לאלוהים " אביו " , ובכך השווה את עצמו לאלוהים .
43005019	" הבן אינו יכול לעשות דבר בעצמו , " אמר ישוע , " הוא עושה רק מה שראה את אביו עושה , ובאותה דרך .
43005020	כי האב אוהב את בנו ומלמד אותו את כל מעשיו , ואפילו מלמדו לעשות מעשים גדולים יותר מריפוי האיש הזה . אתם יודעים מדוע ? כדי שתתפלאו ותשתוממו !
43005021	הבן אף יקים מהמתים את מי שירצה , ממש כפי שעושה האב .
43005022	האב לא ישפוט איש - הוא נתן לבנו את סמכות המשפט , כדי שכולם יכבדו את הבן כפי שהם מכבדים את האב .
43005023	מי שאינו מכבד את הבן אינו מכבד גם את האב אשר שלח אותו .
43005024	" אני מבטיח לכם שכל השומע את דברי ומאמין באלוהים אשר שלח אותי , יחיה חיי נצח ולא יישפט על חטאיו לעולם , משום שהוא כבר עבר מהמוות לחיים .
43005025	" אני מבטיח לכם , יגיע הזמן , ולמעשה הוא כבר הגיע , שהמתים ישמעו את קולו של בן־האלוהים - וכל השומעים יחיו .
43005026	כשם שלאב עצמו יש כוח המעניק חיים , כך גם לבן יש אותו כוח , שהוא מתנת האב .
43005027	כבן־האדם יש לו זכות וסמכות לשפוט את חטאיהם של כל בני־האדם .
43005028	אל תתפלאו על כך , כי יבוא הזמן שכל המתים ישמעו בקבריהם את קולו של בן האלוהים ,
43005029	והם יקומו מקבריהם - עושי הטוב לחיי נצח , ועושי הרע למשפט .
43005030	" איני שופט איש לפני התייעצות עם אבי ; אני שופט רק לפי מה שהוא אומר לי . משפטי ישר וצודק , כי איני מבקש את טובת עצמי , אלא את רצון אבי שבשמים אשר שלחני .
43005031	" אם אני מעיד על עצמי , תאמרו שעדותי אינה מהימנה .
43005032	אולם מישהו אחר מעיד עלי - יוחנן המטביל , ואני יודע שאפשר לסמוך על דבריו .
43005033	אתם שלחתם את אנשיכם אל יוחנן כדי להקשיב לדבריו , ויוחנן אמר את האמת .
43005034	אל תחשבו שאני זקוק לעדות בני־אדם ; אני מספר לכם כל זאת רק כדי שתאמינו ותיוושעו .
43005035	" יוחנן הפיץ אור כנר דולק כדי להאיר לכם את הדרך , ולזמן קצר אף שמחתם להתענג על האור הזה .
43005036	ברם יש לי עדות גדולה יותר מעדותו של יוחנן : המעשים שאני עושה . אלוהים אבי הטיל עלי לעשות את המעשים האלה , והם מוכיחים שהוא שלח אותי .
43005037	האב עצמו מעיד עלי , למרות שמעולם לא שמעתם את קולו , ואת מראהו לא ראיתם .
43005038	אולם דברו אינו שוכן בכם כלל , כי אתם מסרבים להאמין שאני שליחו .
43005039	" אתם דורשים בכתובים מתוך תקווה למצוא בהם חיי נצח , אך הכתובים מצביעים עלי !
43005040	למרות זאת אינכם רוצים לבוא אלי כדי שאעניק לכם חיי נצח .
43005041	" איני לוקח כבוד ושבחים מבני־אדם ואיני דואג לדעתכם עלי ,
43005042	אבל אני רוצה לומר לכם שאינכם אוהבים את אלוהים .
43005043	אני באתי בשם אבי ולא קיבלתם אותי ; אך אם יבוא מישהו אחר בשם עצמו , כן תקבלו אותו .
43005044	אין פלא שאינכם מאמינים , שכן אתם מבקשים כבוד איש מרעהו , וכלל אינכם דואגים לכבוד שחולק אלוהים .
43005045	אל תחשבו שאטען עליכם לפני אבי . משה רבנו - שבו אתם מאמינים - הוא הטוען עליכם !
43005046	אילו האמנתם למשה הייתם מאמינים גם לי , שהרי הוא כתב עלי .
43005047	ואם אינכם מאמינים למה שכתב משה , איני מתפלא שאינכם מאמינים לדברי . "
43006001	כעבור זמן מה חצה ישוע את ים הכינרת ( הנקרא גם ימת טבריה ) .
43006002	אנשים רבים הלכו אחריו , כי ראו כיצד ריפא את החולים .
43006003	ישוע ותלמידיו עלו על אחד ההרים והתיישבו על הארץ .
43006004	היה זה זמן קצר לפני חג הפסח .
43006005	ישוע הביט סביבו וראה את ההמונים הבאים לקראתו . " מאין נשיג להם לחם לאכול ? " ניסה ישוע את פיליפוס , כי למעשה ידע מה עמד לעשות .
43006006	
43006007	" גם אם נקנה לחם באלפיים שקלים , לא יספיק לכולם ! " השיב פיליפוס .
43006008	אנדרי , אחיו של שמעון פטרוס , התערב ואמר :
43006009	" יש כאן ילד שבידו חמש ככרות לחם ושני דגים , אבל מה יועיל הדבר לכל האלפים האלה ? "
43006010	" אמרו לכולם לשבת על האדמה , " ביקש ישוע מהסובבים אותו . כחמשת־אלפים איש היו שם , וכולם התיישבו על המדשאה .
43006011	ישוע לקח את ככרות הלחם , הודה לאלוהים , הגיש אותן לתלמידיו , והתלמידים הגישו לכל האנשים . ישוע עשה את אותו הדבר עם הדגים , וכולם אכלו לשובע .
43006012	" אספו בבקשה את הפירורים שנשארו , " ביקש ישוע , " כדי שדבר לא ייזרק . "
43006013	התלמידים אספו את הפירורים מחמש ככרות הלחם ומילאו בהם שנים־עשר סלים .
43006014	כשראה ההמון את הנס הזה , קרא : " זהו באמת הנביא שציפינו לו ! "
43006015	ישוע ידע שהם היו מוכנים לאחוז בו בכוח ולהכתירו למלך , ומשום כך שוב נמלט לבדו אל אחד ההרים .
43006016	בערב ירדו התלמידים לים
43006017	ונכנסו לסירה , כשפניהם מועדות לכפר־נחום . הלילה ירד , וישוע עדיין לא שב אליהם .
43006018	בינתיים פרצה סערה בים , כי נשבה רוח חזקה .
43006019	התלמידים חתרו במשוטיהם כחמישה קילומטרים , ולפתע ראו את ישוע פוסע לקראתם על־פני המים . פחד אחז אותם ,
43006020	אולם ישוע הרגיעם : " זה אני , ישוע , אל תפחדו . "
43006021	הם אספו אותו אל הסירה ומיד הגיעו אל יעדם .
43006022	למחרת התקהלו אנשים רבים במקום שישוע חולל את נס הלחם . הם המתינו לישוע , כי לא ראו אותו עוזב את המקום עם תלמידיו בסירה .
43006023	בינתיים הגיעו אל המקום גם סירות אחרות מטבריה .
43006024	כשנוכחו האנשים כי ישוע איננו שם , הם עלו לסירות והפליגו לכפר־נחום כדי לחפש אותו .
43006025	הם מצאו אותו בכפר־נחום ושאלו בתמיהה : " רבי , כיצד הגעת הנה ? "
43006026	" האמת היא שאתם רוצים להיות בחברתי מפני שאכלתם לשובע , ולא מפני שאתם מאמינים בי ובאותותיי ! " השיב להם ישוע .
43006027	" אל תעמלו בעד המזון אשר כלה ונגמר , כי אם הקדישו את זמנכם למזון החיים שאותו תקבלו מבן־האדם , כי לשם כך שלח אותי האלוהים אבי . "
43006028	" מה עלינו לעשות כדי למצוא־חן בעיני אלוהים ? " שאלו .
43006029	" אלוהים רוצה שתאמינו במי שהוא שלח אליכם , " השיב ישוע .
43006030	" אם ברצונך שנאמין כי אתה המשיח , עליך להראות לנו עוד נסים ונפלאות .
43006031	אבותינו קיבלו יום יום לחם חינם במדבר ; הרי הכתובים אומרים שמשה נתן להם לחם מהשמים . "
43006032	אולם ישוע הסביר : " אני אומר לכם שלא משה נתן לכם את הלחם מהשמים , אלא אבי הוא שנותן לכם את הלחם האמתי מהשמים .
43006033	הלחם האמתי הוא זה שנשלח מהשמים על־ידי אלוהים , והוא מעניק חיים לעולם . "
43006034	" אדון , " קראו , " תן לנו תמיד את הלחם הזה ! "
43006035	" אני הוא לחם החיים , " אמר ישוע . " כל הבא אלי לא ירעב לעולם . כל המאמין בי לא יצמא לעולם .
43006036	אבל הבעיה היא שאינכם מאמינים גם לאחר שראיתם אותי .
43006037	אולם אחדים יבואו אלי ויאמינו בי - אלה שאבי נתן לי - ואני מבטיח שלא אדחה איש ,
43006038	כי באתי לכאן מהשמים לעשות את רצונו של האלוהים אשר שלחני , ולא את רצוני .
43006039	האב אשר שלח אותי רוצה שלא אאבד איש מאלה שנתן לי , אלא שאקים את כולם לתחייה ביום האחרון .
43006040	זהו רצונו : שכל הרואה אותי ומאמין בי יחיה חיי נצח , ואני אקימו לתחייה ביום האחרון . "
43006041	היהודים רגזו עליו משום שטען כי הוא הלחם היורד מן השמים .
43006042	" אילו שטויות הוא מדבר ? " שאלו . " הלא הוא ישוע בן־יוסף ; אנחנו מכירים היטב את כל משפחתו ! איך הוא מעז לטעון שהוא בא מהשמים ? "
43006043	" אל תתרגזו על דברי אלה , " ביקש ישוע .
43006044	" רק מי שאלוהים שולח יוכל לבוא אלי , ואני אקימו לתחייה ביום האחרון .
43006045	הלא כתוב בספרי הנביאים : ' וכל בניך למודי ה ' . ' ואמנם , כל השומע לקול אלוהים ולומד את האמת על אודותיו , יבוא אלי .
43006046	לא שמישהו ראה את האלוהים ; אני לבדי ראיתי אותו , שהרי הוא שלח אותי .
43006047	" אני אומר לכם באמת , כל המאמין בי יחיה חיי נצח .
43006048	אני הוא לחם החיים .
43006049	אבותיכם אכלו את המן במדבר ומתו .
43006050	אולם מי שאוכל מלחם החיים , היורד מהשמים , יחיה חיי נצח ולא ימות .
43006051	אנוכי לחם החיים היורד מהשמים ; כל האוכל מהלחם הזה יחיה לנצח . אני נותן את בשרי כלחם כדי שהעולם יחיה . "
43006052	" איך הוא יכול לתת לנו לאכול את בשרו ? " החלו היהודים להתווכח ביניהם .
43006053	" אני אומר לכם ברצינות , " המשיך ישוע , " אם לא תאכלו את בשר המשיח ולא תשתו את דמו , אין לכם חיים בקרבכם !
43006054	אולם כל האוכל את בשרי ושותה את דמי חי חיי נצח , ואני אקימו לתחייה ביום האחרון .
43006055	כי בשרי הוא מזון אמתי , ודמי הוא משקה אמתי .
43006056	כל האוכל את בשרי ושותה את דמי חי בי , ואני חי בו .
43006057	כל הניזון ממני חי בזכותי , כשם שאבי החי שלח אותי ואני חי בזכותו .
43006058	אני הלחם האמתי היורד מהשמים - לא כמו המן שאכלו אבותינו במדבר ומתו . כל האוכל את הלחם הזה יחיה לנצח . "
43006059	ישוע לימד אותם דברים אלה בבית־הכנסת בכפר־נחום .
43006060	אפילו תלמידיו אמרו : " קשה לקבל את מה שהוא אומר . איך אפשר להאמין בזה ? "
43006061	ישוע חש בלבו שתלמידיו התלוננו על דבריו . " מה מטריד אתכם ? " שאל אותם .
43006062	" מה תגידו אם תראו את בן־האדם עולה חזרה לשמים ?
43006063	רק רוח אלוהים מעניק חיים ; בכוחו של האדם אין כל תועלת . הדברים שאמרתי לכם הם דברי רוח וחיים .
43006064	אך בכל זאת יש ביניכם כאלה שאינם מאמינים . " ישוע אמר זאת מפני שידע מראש מי לא יאמין בו ומי יסגיר אותו .
43006065	" משום כך אמרתי לכם שאיש אינו יכול לבוא אלי אלא אם זה מעשה מידי אלוהים , " הסביר ישוע .
43006066	באותו יום עזבו אותו תלמידים רבים .
43006067	" האם גם אתם רוצים לעזוב אותי ? " שאל ישוע את שנים־עשר תלמידיו .
43006068	" אדוני , לאן נלך ולמי ? " קרא שמעון פטרוס . " רק לך יש דברים של חיי נצח ,
43006069	ואנחנו יודעים ומאמינים שאתה קדוש האלוהים ! "
43006070	השיב להם ישוע : " אני בחרתי בכם בעצמי - שנים־עשר במספר - ובכל זאת , אחד מכם הוא שטן . "
43006071	הוא התכוון ליהודה בן־שמעון איש־קריות , אחד משנים־עשר התלמידים , שעמד להסגירו .
43007001	לאחר מכן חזר ישוע לגליל ועבר מכפר לכפר . הוא לא רצה לשוב ליהודה , כי מנהיגי היהודים שם רצו להרגו .
43007002	בהתקרב חג הסוכות
43007003	האיצו בו אחיו לעלות לירושלים לרגל החג . " לך ליהודה , כדי שגם תלמידיך יראו את הנסים שאתה מחולל , " לעגו לו .
43007004	" איך אתה רוצה להתפרסם בעודך מסתתר כאן ? אם אתה מחולל ניסים ונפלאות , גלה את עצמך לעולם . "
43007005	גם אחיו לא האמינו בו .
43007006	" עדיין לא הגיע הזמן שאלך , אולם אתם יכולים ללכת בכל זמן שתרצו , " השיב ישוע .
43007007	" כי העולם אינו יכול לשנוא אתכם , אבל הוא שונא אותי , משום שאני מוכיח אותו במעשיו המושחתים .
43007008	לכו אתם לחוג את החג בירושלים . איני הולך עתה , כי טרם הגיע זמני . "
43007009	וישוע נשאר בגליל .
43007010	אולם לאחר שהלכו אחיו הלך גם ישוע לירושלים , אם כי בסתר , כדי שלא יכירו אותו .
43007011	בינתיים חיפשוהו המנהיגים בין החוגגים וחקרו : " היכן הוא ? "
43007012	דעת הקהל הייתה חלוקה עליו ; אחדים אמרו : " הוא אדם נפלא ! " ואילו אחרים טענו : " הוא רמאי ! "
43007013	אך איש לא העז להשמיע את דעתו עליו ברבים , מפחד מנהיגי היהודים .
43007014	בעיצומו של החג הלך ישוע לבית־המקדש ולימד את העם .
43007015	" כיצד הוא יודע כל־כך הרבה ? " תמהו היהודים . " הרי הוא לא למד אף פעם בבית מדרש ! "
43007016	" איני מלמד אתכם את תורתי , כי אם את תורת האלוהים אשר שלחני , " השיב ישוע .
43007017	מי שרוצה לעשות את רצון האלוהים יודע אם אני מדבר בשם אלוהים או בשם עצמי .
43007018	מי שמשמיע את דעתו האישית מצפה לשבחים ותהילה , אולם מי שרוצה בכבוד שולחו הוא אדם ישר ונאמן .
43007019	איש מביניכם אינו מקיים את כל תורת משה , אז מדוע אתם רוצים להרוג אותי על הפרת התורה ? "
43007020	" היצאת מדעתך , " קרא הקהל . " מי רוצה להרוג אותך ? "
43007021	" אני עשיתי נס אחד בשבת וכולכם התפלאתם והשתוממתם על כך , " אמר ישוע .
43007022	" אבל גם אתם עובדים בשבת ! הרי אתם עושים ברית־מילה לפי מצוות משה , מצוה שניתנה לנו למעשה מהאבות וקדמה לתורת משה , גם בשבת .
43007023	אם אתם מתירים קיום ברית־מילה בשבת , כדי לא להפר את התורה , מדוע אתם מתרגזים על שריפאתי מישהו בשבת ?
43007024	אל תשפטו רק לפי מה שאתם רואים בעיניכם , אלא בחנו ושפטו בצדק ! "
43007025	אחדים מתושבי ירושלים שאלו : " האם אין זה האיש שהם רוצים להרוג ?
43007026	הנה הוא מדבר בציבור ואיש אינו פוגע בו . אולי מנהיגינו הגיעו למסקנה שהוא באמת המשיח !
43007027	אולם כיצד ייתכן הדבר ? הרי אנחנו יודעים מאין בא , ואילו המשיח אמור לבוא מאי־שם , ממקום בלתי ידוע . "
43007028	" ודאי שיודעים אתם מי אני ומאין באתי , " קרא ישוע בקול בבית־המקדש , " אבל דעו לכם שלא באתי אליכם על דעת עצמי , אלא נשלחתי על־ידי האלוהים שאותו אינכם מכירים .
43007029	אולם אני מכיר אותו , כי אני בא ממנו והוא שלח אותי . "
43007030	ההמון רצה לתפוס אותו , אך איש לא הרים עליו אצבע , כי טרם הגיע זמנו .
43007031	אנשים רבים מן העם האמינו בישוע , ואמרו : " לאילו ניסים מצפים אתם מהמשיח שאדם זה לא חולל ? "
43007032	כאשר נוכחו הפרושים כי העם נוטה להאמין בישוע , הם שלחו יחד עם ראשי הכוהנים סוכנים לתפוס אותו .
43007033	אולם ישוע אמר להם : " אני אהיה אתכם עוד זמן־מה , ואחר כך אחזור לשולחי .
43007034	תחפשו אותי ולא תמצאוני , כי לא תוכלו לבוא אל המקום שאהיה בו . "
43007035	היהודים נבוכו מדבריו . " לאן הוא עומד ללכת ? " תמהו . " אולי בכוונתו לעזוב את הארץ וללכת ללמד את היהודים בתפוצות או אף את הגויים !
43007036	למה התכוון כשאמר כי נחפש אותו ולא נוכל למצוא אותו , ואף לא נוכל לבוא למקום הימצאו ? "
43007037	ביום האחרון והגדול של החג עמד ישוע וקרא בקול : " כל הצמא שיבוא אלי וישתה !
43007038	כי כמו שכתוב , המאמין בי , יזרמו מקרבו נהרות מים חיים . "
43007039	ישוע התכוון לרוח הקודש שהמאמינים בשמו היו עתידים לקבל . עד לאותו זמן לא ניתן רוח הקודש , כי ישוע עדיין לא נתפאר ולא חזר לשמים .
43007040	אנשים רבים בהמון קראו לאחר ששמעו את דבריו : " הוא באמת הנביא ! "
43007041	אחרים קראו : " זהו המשיח ! " היו שלגלגו : " האם המשיח יבוא מהגליל ?
43007042	הלא כתוב כי המשיח יהיה מזרע דוד וכי יבוא מבית לחם , עיר דוד . "
43007043	דעת הקהל עליו הייתה חלוקה .
43007044	אחדים מהם רצו לתפסו , אך איש לא שלח בו יד .
43007045	אנשי החוק שנשלחו לאסרו חזרו אל שולחיהם בידיים ריקות . " היכן הוא ? מדוע לא הבאתם אותו ? " שאלו הפרושים וראשי הכוהנים .
43007046	" הוא דיבר דברים נפלאים כל־כך ; מעולם לא שמענו דברים כאלה ! " השיבו .
43007047	" גם אתם הלכתם שולל ? " כעסו הפרושים .
43007048	" האם ראיתם מישהו בינינו , המנהיגים או הפרושים , אשר מאמין כי הוא המשיח ?
43007049	רק ההמון מקרב העם הזה מאמין בו , כי הם אינם יודעים את התורה . ארורים הם ! "
43007050	נקדימון היה ביניהם ; הוא זה שבא אל ישוע בלילה , וכששמע את דברי הפרושים אמר :
43007051	" האם תורתנו מתירה לנו לשפוט אדם לפני ששמענו מה בפיו וידענו מה שהוא עושה ? "
43007052	" גם אתה מהגליל ? " שאלו בלעג . " דרוש בכתובים וראה שאף נביא אינו בא מהגליל ! "
43007053	בזאת הם נפרדו והלכו איש לביתו .
43008001	ישוע הלך להר הזיתים ,
43008002	אולם למחרת בבוקר חזר לבית־המקדש . עד מהרה התאספו סביבו אנשים רבים והוא החל ללמד אותם .
43008003	בעודו מלמד הביאו אליו הסופרים והפרושים אישה שנתפסה במעשה ניאוף , והעמידו אותה לפני הקהל .
43008004	" רבי , אישה זאת נתפסה במעשה ניאוף , " אמרו ,
43008005	" ותורת משה מצווה עלינו לרגום באבנים נשים כאלה . מה דעתך ? "
43008006	הם רצו לנסות את ישוע , שכן חיפשו סיבה להכשיל ולהרשיע אותו . אולם ישוע התכופף וצייר באצבעו על הקרקע .
43008007	כשהאיצו בו הסופרים והפרושים להשיב לשאלתם , הזדקף ישוע ואמר : " מי שלא חטא מעולם ישליך בה את האבן הראשונה ! "
43008008	הוא התכופף שוב והמשיך לצייר באצבעו על הקרקע .
43008009	כל השומעים נמלאו בושה , ובזה אחר זה עזבו את המקום , מזקן עד צעיר , וישוע נותר לבדו עם האישה .
43008010	ישוע נשא את ראשו וראה שנותר לבדו עם האישה . " היכן מאשימיך ? האם הרשיע אותך מישהו ? " שאל אותה .
43008011	" לא אדוני , " השיבה האישה . " אם כן גם אני לא ארשיע אותך . לכי לשלום ואל תחטאי יותר . "
43008012	ישוע דיבר שוב אל העם : " אני אור העולם . כל ההולך אחרי לא יתעה שוב בחשכה , אלא יקבל את אור החיים " .
43008013	" אתה סתם מתפאר בעצמך ודבריך אינם מוכיחים דבר ! " קראו לעברו הפרושים .
43008014	" אני אמנם מעיד על עצמי , אולם דברי נכונים , שכן אני יודע מאין באתי ולאן אני הולך .
43008015	אתם שופטים אותי לפי קנה־המידה של העולם , ואילו אני איני שופט איש עתה .
43008016	אם אני בכל זאת שופט , אני שופט בצדק , כי איני מחליט על דעת עצמי ; אני מתייעץ עם אלוהים האב אשר שלח אותי .
43008017	התורה אומרת כי על־פי שני עדים יקום דבר , לא כן ?
43008018	ובכן , אני עד אחד , ואבי אשר שלחני הוא העד השני . "
43008019	" היכן אביך ? " שאלו אותו . " אינכם יודעים מיהו אבי , מפני שאינכם יודעים מי אני . לו היכרתם אותי הייתם מכירים גם את אבי . "
43008020	ישוע דיבר דברים אלה באגף האוצר בבית־המקדש , אולם איש לא אסר אותו , כי טרם הגיע המועד .
43008021	" אני הולך מכאן , " המשיך ישוע . " אתם תחפשו אותי ותמותו בחטאיכם . אינכם יכולים לבוא למקום שאליו אני הולך . "
43008022	" האם הוא עומד להתאבד ? " תמהו היהודים . " למה הוא מתכוון באמרו : ' אינכם יכולים לבוא למקום שאליו אני הולך ' ? "
43008023	ישוע הסביר להם : " מקומי בשמים מעל , ואילו מקומכם בארץ למטה ; אתם שייכים לעולם הזה , ואני איני מהעולם הזה .
43008024	משום כך אמרתי לכם שתמותו בחטאיכם ; אם לא תאמינו שאני הוא תמותו בחטאיכם . "
43008025	" מי אתה ? " שאלו . " אני הוא זה שאמרתי לכם כל הזמן , " השיב ישוע .
43008026	" יש לי הרבה דברים לומר עליכם , לשפוט ולהרשיע אתכם , אך איני עושה זאת . אני מוסר לכם אך ורק מה שנאמר לי על־ידי שולחי , שהוא האמת . "
43008027	והם עדיין לא הבינו שהוא התכוון לאלוהים .
43008028	ישוע המשיך : ' כאשר תרימו את בן־האדם ( על הצלב ) , תדעו ותבינו שאני הוא המשיח ושאיני עושה דבר על דעת עצמי , אלא אני מספר לכם מה שלימד אותי אבי .
43008029	שולחי תמיד איתי ; הוא לא נטש אותי , כי אני עושה תמיד את הטוב בעיניו . "
43008030	כשדיבר ישוע דברים אלה , יהודים רבים האמינו שהוא המשיח .
43008031	על כן הוא אמר להם : " אם תקיימו את דברי תהיו תלמידי באמת .
43008032	אתם תדעו את האמת , והאמת תוציא אתכם לחופשי ! "
43008033	" זרע אברהם אנחנו , " קראו היהודים לעומתו , " ומעולם לא היינו עבדים לאיש . כיצד , אם כן , אתה אומר שנהיה בני־חורין ? "
43008034	" אני אומר לכם במלוא האמת , " ענה ישוע , " כל מי שחוטא הוא עבד לחטא ,
43008035	ולעבד אין כל זכויות , בעוד שלבן יש את כל הזכויות .
43008036	לכן , אם הבן מוציא אתכם לחופשי , תהיו חופשיים באמת !
43008037	אני יודע שזרע אברהם אתם , אולם יש ביניכם אחדים שרוצים להרוג אותי , מפני שאינם יכולים לסבול את דברי .
43008038	אני מספר לכם את מה שראיתי אצל אבי , ואילו אתם עושים את מה שראיתם אצל אביכם . "
43008039	" אברהם הוא אבינו ! " השיבו היהודים . אולם ישוע השיב : " אילו הייתם בני אברהם , הייתם נוהגים כמוהו .
43008040	אולם עתה מבקשים אתם להרוג אותי על שסיפרתי לכם את האמת אשר שמעתי מאלוהים . אברהם מעולם לא היה עושה דבר כזה !
43008041	ואילו אתם עושים את מעשי אביכם האמתי . " " אין אנו ממזרים ! יש לנו אב אחד - האלוהים ! " טענו .
43008042	אולם ישוע המשיך : " אילו אלוהים היה באמת אביכם , אזי הייתם אוהבים אותי , שהרי באתי אליכם מאת האלוהים . לא באתי על דעת עצמי - אלוהים שלח אותי .
43008043	האם אתם יודעים מדוע אינכם מבינים את דברי ? מפני שאינכם מסוגלים להקשיב לי .
43008044	השטן הוא אביכם , ואתם רוצים לעשות את חפצו ! הוא היה רוצח ונשאר רוצח ; הוא שונא את האמת , כי אין בו שמץ של אמת ; כל דבריו הם שקר בכוונה תחילה , שהרי הוא מלך השקרים .
43008045	אינכם מאמינים לי משום שאני אומר את האמת .
43008046	האם יכול מישהו מכם להוכיח אותי על איזשהו עוון ? ואם אני אומר את האמת , מדוע אינכם מאמינים לי ?
43008047	ילדי האלוהים מקשיבים בשמחה לקול אביהם , אולם אתם אינכם מקשיבים , כי אינכם ילדי האלוהים ! "
43008048	" בצדק קראנו לך שומרוני ! " קראו בחזרה בחימה . " שד נכנס בך ! "
43008049	" לא נכנס בי שד , " ענה ישוע . " אתם לועגים ובזים לי רק מפני שאני מכבד את אבי .
43008050	איני מבקש כבוד לעצמי , אולם אלוהים אבי דורש זאת למעני , והוא ישפוט את מי שאינו מאמין בי .
43008051	אני אומר לכם ברצינות ובכנות : מי שישמע בקולי לא ימות לעולם ! "
43008052	" עכשיו אנחנו בטוחים שנכנס בך שד , " אמרו לו . " אפילו אברהם והנביאים מתו , ואילו אתה טוען שכל השומע בקולך לא ימות לעולם ?
43008053	האם אתה גדול וחזק מאברהם אבינו או מהנביאים ? למי אתה חושב את עצמך ? "
43008054	" אם אני מכבד את עצמי , אין לכך כל ערך , " אמר ישוע . " אולם אבי מכבד אותי - כן , האב אשר אתם קוראים לו אלוהיכם
43008055	למרות שאף אינכם מכירים אותו . אולם אני מכיר אותו , ואם אכחיש זאת אהיה לשקרן כמוכם . אני באמת מכיר אותו ושומע בקולו .
43008056	אברהם אביכם שש לראות את יום בואי ; הוא ראה אותו ושמח . "
43008057	" איך יכולת לראות את אברהם ? " שאלו היהודים בחוסר אמון . " לא מלאו לך עדיין חמישים שנה אפילו ! "
43008058	אמן אומר אני לכם , עוד לפני שאברהם נולד , אני הוא ! " השיב ישוע .
43008059	דבריו עוררו את חמתם , והם החלו להשליך עליו אבנים . אולם ישוע נעלם מעיניהם , עבר על פניהם ויצא מהמקדש .
43009001	ישוע עבר בדרך וראה איש שהיה עיוור מלידה .
43009002	" רבי , " שאלו תלמידיו , מדוע נולד האיש עיוור , בגלל חטאיו שלו או של הוריו ? "
43009003	" לא בגלל חטאיו ולא בגלל חטאי הוריו , " השיב ישוע . " אדם זה נולד עיוור על־מנת שאלוהים יוכל לגלות בו את כוחו וגבורתו .
43009004	עלינו למהר לעשות לאור היום את מה שהטיל עלינו שולחי , כי תוך זמן קצר יבוא הלילה , ואז לא יוכל איש לעשות דבר .
43009005	כל עוד אני בעולם , אני אור העולם - אני מעניק לו את אורי . "
43009006	ישוע ירק על הארץ , עשה משחה מהרוק ומרח אותה על עיני העיוור .
43009007	" לך לשטוף את עיניך בבריכת השילוח , " אמר לו ישוע . העיוור הלך לשטוף את עיניו ושב למקום בעיניים פקוחות ובריאות .
43009008	שכנים ואנשים שהכירו אותו כקבצן עיוור שאלו זה את זה : " האם זהו אותו קבצן עיוור ? "
43009009	אחדים השיבו : " כן . " ואחדים אמרו : " לא . לא ייתכן שזהו אותו אדם , " הרהרו בקול . " אבל הוא באמת דומה לו כשתי טיפות מים ! " הקבצן בא לעזרתם וקרא " אני האיש ! "
43009010	כיצד אתה יכול לראות ? מה קרה לך ? " שאלו .
43009011	והקבצן סיפר להם : " אדם בשם ישוע מרח משחה על עיני , ואמר לי לשטוף אותן בבריכת השילוח . עשיתי כדבריו ואני יכול לראות ! "
43009012	" היכן האיש הזה עכשיו ? " שאלו האנשים . " איני יודע , " השיב הקבצן .
43009013	ואז הם לקחו את הקבצן אל הפרושים
43009014	( כל זה התרחש בשבת ) .
43009015	כיצד נפקחו עיניך ? " שאלו הפרושים . והקבצן סיפר להם כיצד ישוע מרח משחה על עיניו ושלחו לשטוף אותן בבריכת השילוח .
43009016	אחדים מהפרושים החליטו : " האיש הזה , ישוע , אינו יכול לבוא מן האלוהים , מאחר שאין הוא שומר את השבת . " אחרים טענו : " אבל כיצד יכול אדם חוטא לחולל ניסים כאלה ? " מחלוקת קשה התפתחה ביניהם .
43009017	הפרושים פנו אל הקבצן ושאלו : " מה דעתך על האיש שריפא אותך ? " " אני חושב שהוא נביא שנשלח על־ידי אלוהים , " השיב הקבצן .
43009018	מנהיגי היהודים לא האמינו שהקבצן היה באמת עיוור ושעתה נרפא , ומשום כך הלכו לברר את הדבר אצל הוריו .
43009019	" האם זהו בנכם ? " שאלו . " האם הוא באמת נולד עיוור ? אם כן , כיצד הוא יכול לראות עתה ? "
43009020	אולם ההורים השיבו : " אנחנו יודעים כי זהו בננו וכי נולד עיוור ,
43009021	אך איננו יודעים כיצד הוא יכול לראות , או מי ריפא אותו . הוא אדם מבוגר ויכול לדבר בעד עצמו . שאלו אותו .
43009022	ההורים ענו כך כי חששו ממנהיגי היהודים , אשר איימו לגרש מקהל ישראל את כל המודה שישוע הוא המשיח .
43009023	
43009024	שוב קראו היהודים לקבצן שהיה עיוור ואמרו : " עליך להודות לאלוהים ולא לישוע , כי כולנו יודעים שהוא איש חוטא . "
43009025	" איני יודע אם הוא חוטא או לא , " השיב הקבצן , " אבל דבר אחד אני יודע : הייתי עיוור ועכשיו אני רואה ! "
43009026	" מה הוא עשה ? כיצד ריפא אותך ? " דרשו .
43009027	כבר סיפרתי לכם . האם לא שמעתם ? מדוע אתם מבקשים שאספר לכם בשנית , האם גם אתם רוצים להיות תלמידיו ? " שאל הקבצן .
43009028	הם קללו אותו ואמרו : " אתה תלמידו ! אנחנו תלמידיו של משה רבנו !
43009029	אנחנו יודעים שאלוהים דיבר אל משה , אבל איננו יודעים דבר על האיש הזה . "
43009030	מוזר מאוד שאינכם יודעים דבר על אודות האיש שריפא את עיני , " השיב הקבצן .
43009031	" אנחנו יודעים כי אלוהים אינו שומע לקול הרשעים , אך הוא מקשיב ברצון לאלה שאוהבים אותו ושומעים בקולו .
43009032	מאז בריאת העולם לא שמענו על אדם שריפא עיוורון מלידה .
43009033	אילו אדם זה לא בא מאלוהים , הוא לא היה מסוגל לעשות מאומה ! "
43009034	" ממזר שכמוך ! " קראו לעברו בזעם . " אתה מתיימר ללמד אותנו ? " והם גרשוהו החוצה .
43009035	כאשר שמע ישוע את הדבר , הוא פגש בקבצן ושאל אותו : " האם אתה מאמין בבן האדם ? "
43009036	" מיהו ? " שאל האיש . " אני רוצה להאמין בו . "
43009037	" ראית אותו , והוא מדבר אליך כרגע " השיב ישוע .
43009038	" כן , אדוני , " קרא האיש , " אני מאמין ! " והוא השתחווה לישוע .
43009039	" אני באתי לעולם לשם משפט - להעניק ראייה לעיוורים , ולהוכיח לאלה שחושבים את עצמם לפיקחים שהם למעשה עיוורים , " אמר ישוע .
43009040	הפרושים שעמדו שם שאלו : " האם אתה כולל אותנו בין העיוורים ? "
43009041	" אילו הייתם עיוורים לא הייתם אשמים , " הסביר ישוע . " אולם אתם טוענים שאתם רואים , ולכן אתם אשמים . "
43010001	" אני אומר לכם באמת , " המשיך ישוע , " מי שמסרב להיכנס למכלאת הצאן דרך השער , ובוחר להיכנס בדרך הצדדית , הוא גנב או שודד .
43010002	האדם שנכנס דרך השער הוא רועה הצאן .
43010003	השומר יפתח לו את השער , עדר הצאן ישמע ויכיר את קולו , והרועה יוביל את הצאן החוצה שהוא נוקב בשם כל כבשה .
43010004	הרועה הולך בראש והעדר נוהר אחריו , כי הוא מזהה את הרועה ומכיר את קולו .
43010005	הצאן לא תלכנה אחרי אדם זר , אלא תברחנה מפניו , כי קולו אינו מוכר להן . "
43010006	אלה ששמעו משל זה מפי ישוע לא הבינו למה התכוון ,
43010007	ולכן ישוע הסביר להם : " אמן אני אומר לכם : אני השער של מכלאת הצאן .
43010008	כל אלה שבאו לפני היו גנבים ושודדים , אולם הצאן לא שמעו בקולם .
43010009	כן , אנוכי השער . הנכנסים דרכי יוושעו וימצאו מרעה עשיר בבואם ובצאתם .
43010010	הגנב בא לגנוב , להרוג ולהשמיד , ואילו אני באתי להעניק חיים בשפע .
43010011	" אני הרועה הטוב , ורועה טוב מקריב את חייו למען צאנו .
43010012	כאשר רועה שכיר יראה זאב מתקרב , הוא יברח ויעזוב את הצאן לאנחות , כי העדר אינו שייך לו , והזאב יחטוף ויפזר את הצאן .
43010013	הרועה השכיר יברח , משום שאינו אלא שכיר ואין הוא דואג לצאן באמת .
43010014	" אני הרועה הטוב ; אני מכיר את צאני והן מכירות אותי ,
43010015	כשם שאבי מכיר אותי ואני מכיר את אבי ; ואני מקריב את חיי למען הצאן .
43010016	יש לי עדר נוסף שאינו מהמכלאה הזאת . עלי להנהיג גם אותו , והצאן שומעות בקולי ; כך יהיה עדר אחד ורועה אחד .
43010017	" אבי אוהב אותי משום שאני מקריב את חיי כדי שאקבל אותם חזרה .
43010018	איש אינו יכול להרוג אותי ללא הסכמתי . אני מקריב את חיי מרצוני , מפני שיש לי זכות וכוח להקריב את חיי כשאני רוצה בכך , ואף זכות וכוח להשיבם לעצמי . אלוהים הוא המעניק לי זכות זאת . "
43010019	דבריו אלה שוב גרמו למחלוקת בין מנהיגי היהודים .
43010020	חלקם אמר : " או שהוא יצא מדעתו , או שנכנס בו שד ! מדוע אתם מקשיבים לו ? "
43010021	אחרים אמרו : " הוא אינו נשמע כמי שנכנס בו שד . האם שד יכול לפקוח עיני עיוורים ? "
43010022	בחג החנוכה , בחורף ,
43010023	התהלך ישוע בבית־המקדש באגף הנקרא " אולם שלמה " .
43010024	היהודים הקיפוהו מכל עבר ושאלו : " עד מתי בכוונתך לסקרן אותנו ? אם אתה הוא המשיח , מדוע אינך אומר זאת בפירוש ? "
43010025	" כבר אמרתי לכם , אבל לא האמנתם לי , " השיב ישוע . " המעשים שאני עושה בשם אבי מאשרים זאת .
43010026	אולם אינכם מאמינים לי , כי אינכם שייכים לצאני .
43010027	אני מכיר את צאני , צאני מכירות את קולי והן הולכות אחרי .
43010028	אני מעניק להן חיי נצח והן לא תאבדנה . איש לא יחטוף אותן ממני ,
43010029	כי אבי נתן לי אותן , והוא חזק וגיבור מכולם . משום כך לא יוכל איש לחטוף אותן ממני .
43010030	אבי ואני אחד אנחנו ! "
43010031	שוב החלו מנהיגי היהודים להשליך עליו אבנים .
43010032	" הראיתי לכם הרבה מעשים טובים בשם אבי , איזה מהם גרם לכך שתשליכו עלי אבנים ? " שאל ישוע .
43010033	" איננו משליכים עליך אבנים בגלל המעשים הטובים שעשית , אלא בגלל שאתה מגדף את האלוהים ; למרות שאתה אדם , אתה עושה את עצמך לאלוהים ! "
43010034	" אך הכתובים אומרים : ' אלוהים אתם ' , והכוונה היא לבני־האדם , " השיב ישוע .
43010035	" אם האנשים שאליהם מדברים הכתובים מכונים ' אלוהים ' , והכתוב הוא דבר אמת ,
43010036	מדוע קוראים אתם ' מגדף ' למי שקדשו האב ונשלח לעולם הזה על־ידו , ושטוען כי הוא בן האלוהים ?
43010037	אם איני עושה מעשים כפי שעושה אבי , אל תאמינו לי .
43010038	אולם אם אני אכן עושה את מעשי אבי , האמינו לפחות למעשים גם אם אינכם מאמינים לי , ואז תשוכנעו שאבי שוכן בי ואני בו . "
43010039	הם שוב רצו לתפוס את ישוע , אולם הוא התחמק מידיהם .
43010040	ישוע חזר לעבר הירדן , למקום שבו הטביל יוחנן לראשונה . הוא נשאר שם זמן־מה ,
43010041	ואנשים רבים הלכו אחריו . " יוחנן לא חולל נסים , " אמרו זה לזה , " אולם כל מה שאמר על האיש הזה היה אמת . "
43010042	אנשים רבים במקום ההוא האמינו כי ישוע באמת המשיח .
43011001	איש בשם אלעזר , שגר בבית־עניה עם מרים ואחותה מרתא , חלה . אחותו מרים היא זו שמשחה את ישוע במרקחת יקרה וניגבה את רגליו בשערותיה .
43011002	
43011003	מרתא ומרים שלחו הודעה לישוע : " אדוני , ידידך הטוב חולה מאוד . "
43011004	כששמע ישוע את הדבר אמר : " מחלה זאת לא תיגמר במוות , כי אם להביא כבוד לאלוהים . כי בן האלוהים יפואר באמצעות המחלה הזאת . "
43011005	ישוע אהב מאוד את מרתא , מרים ואלעזר .
43011006	כאשר ישוע שמע שאלעזר חלה , התעכב יומיים
43011007	ורק לאחר מכן אמר לתלמידיו : " הבה נחזור ליהודה . "
43011008	" אולם , רבי , " קראו התלמידים במחאה , " לפני ימים ספורים בלבד ניסו מנהיגי היהודים להרוג אותך , ועכשיו אתה חוזר לאותו מקום ? "
43011009	" בכל יום יש שתים־עשרה שעות אור , ובמשך השעות האלה יכול כל אחד ללכת בלי ליפול או להיכשל .
43011010	מי שהולך בלילה ייכשל וימעד בגלל החשכה . "
43011011	ישוע המשיך : " חברנו אלעזר ישן , אך אני הולך להעיר אותו . "
43011012	ישוע התכוון לכך שאלעזר מת , אולם תלמידיו חשבו שאמר כי אלעזר ישן במנוחה , ולכן אמרו : " אם אלעזר ישן שינה טובה הוא ודאי יבריא ! "
43011013	
43011014	" אלעזר מת , " אמר להם ישוע בפירוש .
43011015	" אני שמח למענכם שלא הייתי שם , כדי שתלמדו להאמין . הבה נלך אליו . "
43011016	תומא ( הנקרא בשם חיבה " התאום " ) אמר לחבריו התלמידים : " בואו נלך גם אנחנו כדי שנמות איתו . "
43011017	בהגיעם לבית־עניה נאמר להם שאלעזר מת ושהוא קבור כבר ארבעה ימים .
43011018	בית־עניה מרוחקת מירושלים רק כשלושה קילומטר ,
43011019	ויהודים רבים באו מירושלים לנחם את מרתא ומרים באבלן .
43011020	כאשר שמעה מרתא שישוע היה בדרכו אליהן , הלכה לפגוש אותו , ואילו מרים נשארה בבית .
43011021	" אדוני , " אמרה מרתא לישוע , " אילו היית כאן , אחי לא היה מת .
43011022	אך עדיין לא מאוחר מדי , כי אני יודעת שכל מה שתבקש מאלוהים הוא ייתן לך . "
43011023	" אחיך יקום לחיים , " הבטיח ישוע .
43011024	" כן , " אמרה מרתא , " עם כל האחרים בתחיית המתים ביום האחרון . "
43011025	אולם ישוע אמר לה : " אני הוא התחייה והחיים . כל המאמין בי יחיה אפילו אם ימות .
43011026	כל המאמין בי יחיה לנצח ולא ימות לעולם ! האם את מאמינה לי ? "
43011027	" כן , אדוני , " השיבה , " אני מאמינה שאתה המשיח בן־האלוהים אשר לו חיכינו זמן רב . "
43011028	כשסיימה מרתא לדבר עזבה את ישוע וחזרה למרים . מרתא קראה למרים בסתר ואמרה : " המורה נמצא כאן ; הוא רוצה לדבר איתך . "
43011029	מרים יצאה אליו מיד .
43011030	ישוע נשאר עדיין מחוץ לכפר , במקום שבו פגשה אותו מרתא .
43011031	היהודים שבאו לנחם את האבלות ראו את מרים עוזבת את הבית בחיפזון . הם חשבו שהיא הולכת לבכות על קבר אחיה , ולכן הלכו בעקבותיה .
43011032	כאשר הגיעה מרים למקום הימצאו של ישוע , נפלה לרגליו וקראה בבכי : " אדוני , אילו היית כאן , אחי לא היה מת . "
43011033	בכייה ובכי האבלים נגע ללבו של ישוע , וגם הוא התרגש ונאנח .
43011034	" היכן קברתם אותו ? " שאל . " בוא וראה , " ענו האנשים .
43011035	ישוע בכה .
43011036	" הם היו חברים טובים מאוד , " אמרו היהודים זה לזה . " ראו עד כמה אהב אותו ! "
43011037	היו שאמרו : " אם הוא ריפא את העיוור , האם לא היה יכול גם למנוע את מותו של אלעזר ? "
43011038	ישוע שוב התרגש והלך אל קברו של אלעזר . הוא נקבר במערה שאבן גדולה חסמה את פיתחה .
43011039	" הזיזו את האבן , " ביקש ישוע . אולם מרתא , אחות המת , אמרה : " אבל אדוני , הגופה ודאי מצחינה ; הרי הוא קבור כבר ארבעה ימים ! "
43011040	" האם לא אמרתי לך שאם תאמיני תראי את גבורת האלוהים ? " שאל ישוע .
43011041	האנשים הזיזו את האבן , וישוע נשא עיניו אל השמים וקרא : " אבי , תודה לך על שאתה שומע אותי .
43011042	אני יודע שאתה שומע אותי תמיד , אולם אמרתי זאת כדי שכל הנוכחים כאן יאמינו שאתה שלחת אותי . "
43011043	לאחר מכן הוא קרא בקול רם מאוד : " אלעזר , צא החוצה ! "
43011044	ואלעזר יצא החוצה עטוף עדיין בתכריכים . " הסירו מעליו את התכריכים ותנו לו ללכת , " אמר ישוע .
43011045	יהודים רבים מבין מנחמי מרים אשר חזו בנס האמינו בישוע .
43011046	אולם היו שהלכו לפרושים וסיפרו להם את הדבר .
43011047	הפרושים וראשי הכוהנים כינסו אסיפה כדי לדון במצב . " איפה הוא ואיפה אנחנו ? " שאלו זה את זה במבוכה . " האיש הזה באמת מחולל ניסים !
43011048	אם לא נאסור אותו יאמין בו כל העם וילך אחריו , וזה יהיה סופנו , כי אז יבואו הרומאים ויסירו את בית המקדש ואת עמנו ! "
43011049	קייפא , הכהן הגדול באותה שנה , אמר להם : " אינכם מבינים דבר !
43011050	האינכם מבינים כי מוטב שאדם אחד ימות בעד כל העם , מאשר שכל העם ימות בעד אדם אחד ? למה לסכן את העם ? "
43011051	קייפא לא אמר דברים אלה ביוזמתו , אלא בהשראת אלוהים , כי בהיותו הכהן הגדול של אותה שנה ניבא שישוע ימות בעד העם .
43011052	ולא רק בעד העם , אלא גם כדי לקבץ ולאחד את כל בני־האלוהים באשר הם .
43011053	מאותו יום ואילך תכננו מנהיגי היהודים להרוג את ישוע ,
43011054	ולכן הוא הפסיק להתהלך בגלוי באזור יהודה . הוא עזב את ירושלים והחליט ללכת לעיר אפרים שבגבול המדבר , שם נשאר עם תלמידיו .
43011055	בהתקרב חג הפסח עלו לירושלים יהודים רבים מכל קצות הארץ , כדי להשתתף בטקס הטהרה שקדם לחג .
43011056	הם רצו לראות את ישוע , ובעמדם בבית־המקדש שאלו איש את רעהו : " מה דעתכם , האם יבוא לחג הפסח או לא ? "
43011057	בינתיים הודיעו ראשי הכוהנים והפרושים בציבור , שכל הרואה את ישוע חייב לדווח להם על כך מיד , כדי שיוכלו לאסרו .
43012001	ששה ימים לפני חג הפסח שב ישוע לבית־עניה , כפרו של אלעזר שהשיבו לחיים ,
43012002	ונערכה לכבודו ארוחת ערב חגיגית . אלעזר ישב עם ישוע בין האורחים , ואילו מרתא שרתה את האורחים .
43012003	מרים לקחה מרקחת יקרה העשויה משמנים ובשמים ריחניים , משחה את רגליו של ישוע וניגבה אותן בשערותיה , ריח הניחוח מילא את כל הבית .
43012004	אחד מתלמידיו אשר עמד להסגירו , יהודה איש קריות שמו , קרא :
43012005	" המרקחת הזאת שווה הרבה כסף ! היא הייתה יכולה למכור אותה ולחלק את הכסף לעניים . "
43012006	הוא לא דיבר מתוך דאגה לעניים , אלא מתוך דאגה לעצמו . יהודה היה הגזבר של קבוצת התלמידים , ולעתים קרובות משך מכספי הקבוצה לצרכיו הפרטיים .
43012007	" הנח לה , " אמר ישוע . " היא עשתה זאת כהכנה לקבורתי .
43012008	העניים נמצאים אתכם תמיד , ואילו אני איני נמצא אתכם תמיד . "
43012009	יהודים רבים שמעו על ביקורו של ישוע , ועל כן באו לראות אותו ואת אלעזר שהקים לתחייה .
43012010	בינתיים החליטו ראשי הכוהנים להרוג גם את אלעזר , כי בגללו נהרו למקום יהודים רבים והאמינו שישוע הוא המשיח .
43012011	
43012012	למחרת התפשטה השמועה בכל העיר שישוע היה בדרכו לירושלים . אנשים רבים מבין החוגגים
43012013	לקחו בידיהם כפות תמרים , הלכו לקראת ישוע וקראו : " יחי המשיח ! יחי מלך ישראל ! ברוך הבא בשם ה ' מלך ישראל ! "
43012014	ישוע בא לקראתם רכוב על חמור , ובכך קיים את הנבואה :
43012015	" גילי מאוד בת ציון , הנה מלכך יבוא לך רכב על עיר בן אתונות . "
43012016	תחילה לא הבינו תלמידיו שישוע קיים למעשה את הנבואה הזאת , אולם לאחר שישוע נתפאר בכבוד הם נזכרו במעשיו השונים אשר קיימו נבואות רבות מכתבי־הקודש .
43012017	אנשים רבים בקהל אשר ראו את ישוע מקים את אלעזר לחיים , ספרו על כך לאחרים .
43012018	אנשים רבים יצאו לקראתו , כי שמעו על הפלא הגדול שחולל .
43012019	אולם הפרושים היו אובדי עצות . " רואים אתם , נוצחנו . כל העולם נמשך אחריו ! " קראו .
43012020	בין העולים לירושלים בחג הייתה גם קבוצת יוונים .
43012021	הם הלכו לפיליפוס מבית־צידה שבגליל וביקשו : " אדוני , אנחנו רוצים לפגוש את ישוע . "
43012022	פיליפוס מסר את ההודעה לאנדרי , והשניים הלכו להתייעץ עם ישוע .
43012023	" הגיעה השעה שיפואר בן־האדם , " אמר להם ישוע .
43012024	" אני אומר לכם ברצינות : גרגר חיטה שנטמן באדמה צריך למות לפני שיוכל לשאת פרי רב , אחרת יישאר סתם גרגר בודד .
43012025	האוהב את חייו על־פני האדמה - יאבד אותם ; והשונא את חייו על־פני האדמה יזכה בחיי נצח .
43012026	" הרוצה להיות תלמידי צריך ללכת בעקבותי , כי המשרתים אותי חייבים להיות במקום שאני נמצא . אלוהים אבי יכבד את כל אלה שהולכים בעקבותי ומשרתים אותי .
43012027	כעת נבהלה נפשי , אולם איני יכול לבקש מאבי שיצילני מגורלי , שהרי לשם כך באתי לעולם .
43012028	אבי , פאר את שמך ! " לפתע נשמע קול מהשמים : " כבר פארתי ואוסיף לפאר . "
43012029	כל הנוכחים שמעו את הקול , אולם חלקם חשב שהיה זה קול רעם , וחלקם אמר שמלאך דיבר עם ישוע .
43012030	" הקול הזה היה למענכם ולא למעני , " אמר להם ישוע .
43012031	" עכשיו הגיע מועד משפטו של העולם , ושר העולם הזה ( השטן ) יגורש .
43012032	וכאשר אנשא מן הארץ אמשוך אלי את כולם . "
43012033	הוא אמר זאת כדי לרמוז להם כיצד ימות .
43012034	" אולם אנחנו למדנו מהתורה שהמשיח יחיה לנצח ולא ימות לעולם , אם כן מדוע אתה אומר שבן־האדם צריך להנשא מן הארץ ? מי בן־האדם הזה ? " שאלו אותו .
43012035	" האור יישאר אתכם עוד זמן קצר בלבד , " אמר ישוע . " על כן , תנצלו את העובדה הזאת והתהלכו באור כל עוד אתם יכולים , מפני שעם רדת החשכה לא תוכלו למצוא את דרככם .
43012036	האמינו באור לפני שיהיה מאוחר מדי , כדי שגם אתם תקרינו אור לאחרים . " לאחר שסיים את דבריו הלך לדרכו , והם לא ראו אותו .
43012037	על־אף הניסים הרבים שחולל ישוע , אנשים רבים לא האמינו שהוא המשיח .
43012038	הנביא ישעיהו חזה מצב זה כשאמר : " ה ' מי האמין לשמועתנו , וזרוע ה ' על־מי נגלתה ? "
43012039	לכן הם לא יכלו להאמין . ישעיהו אף ניבא :
43012040	" אלוהים סנוור את עיניהם והקשיח את לבם . משום כך הם אינם יכולים לראות , להבין או לשוב אליו כדי שירפא אותם . "
43012041	הנביא ישעיהו אמר דברים אלה על ישוע מפני שראה בחזונו את תפארתו .
43012042	מנהיגי יהודים רבים האמינו כי ישוע הוא המשיח , אך לא הודו בזאת בפני איש , כי פחדו שהפרושים יטילו עליהם חרם .
43012043	לאנשים אלה היה חשוב יותר לזכות בכבוד מבני־אדם מאשר מאלוהים .
43012044	" אם אתם מאמינים בי , אתם מאמינים למעשה באלוהים , " קרא ישוע .
43012045	" שהרי כל הרואה אותי רואה למעשה את שולחי .
43012046	באתי להאיר ולזרוח בעולם חשוך זה , כדי שכל המאמין בי לא יתעה יותר בחשכה .
43012047	לא באתי לשפוט את העולם , כי אם להושיעו , ועל כן לא אשפוט את אלה השומעים את דברי ואינם מקיימים אותם .
43012048	דברי האמת שדיברתי ישפטו ביום הדין את כל אלה שדחוני ולעגו לי .
43012049	כי איני מדבר אליכם על דעת עצמי ; אני מוסר לכם מה שציווה עלי אבי לומר לכם .
43012050	אני מוסר לכם בדיוק מה שמסר לי אבי , כי אני יודע שמצוותו תביא לכם חיי נצח . "
43013001	לפני חג הפסח , ישוע ידע שהגיעה שעתו לעזוב את העולם ולשוב אל אביו . ישוע תמיד אהב מאוד את בחיריו בעולם הזה , ועתה עמד להוכיח להם כי אין גבול לאהבתו .
43013002	בינתיים השטן כבר המריץ את יהודה איש קריות להסגיר את ישוע .
43013003	ישוע ידע כי אביו נתן בידו את הכול , וכי הוא בא מאלוהים וישוב אל אלוהים .
43013004	לכן הוא קם מהשולחן בארוחת הערב , הסיר את בגדיו וקשר למותניו מגבת .
43013005	אחר כך לקח קערה , מילא אותה מים , החל לרחוץ את רגלי תלמידיו וניגב אותן במגבת הקשורה למתניו .
43013006	כאשר הגיע תורו של שמעון פטרוס הוא קרא : " אדוני , איך ייתכן שאתה תרחץ את רגלי ? "
43013007	" כעת אינך מבין מדוע אני עושה זאת , אולם יבוא יום שתבין זאת , " השיב ישוע .
43013008	" לא " , מחה פטרוס , " לעולם לא תרחץ את רגלי ! " " אם לא ארחץ אותך , לא יהיה לך חלק בי , " השיב ישוע .
43013009	" אם כך , " קרא פטרוס , " רחץ לא רק את רגלי , אלא גם את ידי וראשי . "
43013010	" מי שרחץ כבר את כל גופו צריך לרחוץ את רגליו בלבד כדי להיות נקי וטהור . עתה אתם נקיים , אבל לא כולכם . "
43013011	ישוע אמר דברים אלה מפני שידע מי עמד להסגירו .
43013012	כשסיים ישוע לרחוץ את רגליהם לבש את בגדיו , התיישב ושאל : " האם אתם מבינים מה עשיתי לכם ?
43013013	אתם קוראים לי ' מורה ' ו ' אדון ' , ואכן נוהגים אתם בצדק , כי זוהי האמת .
43013014	לכן אם אני , האדון והמורה , רחצתי את רגליכם , גם אתם צריכים לרחוץ איש את רגלי רעהו .
43013015	נתתי לכם דוגמה כדי שתנהגו כמוני .
43013016	האמינו לי , העבד אינו חשוב מאדוניו , והשליח אינו חשוב משולחו .
43013017	כאשר תבינו את משמעות הדברים האלה ותנהגו לפיהם , יהיה לכם טוב ותתברכו .
43013018	" איני מתכוון לכולכם , כי אני יודע במי בחרתי . הכתובים מנבאים שאחד מאוכלי לחמי יבגוד בי .
43013019	אני מספר לכם זאת עכשיו כדי שתאמינו לי כשכל זה יתרחש .
43013020	" אמן אומר אני לכם : כל המקבל בברכה את מי שאני שולח מקבל למעשה אותי , וכל המקבל אותי מקבל למעשה את שולחי . "
43013021	בסיימו דברים אלה נאנח ישוע אנחה עמוקה ואמר : " אכן , זוהי האמת - אחד מכם יבגוד בי . "
43013022	התלמידים הביטו איש ברעהו בתמיהה ובמבוכה , משום שלא ידעו למי התכוון .
43013023	תלמידו החביב של ישוע היה סמוך לחיקו ,
43013024	ולכן רמז לו שמעון פטרוס לשאל אותו למי כוונתו .
43013025	התלמיד הטה את ראשו וקרבו לראשו של ישוע . " אדוני , למי כוונתך ? " שאל בלחישה .
43013026	" למי שאגיש את פרוסתי הטבולה ברוטב , " השיב ישוע . הוא טבל את הפרוסה והגישה ליהודה בן שמעון איש־קריות .
43013027	כאשר סיים יהודה לאכול את הלחם נכנס השטן ללבו . " סיים את העניין במהירות , " אמר לו ישוע .
43013028	איש מהנוכחים לא ידע למה ישוע התכוון .
43013029	היו שחשבו כי ישוע ביקש ממנו לקנות את צרכי החג או לתת כסף לעניים , מפני שיהודה היה הגזבר .
43013030	יהודה עזב מיד את המקום ויצא . היה אז לילה .
43013031	לאחר שעזב יהודה את החדר אמר ישוע : " הגיעה שעתי ; עתה יתפאר בן־האדם , ואלוהים יפואר בו .
43013032	אם אלוהים יפואר בי , הוא בעצמו יפאר אותי ואף יעשה זאת במהרה .
43013033	ילדי היקרים , עוד מעט עלי ללכת מאתכם . לאחר שאלך לא תוכלו לבוא אלי גם אם תחפשו אותי , כפי שכבר אמרתי למנהיגי היהודים .
43013034	" אני מפקיד בידיכם מצווה חדשה : אהבו איש את רעהו כשם שאני אוהב אתכם .
43013035	אהבתכם החזקה איש לרעהו תוכיח לעולם שאתם תלמידי . "
43013036	" לאן אתה הולך , אדון ? " שאל שמעון פטרוס . " אינך יכול לבוא איתי עכשיו , אולם עוד זמן מה תצטרף אלי גם אתה , " השיב ישוע .
43013037	" אבל מדוע איני יכול ללכת איתך כעת ? " פטרוס לא הבין . " אני מוכן אפילו למות למענך ! "
43013038	" למות למעני ? " שאל ישוע . " אני אומר לך שעד מחר בבוקר לפני קריאת התרנגול , תכחיש שלוש פעמים אפילו את העובדה שאתה מכיר אותי ! "
43014001	" אל תתנו מקום לדאגה בלבבכם ; האמינו באלוהים והאמינו בי .
43014002	בבית אבי מעונות רבים , ואני הולך להכין לכם מקום . לולא היה הדבר נכון , לא הייתי מספר לכם זאת .
43014003	לאחר שהכול יהיה מוכן אחזור ואקח אתכם אלי , כדי שתהיו תמיד במקום שבו אני נמצא .
43014004	אתם יודעים לאן אני הולך וכיצד להגיע לשם . "
43014005	" לא , איננו יודעים לאן אתה הולך , " קרא תומא . " כיצד אתה מצפה שנדע את הדרך ? "
43014006	אולם ישוע ענה : " אני עצמי הדרך , האמת והחיים . איש אינו יכול לבוא אל האב אלא באמצעותי .
43014007	אילו ידעתם מי אני , הייתם יודעים גם מיהו אבי . מעתה ואילך אתם מכירים אותו וגם ראיתם אותו . "
43014008	" אדוני , הראה לנו את האב ונסתפק בכך , " ביקש פיליפוס .
43014009	אולם ישוע השיב : " פיליפוס , לאחר שהייתי אתכם במשך כל הזמן הזה , עדיין אינך יודע מי אני ? מי שראה אותי ראה את אבי , אם כן מדוע מבקש אתה לראותו ?
43014010	האם אינך מאמין שאני חי באבי , ושאבי חי בי ? אין אלה המילים שלי , כי אם של אבי השוכן בקרבי והפועל דרכי .
43014011	" האמינו לי שאני חי באבי ואבי חי בי ; האמינו לי לפחות בזכות הנסים והנפלאות שחוללתי .
43014012	אני אומר לכם בכנות וברצינות : כל מי שמאמין בי יוכל לעשות את כל מה שאני עושה , ואף הרבה יותר מזה , כי אני הולך אל אבי .
43014013	אעשה למענכם כל מה שתבקשו בשמי , כדי שהאב יכובד בבנו .
43014014	אכן , אעשה את כל מה שתבקשו בשמי .
43014015	" אם אתם אוהבים אותי , שמעו בקולי ;
43014016	ואני אבקש מאבי שיתן לכם יועץ אחר שלא יעזוב אתכם לעולם -
43014017	את רוח הקודש והאמת . רוב האנשים בעולם אינם יכולים לקבל את רוח הקודש , מפני שאינם מכירים אותו ואינם מעונינים בו כלל . אולם אתם מכירים אותו , כי עתה הוא נמצא אתכם ובקרוב אף ישכון בקרבכם .
43014018	לא אעזוב אתכם כיתומים ; אני אחזור אליכם .
43014019	בעוד זמן קצר העולם כבר לא יראה אותי , אך אתם תראו אותי , כי אני חי וגם אתם תחיו .
43014020	ביום ההוא תדעו שאני שוכן באבי , אתם שוכנים בי ואני בכם .
43014021	כל השומע בקולי אוהב אותי ; על כן אבי ואני נאהב אותו , ואני אתוודע אליו . "
43014022	יהודה תלמידו ( לא איש־קריות ) פנה אליו : " אדוני , מדוע רוצה אתה להתוודע אלינו בלבד , אל תלמידיך , ולא אל העולם כולו ? "
43014023	" מפני שאגלה את עצמי רק למי שאוהב אותי ושומע בקולי , " השיב ישוע . " גם אבי יאהב את מי שאוהב אותי , ואנחנו נשכון בתוכו .
43014024	מי שאינו שומע בקולי אינו אוהב אותי . זכרו , אין אלה דברי , כי אם דברי אבי אשר שלחני .
43014025	אני אומר לכם דברים אלה כל עוד אני נמצא אתכם .
43014026	כאשר אבי ישלח בשמי את המנחם , את רוח הקודש , הוא ילמד אתכם דברים רבים ויזכיר לכם כל מה שאמרתי .
43014027	" אני משאיר לכם שלווה ושלום . לא לפי מושגי העולם , אלא שלומי שלי . לכן אל תפחדו ואל תדאגו .
43014028	זכרו את מה שאמרתי לכם : אני הולך עכשיו , אולם אשוב אליכם . אם אתם באמת אוהבים אותי , תשמחו לשמוע שאני חוזר אל אבי , כי הוא גדול ממני .
43014029	אני מספר לכם את כל הדברים האלה לפני התרחשותם , כדי שתאמינו בי כאשר הם יתרחשו .
43014030	” לא נותר לי זמן רב לדבר אליכם , כי שר הרשע של העולם הזה מתקרב . הוא אינו יכול לגבור עלי , אך על העולם לדעת שאני אוהב את אבי ; משום כך אני עושה כל מה שאבי מצווה עלי . הבה נלך מכאן . “
43014031	
43015001	" אני הגפן האמתית ואבי הוא הכורם .
43015002	הוא גוזם את כל הענפים שאינם נושאים פרי , ומטהר את הענפים שנושאים פרי , כדי שישאו יותר פרי .
43015003	אתם כבר מטוהרים על־ידי הדברים שאמרתי לכם .
43015004	עליכם לקשור את חייכם בחיי . אם לא תהיו חלק ממני , לא תוכלו לשאת פרי , כשם שענף גזום אינו מסוגל לשאת פרי מעצמו .
43015005	" כן , אני הגפן ואתם הענפים . מי שמחובר אלי ואני אליו ישא פרי רב , כי בלעדי אינכם מסוגלים לעשות דבר .
43015006	מי שיאנו מחובר אלי ייזרק החוצה כענף יבש וחסר־תועלת שנועד לשריפה .
43015007	אולם אם תקשרו את חייכם בחיי ותשמרו את מצוותי , אתן לכם כל מה שתבקשו ממני ,
43015008	ואבי יכובד בעשותכם פרי ובהיותכם תלמידי .
43015009	" אני אוהב אתכם כפי שאבי אוהב אותי ; דבקו באהבתי !
43015010	אם תשמרו את מצוותי תעמדו באהבתי , כשם שאני שומר את מצוות אבי ועומד באהבתו .
43015011	אני מספר לכם דברים אלה כדי שתימלאו בשמחתי , וכדי ששמחתכם תהיה מושלמת .
43015012	אני דורש מכם שתאהבו איש את רעהו כשם שאני אוהב אתכם .
43015013	האהבה הגדולה ביותר היא זו של אדם שמקריב את נפשו בעד ידידיו ;
43015014	ואם תשמעו בקולי תהיו ידידי .
43015015	לא אקרא לכם יותר ' עבדים ' , כי האדון אינו משתף את עבדיו בסודותיו ; עתה הנכם ידידי ואנשי־סודי , כי סיפרתי לכם כל מה שאמר לי אבי .
43015016	" לא אתם בחרתם בי , כי אם אני בחרתי בכם ושלחתי אתכם ללכת ולעשות פרי מבורך ואמתי , כדי שאבי יתן לכם כל מה שתבקשו ממנו בשמי .
43015017	אני מצווה עליכם לאהוב איש את רעהו .
43015018	העולם אמנם שונא אתכם , אולם דעו לכם שהוא שנא אותי לפני ששנא אתכם .
43015019	אילו הייתם שייכים לעולם , היה העולם אוהב אתכם ; אולם אינכם שייכים לעולם , כי אני בחרתי להוציא אתכם ממנו , ומשום כך הוא שונא אתכם .
43015020	האם אתם זוכרים מה שאמרתי לכם ? ' העבד אינו גדול מאדוניו , ' וכך הם רודפים אתכם משום שרדפו אותי ; אילו הקשיבו לי , היו מקשיבים גם לכם .
43015021	האנשים בעולם ירדפו אתכם משום שאתם שייכים לי , ומשום שהם לא מכירים את האלוהים אשר שלח אותי .
43015022	" לולא דיברתי אליהם הם לא היו אשמים , אולם עתה אין להם כל תירוץ להמשיך בחטאיהם .
43015023	כל השונא אותי שונא גם את אבי .
43015024	לולא עשיתי לפניהם את כל הניסים והנפלאות הם גם לא היו אשמים ; אולם הם ראו את הניסים והנפלאות , ובכל זאת הם שונאים אותי ואת אבי .
43015025	כך מתקיימים הדברים בתורה שלהם שמתייחסים למשיח : ' שנאת חינם שנאוני . '
43015026	" אולם אני אשלח לכם את המנחם - את רוח הקודש שהוא מקור האמת . הוא יבוא אליכם מאת האב ללמד אתכם ולזהכיר לכם את כל מה שאמרתי לכם .
43015027	גם עליכם מוטל לספר לכולם על אודותי , משום שהייתם איתי מלכתחילה . "
43016001	" סיפרתי לכם את כל הדברים האלה כדי שתדעו מה מצפה לכם ולא תופתעו או תיבהלו .
43016002	יגרשו אתכם מבתי־הכנסת , ואף יגיע הזמן שהרוצחים אתכם יחשבו שהם עושים את רצון אלוהים !
43016003	הם יעשו כל זאת מפני שאינם מכירים את אבי ואותי .
43016004	אני מספר לכם את כל הדברים האלה כדי שבבוא העת תיזכרו שהזהרתי אתכם . לא סיפרתי לכם זאת מקודם , מפני שעדיין הייתי עמכם .
43016005	" אולם עתה אני חוזר אל שולחי , ואיש מכם אינו מתעניין לדעת לאן אני הולך .
43016006	דברי רק העציבו אתכם .
43016007	האמת היא כי מוטב שאלך , אחרת לא יבוא המנחם . אם אלך הוא יבוא , מפני שאשלח אותו אליכם .
43016008	" כאשר יבוא המנחם הוא ילמד את העולם מהי משמעות החטא , הצדק והמשפט .
43016009	הוא יוציא לאור את חטא העולם , משום שלא האמינו בי .
43016010	הוא יראה להם מהו הצדק האמתי , כי אני חוזר אל אבי ושוב לא תראו אותי .
43016011	הוא ילמד אותם את משמעות המשפט , כי שליט העולם הזה ( השטן ) כבר נשפט ונדון .
43016012	" הייתי רוצה לומר לכם עוד דברים רבים , אבל אינכם מסוגלים להבינם עדיין .
43016013	כאשר יבוא אליכם רוח האמת הוא יוביל אתכם אל כל האמת , כי אין הוא מדבר על דעת עצמו ; הוא יספר לכם את אשר שמע . הוא יספר לכם גם על העתיד .
43016014	הוא יפאר אותי ויביא לי כבוד רב בהראותו לכם את תפארתי .
43016015	כל תפארתו היא תפארתי , ומשום כך אמרתי לכם שהרוח יביא לי כבוד רב בהראותו לכם את תפארתי .
43016016	בעוד זמן מה אלך ושוב לא תראו אותי , אך כעבור זמן מה תראו אותי בשנית , כי אני הולך אל אבי . "
43016017	אחדים מתלמידיו לא הבינו את דבריו . " למה הוא מתכוון באמרו שבעוד זמן מה נראה אותו בשנית , כי הוא הולך אל אביו ? " שאלו איש את רעהו .
43016018	" למה הוא מתכוון באמרו ' זמן מה ' ? " תמהו .
43016019	ישוע ידע מה הטריד אותם ולכן שאל : " האם אתם תוהים למה התכוונתי ?
43016020	אני אומר לכם באמת וברצינות : העולם ישמח ויגיל על מה שיקרה לי , ואילו אתם תבכו . אבל צערכם יהפוך לשמחה נפלאה , כאשר תראו אותי שנית .
43016021	שמחה זו תדמה לשמחתה של יולדת השוכחת את חבלי הלידה לאחר הולדת תינוקה , כי היא נמלאת שמחה וגיל על שאדם נולד לעולם .
43016022	עכשיו אתם עצובים , אולם אשוב לראותכם , ואז תשמחו מאוד ואיש לא יוכל להשבית את שמחתכם .
43016023	ביום ההוא לא יהיה עליכם לבקש ממני דבר , כי תוכלו לבקש את הדבר מאבי , והוא ייתן לכם כל מה שתבקשו בשמי .
43016024	עד עתה לא ביקשתם דבר בשמי ; בקשו ותקבלו , כדי שתימלאו שמחה רבה .
43016025	" דיברתי אליכם במשלים וחידות , אולם יבוא יום שאדבר אליכם על אבי בבירור ולא עוד בחידות ובמשלים .
43016026	ביום ההוא תוכלו לבקש בשמי כל דבר , ולא אצטרך יותר לבקש מאבי שיתן לכם אותו .
43016027	כי אבי אוהב אתכם משום שאתם אוהבים אותי ומאמינים שיצאתי ממנו .
43016028	כן , יצאתי מאבי ובאתי לעולם . כעת אני עוזב את העולם וחוזר לאבי . "
43016029	" סוף סוף אתה מדבר דברים ברורים ולא בחידות ובמשלים , " קראו תלמידיו בהקלה .
43016030	" עתה אנו יודעים שאתה יודע הכל , ואיננו צריכים לשאול אותך יותר שאלות . אנו מאמינים שבאת מאלוהים . "
43016031	" אתם מאמינים לי לבסוף ? " שאל ישוע .
43016032	אולם יגיע הזמן - למעשה הוא כבר הגיע - שכולכם תתפזרו איש לביתו ותעזבוני לבדי . אך לא אהיה לבדי כי אבי עמדי .
43016033	אמרתי לכם את כל הדברים האלה כדי שלבכם ישקוט ולא תדאגו . כאן בעולם יהיו לכם קשיים וצרות , אולם חיזקו ואימצו , כי אני ניצחתי את העולם ! "
43017001	בסיימו לדבר נשא ישוע את עיניו השמימה ואמר : " אבי , הגיעה השעה ; פאר את בנך כדי שבנך יפאר אותך .
43017002	הרי נתת לו סמכות וכוח על כל בני־האדם , כדי שיעניק חיי עולם לכל מי שנתת לו .
43017003	חיי עולם פירושם להכיר אותך , אלוהי האמת לבדו , ואת ישוע המשיח אשר שלחת .
43017004	סיימתי את המשימה שהטלת עלי , וכך פארתי אותך על־פני הארץ .
43017005	עתה , אבי , פאר אותי בכבוד שהיה לי איתך עוד לפני בריאת העולם .
43017006	" סיפרתי על אודותיך לכל האנשים שנתת לי בעולם . למעשה הם היו שלך תמיד ; אתה נתת לי אותם והם שמעו בקולך .
43017007	עתה הם יודעים שכל מה שנתת לי ממך הוא ,
43017008	כי מסרתי להם את המצוות שמסרת לי . הם קיבלו אותן , והם יודעים בבטחון שבאתי לעולם מעמך ושאתה שלחת אותי .
43017009	" איני מתפלל בעד העולם כולו , אלא בעד אלה שנתת לי , כי הם שייכים לך .
43017010	אלה שהם שלי הם שלך , ושלך הם שלי , ולכן הם תפארתי .
43017011	כעת אני עוזב את העולם ומשאיר אותם כאן . אבי הקדוש , אני בא אליך ומבקש ממך : שמור על כל אלה שנתת לי , כדי שיתאחדו ויהיו לאחד - כמונו .
43017012	בהיותי כאן בעולם שמרתי על אלה שנתת לי אך אחד מהם לא אבד , מלבד בן־הגיהינום שבו נתקיימה הנבואה שבכתבי־הקודש .
43017013	" עכשיו אני בא אליך . סיפרתי להם דברים רבים בהיותי עמם , כדי שיימלאו בשמחתי ,
43017014	ומסרתי להם את מצוותיך . העולם שונא אותם , כי אינם שייכים לו , כשם שאני איני שייך לעולם .
43017015	אני לא מבקש ממך להוציא אותם מהעולם , אלא לשמרם מהרע .
43017016	הם אינם שייכים לעולם הזה , כשם שאני איני שייך לעולם הזה .
43017017	למד אותם את דבר האמת , כדי שיהיו קדושים וטהורים .
43017018	כשם ששלחת אותי אל העולם כך גם אני שולח אותם אל העולם .
43017019	אני מוסר את עצמי למענם , כדי שיגדלו באמת ובקדושה .
43017020	" אינני מתפלל רק בעד אלה כאן , אלא גם בעד אלה שיאמינו בי בעתיד , לאחר שישמעו את עדויות המאמינים .
43017021	אני מתפלל שהם יהיו מאוחדים כמונו ; שהם יהיו בנו כשם שאתה בי ואני בך , כדי שהעולם יאמין שאתה שלחת אותי .
43017022	" נתתי להם את הכבוד שנתת לי , כדי שיהיו מאוחדים כשם שאנחנו מאוחדים -
43017023	אני בהם ואתה בי , כדי שאחדותם תהיה שלמה , וכדי שהעולם ידע שאתה שלחתני ושאתה אוהב אותם כמו שאתה אוהב אותי .
43017024	אבי , אני רוצה שאלה אשר נתת לי יהיו במקום שבו אהיה , כדי שיוכלו לראות את התפארת והכבוד שהענקת לי על שום שאהבת אותי עוד לפני בריאת העולם .
43017025	" הו , אבי הצדיק , העולם אינו מכיר אותך , אבל אני מכיר אותך , והתלמידים שנתת לי יודעים שאתה שלחתני .
43017026	אני הודעתי להם את שמך , ואוסיף להודיע , כדי שהם יאהבו אותי כשם שאתה אוהב אותי וכדי שגם אני אהיה בהם . "
43018001	ישוע סיים את דבריו ועזב את המקום עם תלמידיו . הם חצו את נחל קדרון ונכנסו אל חורשת עצי־זית .
43018002	יהודה , התלמיד שבגד בישוע , הכיר היטב את המקום , כי ישוע נפגש שם עם תלמידיו פעמים רבות .
43018003	ראשי הכוהנים והפרושים העמידו לרשות יהודה קבוצה של חיילים ושוטרים מצוידים בלפידים ובכלי נשק , והם הלכו אל אותה החורשה .
43018004	ישוע ידע היטב מה עומד לקרות לו . הוא צעד קדימה ושאל : " את מי אתם מחפשים ? "
43018005	" את ישוע מנצרת , " השיבו לו . " אני הוא , " אמר ישוע . גם יהודה המסגיר אותו היה שם .
43018006	לשמע מילים אלה הם נסוגו ונפלו על הארץ .
43018007	ישוע חזר על שאלתו : " את מי אתם מחפשים ? " " את ישוע מנצרת , " השיבו בשנית .
43018008	" אמרתי לכם , אני הוא , " אמר ישוע . " אם אותי אתם מחפשים , עיזבו את החבורה הזאת והניחו להם ללכת . "
43018009	ישוע אמר זאת כדי לקיים את הנבואה שניבא : " מכל אלה שנתת לי לא אבד אף אחד ! "
43018010	לפתע שלף שמעון פטרוס את חרבו וקיצץ את אוזנו הימנית של מלכוס , עבד הכהן הגדול .
43018011	" השב את החרב לנדן ! " פקד עליו ישוע . " הרי עלי לשתות את הכוס שנתן לי אבי . "
43018012	החיילים , השוטרים ומפקדם תפסו את ישוע , קשרו את ידיו ,
43018013	הוליכו אותו תחילה אל חנן - חותנו של קייפא שהיה הכהן הגדול באותה שנה .
43018014	היה זה אותו קייפא שיעץ ליהודים : " מוטב שאדם אחד ימות בעד כל העם , מאשר שכל העם ימות בעד אדם אחד . "
43018015	שמעון פטרוס ותלמיד אחר הלכו במרחק מה אחרי ישוע . התלמיד האחר היה מוכר לכהן הגדול , ולכן הורשה להיכנס אל החצר יחד עם ישוע ,
43018016	ואילו פטרוס נאלץ להישאר מעבר לגדר . התלמיד האחר ניגש אל השוערת וביקש ממנה להכניס את פטרוס .
43018017	" הלא גם אתה תלמידו של האיש הזה ! " קראה השוערת לעבר פטרוס . " מה פתאום ? " הכחיש פטרוס .
43018018	החיילים והמשרתים התחממו לאש מדורה שהדליקו , כי היה קר מאוד . פטרוס הצטרף אליהם כדי להתחמם מעט .
43018019	בתוך הבית החל הכהן הגדול לחקור את ישוע על תלמידיו ועל מה שלימד אותם .
43018020	" כל מה שהיה לי לומר אמרתי בציבור , באוזני המנהיגים והעם . תמיד לימדתי בבתי־הכנסת או בבית־המקדש , וכולם יודעים מה שלימדתי , " השיב ישוע .
43018021	" אל תשאל אותי , אלא את שומעי , הם יודעים את מה שאמרתי . "
43018022	אחד המשרתים שעמד שם הכה את ישוע על פניו . " ככה אתה מתחצף לכהן הגדול ? " שאל בזעם .
43018023	" אם אני משקר הוכח זאת . " השיב ישוע . " אולם אם אני אומר את האמת , מדוע אתה מכה אותי ? "
43018024	חנן שלח את ישוע , אסור באזיקים , אל קייפא הכהן הגדול .
43018025	בינתיים המשיך שמעון פטרוס להתחמם לאש המדורה , ושוב נשאל : " הרי גם אתה אחד מתלמידיו של ישוע , לא כן ? " " לא , מה פתאום ? " הכחיש פטרוס .
43018026	אך אחד מעבדי הכהן הגדול , קרובו של מלכוס ( זה שפטרוס קיצץ את אוזנו ) , קרא : " אולם ראיתי אותך בחורשה יחד עם ישוע ! "
43018027	פטרוס המשיך להכחיש את הדבר , ולפתע קרא התרנגול .
43018028	בבוקר השכם הובילו את ישוע מביתו של קייפא לבית־המשפט . אך הם לא נכנסו פנימה מחשש חמץ - הם רצו להישאר כשרים לאכילת סעודת הפסח .
43018029	על כן יצא אליהם פילטוס ושאל : " במה אתם מאשימים את האיש ? "
43018030	אילמלא עשה דבר רע , לא היינו אוסרים אותו ! " השיבו .
43018031	אם כן , שפטו אותו בעצמכם לפי חוקי תורתכם , " אמר פילטוס . " אבל החוק אינו מתיר לנו עונש מוות , " השיבו היהודים .
43018032	בזאת מלאו את מה שישוע ניבא באשר לצורת מותו .
43018033	פילטוס שב לבית המשפט וקרא אליו את ישוע . " האם אתה מלך היהודים ? " שאל .
43018034	" האם אלה המילים שלך או של האחרים ? " השיב ישוע בשאלה .
43018035	" האם אני יהודי ? " שאל פילטוס . " בני־עמך וראשי הכוהנים הסגירו אותך . מה עשית ? "
43018036	" אילו הייתה מלכותי מהעולם הזה , היו משרתי נלחמים לצדי ומונעים את מאסרי על־ידי ראשי היהודים . אולם בעת הזאת מלכותי אינה מהעולם הזה , " אמר ישוע .
43018037	" אם כן , אתה בכל זאת מלך ? " תמה פילטוס . " כן , " השיב ישוע , " משימתי היא להביא את האמת לעולם ; לשם כך נולדתי ובאתי לעולם , וכל אוהבי האמת ישמעו לקולי . "
43018038	" מהי האמת ? " שאל פילטוס ויצא החוצה אל היהודים . " האיש חף מפשע ולא עשה כל רע ! " קרא פילטוס .
43018039	" בכל שנה בחג הפסח אני מוציא לחופשי אסיר אחד . אתם רוצים שאשחרר את מלך היהודים ? "
43018040	" לא ! " קראו . " אל תשחרר אותו ; שחרר את בר־אבא ! " בר־אבא היה שותף למרד .
43019001	אז לקח פילטוס את ישוע והלקה אותו בשוטים .
43019002	החיילים שזרו זר קוצים , הניחוהו על ראשו והלבישו בו גלימת ארגמן .
43019003	" יחי מלך היהודים ! " קראו בלעג , והכו אותו באגרופיהם .
43019004	פילטוס יצא אל הקהל ואמר : " אני מוציא אליכם את ישוע כדי שתדעו שמצאתי אותו חף מפשע ! "
43019005	ישוע יצא החוצה , ראשו עטור זר קוצים ולגופו גלימת ארגמן . " הנה האיש ! " קרא פילטוס .
43019006	כאשר ראו אותו ראשי הכוהנים והמשרתים , קראו : " צלוב אותו ! צלוב אותו ! " " צלבו אותו בעצמכם , " השיב להם פילטוס , " כי אני לא מצאתי בו כל אשמה . "
43019007	" לפי תורתנו עליו למות , " קראו היהודים , " כיוון שקרא לעצמו בן־האלוהים . "
43019008	לשמע דברים אלה גבר פחדו של פילטוס .
43019009	הוא החזיר את ישוע לבית־המשפט ושאל אותו : " מאין אתה ? " אולם ישוע לא ענה דבר .
43019010	מדוע אינך עונה לי ? " שאל פילטוס . " הרי אתה יודע כי יש בכוחי לצלוב אותך או לשחרר אותך ! "
43019011	אבל ישוע השיב : " לולא קיבלת רשות מלמעלה , לא היית יכול לעשות לי דבר . לכן אשמת המסגירים אותי גדולה מאשמתך . "
43019012	כששמע פילטוס דברים אלה ניסה לשחרר את ישוע , אולם היהודים התנגדו ואמרו : " אם תשחרר אותו תגלה חוסר נאמנות לקיסר , מפני שכל העושה עצמו למלך מורד בקיסר ! "
43019013	לשמע דברים אלה שוב הוציא פילטוס אליהם את ישוע , והוא עצמו מתיישב על כסא המשפט , במקום שנקרא : ' רצפה ' או ' גבתא ' .
43019014	כל זה התרחש בערב פסח , בשעה שתים־עשרה בצהריים . " הנה מלככם ! " קרא פילטוס לעבר היהודים . " קח אותו מכאן ! צלוב אותו ! " הם צעקו .
43019015	" מה ? לצלוב את מלככם ? " שאל פילטוס . " רק הקיסר הוא מלכנו ! " קראו ראשי הכוהנים .
43019016	פילטוס נכנע ומסר להם את ישוע כדי שיצלבו אותו .
43019017	הם לקחו את ישוע , נתנו לו לשאת את צלבו , וכולם הלכו למקום הנקרא מקום הגולגולת או בעברית גלגלתא .
43019018	הם צלבו אותו שם יחד עם שני אנשים אחרים - האחד לימינו והשני לשמאלו .
43019019	פילטוס כתב שלט בזו הלשון : ' ישוע מנצרת , מלך היהודים ' ותלה אותו על הצלב .
43019020	יהודים רבים קראו את הכתוב על השלט , כי ישוע נצלב קרוב לעיר , והשלט נכתב בעברית , ביוונית וברומית .
43019021	ראשי הוכהנים ביקשו מפילטוס לתקן את הכתוב : " אל תכתוב ' מלך היהודים ' , אלא : ' הוא טוען שהוא מלך היהודים ' . "
43019022	" את מה שכתבתי כתבתי , " ענה פילטוס . "
43019023	לאחר שצלבו החיילים את ישוע הם חילקו את בגדיו בין ארבעתם . " מה נעשה בכותונת ? " שאלו איש את רעהו . הם לא רצו לקרוע אותה , משום שהייתה עשויה מאריג ללא תפרים . " נערוך הגרלה ונראה מי יזכה בה , " החליטו . מעשה זה קיים את הנבואה מתהילים : " יחלקו בגדי להם , ועל לבושי יפילו גורל . " כך עשו החיילים .
43019024	
43019025	ליד הצלב עמדו אמו , דודתו , מרים אשת קלופס ומרים המגדלית .
43019026	כשראה ישוע את אמו עומדת ליד תלמידו האהוב , אמר לה : " אמא , זהו בנך . "
43019027	ואל תלמידו האהוב אמר : " זוהי אמך . " והתלמיד אסף אותה לביתו מאז ואילך .
43019028	ישוע ידע שהכל הסתיים , וכדי למלא את הכתוב אמר : " אני צמא . "
43019029	בקרבת מקום עמד כד מלא חומץ . הם טבלו ספוג בחומץ , תקעו את הספוג בקצה ענף אזוב והגישוהו לפיו .
43019030	ישוע טעם מהחומץ וקרא : " נשלם . " הוא היטה ראשו הצידה ונפח נשמתו .
43019031	הואיל והיה ערב שבת , לפני שבת של פסח , לא רצו מנהיגי היהודים להשאיר את הגופות על הצלבים למשך השבת . על כן ביקשו מפיליטוס לשבור את עצמות רגליהם של הנצלבים , כדי להחיש את מותם וכדי שאפשר יהיה להוריד את הגופות .
43019032	החיילים באו ושברו את רגלי השניים שנצלבו לצדי ישוע .
43019033	כשניגשו אל ישוע הוכחו שהוא כבר מת , ולכן לא שברו את עצמות רגליו .
43019034	אחד החיילים דקר את צידו בחנית , ומיד יצאו דם ומים מגופו .
43019035	זה שראה את כל זאת יודע שדבריו נכונים , והוא מספר לכם אותם כדי שתאמינו גם אתם .
43019036	כך מלאו החיילים את הכתוב : " ועצם לא תשברו בו . "
43019037	ובספר זכריה כתוב : " והביטו אלי את אשר דקרו . "
43019038	לאחר מכן בא אל פילטוס יוסף הרמתי , שהיה תלמידו של ישוע אך שמר על כך בסוד מפחד מנהיגי היהודים , וביקש רשות לקחת את גופתו של ישוע ; והרשות ניתנה .
43019039	גם נקדימון בא לשם - אותו איש שבא אל ישוע בלילה - והביא איתו כשלושים קילוגרם של מרקחת יקרה העשויה מבשמים ושמנים .
43019040	השניים לקחו את גופת ישוע ועטפוה בתכריכים עם בשמים , כמנהג הקבורה היהודית .
43019041	קרוב למקום הצליבה היה גן ובו קבר חדש שאיש לא נקבר בו מעולם .
43019042	הם קברו בו את ישוע מפני שהיה ערב שבת והקבר היה בקרבת מקום .
43020001	השכם בבוקר יום ראשון , עוד לפני הנץ החמה , באה מרים המגדלית אל קברו של ישוע וראתה שהאבן הוסרה מפתח הקבר .
43020002	היא רצה מיד אל שמעון פטרוס ואל התלמיד השני , זה שהיה אהוב על ישוע . היא קראה : " הם לקחו את האדון מהקבר ! איננו יודעים היכן שמו אותו ! "
43020003	פטרוס והתלמיד השני מיהרו יחד אל הקבר ; התלמיד השני הקדים אותו והגיע ראשון .
43020004	
43020005	הוא הביט פנימה וראה את התכריכים מונחים במקומם , אולם לא נכנס לקבר .
43020006	שמעון פטרוס בא אחריו ונכנס פנימה . גם הוא ראה את התכריכים .
43020007	הבד שעטף את ראשו של ישוע היה מקופל ומונח בצד בניפרד מהתכריכים .
43020008	ואז גם התלמיד האחר נכנס פנימה , ראה והאמין שישוע קם לתחייה .
43020009	כי עד אז לא הבינו שהכתובים ניבאו כי הוא יקום לתחייה .
43020010	שניהם הלכו הביתה ,
43020011	ובינתיים חזרה מרים אל הקבר , עמדה בחוץ ובכתה . היא העיפה מבט לתוך הקבר ,
43020012	ולפתע נגלו אליה שני מלאכים לבושי לבן יושבים במקום שבו הייתה גופת ישוע : אחד למרגלותיו ושני למראשותיו .
43020013	" מדוע את בוכה ? " שאלו המלאכים . " כי הם לקחו את אדוני ואיני יודעת היכן הניחו אותו , " השיבה מרים .
43020014	היא הרגישה שמישהו עומד מאחוריה . כשהביטה לאחור ראתה את ישוע , אולם היא לא הכירה אותו .
43020015	" מדוע את בוכה ? את מי את מחפשת ? " שאל אותה ישוע . מרים חשבה אותו לשומר הגן ולכן התחננה לפניו : " אם אתה זה שלקח את אדוני , אנא , אמור לי היכן שמת אותו כדי שאוכל לקחתו . "
43020016	" מרים ! " קרא ישוע . היא פנתה להביט בו וקראה : " רבי ! "
43020017	" אל תגעי בי , " הזהיר אותה ישוע , " כי עדיין לא עליתי אל אבי . לכי אל האחים וספרי להם שאני עולה אל אבי ואביכם , אל אלוהי ואלוהיכם . "
43020018	מרים מיהרה אל התלמידים . " ראיתי את האדון ! " קראה בהתלהבות , ומסרה להם את דבריו .
43020019	באותו ערב התכנסו התלמידים מאחורי דלתות נעולות , מפחד מנהיגי היהודים . לפתע עמד ישוע ביניהם ואמר : " שלום לכם ! "
43020020	הוא הראה להם את ידיו וצדו , והתלמידים שמחו מאוד לראות את אדונם .
43020021	שוב דיבר אליהם ישוע : " כשם שאבי שלח אותי , כך אני שולח אתכם . "
43020022	הוא נשף ואמר : " קבלו את רוח הקודש .
43020023	למי שתסלחו לחטאיו , הם ייסלחו לו , ולמי שלא תסחלו לחטאיו , הם לא ייסלחו לו . "
43020024	תומא התאום , אחד משנים־עשר התלמידים , נעדר מאותה אסיפה .
43020025	כשסיפרו לו התלמידים שראו את האדון , תומא לא האמין . " לא אאמין בכך עד שאראה את נקבי המסמרים שבידיו ואגע בהם ובצדו , " אמר .
43020026	כעבור שמונה ימים שוב התכנסו התלמידים , והפעם היה תומא ביניהם . גם הפעם היו הדלתות נעולות . לפתע שוב עמד ישוע ביניהם וקרא : " שלום לכם ! "
43020027	ישוע פנה אל תומא ואמר : " גע בידי ובצד גופי , ואל תהיה יותר חסר־אמונה , כי אם תאמין ! "
43020028	" אדוני ואלוהי ! " קרא לו תומא .
43020029	ישוע המשיך לדבר אליו : " אתה מאמין משום שראית אותי , אולם ברוכים המאמינים על אף שאינם רואים . "
43020030	ישוע חולל עוד ניסים רבים לעיני תלמידיו אך הם לא נכתבו בספר זה .
43020031	הניסים בספר זה נכתבו כדי שתאמינו כי הוא המשיח בן־האלוהים , וכדי שעל־ידי אמונתכם בו תחיו חיי נצח .
43021001	כעבור זמן מה שוב נראה ישוע אל תלמידיו , הפעם ליד הכינרת , וכך התרחש הדבר :
43021002	שמעון פטרוס , תומא התאום , נתנאל מכפר קנה שבגליל , בני זבדי , ועוד שניים אחרים היו ביחד .
43021003	" אני הולך לדוג , " אמר שמעון פטרוס . " גם אנחנו באים , " אמרו האחרים . הם עלו לסירה , אולם לא לכדו דבר במשך כל הלילה .
43021004	עם זריחת החמה ראו מישהו על החוף , אך לא ידעו שישוע היה האיש .
43021005	" בני , האם לכדתם משהו ? " שאל . " לא ! " השיבו פה אחד .
43021006	אם תשליכו את הרשת לימין הסירה תלכדו דגים רבים , " אמר ישוע . הם עשו כדבריו , ודגים רבים כל־כך נלכדו ברשת , עד שלא היה להם כוח להעלות את הרשת חזרה לסירה .
43021007	התלמיד שהיה אהוב על ישוע אמר לפטרוס : " זהו האדון ! " כאשר שמע פטרוס את דבריו , לבש את חולצתו שהסיר קודם לכן , וקפץ למים .
43021008	ואילו יתר התלמידים הפליגו לחוף שהיה במרחק מאה מטר בערך , ואיתם הרשת המלאה בדגים .
43021009	כשעלו לחוף ראו מדורה שעליה נצלים דגים , ובצד היה לחם .
43021010	" הביאו כמה מהדגים שלכדתם , " ביקש ישוע .
43021011	שמעון פטרוס משך את הרשת ליבשה , וכאשר ספר את השלל הוא מנה 153 דגים גדולים . למרות מספרם ומשקלם לא נקרעה הרשת !
43021012	" בואו , איכלו ארוחת בוקר , " הזמינם ישוע . איש מהם לא העז לשאול אותו אם הוא באמת האדון , כי כולם היו בטוחים בכך .
43021013	ישוע הגיש להם את הלחם והדגים .
43021014	זאת הייתה הפעם השלישית שבה נגלה אליהם ישוע לאחר שקם מהמתים .
43021015	לאחר ארוחת הבוקר שאל ישוע את שמעון פטרוס : " שמעון בן־יונה , האם אתה אוהב אותי יותר מכל אלה ? " " כן " , השיב פטרוס , " אתה יודע שאני אוהב אותך . " " אם כן , רעה את טלאי , " אמר ישוע .
43021016	ישוע שאל אותו שנית : " שמעון בן־יונה , האם אתה באמת אוהב אותי ? " " כן , אדוני , אתה יודע שאני אוהב אותך , " השיב פטרוס שנית . " אם כן , נהג את צאני , " אמר ישוע .
43021017	ישוע שאל פעם שלישית : " שמעון בן־יונה , האם אתה באמת אוהב אותי ? " פטרוס נעלב משאלתו החוזרת של ישוע ואמר : " אדוני , הכול אתה יודע . אתה יודע שאני אוהב אותך . " " אם כן , רעה את צאני , " חזר ישוע על בקשתו .
43021018	" כשהיית צעיר יכולת לעשות כרצונך וללכת לאן שרצית . אולם כאשר תזדקן תושיט את ידיך - אנשים אחרים ילבישוך ויובילוך לאן שהם ירצו , ולא לאן שאתה תרצה . "
43021019	ישוע אמר לו דברים אלה כדי להכינו לקראת צורת מותו בעתיד , שבו יכבד את האלוהים . כאשר סיים ישוע לדבר , אמר לפטרוס : " בוא אחרי . "
43021020	פטרוס הביט לאחור וראה שגם התלמיד האהוב על ישוע הולך אחריהם - אותו תלמיד שישב ליד ישוע בסעודה האחרונה ושאל מי מהם עמד להסגירו .
43021021	" מה בקשר אליו , אדוני ? " שאל פטרוס .
43021022	ישוע השיב : " אם אני רוצה שהוא יישאר בחיים עד בואי , מה זה לך ? בוא אתה אחרי . "
43021023	משום כך התפשטה השמועה בין האחים שהתלמיד הזה לא ימות . אבל למעשה ישוע כלל לא אמר זאת ; הוא אמר : " מה אכפת לך אם אני רוצה שהוא יישאר כאן עד בואי ? "
43021024	זהו התלמיד שראה את כל ההתרחשויות האלה , העיד עליהן , וכתב אותן . כולנו יודעים שעדותו אמת .
43021025	ישוע חולל עוד מעשים נפלאים רבים , אך העולם כולו צר מלהכיל את כל הספרים שהיה אפשר לכתוב עליהם .
44001001	תאופילוס היקר , במכתבי הראשון סיפרתי לך על חייו , מעשיו ותורתו של ישוע המשיח , וכיצד עלה לשמים , לאחר שנתן לשליחיו הנבחרים הוראות נוספות בגבורת רוח הקודש .
44001002	
44001003	במשך ארבעים יום לאחר צליבתו נגלה ישוע אל השליחים פעמים אחדות , והוכיח להם בדרכים שונות שהוא אכן חי . בהזדמנויות אלה הוא גם שוחח איתם על מלכות האלוהים .
44001004	באחת הפגישות האלה הורה ישוע לתלמידיו שלא יעזבו את ירושלים עד שיבוא עליהם רוח הקודש , כפי שהבטיח להם האב . ישוע שוחח איתם על כך פעמים רבות בעבר .
44001005	" יוחנן הטביל אתכם במים , " הזכיר להם ישוע , " אולם בעוד ימים אחדים תיטבלו ברוח הקודש ! "
44001006	כשנגלה אליהם ישוע בפעם אחרת , שאלו אותו : " אדון , האם אתה עומד להשיב את המלכות לישראל ? "
44001007	" האב הוא הקובע תאריכים אלה , " ענה ישוע , " ואינכם צריכים לדעת אותם .
44001008	אולם כשרוח הקודש יצלח עליכם , תקבלו כוח וסמכות להיות עדים לי בירושלים , ביהודה ושומרון ועד קצה העולם . "
44001009	זמן קצר לאחר מכן עלה ישוע לשמים לעיני תלמידיו , ונעלם בתוך ענן .
44001010	בעוד התלמידים מאמצים את עיניהם כדי לזכות במבט נוסף , עמדו ביניהם לפתע שני אנשים לבושים גלימות לבנות ,
44001011	ואמרו : " אנשי הגליל , מדוע אתם עומדים ומביטים לשמים ? ישוע אמנם עלה לשמים , אך יום אחד הוא יחזור בדיוק כפי שהלך מכם ! "
44001012	כשקרה הדבר הזה הם היו בהר־הזיתים , ועתה חזרו ברגל לירושלים ( מרחק של פחות מקילומטר ) .
44001013	כשהגיעו העירה , הם התאספו לתפילה בחדר העלייה שבו גרו . באסיפה זאת נכחו האנשים הבאים : פטרוס , יוחנן ויעקב , ‎אַנְדְּרֵי , פיליפוס , תומא , בר־תלמי , מתתיהו , יעקב בן־חלפי , שמעון מהקנאים , יהודה בן־יעקב ואחיו של ישוע . היו שם גם נשים אחדות , וביניהן אמו של ישוע .
44001014	
44001015	אסיפת התפילה נמשכה ימים אחדים , ויום אחד , כשנכחו שם מאה ועשרים איש , קם שמעון פטרוס ואמר :
44001016	" אחים , נבואות התנ״ך צריכות היו להתקיים בנוגע ליהודה , אשר בגד בישוע והוביל אליו את ההמון , שהרי רוח הקודש דיבר על כך לפני זמן רב בפי דוד המלך .
44001017	יהודה היה אחד מאיתנו ; הוא נבחר בדיוק כמונו להיות שליח . "
44001018	בכסף שקיבל תמורת הבגידה הוא קנה לעצמו שדה , ושם מצא את מותו - הוא נפל ארצה על פניו , בטנו נבקעה ומעיו נשפכו החוצה .
44001019	הידיעה על מותו התפשטה במהירות בין כל תושבי ירושלים , והם מכנים את המקום ההוא בשפתם ' חקל דמא ' , שפירושו ' שדה־הדם ' .
44001020	" דוד המלך ניבא על כך בתהילים , ואמר שביתו יהיה שומם ושאיש לא יישב בו . ובמקום אחר אמר דוד שתפקידו ( של יהודה ) יינתן למישהו אחר .
44001021	” משום כך עלינו לבחור במישהו אחר , אשר ימלא את מקומו של יהודה , ויצטרף אלינו בעדותנו על תחייתו של ישוע אדוננו . הבה נבחר באדם שהיה איתנו מאז הימים הראשונים – מאז שישוע נטבל על־ידי יוחנן ועד שנלקח מאיתנו לשמים . “
44001022	
44001023	הנאספים נקבו בשני שמות : יוסף יוסטוס ( שנקרא גם " בר־שבא " ) ומתתיהו .
44001024	לאחר מכן התפללו כולם וביקשו שייבחר האדם הנכון . ” אלוהים , “ התפללו , ” אתה המכיר כל לב , הראה נא לנו במי מהשניים בחרת למלא את מקומו של יהודה הבוגד , שהלך למקום הראוי לו ! “
44001025	
44001026	הם הפילו גורל כדי לבחור בין שני המועמדים , ושמו של מתתיהו עלה בגורל . באותו יום הצטרף מתתיהו אל אחד־עשר השליחים .
44002001	שבעה שבועות חלפו מאז מותו של ישוע ותחייתו מן המתים , ויום חג השבועות הגיע . כשהתאספו המאמינים יחד באותו יום ,
44002002	נשמע לפתע קול סערה גדולה מן השמים , והרעש מילא את הבית שבו ישבו .
44002003	הנוכחים ראו מעין לשונות אש קטנות יורדות ונחות על ראשיהם ,
44002004	וכל אחד מהם נמלא ברוח הקודש והחל לדבר בשפה שלא הייתה מוכרת לו , כי רוח הקודש העניק להם יכולת זאת .
44002005	הרבה יהודים אדוקים מארצות שונות עלו לירושלים לרגל החג ,
44002006	ובשמעם את רעש הסערה מעל הבית ההוא , מיהרו אל המקום כדי לראות מה קרה . לתדהמתם הרבה כל אחד שמע את התלמידים מדברים בשפה שלו .
44002007	" כיצד ייתכן הדבר ? " שאלו עולי־הרגל . " הלא כל האנשים האלה גרים בגליל !
44002008	כיצד הם יכולים לדבר בשפות המדוברות בארצות מולדתנו ?
44002009	הרי אנחנו פרתיים , מדיים , עילמיים , אנשי ארם־נהריים , יהודה , קפודקיה , פונטוס , אסיה הקטנה ;
44002010	פרוגיה , פמפוליה , מצרים ; יש בינינו אנשים מהאזורים שליד קוריניה שבלוב , ומרומא ;
44002011	יהודים וגרים , כרתים וערבים - וכל אחד מאיתנו שומע בשפתו כיצד אנשים אלה מספרים על מעשיו של אלוהים ועל נפלאותיו ! "
44002012	כולם עמדו שם נבוכים ומבולבלים . " מה פירושו של הדבר ? " שאלו זה את זה .
44002013	אולם בקרב הקהל היו גם כאלה שלעגו : " הם סתם שיכורים ! "
44002014	שמעון פטרוס צעד קדימה , יחד עם אחד־עשר השליחים , ופנה אל ההמון : " תושבי ירושלים ואורחיה , הקשיבו היטב לדברי .
44002015	אחדים מכם טוענים שאנשים אלה שיכורים , אבל דעו לכם שהם אינם שיכורים ! בני־אדם אינם נוהגים להשתכר בשעה תשע בבוקר !
44002016	מה שאתם רואים כאן הבוקר כבר נובא לפני שנים רבות בפי יואל הנביא , אשר אמר :
44002017	" ' והיה אחרי כן ( באחרית הימים ) , ' אמר אלוהים , ' אשפוך את רוחי על כל בשר . ונבאו בניכם ובנותיכם , זקניכם חלמות יחלמון , בחוריכם חזינות יראו .
44002018	וגם על העבדים ועל השפחות בימים ההמה אשפוך את רוחי .
44002019	ונתתי מופתים בשמים ובארץ - דם ואש ותימרות עשן .
44002020	השמש יהפך לחשך , והירח - לדם , לפני בוא יום ה ' הגדול והנורא .
44002021	והיה כל אשר יקרא בשם ה ' ימלט ! ' .
44002022	" אנשי ישראל , הקשיבו ! " המשיך פטרוס . " אלוהים אישר בפומבי שישוע המשיח אכן שליח משמים , באמצעות הניסים והנפלאות שחולל על־ידו , ואתם יודעים זאת היטב , שהרי הניסים והנפלאות נעשו אצלכם .
44002023	אולם אלוהים , שפעל לפי תוכניתו הערוכה מראש , הרשה לכם להסגיר את ישוע לידי הרומאים , כדי שיוקיעו אותו ויהרגוהו .
44002024	ואז אלוהים שחרר אותו מייסורי המוות והחזירו לחיים , כי המוות לא יכול היה להחזיק בו !
44002025	" דוד המלך דיבר על ישוע כשאמר : ' שויתי ה ' לנגדי תמיד , כי מימיני בל אמוט .
44002026	לכן שמח לבי ויגל כבודי , אף בשרי ישכן לבטח ,
44002027	כי לא תעזב נפשי לשאול ; לא תתן חסידיך לראות שחת .
44002028	תודיעני ארח חיים , שבע שמחות את פניך , נעימות בימינך נצח ' .
44002029	" אחים יקרים , חשבו נא ! הרי דוד לא התכוון לעצמו כשאמר את הדברים שציטטתי זה עתה , שהרי הוא מת ונקבר , וקברו נמצא בעירנו עד היום הזה .
44002030	אולם דוד היה נביא , ועל כן ידע היטב שה ' הבטיח , בשבועה נצחית , שאחד מצאצאיו יהיה המשיח ויישב על כסאו .
44002031	דוד חזה את העתיד הרחוק וניבא את תחייתו של המשיח , באמרו שנפש המשיח לא תישאר בשאול , ושגופו לא יירקב .
44002032	הוא דיבר על המשיח , וכולנו עדים לכך שישוע זה , שעליו אנו מדברים , באמת קם מן המתים .
44002033	" עתה יושב ישוע בשמים לימין האלוהים , וכפי שהובטח העניק לו אלוהים את הסמכות לשלוח את רוח הקודש , אשר גרם לכל מה שאתם רואים ושומעים היום .
44002034	" לא , דוד לא התייחס אל עצמו בדברים שאמר , שהרי הוא מעולם לא עלה לשמים . מלבד זאת , דוד הוסיף ואמר במקום אחר : ' נאם ה ' לאדני , שב לימיני ,
44002035	עד אשית את אויביך הדם לרגליך ' .
44002036	משום כך אני קורא אל בית ישראל : דעו לכם שאלוהים הפקיד את ישוע , אשר צלבתם , להיות האדון והמשיח ! "
44002037	דבריו של פטרוס נגעו ללב השומעים , והם פנו אליו ואל השליחים האחרים בשאלה : " אחים , מה עלינו לעשות ? "
44002038	" עליכם לחזור בתשובה ולהיטבל בשם ישוע המשיח , כדי שייסלחו לכם חטאיכם , " השיב פטרוס . " ואז תקבלו את מתנת רוח הקודש .
44002039	כי ה ' הבטיח לתת את רוח הקודש לכל מי שיקרא בשם ה ' אלוהינו , וגם לבניו - לרחוקים ולקרובים . "
44002040	פטרוס המשיך לספר להם על ישוע , והפציר בכל מאזיניו לחזור בתשובה ולהינצל מהדור הסורר הזה .
44002041	כשלושת אלפים איש האמינו באותו יום לדבריו של פטרוס ונטבלו במים .
44002042	הם הצטרפו אל יתר המאמינים , והשתתפו בקביעות בשיעוריהם של השליחים , בבציעת הלחם ( כמצוות ישוע לזיכרון מותו ) ובאסיפות תפילה .
44002043	הניסים והנפלאות הרבים שחוללו השליחים מלאו את כולם יראת־כבוד לאלוהים .
44002044	כל המאמינים התמידו להתאסף יחד , וחילקו ביניהם את כל מה שהיה להם .
44002045	הם מכרו את כל רכושם , והתחלקו בכספם עם הנצרכים .
44002046	מדי יום הם השתחוו יחד בבית־המקדש , נפגשו בבתיהם בקבוצות , לשם התחברות , ואכלו יחד את ארוחותיהם בשמחה ובהכרת־תודה .
44002047	הם הללו את אלוהים , והם מצאו־חן בעיני כל העם . מדי יום הוסיף להם ה ' את אלה שנושעו .
44003001	יום אחד , בשעה שלוש אחר־הצהריים , הלכו פטרוס ויוחנן לתפילת מנחה בבית־המקדש .
44003002	כשהגיעו אל המקדש , ראו אדם שהיה פיסח מלידה , יושב ליד השער הנקרא " המהודר " . הוא הובא לשם מדי יום כדי לקבץ נדבות .
44003003	כאשר עברו פטרוס ויוחנן לידו , הוא ביקש נדבה גם מהם .
44003004	השניים נעצו באיש מבט נוקב , ופטרוס אמר לו : " הבט אלי ! "
44003005	הפיסח הרים את עיניו בתקווה לקבל תרומה נדיבה .
44003006	אך פטרוס אמר : " כסף אין לי , אולם אתן לך את מה שיש לי ; בשם ישוע המשיח מנצרת , התהלך ! "
44003007	פטרוס אחז בידו של הפיסח והעמידו על רגליו . באותו רגע נרפאו רגלי האיש וקרסוליו התחזקו , הוא קפץ על רגליו והחל ללכת ! האיש הלך איתם לבית־המקדש , כשהוא משבח את האלוהים , מקפץ ומדלג בשמחה .
44003008	
44003009	באי בית־המקדש , שראוהו הולך ומדלג , ושמעוהו מהלל את ה ' ,
44003010	הכירו את הקבצן הפיסח שנהגו לראות בשער המקדש , והופתעו מאוד .
44003011	כולם מיהרו לצאת לאולם שלמה כדי לראות את הפלא , ואילו הקבצן נצמד בחזקה אל פטרוס ויוחנן .
44003012	פטרוס ניצל את ההזדמנות ופנה אל העם : " אנשי ישראל , מדוע אתם מופתעים כל־כך ? מדוע אתם מביטים בנו כאילו שבכוחנו ובקדושתנו אנו אפשרנו לאיש הזה ללכת ?
44003013	אלוהי אברהם , יצחק ויעקב - אלוהי אבותינו - הוא שהביא כבוד ותפארת לשם עבדו ישוע באמצעות הנס שחולל . כן , אני מתכוון לאותו ישוע שמסרתם לרומאים , ושדחיתם את הצעת פילטוס לשחררו .
44003014	סירבתם לשחרר את הקדוש והצדיק הזה , ודרשתם שפיליטוס ישחרר במקומו רוצח !
44003015	וכך הרגתם את שר החיים ; אך אלוהים הקימו מן המתים . יוחנן ואני עדים לעובדה זאת , כי לאחר שהרגתם את ישוע ראינו אותו חי וקיים .
44003016	" האמונה בשמו של ישוע היא שריפאה אדם זה שכולכם הכרתם כפיסח . האמונה בישוע - שניתנה לנו מאלוהים - היא שריפאה אותו כליל !
44003017	" אחים יקרים , אני יודע שכל מה שעשיתם אתם ומנהיגיכם לישוע , עשיתם מתוך בורות וחוסר ידיעה .
44003018	אולם כך קיים אלוהים את הנבואות האומרות שהמשיח חייב לסבול .
44003019	לכן חזרו בתשובה והאמינו באלוהים , כדי שיסלח לחטאיכם , ייתן לכם ימי שגשוג ורווחה , ויחזיר לכם את המשיח המיועד – ישוע המשיח .
44003020	
44003021	כי המשיח צריך להישאר בשמים , עד שתגיע העת להשלים את הכול , כפי שאמרו הנביאים לפני זמן רב .
44003022	משה רבנו אמר : ’ נביא מקרבכם – מאחיכם – כמוני , יקים לכם ה ׳ אלוהיכם , אליו תשמעון ‘ ; הקשיבו לדבריו בכובד ראש !
44003023	כי מי שלא ישמע בקולו ייענש חמורות בידי ה ' !
44003024	" גם שמואל וכל הנביאים שקמו אחריו דברו על מה שמתרחש היום .
44003025	אתם הצאצאים של אותם הנביאים , וגם אתם כלולים באותה הברית שכרת ה ' עם אבותיכם , שבה הבטיח לברך את העולם כולו באמצעות עם ישראל . הרי ה ' הבטיח לאברהם אבינו : ' והתברכו בזרעך כל גויי הארץ ' .
44003026	וכאשר הקים אלוהים את עבדו ישוע מן המתים , הוא שלח אותו קודם כל אליכם , בני ישראל , כדי לברך אתכם שתחזרו בתשובה . "
44004001	בשעה שפטרוס ויוחנן דברו אל העם , ניגשו אליהם בכעס הכוהנים , הקצין הממונה על משמר בית־המקדש וכן אחדים מהצדוקים ,
44004002	מכיוון שהשניים לימדו את העם שישוע המשיח קם לתחייה , וכך הוכיחו שאכן תהיה תחיית המתים .
44004003	הם תפסו את פטרוס ויוחנן , ומאחר שכבר ירד הערב , הכניסו אותם לכלא עד יום המחרת .
44004004	אולם רבים מאלה שהאזינו לפטרוס האמינו לדבריו , ומספר המאמינים במשיח הגיע ל - 5000 איש .
44004005	למחרת התכנסו מנהיגי העם בירושלים , כדי לערוך ישיבה עם חנן הכוהן הגדול , קייפא , יוחנן , אלכסנדר ועוד רבים מקרובי משפחתו של הכהן הגדול .
44004006	
44004007	הם העמידו לפניהם את פטרוס ויוחנן , ושאלו אותם : " באיזה כוח ובאיזו סמכות עשיתם זאת ? "
44004008	פטרוס שנמלא רוח הקודש , השיב : " מנהיגים וזקני־העם הנכבדים ,
44004009	אם אתם מתכוונים לטובה שעשינו לאיש הפיסח הזה , אשר קם על רגליו בריא ושלם ,
44004010	הרשו לי להצהיר בפניכם ולפני כל עם־ישראל : עשינו מה שעשינו בשמו ובכוחו של ישוע המשיח מנצרת . אתם אמנם צלבתם את ישוע , אולם אלוהים הקים אותו מן המתים ! בשמו ובסמכותו עומד האיש הזה לפניכם בריא ושלם .
44004011	ישוע המשיח הוא אבן הפינה אשר אתם , הבונים , מאסתם בה , ואשר הייתה לראש פינה .
44004012	איש מלבדו אינו יכול להושיע ! ואין עוד שם תחת השמים אשר בני־האדם יכולים לקרוא אליו כדי להיוושע ! "
44004013	כשראו הדיינים את אומץ לבם של פטרוס ויוחנן , ונוכחו לדעת שהם אנשים פשוטים , לא משכילים ולא " מקצועיים " , התפלאו מאוד . הם זיהו אותם , שבעבר היו יחד עם ישוע .
44004014	והדיינים לא יכלו להכחיש את עובדת ריפויו של הפיסח לשעבר , כי הוא עמד מולם בריא ושלם .
44004015	הדיינים , אובדי־עצות , ציוו על פטרוס ויוחנן לצאת מאולם המשפט , כדי שיוכלו להתייעץ ביניהם .
44004016	" מה נעשה בהם ? " שאלו זה את זה . " איננו יכולים להכחיש שהם חוללו נס גדול , שהרי כל תושבי ירושלים שמעו על כך .
44004017	אך אולי נוכל למנוע בעדם להמשיך להפיץ את התעמולה שלהם . נזהיר אותם שאם יעזו להמשיך להטיף בשם ישוע , נעניש אותם בחומרה רבה ! "
44004018	הם קראו לפטרוס ויוחנן לשוב לאולם , ודרשו מהם שלא לדבר שוב על ישוע לעולם .
44004019	אולם פטרוס ויוחנן השיבו : " החליטו אתם בעצמכם , האם אלוהים רוצה שנשמע לקולו או לקולכם ?
44004020	איננו יכולים להפסיק לספר על כל אשר ישוע עשה לנגד עינינו , או על הדברים ששמענו מפיו ! "
44004021	חברי הסנהדרין הוסיפו לגעור בהם ולאיים עליהם , אך לבסוף שחררו אותם , כי לא ידעו כיצד להענישם בלי לעורר מהומה בעם . שכן כל העם הלל את אלוהים על שחולל את הנס הנפלא הזה
44004022	וריפא את האדם שהיה פיסח במשך ארבעים שנה .
44004023	מיד לאחר שחרורם מיהרו פטרוס ויוחנן אל אחיהם המאמינים וסיפרו להם את דברי הסנהדרין .
44004024	כששמעו המאמינים את הדבר , התפללו אל אלוהים בלב אחד : " אדוננו , בורא השמים , הארץ , הים וכל אשר בם -
44004025	עוד לפני זמן רב דיברת באמצעות רוח הקודש , בפי דוד המלך שהוא עבדך ואבינו , ואמרת : ’ למה רגשו גוים , ולאומים יהגו ריק ?
44004026	יתיצבו מלכי ארץ ורוזנים נוסדו יחד על ה ׳ ועל משיחו ‘ .
44004027	" דבריך אלה התקיימו בעיר הזאת ! שהרי המלך הורדוס ופונטיוס פילטוס כרתו ברית עם העמים השונים ועם בני־ישראל , וכולם יחד קמו נגד עבדך הקדוש ישוע המשיח .
44004028	אולם הם עשו אך ורק את מה שבחוכמתך הרבה החלטת שיעשו .
44004029	ועתה , ה ' , שמע נא את איומיהם , ותן לעבדיך אומץ־לב לבשר את דברך .
44004030	שלח נא את כוחך המרפא , והנח לנו לחולל נסים ונפלאות רבים בשמו של עבדך הקדוש ישוע המשיח . "
44004031	לאחר שסיימו להתפלל הזדעזע הבית שבו ישבו . כולם נמלאו ברוח הקודש ובישרו את דבר ה ' באומץ ובביטחון .
44004032	כל המאמינים היו מאוחדים בלב אחד ובדעה אחת , ואיש לא התייחס אל אשר בידו כאל רכושו הפרטי ; הכול היה משותף לכולם .
44004033	השליחים דיברו בכוח ובגבורה על תקומתו של האדון ישוע , ואלוהים ברך אותם בכל מעשיהם .
44004034	לא היה ביניהם אף עני אחד , כי בעלי השדות ובעלי הבתים מכרו את נכסיהם ונתנו את הכסף לשליחים , כדי שיחלקו לאחרים לפי הצורך .
44004035	
44004036	היה ביניהם , למשל , אדם בשם יוסף ( זה שהשליחים קראו לו " בר־נבא " או " בן־הנחמה " ) , משבט לוי , יליד קפריסין .
44004037	גם הוא מכר את השדה שלו , ואת הכסף הביא לשליחים כדי שיחלקו לנזקקים .
44005001	אולם היה ביניהם גם אדם אחר בשם חנניה . הוא ואשתו שפירה החליטו למכור את חלקת אדמתם .
44005002	בהסכמת אשתו החביא חנניה חלק מהכסף שקיבל תמורת האדמה , ואת יתרת הסכום הביא אל השליחים , בהצהירו שזה כל הסכום שקיבל תמורת האדמה .
44005003	" חנניה , " אמר לו פטרוס , " מדוע הנחת לשטן להשתלט על לבך ? כשטענת שזהו הסכום כולו , שיקרת לרוח הקודש !
44005004	הרכוש היה שלך , והיית רשאי למכרו או להחזיק בו . גם לאחר שמכרת אותו היה מותר לך להחליט איזה חלק מהסכום לתת . כיצד יכולת לעשות דבר כזה ? לא לנו שיקרת , כי אם לה ' ! "
44005005	ברגע ששמע חנניה מילים אלה , צנח ארצה ומת . כל הנוכחים נבהלו מאוד .
44005006	באו בחורים אחדים וכיסו אותו בסדין , הוציאוהו החוצה וקברו אותו .
44005007	כשלוש שעות לאחר מכן באה לשם אשתו של חנניה , בלי שידעה דבר על מה שקרה .
44005008	" אמרי לי , פנה אליה פטרוס , " האם מכרתם את אדמתכם במחיר כזה וכזה ? " " כן , " ענתה שפירה , " במחיר הזה מכרנו את האדמה . "
44005009	" כיצד יכולתם , את ובעלך , אפילו להעלות על דעתכם לנסות את רוח ה ' ? " קרא פטרוס . " מאחורי הדלת הזאת עומדים הבחורים שקברו זה עתה את בעלך , ובעוד רגע הם יישאו גם אותך החוצה ! "
44005010	באותו רגע נפלה גם שפירה על הרצפה ומתה . כשנכנסו הצעירים וראו שהיא מתה , נשאו אותה החוצה וקברו אותה לצד בעלה .
44005011	אימה גדולה נפלה על כל הקהל ועל כל מי ששמע מה קרה .
44005012	בינתיים המשיכו השליחים להתאסף בקביעות בבית־המקדש , באגף הנקרא " אולם שלמה " , וחוללו נסים ונפלאות לעיני כל העם .
44005013	המאמינים האחרים לא העזו להצטרף אל השליחים , אך כולם התייחסו אליהם ביראת כבוד .
44005014	ומספר הגברים והנשים שהאמינו באדון ישוע הלך וגדל מיום ליום .
44005015	החולים הוצאו לרחובות על מיטות ומזרונים , כדי שייפול עליהם צילו של פטרוס בשעה שיעבור שם .
44005016	אנשים רבים מערי הסביבה נהרו לירושלים והביאו איתם חולים ואחוזי־שדים , וכולם נרפאו .
44005017	הכהן הגדול וידידיו מבין הצדוקים הגיבו בזעם ובקנאה .
44005018	הם תפסו את השליחים וכלאו אותם בבית־הסוהר העירוני .
44005019	אולם באותו לילה בא מלאך ה ' , פתח את שערי הכלא , שלח אותם לחופשי ואמר להם :
44005020	" שובו לבית־המקדש והמשיכו לבשר לעם את כל דברי החיים האלה ! "
44005021	השליחים הגיעו לפנות־בוקר לבית־המקדש , ומיד החלו ללמד את העם . מאוחר יותר הגיעו למקדש הכהן הגדול ופמלייתו , ולאחר שכינסו את כל חברי הסנהדרין , שלחו לקרוא לשליחים שבכלא כדי להעמידם לדין .
44005022	אולם כשהגיעו אנשי המשמר לכלא , לא מצאו שם את השליחים ! הם חזרו אל המועצה ודיווחו :
44005023	" שערי בית־הסוהר היו נעולים , והשומרים עמדו על משמרתם ; אך כשפתחנו את השערים לא מצאנו איש בפנים ! "
44005024	ראשי הכוהנים ומפקד משמר־המקדש נבהלו מאוד ותהו כיצד ייגמר העניין .
44005025	כעבור זמן קצר בא מישהו והודיע : " האנשים שאסרתם עומדים בבית־המקדש ומלמדים את העם ! "
44005026	מפקד משמר המקדש וסגניו הלכו ועצרו את השליחים , ( אולם לא השתמשו בכוח הזרוע , כי פחדו שאם יפגעו בשליחים לרעה יסקול אותם ההמון באבנים ) והביאו אותם לפני הסנהדרין .
44005027	
44005028	" האם לא אמרנו לכם שלא לדבר יותר לעולם על הישוע הזה ? " דרש הכהן הגדול . " במקום לשמוע לקולנו הפצתם את תורתכם בכל ירושלים , ומלבד זאת אתם עוד מנסים להטיל עלינו את האשמה במותו ! "
44005029	על כך ענו פטרוס והשליחים : " עלינו לשמוע קודם כל לקול אלוהים , ורק לאחר מכן לקולם של בני־אדם !
44005030	אלוהי אבותינו החזיר את ישוע לחיים , לאחר שהרגתם אותו בתלייה על הצלב .
44005031	ואז , בגבורה גדולה , העלה אותו האלוהים למעלת שר ומושיע , כדי לתת לבני־ישראל הזדמנות לחזור בתשובה ולקבל סליחה על חטאיהם .
44005032	אנחנו עדים לדברים אלה , וכן גם רוח הקודש שנתן ה ' לכל מי ששומע בקולו . "
44005033	דברים אלה הרגיזו כל־כך את חברי הסנהדרין , עד שהחליטו להוציא את השליחים להורג .
44005034	אולם פרוש אחד מחברי הסנהדרין , גמליאל שמו , קם על רגליו ודרש להוציא את השליחים מן האולם עד שיסיים לומר את דבריו ( הוא היה בקיא בתורה ונכבד מאוד בעיני העם ) .
44005035	לאחר מכן פנה אל חברי הסנהדרין ואמר : " אנשי ישראל , עליכם לשקול היטב ובכובד ראש מה שאתה עומדים לעשות לאנשים האלה .
44005036	אל תשכחו שלפני זמן־מה קם אותו ברנש תודס , והעמיד פנים שהוא איש חשוב . כ - 400 איש הצטרפו אליו , אולם לאחר שנהרג התפזרו תלמידיו לכל עבר .
44005037	" לאחר תודס , בזמן מפקד התושבים , קם יהודה הגלילי . הוא משך אחריו תלמידים רבים , אך גם הוא מת וכל תלמידיו נעלמו .
44005038	" משום כך אני מציע שתעזבו את האנשים האלה לנפשם . אם התורה הזאת שהם מלמדים בדויה מלבם - היא תישכח במהרה .
44005039	אך אם היא מאלוהים - לא תוכלו לעצור את האנשים האלה ; אתם עלולים למצוא את עצמכם נלחמים נגד אלוהים ! "
44005040	חברי הסנהדרין קיבלו את עצתו של רבן גמליאל . הם הכניסו את השליחים אל האולם , הלקו אותם בשוטים , ציוו עליהם שלא לדבר יותר לעולם בשם ישוע , ולבסוף שחררו אותם .
44005041	השליחים יצאו מאולם בית הדין בלב שמח , משום שה ' מצא אותם ראויים לסבול חרפה למען שם ישוע .
44005042	ויום יום , בבית־המקדש ובבתים , המשיכו ללמד שישוע הוא המשיח .
44006001	באותם הימים , כשמספר התלמידים הלך וגדל במהירות , החלו להישמע ביניהם תלונות ומריבות . היהודים שהגיעו מחו " ל ודיברו יוונית התלוננו שהאלמנות שלהם מופלות לרעה ; בשעת חלוקת המזון היומית אין הן מקבלות אותה הכמות הניתנת לאלמנות מקרב המקומיים דוברי העברית .
44006002	משום כך כנסו שנים־עשר השליחים את כל המאמינים לאסיפה כללית . " עלינו להקדיש את זמננו לבישור דבר אלוהים , ולא לעסוק בבעיות חולין כמו חלוקת אוכל ! " אמרו השליחים .
44006003	" אחים יקרים , הביטו סביבכם ובחרו שבעה אנשים נבונים , מלאים ברוח הקודש ובעלי שם טוב , והפקידו בידם את העניין הזה .
44006004	וכך נוכל אנחנו להתרכז בתפילה , בהטפה ובהוראה . "
44006005	ההצעה נתקבלה על־ידי כל חברי הקהילה , והם בחרו באנשים הבאים : סטפנוס ( שהיה מלא אמונה ורוח הקודש בצורה בולטת במיוחד ) , פיליפוס , פרוכורוס , ניקנור , טימון , פרמנס , ניקולס מאנטיוכיה ( אשר היה גוי שהתגייר , ולאחר מכן האמין בישוע המשיח ) .
44006006	שבעה אנשים אלה הוצגו בפני השליחים , וקיבלו את ברכתם בסמיכת ידיים ובתפילה .
44006007	דבר האלוהים נשמע בחוגים הולכים וגדלים , ומספר התלמידים בירושלים גדל מאוד . גם כוהנים רבים האמינו בישוע המשיח .
44006008	סטפנוס , שהיה כאמור מלא אמונה ורוח הקודש , חולל נסים ונפלאות בקרב העם .
44006009	אולם יום אחד קמו מספר אנשים מקבוצת " החופשיים " והחלו להתווכח איתו . עד מהרה הצטרפו אליהם יהודים מקוריניה , מאלכסנדריה שבמצרים , מקיליקיה ומאסיה הקטנה ,
44006010	אך איש מהם לא יכול היה לגבור על החוכמה ועל הרוח שהיו בו .
44006011	לכן הם שחדו כמה אנשים , כדי שיעידו נגד סטפנוס ויטענו ששמעו אותו מקלל את משה רבנו ואפילו את אלוהים .
44006012	אשמת השקר הזאת עוררה את זעם ההמונים ואת כעסם של המנהיגים על סטפנוס . הם אסרו אותו והעמידוהו לדין לפני הסנהדרין .
44006013	עדי השקר העידו נגד סטפנוס וטענו שאינו מפסיק לדבר נגד בית־המקדש ונגד התורה .
44006014	" במו אוזנינו שמענו אותו אומר שאותו אדם , ישוע מנצרת , יהרוס את בית־המקדש וישנה את החוקים שמסר לנו משה ! " הצהירו עדי השקר .
44006015	באותו רגע הביטו כל חברי הסנהדרין בסטפנוס וראו את פניו , ממש כפני מלאך אלוהים !
44007001	" האם נכונות ההאשמות האלה ? " שאל הכהן הגדול את סטפנוס .
44007002	" הקשיבו אלי , אנשים , אחים וזקנים נכבדים ! " השיב סטפנוס . " אלוהי הכבוד נגלה אל אברהם אבינו בארם נהריים , לפני שיצא לחרן ,
44007003	ואמר לו לעזוב את ארץ מולדתו , להיפרד מבני משפחתו וללכת אל הארץ שה ' ינחה אותו אליה .
44007004	אברהם עזב את אור כשדים וגר בחרן עד מות אביו . לאחר מכן הביא אותו ה ' לכאן , לארץ הזאת אשר אתם גרים בה עכשיו .
44007005	אלוהים לא נתן לאברהם רכוש משלו - אפילו לא חלקת־אדמה קטנה ; הוא רק הבטיח לו שבמרוצת הזמן תשתייך כל הארץ לאברהם ולצאצאיו , אך כי באותה עת לא היה לו עדיין ילד .
44007006	כמו־כן אמר לו אלוהים שצאצאיו אלה יעזבו את ארצם ויגורו בארץ זרה , ושם יהיו עבדים במשך 400 שנה .
44007007	אולם אלוהים הבטיח לאברהם שיעניש את הארץ אשר תשעבד אותם , ושלאחר מכן יצאו ויעבדו אותו כאן .
44007008	" באותה עת נתן ה ' לאברהם את מצוות המילה , כהוכחה לברית שכרת עם אברהם , וכאשר נולד בנו יצחק מל אותו אברהם ביום השמיני לחייו . כעבור זמן יצחק מל את יעקב , ויעקב את שנים־עשר האבות .
44007009	" אותם אנשים שהיו לאבות האומה הישראלית קנאו ביוסף אחיהם , ומכרו אותו כעבד לישמעאלים שהיו בדרכם למצרים . אולם אלוהים היה עם יוסף
44007010	והציל אותו מכל צרותיו . אלוהים העניק ליוסף חן רב וחכמה בלתי־רגילה , אשר מצאו־חן בעיני פרעה מלך מצרים , ומשום כך מינה אותו פרעה למושל על כל ארץ מצרים ולאחראי על כל ענייני הארמון .
44007011	" כעבור זמן־מה שרר רעב כבד אשר גרם סבל רב במצרים ובכנען , ולאבותינו לא היה מה לאכול .
44007012	כאשר שמע יעקב שיש עדיין אוכל במצרים , שלח לשם את בניו בפעם הראשונה כדי לקנות מה שיוכלו להשיג .
44007013	בביקורם השני במצרים גילה להם יוסף את זהותו ואף הציג אותם לפני פרעה .
44007014	יוסף שלח להביא מארץ כנען את יעקב אביו ואת כל בני־משפחתו , כולם יחד מנו שבעים וחמש איש , והזמין אותם לגור איתו במצרים .
44007015	וכך ירד יעקב למצרים . לאחר שמתו יעקב ובניו ,
44007016	נלקחו גופותיהם לשכם ונקברו בקבר שקנה אברהם מיד בני־חמור .
44007017	" כשקרב המועד שקבע אלוהים לשחרור בני־ישראל מעבדותם , כפי שהבטיח לאברהם אבינו , התרבה עם ישראל במצרים במהירות גדולה .
44007018	ואז עלה לשלטון מלך אשר לא כיבד את זכרו של יוסף .
44007019	מלך זה נהג בעמנו ברשעות ובאכזריות , וציווה על אבותינו להפקיר את ילדיהם למוות .
44007020	" באותה תקופה נולד משה , שהיה טוב בעיני אלוהים , והוריו הסתירוהו בביתם במשך שלושה חודשים .
44007021	כשלא יכלו הוריו להסתיר אותו יותר נאלצו להוציאו מן הבית , מצאה אותו בת פרעה ואימצה אותו לה לבן .
44007022	משה לומד בכל חכמת מצרים , גדל והיה לנואם מחונן ולאיש־מעשים דגול .
44007023	" יום אחד עלה בדעתו של משה לבקר את אחיו בני־ישראל , והוא בן ארבעים .
44007024	בעת ביקורו ראה איש מצרי מתאכזר אל ישראלי . משה ניגש אל המצרי והרג אותו .
44007025	הוא קיווה שאחיו יבינו שאלוהים שלח אותו לעזור להם , אך הם לא הבינו זאת .
44007026	" למחרת שוב ביקר משה את בני־עמו , והפעם ראה שני ישראלים רבים ביניהם . הוא ניסה להפריד ביניהם ואמר : ' הרי אחים אתם ; מדוע אתם מתקוטטים ? '
44007027	" אולם האיש שהחל בקטטה דרש ממשה להסתלק ולא להתערב . ' מי מינה אותך למושל ושופט עלינו ? ' שאל .
44007028	' האם אתה עומד להרוג אותי כשם שהרגת אתמול את המצרי ? '
44007029	לשמע דברים אלה ברח משה למדיין , ושם נולדו שני בניו .
44007030	" כעבור ארבעים שנה נגלה אליו מלאך ה ' במדבר הר־סיני מתוך הסנה הבוער .
44007031	המראה הבלתי־רגיל הפליא את משה ; הוא רץ אל הסנה כדי להביט בו מקרוב , ואז שמע את קול ה ' :
44007032	' אנוכי אלוהי אבותיך - אלוהי אברהם , יצחק ויעקב ! ' משה רעד מפחד ולא העז להרים את עיניו .
44007033	" לפני כן אמר אלוהים למשה : ' של נעליך מעל רגליך , כי המקום אשר אתה עומד עליו אדמת קודש הוא .
44007034	ואלוהים המשיך : ' ראה ראיתי את עוני עמי אשר במצרים , ואת צעקתם שמעתי . . . וארד להצילו . . . ועתה לכה ואשלחך אל פרעה והוצא את עמי בני־ישראל ממצרים .
44007035	" המדובר באותו משה אשר בני־ישראל דחוהו זמן־מה קודם לכן כאשר מחו : ' מי מינה אותך למושל ושופט עלינו ? ' אותו משה נשלח אליהם עתה להיות להם למנהיג ולמושיע !
44007036	בעזרת ניסים גדולים וכבירים הוציא משה את עמו מארץ מצרים , העבירם דרך ים סוף , ולאחר מכן נדד איתם במדבר ארבעים שנה .
44007037	זהו אותו משה אשר אמר לבני־ישראל : ' נביא מקרבך - מאחיך - כמוני , יקים לך ה ' אלוהיך , אליו תשמעון ' .
44007038	כשהתקהלו בני־ישראל במדבר , משה היה האיש שתיווך בינם לבין המלאך שנתן להם את תורת ה ' - את דבר האלוהים החי - בהר סיני .
44007039	" אולם אבותינו דחו את משה ורצו לשוב למצרים .
44007040	' עשה לנו אלוהים אחרים , כדי שידריכו אותנו חזרה , ' ביקשו מאהרון , ' כי איננו יודעים מה קרה למשה אשר הוציא אותנו ממצרים . '
44007041	וכך עשו להם בני ישראל עגל־זהב , הקריבו לו קורבנות , ושמחו באליל שיצרו במו ידיהם .
44007042	" משום כך פנה להם ה ' עורף והניח להם לסגוד לשמש , לירח ולכוכבים כמו לאלים ! בספר עמוס שואל ה ' את עם ישראל : ' האם לי הקרבתם את הקורבנות במשך אותן ארבעים שנה במדבר ?
44007043	לא ! התעניינותכם האמיתית הייתה באלילים שלכם : בסוכתו של מולך , בכוכבו של רמפן , ובכל הצלמים שעשיתם לכם . משום כך אגרש אתכם מכאן לארץ רחוקה - עד מעבר לבבל אגלה אתכם ! .
44007044	" במשך נדודיהם במדבר נשאו אותם אבותינו את משכן העדות , ובתוכו שמרו את לוחות־הברית . משכן זה נבנה בדיוק לפי הדגם שהראה המלאך למשה .
44007045	שנים רבות לאחר מכן , כשפקד יהושע על הקרבות נגד הגויים שישבו בכנען , הביאו האבות את המשכן הזה אל ארצם החדשה , ושם הוא נשאר עד ימי דוד המלך .
44007046	" דוד , שמצא־חן בעיני אלוהים , ביקש את הזכות לבנות מקדש קבע לאלוהי יעקב .
44007047	אולם רק בנו של דוד , שלמה , זכה לבנות את המקדש הזה .
44007048	ובכל זאת , אלוהים אינו שוכן במקדש מעשה ידי־אדם . ’ השמים כסאי ‘ , אמר ה ׳ בפי ישעיהו הנביא , ’ והארץ – הדום רגלי . אי־זה בית אשר תבנו לי ? ואי־זה מקום מנוחתי ?
44007049	
44007050	( הלא ) את כל אלה ידי עשתה ! ' .
44007051	" הו עם קשה עורף ועובד אלילים ! עד מתי תמשיכו להתנגד לרוח הקודש ? אתם נוהגים בדיוק כמו אבותיכם - גם הם התנגדו לרוח הקודש .
44007052	האם יכולים אתם לנקוב בשמו של נביא אחד שאבותיכם לא רדפו אותו ? הם אפילו הרגו את אלה שניבאו את בואו של המשיח הצדיק - זה שבגדתם בו ורצחתם אותו !
44007053	אכן , בכוונה תחילה הפרתם את תורת ה ' , אשר נמסרה לכם באמצעות המלאכים . "
44007054	כששמעו חברי הסנהדרין את האשמותיו של סטפנוס , נמלאו זעם וחרקו בשיניהם .
44007055	אך סטפנוס , שהיה מלא רוח הקודש , נעץ מבטו בשמים , וראה את כבוד האלוהים ואת ישוע עומד לימין האלוהים .
44007056	" הנני רואה את השמים נפתחים , ואת ישוע המשיח עומד לימין האלוהים ! " אמר להם סטפנוס .
44007057	לשמע דברים אלה אטמו את אוזניהם , צרחו בכל כוחם והתנפלו עליו .
44007058	הם גררו אותו אל מחוץ לעיר ורגמו אותו באבנים . מבצעי גזר־הדין פשטו את מעיליהם , והניחו אותם למשמרת לרגלי בחור אחד בשם שאול .
44007059	בשעה שפגעו בו האבנים זו אחר זו התפלל סטפנוס : " אדוני , ישוע , קבל נא את רוחי ! "
44007060	ואז נפל על ברכיו וזעק : " אדוני , סלח להם על החטא הזה ! " ובאותו רגע נפח את נשמתו .
44008001	שאול עמד והסכים בהחלט להריגתו של סטפנוס . באותו יום החלה רדיפה גדולה נגד המאמינים בירושלים , וכולם - מלבד השליחים - ברחו ליהודה ושומרון .
44008002	מספר אנשים יראי־אלוהים קברו את סטפנוס וספדו עליו בלב כואב .
44008003	באותה עת התרוצץ שאול ממקום למקום בחוסר מנוחה והטריד את המאמינים , כשלפניו מטרה אחת : לחסל את הקהילה המשיחית . הוא אף פרץ לבתיהם של המאמינים , סחב משם גברים ונשים וכלא אותם בבית־הסוהר .
44008004	באשר למאמינים שברחו מירושלים - הם הלכו ובישרו בכל מקום על אודות ישוע .
44008005	פיליפוס , למשל , הגיע לשומרון וסיפר לתושבי האזור על המשיח .
44008006	קהל גדול הקשיב לדבריו בתשומת לב והתפעל מהניסים שחולל .
44008007	הרבה רוחות רעות גורשו ויצאו מאנשים בצעקות אימים , והרבה פיסחים ומשותקים נרפאו כליל .
44008008	שמחה רבה הייתה בעיר .
44008009	באותה עיר היה אדם בשם שמעון , אשר עסק שנים רבות במעשי כשפים . הוא היה אדם גאה מאוד ובעל השפעה גדולה , בגלל הכשפים שעשה . השומרונים ממש העריצו אותו , והיו משוכנעים שהוא שליח אלוהים .
44008010	
44008011	
44008012	אולם עתה הם האמינו לדבריו של פיליפוס : שישוע הוא המשיח , ושמלכות אלוהים קרבה ; ונשים וגברים רבים נטבלו במים .
44008013	גם שמעון המכשף האמין לדברי פיליפוס ונטבל במים . מיד לאחר מכן הלך שמעון בעקבות פיליפוס לכל אשר הלך , והשתומם מאוד למראה הניסים שחולל .
44008014	כאשר שמעו השליחים בירושלים שאנשי שומרון האמינו בבשורת אלוהים , שלחו לשם את פטרוס ויוחנן .
44008015	כשהגיעו השניים לשומרון החלו מיד להתפלל בעד המאמינים החדשים האלה , כדי שגם הם יקבלו את רוח הקודש .
44008016	כי עד אז לא צלח רוח הקודש על איש מהם ; הם רק נטבלו בשם ישוע .
44008017	פטרוס ויוחנן סמכו את ידיהם על המאמינים החדשים , ואלה קיבלו את רוח הקודש .
44008018	כשראה שמעון שרוח הקודש ניתן למאמינים באמצעות סמיכת הידיים של פטרוס ויוחנן , הציע להם כסף תמורת הכוח הזה .
44008019	" תנו גם לי את הכוח הזה , " ביקש , " כדי שבני־אדם יוכלו לקבל את רוח הקודש כל פעם שאניח את ידי עליהם ! "
44008020	אולם פטרוס ענה לו : " כספך ילך יחד אתך לגיהינום ! אתה חושב שאפשר לקנות בכסף את מתנת אלוהים ?
44008021	לא יהיה לך חלק בזה , משום שלבך אינו ישר לפני אלוהים .
44008022	עליך לחזור בתשובה על החטא הנורא הזה ולהתפלל אל אלוהים . אולי הוא יסלח לך על מחשבותיך הרעות ,
44008023	מפני שאני רואה בתוך לבך קנאה , מרירות וחטא מרושע ! "
44008024	" התפללו לאלוהים בעדי , " התחנן שמעון , " כדי שלא יבואו עלי הדברים הנוראים שאמרתם ! "
44008025	לאחר שפטרוס ויוחנן בישרו את דבר ה ' והעידו על המשיח בשומרון , חזרו לירושלים . בדרך הם ביקרו ברבים מכפרי השומרון ובישרו את דבר ה ' .
44008026	ובאשר לפיליפוס - מלאך ה ' נגלה אליו ואמר לו : " קום ולך דרומה בדרך היורדת מירושלים לעזה . "
44008027	כשיצא פיליפוס לדרך בא לקראתו סריס כושי , אשר היה שר האוצר של קנדק מלכת כוש . הסריס עלה לירושלים כדי להשתחוות במקדש ,
44008028	ועכשיו ישב במרכבתו בדרכו חזרה , וקרא בקול בספר ישעיהו .
44008029	" גש אל המרכבה הזאת והישאר לידה , " הורה רוח הקודש לפיליפוס .
44008030	פיליפוס רץ אל המרכבה ושמע את הסריס קורא בספר ישעיהו . " האם אתה מבין את מה שאתה קורא ? " שאל פיליפוס .
44008031	" ודאי שלא ! " ענה הסריס . " כיצד אוכל להבין אם איש אינו מסביר לי ? " והוא ביקש מפיליפוס לעלות למרכבה ולשבת לידו .
44008032	זה היה הקטע שהכושי קרא באותו זמן : " כשה לטבח יובל וכרחל לפני גזזיה נאלמה , ולא יפתח פיו .
44008033	מעצר וממשפט לקח , ואת־דורו מי ישוחח ? כי נגזר מארץ חיים "
44008034	" על מי מדבר הנביא ? " שאל הסריס את פיליפוס . " האם הוא מדבר על עצמו או על מישהו אחר ? "
44008035	פיליפוס פתח בפסוק זה והחל לספר לו על אודות ישוע .
44008036	הם המשיכו בדרכם והגיעו למקווה־מים קטן . " ראה , הנה בריכת מים ! " קרא הסריס . " מדוע שלא אטבל כאן ? "
44008037	" אתה יכול להיטבל כאן , " השיב פיליפוס , " אם אתה מאמין בכל לבך ! " והכושי ענה : " אני מאמין בכל לבי שישוע המשיח הוא בן האלוהים ! "
44008038	הם עצרו את המרכבה , נכנסו לתוך המים , ופיליפוס הטביל את הסריס .
44008039	כשיצאו שניהם מן המים נשאה משם רוח ה ' את פיליפוס . הסריס לא ראה שוב את פיליפוס והוא המשיך בדרכו בלב שמח .
44008040	בינתיים פיליפוס נראה באשדוד . הוא המשיך להטיף את הבשורה בכל עיר ובכל כפר , עד שהגיע לקיסריה .
44009001	כל אותו זמן המשיך שאול לאיים על המאמינים המשיחיים באלימות וברצח . הוא הלך אל הכהן הגדול בירושלים
44009002	וביקש ממנו מכתב אל בתי־הכנסת בדמשק . במכתב ביקש מבתי־הכנסת לשתף פעולה ברדיפת המאמינים המשיחיים שם , גברים ונשים כאחד , כדי ששאול יוכל לאסרם ולהביאם לירושלים .
44009003	כשהתקרב שאול לדמשק במסגרת שליחותו , סנוורה אותו לפתע אלומת אור חזקה מן השמים .
44009004	הוא נפל ארצה ושמע קול מדבר אליו : " שאול , שאול , מדוע אתה רודף אותי ? "
44009005	" מי אתה , אדוני ? " שאל שאול . " אני ישוע שאותו אתה רודף ! " ענה הקול .
44009006	" לך עכשיו העירה , וחכה להוראות נוספות ! "
44009007	מלוויו של שאול עמדו נדהמים וחסרי־מילים , כי שמעו קול אך לא ראו איש .
44009008	כשקם שאול על רגליו גילה שהתעוור , ומלוויו היו צריכים להחזיק בידו ולהובילו לדמשק . עיוורונו נמשך שלושה ימים , וכל אותו זמן לא אכל ולא שתה .
44009009	
44009010	באותה עת גר בדמשק מאמין משיחי בשם חנניה . האדון נגלה אליו בחלום ואמר לו : " חנניה ! " " כן , אדוני ! " השיב חנניה .
44009011	והאדון המשיך : " לך לביתו של יהודה ברחוב ' הישר ' , ושאל שם על שאול מהעיר טרסוס . ברגע זה הוא מתפלל אלי ,
44009012	ורואה בחזיון אדם בשם חנניה ניגש אליו וסומך עליו את ידיו , כדי שתשוב אליו ראייתו . "
44009013	" אבל , אדוני , " קרא חנניה , " שמעתי סיפורים רבים על הדברים הנוראים שעשה שאול זה למאמינים בך בירושלים !
44009014	הוא בא לדמשק רק משום שקיבל רשות מראשי הכוהנים לאסור את כל המאמינים המשיחיים כאן ! "
44009015	" לך ועשה מה שאמרתי לך , " אמר האדון לחנניה , " כי בחרתי בשאול להביא את בשורתי אל עמים רבים ומלכיהם ואל עם־ישראל .
44009016	אני אראה לו כמה יהיה עליו לסבול למען שמי ! "
44009017	חנניה הלך לביתו של יהודה , וכשמצא את שאול סמך עליו את ידיו ואמר : " שאול אחי , האדון ישוע , אשר נראה אליך בדרך , שלח אותי אליך כדי שתימלא ברוח הקודש , וכדי שישוב אליך אור עיניך . "
44009018	" באותו רגע נפקחו עיניו של שאול , כאילו נפלו מהן קשקשים , וראייתו שבה אליו . הוא קם על רגליו ונטבל במים ,
44009019	ולאחר מכן אכל את ארוחתו הראשונה מזה שלושה ימים , וכוחו שב אליו . הוא נשאר עם המאמינים בדמשק ימים אחדים ,
44009020	ואחר כך החל לבקר בבתי־הכנסת השונים , וסיפר לכולם שישוע המשיח הוא באמת בן־האלוהים !
44009021	כל מי ששמע את דברי שאול נדהם . " האין זה אותו האיש שרדף באכזריות כה רבה את המאמינים המשיחיים בירושלים ? " שאלו . " חשבנו שהוא בא לכאן כדי לאסור את המאמינים , ולהביאם כבולים בשרשרות אל ראשי הכוהנים ! "
44009022	שאול הלך ונמלא כוח וגבורה , ויהודי דמשק לא יכלו להפריך את טענותיו והוכחותיו שישוע באמת המשיח .
44009023	כעבור זמן־מה החליטו מנהיגי היהודים להרוג את שאול .
44009024	אולם מישהו גילה לשאול את מזימתם , ואמר לו שהמנהיגים הציבו שומרים בשערי העיר , יומם ולילה , כדי לתפסו ולהרגו .
44009025	לכן באותו לילה הבריחו אותו אחדים מהתלמידים אל מחוץ לעיר . הם הושיבו אותו בתוך סל גדול ושלשלוהו דרך פרצה אל מעבר לחומה .
44009026	שאול הגיע לירושלים וניסה להיפגש עם המאמינים המשיחיים , אך כולם פחדו מפניו , כי חשבו שהוא מרמה אותם .
44009027	בר־נבא בא לעזרתו של שאול ולקח אותו אל השליחים . הוא סיפר להם כיצד שאול ראה את האדון בדרך לדמשק , וכיצד שמע את דבריו . בר־נבא גם דיווח להם על הטפתו האמיצה והנלהבת של שאול בשם ישוע .
44009028	לשמע דברים אלה קיבלו אותו השליחים לשורותיהם , ומאז היה שאול תמיד עם המאמינים , והטיף בשם האדון באומץ לב .
44009029	שאול שוחח והתווכח גם עם היהודים דוברי היוונית , אולם הם זממו להרוג אותו .
44009030	כשנודע לשאר האחים על הסכנה הנשקפת לו , לקחו אותו לקיסריה , ומשם שלחוהו לביתו שבטרסוס .
44009031	בינתיים חדלו הרדיפות , וקהילות יהודה , הגליל והשומרון נהנו משקט ושלווה וגדלו בכוח ובמספר . רוח הקודש עודד את המאמינים , והם למדו להתהלך ביראת־ה ' .
44009032	פטרוס נסע ממקום למקום כדי לבקר את הקהילות , ויום אחד בא לבקר את המאמינים בלוד .
44009033	הוא פגש שם אדם משותק בשם אניאס , שהיה מרותק למיטתו כשמונה שנים .
44009034	" אניאס , " אמר לו פטרוס , " ישוע המשיח ריפא אותך ! קום וסדר את מיטתך ! " והוא נרפא מיד .
44009035	כל תושבי לוד והשרון ראו את הנס והאמינו באדון .
44009036	ביפו הייתה תלמידה אחת בשם צביה , שתמיד עשתה מעשי צדקה ועזרה בעיקר לעניים .
44009037	באותם ימים חלתה צביה ומתה . ידידיה טיהרו את הגופה והניחו אותה בעליית־הגג .
44009038	אולם כאשר נודע להם שפטרוס היה בקרבת המקום , מיהרו לשלוח שני אנשים ללוד , כדי לבקש ממנו שיבוא איתם ליפו .
44009039	בלי להתמהמה הלך איתם פטרוס ליפו , וכשנכנס אל הבית הובילו אותו מיד אל החדר שבו שכבה צביה . החדר היה מלא אלמנות בוכיות , אשר הראו זו לזו חולצות ושמלות שצביה תפרה למענן .
44009040	פטרוס ביקש מכולן לצאת מהחדר , ואז כרע על ברכיו והתפלל . לאחר מכן פנה אל הגופה וקרא : " צביה , קומי ! " באותו רגע פקחה צביה את עיניה , ובראותה את פטרוס הזדקפה על מיטתה .
44009041	הוא הושיט את ידו ועזר לה לעמוד על רגליה . אחר כך קרא פטרוס לכל האחים ולכל האלמנות והציג את צביה לפניהם .
44009042	הידיעה המשמחת התפשטה במהירות בכל העיר , ואנשים רבים האמינו באדון .
44009043	פטרוס נשאר ביפו זמן רב והתגורר אצל מעבד־עורות בשם שמעון .
44010001	בקיסריה גר קצין רומאי בשם קורנליוס ; הוא היה מפקד הגדוד האיטלקי שבמקום .
44010002	קורנליוס וכל בני־משפחתו היו אנשים אדוקים ויראי־אלוהים . הוא היה איש תפילה , ונהג לחלק מתנות ותרומות ביד נדיבה .
44010003	יום אחד , בשעה שלוש אחר־הצהריים , ראה קורנליוס לפתע מלאך ה ' בחזיון . המלאך קרב אליו וקרא : " קורנליוס ! "
44010004	קורנליוס הביט בו בפחד ושאל : " מה רצונך , אדוני ? " והמלאך השיב : " אלוהים לא התעלם מתפילותיך ומנדיבות לבך !
44010005	עליך לשלוח עתה מספר אנשים ליפו , כדי שימצאו את שמעון פטרוס
44010006	אשר גר על חוף הים אצל שמעון מעבד־העורות , ויבקשו אותו לבוא אליך . “
44010007	ברגע שנעלם המלאך קרא קורנליוס לשניים ממשרתיו ולאחד משומרי ראשו , שהיה גם הוא איש ירא אלוהים ,
44010008	לאחר שסיפר להם את דבר החיזיון שלח אותם ליפו .
44010009	למחרת , בעוד השלושה מתקרבים אל העיר , עלה פטרוס על גג הבית כדי להתפלל . הייתה זאת שעת צהריים , ופטרוס , שהיה רעב , המתין לארוחתו . אולם עוד לפני שהייתה הארוחה מוכנה נפלה עליו תרדמה .
44010010	
44010011	הוא ראה את השמים נפתחים , ומתוכם ירד סדין גדול קשור בארבע קצותיו .
44010012	בתוך הסדין היו כל מיני חיות טמאות , נחשים ועופות דורסים .
44010013	" קום , פטרוס ; שחט ואכול ! " קרא קול מן השמים .
44010014	" חס וחלילה , אדוני , " קרא פטרוס . " מעולם לא אכלתי אוכל בלתי כשר ! "
44010015	הקול דיבר אל פטרוס בשנית : " עליך לשמוע בקול אלוהים . אם אלוהים קורא למשהו טהור , אתה אל תקרא לו טמא ! "
44010016	חזיון זה חזר ונשנה שלוש פעמים , ולאחר מכן הועלה הסדין חזרה לשמים .
44010017	פטרוס היה נבוך ומבולבל . מה פשר החיזיון ? מה עליו לעשות ? בדיוק באותה שעה מצאו שליחיו של קורנליוס את ביתו של שמעון מעבד־העורות , ועמדו מאחורי השער .
44010018	" האם כאן גר שמעון פטרוס ? " שאלו .
44010019	בינתיים , בעוד פטרוס מהרהר בחזיון ובפשרו , אמר אליו רוח הקודש : " שלושה אנשים באו הנה לפגוש אותך .
44010020	רד למטה ולך אתם , כי אני שלחתי אותם . "
44010021	פטרוס ירד למטה , וכשראה את השלושה אמר : " אני האיש אשר אתם מחפשים . מה רצונכם ? "
44010022	" קורנליוס הקצין הרומאי שלח אותנו אליך , " השיבו השלושה . " קורנליוס הוא איש ירא אלוהים , טוב־לב , נדיב ומכובד על ידי כל היהודים . מלאך ה ' נגלה אליו בחזיון וציווה עליו להזמין אותך לביתו , כדי שתאמר לו מה עליו לעשות . "
44010023	פטרוס הזמין אותם להיכנס אל הבית וללון אצלו בלילה . למחרת היום הוא יצא אתם לדרך , ומאמינים אחרים מיפו הצטרפו אליו .
44010024	כעבור יום הגיעה החבורה לקיסריה . קורנליוס שכבר ציפה לבואם , כינס בביתו את קרוביו וידידיו הטובים , כדי שגם הם יפגשו את פטרוס .
44010025	כשנכנס פטרוס אל הבית נפל קורנליוס על ברכיו והשתחווה לו .
44010026	" קום על רגליך , " אמר לו פטרוס . " אני בן־אדם בדיוק כמוך ! "
44010027	קורנליוס קם על רגליו ושוחח זמן־מה עם פטרוס . לאחר מכן נכנסו שניהם אל חדר האורחים - שם נתאספו רבים .
44010028	פטרוס פנה אל הנוכחים ואמר : " אתם יודעים שאסור ליהודי להיכנס לביתו של גוי . אולם אלוהים הראה לי בחזיון שאסור להתייחס אל שום אדם כאילו הוא טמא או נחות ממני .
44010029	משום כך הסכמתי לבוא הנה מיד כשקראתם לי . אך האם מותר לי עתה לשאול מה אתם רוצים ? "
44010030	" לפני ארבעה ימים , " החל קורנליוס להסביר , " התפללתי בביתי כרגיל , ובערך בשעה הזאת - בשעה שלוש - עמד לפני לפתע אדם לבוש גלימה זוהרת ,
44010031	ואמר אלי : ' קורנליוס , אלוהים לא התעלם מתפילותיך ומנדיבות לבך !
44010032	עליך לשלוח עתה מספר אנשים ליפו , כדי שימצאו את שמעון פטרוס , אשר גר על חוף הים אצל שמעון מעבד־העורות , ויבקשו אותו לבוא אליך . '
44010033	ובכן , מיד שלחתי לקרוא לך , ויפה מצדך שהזדרזת לבוא . הנה כולנו לפניך , מצפים לשמוע מפיך מה שציווה עליך אלוהים לומר לנו . "
44010034	פתח פטרוס ואמר : " עתה אני רואה בבירור שאלוהים אינו מאפיל ,
44010035	אלא כל אדם הירא את אלוהים ועושה מעשים טובים מוצא־חן בעיני אלוהים , בין אם הוא יהודי או גוי .
44010036	אני בטוח שכולכם שמעתם את הבשורה הטובה שבישר ה ׳ לעם ישראל – שאפשר להתפייס עם אלוהים באמצעות ישוע המשיח , אשר הוא אדון כל הבריאה . מאז שהחל יוחנן להטביל את החוזרים בתשובה התפשטה הבשורה בכל הארץ – מהגליל ועד אזור יהודה .
44010037	
44010038	ודאי שמעתם שאלוהים משח את ישוע מנצרת ברוח הקודש ובגבורה , שהוא הסתובב בארץ ועזר לבני־אדם , ושריפא את כל אלה שהיו כבולים על־ידי השטן , משום שהאלוהים היה אתו .
44010039	" אנחנו , השליחים , עדים לכל המעשים שעשה ישוע בכל ארץ ישראל , כולל ירושלים , עד אשר הומת על הצלב .
44010040	אולם שלושה ימים לאחר שנצלב החזירו אלוהים לחיים , והראה אותו לעיני אנשים מסוימים שבהם בחר מראש . אלוהים לא בחר את העדים האלה מבין הקהל הרחב , כי אם מבינינו . אנחנו אלה שאכלנו ושתינו איתו לאחר שקם מן המתים ,
44010041	
44010042	והוא שלח אותנו לבשר את הבשורה הטובה הזאת בכל מקום , ולהעיד שאלוהים הסמיך את ישוע לשפוט את החיים ואת המתים .
44010043	כל הנביאים כתבו עליו , ואמרו שכל המאמין בו ייסלחו לו כל חטאיו בזכותו . "
44010044	לפני שסיים פטרוס את דבריו צלח רוח הקודש על כל הנוכחים .
44010045	היהודים המשיחיים , שבאו עם פטרוס מיפו , השתוממו לראות שמתנת רוח הקודש ניתנה גם לגויים .
44010046	אולם לא היה ספק בכך , כי הם שמעו אותם מדברים בשפות בלתי מובנות ומהללים את אלוהים . ” אנשים אלה קיבלו עתה את רוח הקודש ממש כמונו ! “ קרא פטרוס . ” האם מישהו מתנגד לכך שאטביל אותם במים ? “
44010047	
44010048	וכך הוא הטביל אותם בשם ישוע המשיח . לאחר מכן ביקש ממנו קורנליוס להישאר אצלם ימים אחדים .
44011001	עד מהרה נודע לשליחים ולשאר האחים ביהודה שגם הגויים נושעים על־ידי האמונה במשיח .
44011002	כשחזר פטרוס לירושלים החלו היהודים המשיחיים למתוח עליו ביקורת .
44011003	" אתה ביקרת בביתם של גויים , ואפילו אכלת איתם ! " טענו .
44011004	ואז סיפר להם פטרוס את הסיפור כולו - מראשיתו ועד סופו :
44011005	" יום אחד בשעה שהתפללתי ביפו ראיתי חזיון : סדין גדול , קשור בארבע קצותיו , הורד מן השמים .
44011006	בתוך הסדין היו כל מיני חיות , זוחלים ועופות טרפים .
44011007	לאחר מכן שמעתי קול שציווה עלי : ' קום , פטרוס , שחט ואכול כל מה שאתה רוצה ! ' "
44011008	" ' חס וחלילה , אדוני ! ' עניתי . ' מעולם לא אכלתי אוכל טמא ! '
44011009	" אולם אותו קול חזר ואמר : ' עליך לשמוע בקול אלוהים ! אם אלוהים אומר שמשהו מסוים טהור , סימן שהוא טהור ! '
44011010	" חזיון זה חזר ונשנה שלוש פעמים , ולאחר מכן הועלה הסדין לשמים .
44011011	באותה שעה הגיעו אל הבית שבו התארחתי שלושה אנשים שנשלחו מקיסריה ,
44011012	ורוח הקודש אמר לי ללכת איתם ללא היסוס , למרות היותם גויים ! ששת האחים האלה הצטרפו אלי , וכעבור יום הגענו לקיסריה - לביתו של האדם ששלח את השלושה .
44011013	הוא סיפר לנו שמלאך ה ' נגלה אליו וציווה עליו לשלוח אנשים ליפו , כדי למצוא את שמעון פטרוס .
44011014	' הוא יאמר לך ולבני ביתך כיצד תוכל להיוושע ! ' אמר לו המלאך .
44011015	" כשהתחלתי לבשר להם צלח רוח הקודש על הנאספים , בדיוק כפי שצלח עלינו בתחילה .
44011016	ואז נזכרתי בדברי האדון : ' יוחנן הטביל אתכם במים , אולם עוד זמן־מה תיטבלו ברוח הקודש . '
44011017	ואם אלוהים נתן לגויים האלה אותה המתנה שנתן לנו , כשהאמנו באדון ישוע המשיח , מי אני שאתווכח אתו ? "
44011018	דבריו של פטרוס השביעו את רצונם של היהודים המשיחיים , והם החלו להלל ולשבח את האלוהים . " כן , " אמרו , " גם לגויים העניק אלוהים את הזכות לחזור בתשובה ולקבל חיי נצח ! "
44011019	המאמינים אשר נמלטו מירושלים , בעת הרדיפה שהחלה לאחר מותו של סטפנוס , הגיעו בינתיים עד צור וצידון , קפריסין ואנטיוכיה . בכל מקום הם הכריזו על הבשורה , אבל רק ליהודים .
44011020	אך מאמינים אחדים , שנסעו מקפריסין וקוריניה לאנטיוכיה , סיפרו גם לכמה יוונים על האדון ישוע .
44011021	האדון ברך את מאמציהם , וגויים רבים האמינו באדון ישוע .
44011022	כששמעו על כך חברי הקהילה בירושלים , שלחו את בר־נבא לאנטיוכיה כדי לעזור למאמינים החדשים .
44011023	כשהגיע בר־נבא לאנטיוכיה וראה את מעשיו הנפלאים של ה ' , הוא נמלא שמחה רבה ועודד את המאמינים לדבוק באדון בכל מחיר .
44011024	בר־נבא היה אדם טוב לב , מלא רוח הקודש ובעל אמונה חזקה . באותה עת נוספו אנשים רבים לקהל המאמינים .
44011025	לאחר מכן נסע בר־נבא לטרסוס כדי לחפש את שאול ,
44011026	וכשמצא אותו , חזר עמו לאנטיוכיה . השניים נשארו באנטיוכיה שנה שלמה ולימדו את המאמינים החדשים והרבים ( שם , באנטיוכיה , החלו לכנות את תלמידי ישוע המשיח בשם " משיחיים " ) .
44011027	באותה תקופה באו לאנטיוכיה נביאים אחדים מירושלים .
44011028	אחד מהם , אגבוס שמו , קם באחת האספות וניבא , בהשראת רוח הקודש , שרעב כבד יבוא על כל האימפריה הרומאית ( נבואתו התגשמה בתקופת שלטונו של קלודיוס ) .
44011029	משום כך החליטו המאמינים באנטיוכיה לשלוח עזרה כספית לאחיהם ביהודה , כל אחד כפי יכולתו .
44011030	לאחר שאספו את התרומות מסרו אותן לבר־נבא ולשאול , כדי שיביאו אותן לזקני הקהילה בירושלים .
44012001	באותם הימים התנכל המלך הורדוס למאמינים אחדים ,
44012002	אף הוציא להורג את יעקב השליח , אחיו של יוחנן .
44012003	כשראה הורדוס שהדבר מצא־חן בעיני מנהיגי היהודים , אסר את פטרוס באמצע חג הפסח .
44012004	הורדוס התכוון להעמיד את פטרוס למשפט פומבי בתום החג , ועל כן השליך אותו בינתיים לכלא והפקיד עליו שישה־עשר שומרים .
44012005	אולם הקהילה התפללה בעד פטרוס ללא הרף בעת מעצרו .
44012006	בלילה שקדם למשפט הפומבי ישן פטרוס בין שני חיילים , כבול בשרשרת כפולה , והשומרים שמרו בזהירות על פתח הכלא .
44012007	לפתע זרח אור בתוך התא , ומלאך ה ' עמד לצידו של פטרוס . המלאך נגע בירכו של פטרוס והעירו משנתו . " קום , מהר ! " קרא המלאך . באותו רגע נפלו השרשרות מעל־ידיו .
44012008	" התלבש ונעל את נעליך , " הוסיף המלאך , ופטרוס עשה . " עכשיו לבש את מעילך ובוא אחרי ! " פקד .
44012009	פטרוס יצא מהתא בעקבות המלאך , אולם כל הזמן חשב שזהו רק חלום או חזיון ; הוא לא יכול היה להאמין שכל זה קורה לו במציאות !
44012010	הם חלפו על פני גוש התאים הראשון והשני , והגיעו אל שער הברזל הפונה לרחוב . השער נפתח לפניהם מעצמו , והם עברו דרכו . הם המשיכו ללכת עוד מרחק קצר , ולפתע נעלם המלאך .
44012011	פטרוס הבין לבסוף את המתרחש . " אין זה חלום ! " אמר לעצמו . " אלוהים באמת שלח את מלאכו להציל אותי מיד הורדוס וממזימותיהם של היהודים ! "
44012012	לאחר שעיכל את הדבר במוחו הלך אל ביתה של מרים , אמו של יוחנן מרקוס . שם התאספו מאמינים רבים לתפילה .
44012013	פטרוס דפק על דלת הבית , ונערה בשם רודה ניגשה לראות מי זה .
44012014	כשהכירה את קולו של פטרוס היא שמחה כל־כך , עד ששכחה לפתוח את הדלת . היא מיהרה להיכנס אל הבית וסיפרה לכולם שפטרוס עומד בחוץ .
44012015	האחים לא האמינו לה . " יצאת מדעתך ! " קראו . אולם מאחר שרודה עמדה על שלה , חשבו : " אולי זהו המלאך של פטרוס . הם ודאי הרגו אותו . "
44012016	בינתיים המשיך פטרוס לדפוק על הדלת , וכשיצאו לבסוף האחים לפתוח את השער , הם הופתעו מאוד !
44012017	פטרוס אמר להם לשתוק , וסיפר להם כיצד חילץ אותו האדון מבית־הכלא . " ספרו זאת ליעקב ולאחים , " ביקש מהם , והלך לו למקום בטוח יותר .
44012018	עם אור הבוקר שררה מבוכה גדולה בכלא : מה קרה לפטרוס ?
44012019	הורדוס שלח את אנשיו לחפש את פטרוס , אך הם לא מצאו אותו . משום כך ציווה הורדוס לאסור את שישה־עשר השומרים , להעמידם לדין ולהוציאם להורג . לאחר מכן עזב את העיר ועבר לגור בקיסריה .
44012020	בהיותו בקיסריה הגיעה משלחת מהערים צור וצידון כדי לראותו . הורדוס לא היה ביחסים טובים עם תושבי הערים האלה , אולם חברי המשלחת התיידדו עם בלסטוס המזכיר של המחוז וביקשו שלום , כי מבחינה כלכלית הייתה ארצם תלויה במסחר עם ארצו של הורדוס .
44012021	נקבע להם ראיון עם הורדוס , וביום המיועד הוא לבש את בגדי מלכותו , ישב על כסא מפואר ונאם לפניהם .
44012022	בתום הנאום הריע לו הקהל בתשואות רמות וצעק : " זהו קולו של אל , ולא של בן־תמותה ! "
44012023	באותו רגע הכה מלאך ה ' את הורדוס במחלה קשה ; גופו נמלא תולעים שכרסמו אותו , וכעבור זמן קצר מת , משום שקיבל את סגידת האנשים במקום שיחלוק את הכבוד לאלוהים .
44012024	בשורת הישועה של אלוהים התפשטה במהירות , ומאמינים רבים נוספו לקהילה .
44012025	לאחר שסיימו בר־נבא ושאול את שליחותם בירושלים , לקחו איתם את יוחנן מרקוס ושבו לאנטיוכיה .
44013001	אלה האנשים שנמנו עם המורים והנביאים בקהילת אנטיוכיה : בר־נבא , שמעון ( המכונה " כושי " ) , לוקיוס ( מקוריניה ) , מנחם ( אחיו החורג של הורדוס ) ושאול ( פולוס ) .
44013002	יום אחד בשעה שהתפללו לאלוהים וצמו , אמר להם רוח הקודש : " הקדישו לי את בר־נבא ואת שאול לביצוע משימה מיוחדת ! "
44013003	הם הוסיפו להתפלל ולצום , ולאחר מכן סמכו את ידיהם על ראשיהם של שאול ובר־נבא , ברכו אותם ושלחו אותם לדרכם .
44013004	בהדרכת רוח הקודש ירדו השניים לסלוקיא , ומשם הפליגו לקפריסין .
44013005	הם עגנו בעיר סלמיס , ובישרו את דבר אלוהים בבתי־הכנסת ( יוחנן מרקוס היה העוזר שלהם ) .
44013006	לאחר מכן המשיכו לבשר בכל רחבי האי , עד שהגיעו לעיר פפוס . בעיר זאת פגשו יהודי אחד , בר־ישוע שמו , שהיה נביא שקר ועסק בכישוף .
44013007	בר־ישוע היה ידיד למושל המקומי , סרגיוס פולוס . המושל , שהיה אדם נבון מאוד , הזמין את בר־נבא ופולוס לבקר אותו , משום שרצה לשמוע מפיהם את דבר האלוהים .
44013008	אולם המכשף הזה , שנקרא " אלימס " , לא רצה שהמושל יגיע לאמונה , ולכן התערב בשיחה ודרש מהמושל לא לשים לב לדבריהם של שאול ובר־נבא .
44013009	אך שאול ( הנקרא גם " פולוס " ) , אשר היה מלא ברוח הקודש , הביט בנביא השקר וקרא :
44013010	" בן בלייעל שכמוך ! אתה מלא מרמה ופשע , ואויב מושבע של כל דבר טוב ! האם לעולם לא תפסיק לסלף את דרכי האלוהים הישרים ?
44013011	עתה שים לב כיצד יעניש אותך אלוהים : תוכה בעיוורון זמני , ולא תראה את אור השמש . " באותו רגע כיסה ערפל את עיניו , והוא החל לגשש סביבו ולחפש מישהו שיוביל אותו בידו .
44013012	כשראה המושל את הנעשה , האמין באדון והשתומם על הכוח העצום של בשורת האלוהים .
44013013	פולוס ומלוויו עזבו את פפוס , והפליגו בספינה לעיר פרגי שבמדינת פמפוליה . יוחנן מרקוס עזב אותם שם וחזר לירושלים ,
44013014	ואילו פולוס ובר־נבא המשיכו לאנטיוכיה אשר בפיסידיה . בשבת הלכו השניים לבית־הכנסת וישבו בין המתפללים .
44013015	לאחר קריאת פרשת השבוע מן התורה , וההפטרה מהנביאים , שלחו אליהם ראשי בית־הכנסת הודעה : " אחים , אם יש לכם דבר עידוד והדרכה בשבילנו , אתם מוזמנים לדבר ! "
44013016	פולוס קם על רגליו , סימן לקהל שהוא עומד לדבר , ואמר : " אנשי ישראל , וכל הבוטחים בה ' והמכבדים אותו , הרשו לי לפתוח בסקירה היסטורית קצרה .
44013017	" אלוהי העם הזה - אלוהי ישראל - בחר באבותינו וברך אותם מאוד בתקופת שהותם במצרים . ביד חזקה ובזרוע נטויה הוא הוציא אותם מעבדות לחירות ,
44013018	וטיפל בהם במשך ארבעים שנות נדודיהם במדבר .
44013019	לאחר שהשמיד שבעה עמים בארץ כנען , הוא נתן לעם ישראל את הארץ לנחלה . כל זה ארך כ־450 שנה .
44013020	" לאחר מכן מינה עליהם אלוהים שופטים עד ימיו של שמואל הנביא .
44013021	בימיו של שמואל ביקש העם מלך , וה ' נתן לו את שאול בן־קיש משבט בנימין , שמלך ארבעים שנה .
44013022	אולם ה ' הוריד אותו מכסא מלכותו , והמליך תחתיו את דוד המלך , זה שה ' אמר עליו : ' דוד בן־ישי הוא איש כלבבי , והוא יעשה את רצוני . '
44013023	ומזרעו של דוד הקים ה ' לישראל את המושיע המובטח , את ישוע המשיח !
44013024	" עוד לפני בואו של ישוע קרא יוחנן לעם ישראל לשוב מחטאיו , לפנות אל ה ' ולהיטבל במים .
44013025	כשסיים יוחנן את תפקידו , שאל את העם : ' האם אתם חושבים שאני המשיח ? לא , אינני המשיח ! אבל הוא עומד לבוא , ואיני ראוי אף להתיר את שרוכי נעליו ! '
44013026	" אחי בני אברהם , ואחי הגויים היראים את האלוהים : ישועה זאת נועדה לכולנו !
44013027	תושבי ירושלים ומנהיגיהם לא הכירו את המשיח , ולא הבינו את דברי הנביאים אשר נקראו מדי שבת בבית־הכנסת . אף־על־פי־כן , כשהרגו אותו הם קיימו למעשה את דברי הנביאים .
44013028	למרות שלא הייתה להם כל סיבה מוצדקת להוציא את ישוע להורג , דרשו מפילטוס לצלוב אותו .
44013029	לאחר שקיימו את כל הנבואות הקשורות במותו , בלי שידעו זאת , הורידו אותו מעל הצלב וקברוהו .
44013030	" אולם אלוהים הקים את ישוע מן המתים ,
44013031	ובימים שלאחר מכן הוא נראה פעמים רבות לעיני האנשים שליוו אותו מן הגליל לירושלים . מאז ועד היום לא פסקו האנשים האלה להעיד על כך בפומבי .
44013032	” בר־נבא ואני מבשרים לכם עתה את הבשורה הטובה הזאת : את אשר הבטיח אלוהים לאבותינו ,
44013033	הוא הגשים לנו , צאציהם , על ידי תקומת ישוע . לכך מתכוון המזמור השני בתהלים : ’ בני אתה , אני היום ילדתיך ‘ .
44013034	" אלוהים הבטיח להחזירו לחיים , כדי שלא ימות עוד לעולם . אלוהים ייתן לכם את הבטחותיו הנפלאים לדוד כמו שכתוב בישעיה . .
44013035	במזמור טז כתוב : ' לא תיתן חסידיך לראות שחת . '
44013036	פסוק זה אינו מתייחס לדוד , שהרי לאחר שדוד שרת את בני דורו לפי רצון ה ' , הוא מת , נקבר וגופו נרקב .
44013037	פסוק זה מתייחס למישהו אחר - למישהו שאלוהים החזירו לחיים ושגופו כלל לא ניזוק מריקבון המוות .
44013038	" אחים , הקשיבו ! באמצעות ישוע זה אתם יכולים לקבל סליחת חטאים .
44013039	כל מי שמאמין ובוטח בו משתחרר מכל אשמה , ואלוהים מצדיק אותו . התורה מעולם לא יכלה לשחרר אתכם מחטא ולהצדיקכם בעיני אלוהים .
44013040	היזהרו ! אל תתנו לדברי הנביאים להתגשם בכם :
44013041	' ראו בגוים והביטו , והתמהו תמהו , כי פעל פעל בימיכם , לא תאמינו כי יספר ' . כלומר , ראו והתפלאו , אתם הבזים לאמת ! כי אלוהים עומד לעשות משהו בימיכם , אשר לא תאמינו בו כשיספרו לכם על כך . "
44013042	כשיצאו פולוס ובר־נבא מבית־הכנסת , הזמינו אותם האנשים לשוב ולדבר אליהם בשבת הבאה .
44013043	בתום האסיפה בבית־הכנסת הלכו אחרי פולוס ובר־נבא הרבה יהודים וגויים יראי אלוהים . השניים שוחחו איתם ועודדו אותם לבטוח בחסדו של אלוהים .
44013044	בשבת שלאחר מכן התקהלה כמעט כל העיר בבית־הכנסת , כדי לשמוע את דבר ה ' מפי פולוס ובר־נבא .
44013045	אולם כשראו מנהיגי היהודים את ההמון , נמלאו קנאה והכחישו את דבריו של פולוס בקללות ובגידופים .
44013046	אך פולוס ובר־נבא דיברו באומץ והצהירו : " הרגשנו שמחובתנו לבשר את דבר ה ' קודם כל לכם - היהודים , אולם מכיוון שדחיתם אותו והוכחתם שאינכם ראויים לחיי נצח , נציע אותו לגויים !
44013047	כי כך ציווה עלינו אלוהים : ' ונתתיך לאור גוים , להיות ישועתי עד קצה הארץ ' " .
44013048	הגויים שמחו מאוד לשמוע את בשורת ה ' מפי פולוס , וכל מי שנבחר לחיי נצח האמין .
44013049	וכך התפשט דבר ה ' בכל הארץ .
44013050	אולם מנהיגי היהודים קוממו את הנשים המכובדות ואצילות נגד פולוס ובר־נבא . הם עוררו את ההמון לרדוף את פולוס ובר־נבא ולגרשם מן העיר .
44013051	השניים ניערו את אבק העיר מעל רגליהם והלכו לעיר איקניון ,
44013052	ותלמידיהם באנטיוכיה נמלאו שמחה ורוח הקודש .
44014001	גם באיקניון הלכו פולוס ובר־נבא לבית־הכנסת . הם הטיפו את דבר ה ' בעוצמה כה רבה , עד שיהודים וגויים רבים האמינו באדון .
44014002	אולם היהודים שדחו את בשורת אלוהים הסעירו את רגשות הגויים , ועוררו בלבם אי־אמון בפולוס ובר־נבא .
44014003	למרות זאת נשארו שם השניים זמן רב למדי , כשהם מבשרים את דבר ה ' באומץ , ואלוהים אישר שאכן הם שליחיו על־ידי הניסים והנפלאות שחולל באמצעותם .
44014004	תושבי העיר היו חלוקים בדעותיהם : חלקם תמכו במנהיגים היהודים , וחלקם - בפולוס ובר־נבא .
44014005	כאשר נודע לשני השליחים שהגויים , היהודים ומנהיגיהם תכננו להתנכל להם ולרגום אותם באבנים , מיהרו להימלט על נפשם . הם הגיעו לערי חבל לוקוניה : לוסטרה , דרבי וסביבותיהן ,
44014006	
44014007	וגם שם בישרו את הבשורה .
44014008	בלוסטרה הם ראו אדם שלא התהלך מעולם ; רגליו היו משותקות מלידה .
44014009	פולוס שם לב לכך שהנכה מקשיב לדבריו בדריכות ובעניין רב , וכאשר גילה שיש בו אמונה להירפא ,
44014010	קרא אליו : " קום על רגליך ! " כהרף־עין קפץ האיש על רגליו והחל ללכת .
44014011	כשראה קהל הנוכחים את הנס שפולוס חולל , החלו כולם לקרוא בלשון הליקאונית : " אנשים אלה הם אלים בדמות בני־אדם ! "
44014012	הם החליטו שבר־נבא הוא האל זאוס , ואילו פולוס , שהיה הדובר העיקרי - האל הרמס .
44014013	הכהן של זאוס , שמקדשו היה בפרבר העיר , הביא זרי פרחים ושוורים , כדי להקריבם בשער העיר לעיני ההמונים .
44014014	אולם כאשר הבינו פולוס ובר־נבא את מה שעומד להתרחש , קרעו את בגדיהם ורצו בתוך הקהל בצעקות :
44014015	" אנשים , מה אתם עושים ? אנחנו בני־אדם בדיוק כמוכם ! באנו לבשר לכם את הבשורה , כדי שאתם תפסיקו לסגוד לאלילים , ובמקום זאת להשתחוות לאלוהים האחד האמיתי , אשר ברא את השמים , את הארץ , את הים ואת כל אשר בם .
44014016	אמנם בימי קדם הרשה ה ' לגויים לחיות כרצונם ,
44014017	אולם הוא תמיד העיד על עצמו במעשיו הטובים ובאהבתו אלינו : הוא שולח לנו , למשל , גשם ותבואות מבורכות ; הוא מספק לנו אוכל וממלא את לבנו שמחה . "
44014018	על אף דבריהם אלה הצליחו השניים רק בקושי רב לשכנע את הקהל שלא להקריב להם קורבנות .
44014019	ימים ספורים לאחר מכן הגיעו ללוסטרה יהודים אחדים מאנטיוכיה ומאיקניון , והפכו את קהל המעריצים להמון פרוע וצמא־דם , אשר רגם את פולוס באבנים . ההמונים חשבו שפולוס מת , ולכן גררו אותו אל מחוץ לעיר .
44014020	אולם לאחר שהתקבצו המאמינים סביבו הוא התאושש , קם על רגליו וחזר העירה . למחרת יצאו פולוס ובר־נבא לדרבי .
44014021	לאחר שבישרו שם את דבר ה ' ועשו תלמידים רבים , חזרו השניים ללוסטרה , לאיקניון ולאנטיוכיה .
44014022	בערים אלה הם חיזקו את המאמינים , ועודדו אותם לדבוק באמונתם למרות הצרות והרדיפות . " רק דרך צרות רבות נוכל להיכנס למלכות האלוהים , " הזכירו להם .
44014023	כמו כן מינו פולוס ובר־נבא זקני־קהילה בכל קהילה , ובצום ותפילה הפקידו אותם בידי האלוהים שבו בטחו .
44014024	לאחר מכן המשיכו השניים במסעם חזרה , ועברו דרך פיסידיה ופמפוליה .
44014025	הם הטיפו שוב בפרגי , והמשיכו לאטליה .
44014026	לבסוף הפליגו בספינה לאנטיוכיה - העיר שממנה יצאו למסע , ואשר בה הופקדו בידי אלוהים לבצע את המלאכה שזה עתה סיימו .
44014027	בהגיעם לאנטיוכיה כינסו את כל המאמינים , ומסרו להם דיווח מפורט על מסעם : כיצד ה ' פעל באמצעותם , וכיצד פתח את שער האמונה גם לגויים .
44014028	פולוס ובר־נבא נשארו עם המאמינים באנטיוכיה זמן ממושך .
44015001	בזמן שבר־נבא ופולוס היו באנטיוכיה , הגיעו לשם מספר אנשים מיהודה , והחלו ללמד את המאמינים שאם לא יקפידו לקיים את ברית המילה כדת משה וישראל , לא יוכלו להיוושע .
44015002	פולוס ובר־נבא התווכחו איתם על כך בלהט רב , ולכן החליטה הקהילה המקומית לשלוח אותם לירושלים , יחד עם אחדים מחברי הקהילה , כדי לדון בשאלה זאת עם השליחים והזקנים שם .
44015003	הקהילה כולה ליוותה אותם אל מחוץ לעיר , והנציגים יצאו בדרכם לירושלים . הם התעכבו בדרך בערי החוף של לבנון ובשומרון , כדי לבקר את המאמינים , ולשמחת כולם סיפרו להם שגם הגויים חוזרים בתשובה .
44015004	בהגיעם לירושלים קיבלו את פניהם חברי הקהילה , השליחים והזקנים , ופולוס ובר־נבא דיווחו להם כיצד ה ' פעל באמצעותם .
44015005	אולם מאמינים אחדים , שהשתייכו בעבר לכת הפרושים , קמו על רגליהם וטענו שכל המאמינים מבין הגויים חייבים לשמור את התורה ולקיים ברית מילה .
44015006	לכן כינסו השליחים והזקנים אסיפה מיוחדת כדי לדון בבעיה זאת .
44015007	לאחר דיון ארוך ומייגע קם שמעון על רגליו ופנה אל המאמינים : " אחים , כולכם יודעים שעוד לפני זמן רב בחר בי אלוהים לבשר לגויים את הבשורה , כדי שגם הם יאמינו בו .
44015008	אלוהים , המכיר והיודע את לב האדם , אישר שהוא מקבל גם את הגויים . כיצד הוא אישר זאת ? בכך שנתן להם את רוח הקודש בדיוק כשם שנתן אותו לנו .
44015009	אלוהים לא הבדיל בינינו לביניהם , משום שהוא טיהר את לבם , על־ידי האמונה , בדיוק כפי שטיהר את לבנו .
44015010	האם אתם רוצים עתה לתקן את מעשיו של אלוהים ? מדוע אתם מעמיסים על הגויים עול שאנחנו ואבותינו לא יכולנו לשאת ?
44015011	האם אינכם מאמינים שכולנו נושענו באותה הדרך - כלומר בחסדו של האדון ישוע ? "
44015012	הויכוח פסק , וכל האחים הקשיבו בדומיה לדיווח של פולוס ובר־נבא על הנסים והנפלאות שחולל אלוהים באמצעותם בין הגויים .
44015013	כשסיימו השניים את דיווחם נטל יעקב את רשות הדיבור . " אחים , " אמר , " הקשיבו לדברי !
44015014	שמעון פטרוס הסביר לכם זה עתה כיצד אלוהים גילה תחילה את דאגתו לגויים , וכיצד בחר מקרבם אנשים שיאמינו בו ושיפארו את שמו .
44015015	עובדה זאת של ישועת הגויים עולה למעשה בקנה אחד עם דברי הנביאים . קחו למשל את נבואתו של עמוס :
44015016	' ביום ההוא אקים את סכת דויד הנפלת , וגדרתי את פרציהן והריסותיו אקים , ובניתיה כימי עולם ,
44015017	למען ידרשו את־ה ' שארית אדם וכל הגויים אשר נקרא שמי עליהם ' . כלומר , אלוהים הבטיח לחדש את ברית דוד המופרת , כדי שגם הגויים - אלה שבחר בהם - יוושעו !
44015018	אלה דברי אלוהים אשר גילה אותם עוד לפני זמן רב .
44015019	" על כן אני פוסק שאל לנו לדרוש מהגויים השבים אל ה ' לקיים את חוקי התורה .
44015020	הבה נסתפק בכך שנכתוב להם לא לאכול בשר שהוקרב לאלילים ולא בשר טרף של בעל חיים שנחנק , לא לאכול בשר עם דם , ולהתרחק מהזנות על כל צורותיה .
44015021	כי עוד מימי קדם נקראה תורת משה מדי שבת בבתי־כנסת בכל עיר ועיר . "
44015022	השליחים , הזקנים וכל חברי הקהילה החליטו לשלוח משלחת לאנטיוכיה יחד עם פולוס ובר־נבא , כדי לדווח על החלטתם . הם בחרו בשניים ממנהיגי הקהילה , ביהודה ( המכונה " בר־שבא " ) ובסילא ,
44015023	ושלחו בידם את המכתב הבא : " מאת : השליחים , זקני הקהילה והאחים בירושלים . " אל : אחינו המאמינים מן הגויים באנטיוכיה , בסוריה ובקיליקיה , שלום לכם !
44015024	" נודע לנו שמספר אנשים מקהילתנו בלבלו אתכם והטילו ספק בכם , אולם דעו לכם שלא אנחנו שלחנו אותם - הם באו אליכם על דעת עצמם .
44015025	משום כך החלטנו פה־אחד לשלוח אליכם שני נציגים רשמיים שלנו , יחד עם אחינו האהובים פולוס ובר־נבא .
44015026	נציגים אלה , יהודה וסילא , אשר סיכנו את חייהם למען שם אדוננו ישוע המשיח , יאשרו לפניכם בעל־פה את החלטתנו .
44015027	
44015028	” רוח הקודש ואנחנו מצאנו לנכון שלא להכביד עליכם בחובות מיותרים של שמירת מצוות התורה , אלא רק לדרוש מכם
44015029	שתימנעו מאכילת מזון שהוקרב לאלילים , מאכילת בשר של בעל־חיים שנחנק , מאכילת בשר עם דם , ושתתרחקו מן הזנות . טוב תעשו אם תשמרו דברים אלה . – שלום לכם . “
44015030	ארבעת הנציגים יצאו מיד לאנטיוכיה , כינסו שם אסיפה כללית של כל המשיחיים ונתנו להם את המכתב .
44015031	דברי המכתב שמחו מאוד את כל הקהילה באנטיוכיה .
44015032	יהודה וסילא , שהיו נביאים , דרשו באוזני הקהל דרשה ארוכה וחיזקו את אמונת האחים .
44015033	הם נשארו שם ימים אחדים , ולאחר מכן חזרו לירושלים עם דרישות שלום אל האחים אשר שלחו אותם .
44015034	פולוס ובר־נבא נשארו באנטיוכיה , ועזרו למטיפים ולמורים המקומיים ללמד את דבר ה ׳ .
44015035	
44015036	כעבור ימים אחדים הציע פולוס לבר־נבא : " הבה נשוב ונבקר את אחינו בכל הערים שבהן בישרנו את דבר ה ' , כדי שנראה כיצד מתקדמים המאמינים החדשים . "
44015037	בר־נבא הסכים , וביקש לצרף אליהם את יוחנן מרקוס .
44015038	אך רעיון זה לא מצא־חן בעיני פולוס , כי יוחנן מרקוס זנח אותם לנפשם בעיר פמפוליה , ולא עזר להם לסיים את שליחותם .
44015039	לאחר ויכוח חריף בנושא זה החליטו השניים להיפרד . בר־נבא לקח את מרקוס והפליג איתו לקפריסין ,
44015040	ואילו פולוס בחר לקחת איתו את סילא . לאחר שקיבלו את ברכת האחים יצאו השניים בדרכם לסוריה וקילקיה , כדי לעודד את המאמינים שם .
44015041	
44016001	פולוס וסילא הלכו תחילה לדרבי ומשם ללוסטרה . בלוסטרה הם פגשו מאמין צעיר בשם טימותיוס . אמו הייתה יהודיה מאמינה , ואביו - יווני .
44016002	מאחר שלטימותיוס היה שם טוב בין האחים בלוסטרה ובאיקניון , ביקש ממנו פולוס להילוות אליהם במסעם . מתוך התחשבות ברגשות יהודי הסביבה החליט פולוס למול את טימותיוס לפני צאתם לדרך , כי כולם ידעו שאביו יווני .
44016003	
44016004	השלושה עברו מעיר לעיר ופרסמו את החלטת השליחים והזקנים בירושלים בנוגע למאמינים הגויים .
44016005	והקהילה המשיחית גדלה והתפתחה מיום ליום באמונה ובמספר .
44016006	לאחר מכן עברו פולוס ומלוויו דרך פריגיה וגלטיה , כי רוח הקודש אמר להם שלא להיכנס לאסיה הקטנה באותו מסע .
44016007	הם עברו לאורך גבולות מיסיה , והתכוננו ללכת צפונה - לביתיניה , אך רוח ישוע אמר להם שלא .
44016008	לכן במקום ללכת לביתיניה הם עברו דרך מיסיה , והלכו לעיר טרואס .
44016009	באותו לילה נראה לפולוס חזיון : הוא ראה בחלומו איש ממקדוניה ( שביוון ) מתחנן לפניו : " אנא , בוא אלינו למקדוניה ועזור לנו ! "
44016010	מיד לאחר חלומו של פולוס עמדנו לצאת למקדוניה , כי הגענו למסקנה שה ' שולח אותנו לשם כדי לבשר את הבשורה .
44016011	עלינו על ספינה בטרואס והפלגנו לסמותרקיה , ולמחרת נסענו לנפוליס .
44016012	משם הגענו לפיליפי , שהייתה המושבה הרומאית הקרובה ביותר לגבול המקדוני , ונשארנו שם ימים אחדים .
44016013	בשבת יצאנו מחוץ לעיר והלכנו אל שפת הנהר , שם נהגה קבוצה אחת להתאסף לתפילה . התיישבנו שם ולימדנו את הנשים שנכחו במקום .
44016014	אחת מהן הייתה לידיה מהעיר תיאטירה , שהייתה סוחרת בבדי ארגמן . לידיה הייתה אישה יראת אלוהים , ועתה , כשהקשיבה לדבריו של פולוס , פתח אלוהים את לבה והיא האמינה לכל מה שאמר .
44016015	היא נטבלה יחד עם כל בני־ביתה , וביקשה מאיתנו להתארח אצלה . " אם אתם חושבים שאני באמת מאמינה באדון , " אמרה , " בואו והתארחו בביתי . " היא הפצירה בנו עד שהסכמנו .
44016016	יום אחד , כשבאנו למקום התפילה שעל שפת הנהר , פגשנו שפחה צעירה אחוזת־רוח ניחוש , שניבאה עתידות והרוויחה הרבה כסף לאדוניה .
44016017	היא רדפה אחרינו וצרחה : " אנשים אלה הם עבדי ה ' ; הם באו לספר לכם דרך ישועה ! "
44016018	למורת רוחו של פולוס נמשך הדבר יום אחר יום , עד שלבסוף פנה אל השד שבתוכה וקרא : " בשם ישוע המשיח אני מצווה עליך לצאת ממנה ! " והשד יצא מתוכה באותו רגע .
44016019	כשראו בעליה שאבדה תקוותם להרוויח כסף קל ומהיר , תפסו את פולוס וסילא וגררו אותם אל השופטים אשר בכיכר השוק .
44016020	" היהודים האלה משחיתים את העיר שלנו ! " צרחו .
44016021	" הם מלמדים את האזרחים לעשות דברים המנוגדים לחוק הרומאי ! "
44016022	לשמע דברים אלה התנפל ההמון על פולוס וסילא , והשופטים ציוו להפשיטם ולהלקותם בשוטים .
44016023	לאחר שהצליפו על גבם ללא רחמים , השליכו את השניים לכלא , והסוהר נצטווה לשמור עליהם כעל בבת־עינו ( שאם לא כן יומת ) .
44016024	מאחר שהסוהר קיבל את הפקודה , השליך את השניים לצינוק ושם את רגליהם בסד .
44016025	בחצות הלילה התפללו פולוס וסילא ושרו לכבוד ה ' , וכל האסירים הקשיבו להם .
44016026	לפתע התחוללה רעידת אדמה חזקה שזעזעה את יסודות בית־הכלא . כל הדלתות נפתחו לרווחה , ואזיקיהם של כל האסירים ניתקו !
44016027	כשהתעורר הסוהר משנתו ומצא את כל דלתות הכלא פתוחות , היה בטוח שכל האסירים נמלטו , ולכן שלף מהר את חרבו כדי להתאבד .
44016028	אך פולוס צעק לעברו : " אל תהרוג את עצמך ! כולנו כאן ! "
44016029	בפחד וברעדה חיפש הסוהר נרות , רץ אל הצינוק ונפל לפני פולוס וסילא .
44016030	הוא הוציא אותם החוצה ושאל בתחינה : " רבותי , מה עלי לעשות כדי להיוושע ? "
44016031	" עליך להאמין באדון ישוע , " השיבו השניים , " ואז תיוושע - אתה וכל בני־ביתך בזכות האמונה ! "
44016032	והם סיפרו לסוהר ולכל בני־ביתו את בשורת אלוהים .
44016033	באותה הזדמנות רחץ הסוהר את פצעיהם , ואחר כך נטבל עם כל בני ביתו .
44016034	לאחר מכן העלה אותם האיש לביתו וערך לפניהם סעודה גדולה . מה רבה הייתה שמחתו ושמחת כל בני־ביתו על שכולם האמינו עתה בה ' .
44016035	למחרת בבוקר שלחו השופטים שוטרים אל הסוהר , ובפיהם הפקודה : שחרר את שני האסירים ותן להם ללכת ! "
44016036	הסוהר מיהר אל פולוס ואמר : " השופטים ציוו עלי לשחרר אתכם ; אתם חופשיים ללכת לדרככם ! "
44016037	" בשום פנים ואופן לא ! " השיב פולוס בהחלטיות . " למרות שאנחנו אזרחים רומאים ולא היינו אשמים בכל פשע , הכו אותנו בשוטים לעיני כל העם ! לא די בכך שהכו אותנו בשוטים והשליכו אותנו לכלא ללא משפט , הם רוצים עתה לשלח אותנו מכאן בחשאי ? שיבואו הנה בעצמם וישחררו אותנו ! "
44016038	השוטרים מסרו לשופטים את דבריו של פולוס , וכשנודע להם שפולוס וסילא היו אזרחים רומאים , חששו לחייהם .
44016039	משום כך הזדרזו השופטים ללכת בעצמם לבית־הכלא , והתחננו לפני השניים שיואילו בטובם לעזוב את העיר .
44016040	פולוס וסילא יצאו מן הכלא וחזרו לביתה של לידיה . לאחר שעודדו את המאמינים שפגשו שם , הלכו השניים לדרכם .
44017001	פולוס וסילא עברו במסעם דרך ערי אמפיפוליס ואפולוניה , והגיעו לתסלוניקי - עיר שהיה בה בית־כנסת יהודי .
44017002	פולוס הלך כמנהגו לבית־הכנסת , ובמשך שלוש שבתות רצופות הסביר לנוכחים את הכתובים .
44017003	הוא הסביר להם את הנבואות בדבר סבלו של המשיח ותקומתו לחיים , והוכיח להם שישוע הוא המשיח .
44017004	חלק מהמאזינים שוכנעו והאמינו ; ביניהם היו הרבה יוונים יראי־אלוהים והרבה נשים אצילות .
44017005	אולם מנהיגי היהודים נמלאו קנאה , ולכן הסיתו פושעים ובטלנים מן השוק לעורר מהומה בעיר . הם פרצו לביתו של יסון , במטרה לתפוס את פולוס וסילא ולהביאם לפני מועצת העיר .
44017006	מאחר שלא מצאו את השניים בתוך הבית , הם גררו החוצה את יסון ומאמינים אחרים והביאו אותם לפני המועצה . " פולוס וסילא גורמים לצרות ובעיות בכל העולם , ועכשיו הם רוצים להפוך גם את עירנו ! " צרחו .
44017007	" ויסון זה הכניס אותם אל ביתו . הם בוגדים ! הם טוענים שיש להם מלך אחר , ישוע , במקום הקיסר ! "
44017008	האשמות אלה הסעירו את רוחם של אנשי־העיר ושל השופטים , ואלה שחררו אותם רק לאחר ששילמו דמי־ערבות .
44017009	
44017010	באותו לילה הבריחו המאמינים את פולוס וסילא לברואה , והשניים שוב הלכו לבית־הכנסת כדי להטיף .
44017011	אנשי ברואה היו רחבי אופקים יותר מאנשי תסלוניקי והקשיבו לבשורה בשמחה . יום־יום הם למדו בעצמם את כתבי־הקודש , כדי לראות אם דבריהם של פולוס וסילא הם דברי אמת .
44017012	כתוצאה מכך האמינו רבים מהם , ביניהם נשים רמות מעלה וגברים רבים .
44017013	אולם כששמעו היהודים בתסלוניקי שפולוס מטיף את דבר ה ' בברואה , מיהרו גם הם לשם כדי להסעיר את הרוחות .
44017014	המאמינים פעלו ללא דיחוי ושלחו את פולוס לחוף הים , בעוד שסילא וטימותיוס נשארו בעיר .
44017015	מלוויו של פולוס הלכו איתו עד אתונה , ומשם חזרו לברואה . לפני שנפרדו ממנו מלוויו ביקש מהם פולוס שיודיעו לסילא ולטימותיוס למהר לבוא אליו .
44017016	בזמן שפולוס חיכה להם באתונה , הוא נמלא צער למראה האלילים הרבים שמילאו את העיר .
44017017	הוא הלך לבית־הכנסת והתווכח על כך עם היהודים ועם הגויים שהתגיירו . הוא מצא לנכון להתווכח גם עם העוברים ושבים בכיכר השוק .
44017018	בין האנשים הרבים שאיתם התווכח היו גם פילוסופים אפיקורסים וסטואיים . כששמעו את דבריו של פולוס על תקומתו של ישוע מן המתים , הגיבו : " הוא סתם פטפטן ! " או , " הוא עושה תעמולה לדת חדשה כלשהי ! "
44017019	הם לקחו את פולוס לגבעת המשפט ( שנקראה ביוונית " אריופגוס " ) ואמרו לו : " ספר לנו עוד קצת על הדת החדשה הזאת .
44017020	אתה מספר דברים מוזרים , והיינו רוצים לדעת מה פירושם . "
44017021	כאן עלי להסביר שאנשי אתונה , כולל הזרים שהיו שם , אהבו לבלות את זמנם בשיחה על רעיונות חדשים למיניהם .
44017022	פולוס עמד לפניהם בגבעת המשפט ואמר : " אנשי אתונה , אני רואה שאתם אנשים אדוקים מאוד !
44017023	כשעברתי היום בחוצות עירכם ראיתי מזבחות רבים , ועל אחד מהם היה כתוב : ' לאל הבלתי־נודע . ' השתחוויתם לו בלי לדעת מי הוא , ועתה ברצוני לספר לכם עליו .
44017024	" הוא האל אשר ברא את העולם ואת כל אשר בו , והיות שהוא אדון השמים והארץ , אין הוא שוכן במקדש מעשה ידי־אדם .
44017025	כמו־כן אין ידי אדם יכולות לשרתו ולספק לו את צרכיו , משום שאין הוא זקוק לדבר ! הוא עצמו נותן חיים ונשמה לכל דבר , וממלא כל מחסור שהוא .
44017026	מאדם אחד הוא ברא את כל בני־האדם בעולם , ולאחר מכן פיזר את העמים על פני כדור הארץ . הוא החליט מראש מי מהם יקום , מי ייפול ומתי , ואף קבע להם את גבולותיהם .
44017027	" בכל המעשים האלה הייתה לו מטרה אחת : שכל העמים יחפשו את אלוהים ויגששו אחריו עד שימצאו אותו - למרות שאין הוא רחוק מאף אחד מאיתנו !
44017028	אחד המשוררים שלכם ביטא זאת בשירו : ' כי בו אנחנו חיים ונעים וקיימים . וגם אנחנו צאצאיו . '
44017029	ואם נכון הדבר , אזי אסור לנו לחשוב על אלוהים כאילו הוא מן פסל או אליל עשוי זהב , כסף או אבן !
44017030	אלוהים התעלם בעבר מבורותם של בני־האדם בנושא זה , אולם עתה הוא מצווה על כולם לחזור בתשובה ולעבוד אותו בלבד .
44017031	כי אלוהים קבע יום מסוים שבו ישפוט בצדק את העולם כולו על־ידי האיש שבו בחר . אלוהים אישר את הדבר לעיני כולם כשהקים איש זה מן המתים . "
44017032	כאשר שמעו שפולוס מדבר על תחייתו של איש מת , החלו אחדים מהם לצחוק וללעוג , ואילו אחרים אמרו : " אנחנו רוצים לשמוע עוד על כך ! "
44017033	בכך נסתיימה שיחתו של פולוס איתם ,
44017034	אולם רק מעטים האמינו לדבריו והצטרפו אליו . ביניהם היו דיוניסיוס - חבר מועצת העיר , אישה אחת בשם דמריס ואחרים .
44018001	לאחר מכן עזב פולוס את אתונה ובא לקורינתוס .
44018002	שם הוא התוודע אל יהודי יליד פונטוס , בשם עקילס , אשר הגיע לא־מזמן מאיטליה יחד עם אשתו פריסקילה . עקילס ופריסקילה נמלטו למעשה מאיטליה , משום שהקיסר קלודיוס ציווה לגרש את כל היהודים מרומא .
44018003	מאחר שהזוג עסק במקצועו של פולוס - אריגת יריעות אוהלים - החליט פולוס לגור בביתם ולעבוד יחד איתם .
44018004	כל שבת ביקר פולוס בבית־הכנסת וניסה לשכנע בדבריו גם את היהודים וגם את היוונים .
44018005	לאחר שהגיעו סילא וטימותיוס ממקדוניה , הקדיש פולוס את כל זמנו להטפה ולהוכחת משיחותו של ישוע ליהודים .
44018006	אולם כשהתנגדו היהודים לפולוס וגידפו את ישוע , ניער פולוס את האבק מבגדיו ואמר : " דמכם בראשכם ! עשיתי את המוטל עלי , ומצפוני נקי . מעתה ואילך אלך לגויים ! "
44018007	הוא יצא מבית־הכנסת ועבר לגור בביתו של טיטוס יוסטוס , איש ירא־אלוהים שגר בקרבת מקום .
44018008	אולם קריספוס - ראש בית־הכנסת - וכל בני ביתו האמינו באדון . גם קורינתיים רבים שהקשיבו לפולוס האמינו לדבריו ונטבלו במים .
44018009	לילה אחד דיבר האדון ישוע אל פולוס בחזיון ואמר : " אל תפחד ! המשך לבשר ואל תחדל ,
44018010	כי אני איתך ! איש לא יפגע בך לרעה , כי אנשים רבים בעיר הזאת שייכים לי . "
44018011	וכך נשאר פולוס באותה עיר כשנה וחצי ולימד את דבר אלוהים .
44018012	אולם כשנתמנה גליון למושל אכיה , ארגנו היהודים הפגנת מחאה נגד פולוס , והעמידוהו לדין לפני המושל .
44018013	" האיש הזה מסית את בני־האדם לעבוד את אלוהים בדרך המנוגדת לחוק הרומאי ! " האשימו אותו .
44018014	אולם עוד לפני שהספיק פולוס לפתוח את פיו ולהגן על עצמו , פנה גליון אל מאשימיו ואמר : " הקשיבו , יהודים : אילו הבאתם לפני מקרה פשע , הייתי חייב להקשיב לכם ,
44018015	אולם כיוון שזוהי שאלה של הגדרות מילוליות , של שמות , מושגים ומונחים בנושא הדת שלכם , טפלו בכך אתם בעצמכם . אינני מעוניין לדון בעניין ! "
44018016	והוא גירש אותם מאולם המשפט .
44018017	הם הלכו ותפסו את סוסתניס , שנבחר לא־מזמן לראש בית־הכנסת , הכו אותו ועשו בו שפטים לפני כסא המשפט , אך לגליון לא היה אכפת .
44018018	פולוס נשאר בקורינתוס עוד זמן־מה , ולאחר מכן נפרד לשלום מן המאמינים והפליג לסוריה יחד עם עקילס ופריסקילה . בקנכרי גילח פולוס את שער ראשו , משום שנדר נדר מסוים .
44018019	כשהגענו לנמל אפסוס , הוא הלך לבית־הכנסת כדי לשוחח עם היהודים .
44018020	הם ביקש ממנו להישאר אצלם עוד ימים אחדים , אך פולוס השיב שאין לו זמן לכך .
44018021	” אני מוכרח להגיע לירושלים לפני החג “ , אמר להם . ” אולם אם ירצה השם , אשוב לבקר אתכם . “ פולוס הפליג לדרכו והגיע לקיסריה . הוא הלך לבקר את הקהילה , ולאחר מכן המשיך לאנטיוכיה .
44018022	
44018023	לאחר ששהה זמן־מה באנטיוכיה , המשיך בדרכו ועבר באזור גלטיה ובפריגיה . בכל מקום ביקר אצל המאמינים , עודד אותם ועזר להם להתחזק באמונתם .
44018024	באותם ימים הגיע לאפסוס יהודי יליד אלכסנדריה , אפולוס שמו , אשר היה מטיף ומורה מוכשר ובקיא בתנ״ך .
44018025	הוא היה מלומד בדרך האדון , ולימד היטב על־אודות ישוע , אבל ידע על טבילת יוחנן בלבד . בהתלהבות רבה ובאומץ לב הטיף אפולוס בבית הכנסת : פריסקילה ועקילס שמעו את דרשתו המרשימה והזמינו אותו לביתם והסבירו לו את דרך אלוהים ביתר דיוק .
44018026	
44018027	אפולוס החליט לנסוע ליוון , והאחים עודדו אותו לעשות כן . הם כתבו מכתב למאמינים ביוון וביקשו מהם לקבלו בחמימות . לאחר שהגיע ליוון השתמש בו אלוהים לחיזוק הקהילה המקומית ,
44018028	מפני שהצליח לסתור את טענות היהודים בוויכוחים פומביים , והוכיח לכולם , מתוך הכתוב בתנ״ך , שישוע הוא המשיח .
44019001	בזמן שאפולוס היה בקורינתוס עבר פולוס בכל רחבי אסיה הקטנה , וכשהגיע לאפסוס פגש תלמידים אחדים .
44019002	" האם קיבלתם את רוח הקודש כשהאמנתם ? " שאל אותם . " לא , " ענו . " למה אתה מתכוון ? מהו רוח הקודש ? "
44019003	" אם כן , באיזו טבילה נטבלתם ? " שאל פולוס . " על עיקרי האמונה שלימד יוחנן המטביל , " השיבו התלמידים .
44019004	" טבילתו של יוחנן באה רק להוכיח את הרצון לשוב מן החטא ולהאמין באלוהים , " הסביר להם פולוס , " ומי שנטבל חייב להאמין בישוע המשיח , שעל בואו ניבא יוחנן . "
44019005	לשמע דברים אלה מיהרו התלמידים להיטבל בשם האדון ישוע המשיח .
44019006	כשסמך פולוס את ידיו עליהם , צלח עליהם רוח הקודש והם החלו להתנבא ולדבר בשפות בלתי־מובנות .
44019007	שנים־עשר איש נכחו באותו מעמד .
44019008	במשך שלושת החודשים הבאים הלך פולוס מדי שבת לבית־הכנסת , הטיף באומץ לב על אמונתו , ושכנע אנשים רבים להאמין בישוע המשיח .
44019009	אולם היו אנשים שדחו את בשורתו ודיברו בפומבי נגד ישוע . משום כך עזב פולוס את המקום וסרב לשוב ולדבר אליהם . הוא הוציא מתוכם את המאמינים המשיחיים , ולימד אותם מדי יום בבית־המדרש " טירנוס " .
44019010	הדבר נמשך כשנתיים , עד שכל אדם באסיה הקטנה - יהודי וגוי - שמע את בשורת ה ' .
44019011	מה נפלאים היו הניסים שחולל אלוהים באמצעות פולוס !
44019012	כאשר הונחו ממחטותיו או חולצותיו על החולים , נעלמו מיד המחלות , והרוחות הרעות עזבו אותם .
44019013	מספר נוודים יהודים , אשר נדדו ממקום למקום וגירשו שדים ורוחות רעות , החליטו לנסות לגרש את השדים והרוחות בשם האדון ישוע . הם החליטו להשתמש בלחש הבא : " בשם אותו ישוע שעליו מבשר פולוס , אני מצווה עליך לצאת ! "
44019014	בין המלחשים האלה היו שבעת בניו של סקווה , שהיה אחד מראשי הכוהנים .
44019015	אולם כשניסו להשתמש בלחש זה כדי לגרש שד מאדם אחד , השיב להם השד : " אני מכיר את ישוע ואני מכיר את פולוס , אבל מי אתם ? "
44019016	השד התנפל על שניים מהם והכה אותם נמרצות , עד שברחו מן הבית ההוא עירומים ופצועים .
44019017	סיפור המעשה התפשט במהירות רבה בין היהודים והגויים בכל אפסוס . פחד גדול שרר בעיר , ושם ישוע המשיח זכה לכבוד ולהערצה .
44019018	מאמינים רבים שעסקו לפנים במעשי כישוף למיניהם התוודו על מעשיהם בפומבי . הם הביאו את ספרי הכישופים ואת הקמעות שלהם , ושרפו אותם באש לעיני כולם ( מישהו העריך את שווי הספרים האלה בכ־100,000 שקלים ) .
44019019	
44019020	מעשה זה של המאמינים הוכיח שדבר ה ' חדר עמוק ללב האנשים באזור כולו .
44019021	לאחר מאורעות אלה החליט פולוס לחצות את יוון בדרכו לירושלים . " אחרי כן , " אמר , " עלי ללכת לרומא . "
44019022	הוא שלח לפניו ליוון את שני עוזריו , טימותיוס ואריסטוס , והוא עצמו נשאר בינתיים באסיה הקטנה .
44019023	באותו זמן התפתחה באפסוס מהומה גדולה הקשורה במאמינים המשיחיים .
44019024	המהומה החלה בגלל צורף בשם דמטריוס , אשר היה בעל מפעל לייצור דגמי כסף של מקדש האלילה היוונית ארטמיס . הוא העסיק פועלים רבים ושילם להם משכורת גבוהה .
44019025	דמטריוס כינס את פועליו ופועלים אחרים שעסקו באותו מקצוע , ופנה אליהם : " רבותי , מלאכה זאת היא כל פרנסתנו .
44019026	אתם רואים ושומעים בעצמכם מה עושה פולוס זה . הוא הצליח לפתות אנשים רבים להאמין שאלילים מעשה ידי־אדם אינם אלוהים כלל , וכתוצאה מכך יורד היקף המכירות שלנו ! הוא פיתה את האנשים לא רק באפסוס , כי אם בכל הארץ !
44019027	אינני מדבר אך ורק על הצד העסקי של העניין , על אבדן הכנסתנו וקיפוח פרנסתנו ; חשבו לרגע על הסכנה שבאבדן יוקרתה של האלה הגדולה ארטמיס ! תוך זמן קצר לא יהיה כל ערך למקדשה של ארטמיס , אשר שמה יצא לתהילה לא רק בארצנו , אלא בעולם כולו ! "
44019028	דברים אלה עוררו את זעמם של הפועלים , והם החלו לצרוח : " גדולה היא ארטמיס של האפסים ! "
44019029	עד מהרה הייתה מהומה ברחבי העיר . ההמונים תפסו את גיוס ואריסטרכוס ממקדוניה , שהיו מלוויו של פולוס , וגררו אותם אל האמפיתיאטרון כדי להעמידם לדין .
44019030	פולוס רצה ללכת ולדבר אל ההמון , אולם התלמידים לא הניחו לו .
44019031	אפילו מספר קצינים רומאים מהאזור , שהיו אוהדיו של פולוס , הזהירו אותו ; הם הודיעו לו שלא יסכן את חייו ושלא יעז ללכת לאמפיתיאטרון .
44019032	בתוך האמפיתיאטרון הייתה מהומה ; זה צועק דבר אחד , וזה צועק דבר אחר ; איש לא שמע את דברי רעהו . למעשה רוב האנשים לא ידעו כלל מדוע התאספו שם !
44019033	אחדים הגיעו למסקנה שאלכסנדר היה אשם בכל , מפני שהיהודים דחפו אותו קדימה . אלכסנדר הניף את ידו וביקש שקט , כדי שיוכל לדבר .
44019034	אולם משנוכח הקהל לדעת שהוא יהודי , החלו כולם לצעוק : " גדולה היא ארטמיס של האפסים ! גדולה היא ארטמיס של האפסים ! " צעקותיהם נמשכו שעתיים שלמות .
44019035	בסופו של דבר הצליח מזכיר העיר להשתיק את ההמון הזועם . " אנשי אפסוס " , פתח ואמר , " הרי כל אחד יודע שאפסוס היא המרכז הדתי של פולחן האלה הגדולה ארטמיס , אשר הפסל שלה ירד אלינו מהשמים .
44019036	הואיל ואיש אינו חולק על עובדה זאת , עליכם להירגע ולא לנהוג בפזיזות ובקלות ראש !
44019037	אתם הבאתם הנה אנשים אשר לא שדדו דבר ממקדשה של ארטמיס , ואף לא חיללו את כבודה .
44019038	אם לדמטריוס ולפועליו יש טענות נגדם , שיתבעו אותם לדין ! הרי בתי־הדין שלנו פתוחים לקהל בשעות הרגילות , והשופטים יכולים לדון בעניין ללא דיחוי .
44019039	אם יש לכם תלונות בעניינים אחרים , עליכם לנהוג לפי המקובל ולהביא אותן לפני מועצת העיר .
44019040	כולנו נמצאים עתה בסכנה , כי הממשל הרומאי עלול לדרוש מאיתנו דין וחשבון על ההתפרעות הזאת , שאין לה שום הצדקה . ואם הממשל ידרוש הסבר , לא יהיה לנו מה לומר ! "
44019041	כשסיים לדבר , שלח את ההמונים לבתיהם .
44020001	לאחר ששככה הסערה אסף פולוס את התלמידים , ובדברי עידוד נפרד מהם לשלום ויצא בדרכו למקדוניה .
44020002	בכל הערים שבהן עבר הוא לימד את המאמינים את דבר ה ' , ולבסוף הגיע ליוון .
44020003	כעבור שלושה חודשים התכונן פולוס ללכת לסוריה , אולם משנודע לו שהיהודים תכננו להתנקש בחייו , החליט לסטות מדרכו ולנסוע קודם צפונה , למקדוניה .
44020004	מספר אנשים ליוו את פולוס עד אסיה הקטנה : סופטרוס בן־פורוס מברואה ; ארסטרכוס וסקונדוס מתסלוניקי ; גיוס מדרבי ; טימותיוס ; וטוכיקוס וטרופימוס אשר חזרו לבתיהם באסיה הקטנה .
44020005	כל אלה הלכו לפנינו וחיכו לנו בטרואס .
44020006	בתום חג הפסח עלינו על ספינה בפיליפי , שבצפון יוון , וכעבור חמישה ימים הגענו לטרואס , שם נשארנו שבוע ימים .
44020007	במוצאי שבת התאספנו יחד לבצוע לחם , ופולוס , שעמד לצאת לדרכו למחרת בבוקר , דרש דרשה שנמשכה עד חצות .
44020008	חדר־העלייה שבו התאספנו היה מואר בנרות רבים .
44020009	כל אותו זמן ישב אבטוכוס הצעיר על אדן החלון , ומכיוון שפולוס האריך בדבריו , נפלה עליו תרדמה . לפתע איבד אבטוכוס את שיווי משקלו ונפל ארצה מן הקומה השלישית ומת בו במקום .
44020010	פולוס רץ למטה ולקח את הבחור בזרועותיו . ” אל תדאגו , “ הרגיע אותם , ” יש בו רוח חיים והוא יהיה בסדר ! “ ואכן הכרתו שבה אליו . שמחה גדולה מילאה את כל הקהילה . כולם חזרו לעליית־הגג . פולוס אכל ולאחר מכן פתח בדרשה נוספת שנמשכה עד אור הבוקר , ואז ניפרד מהם לשלום .
44020011	
44020012	
44020013	פולוס המשיך ברגל לאסוס , ואילו אנחנו הגענו לשם לפניו בספינה .
44020014	כאשר הצטרף אלינו באסוס , הפלגנו יחד למיטוליני .
44020015	למחרת הפלגנו דרך כיוס , ביום השלישי עגנו בסמוס ( בלילה ישנו בטרוגוליון ) , וביום הרביעי הגענו למיליטוס .
44020016	פולוס סרב להתעכב הפעם באפסוס , כי רצה להגיע לירושלים לקראת חג השבועות , אם יעלה הדבר בידו .
44020017	אולם בהגיענו למיליטוס שלח פולוס הודעה לזקני הקהילה באפסוס , וביקש מהם לבוא לפגוש אותו שם .
44020018	כשהגיעו , אמר להם : " אתם יודעים היטב שמהיום הראשון שדרכתי על אדמת אסיה ועד היום הזה ,
44020019	עשיתי את עבודת האדון בענווה - ואפילו בדמעות - למרות הצרות שגרמו לי נוכלים מבין היהודים .
44020020	ובכל זאת , מעולם לא פחדתי לומר לכם את האמת ; לימדתי אתכם והטפתי לכם בציבור ובבתים פרטיים .
44020021	בישרתי לכם בשורה אחת ליהודים ולגויים גם יחד , שעליהם להפסיק לחטוא , לחזור בתשובה , ולפנות לאלוהים באמצעות האמונה בישוע המשיח אדוננו .
44020022	" עתה אני הולך לירושלים , כי עלי לציית לרוח הקודש המדריך אותי , אולם איני יודע מה מצפה לי שם .
44020023	אני יודע רק דבר אחד : שבכל עיר רוח הקודש מזהיר אותי מפני העינויים והמאסר המצפים לי .
44020024	אולם לחיי אין כל ערך אם לא אבצע את המשימה שהטיל עלי ישוע אדוננו : לספר לכולם על אהבת אלוהים ועל חסדו .
44020025	" אני בטוח שאף אחד מכם - אשר שמעתם מפי את דבר ה ' - לא ישוב לראותי ,
44020026	ומשום כך עלי לומר לכם : מצפוני נקי בנוגע לכל אחד ואחד מכם !
44020027	כי מעולם לא היססתי לבשר לכם את דבר האלוהים .
44020028	" השגיחו על עצמכם ועל הצאן שרוח הקודש הטיל עליכם את האחריות עליה - אשר הן קהילת אלוהים שקנה במחיר דמו .
44020029	אני יודע היטב שלאחר לכתי מכאן יופיעו ביניכם מורי שקר , אשר יהיו כזאבים אכזריים ולא יחוסו על העדר .
44020030	אפילו אחדים מכם יסלפו את האמת כדי למשוך אחריהם תלמידים .
44020031	לכן היזהרו ! זכרו שבמשך שלוש שנים לא חדלתי להשגיח עליכם יומם ולילה , ואף שפכתי דמעות רבות בגללכם .
44020032	עתה אני מפקיד אתכם בידי אלוהים ודברו הנפלא , אשר בכוחו לבנות את אמונתכם ולתת לכם את הנחלה השמורה לבניו .
44020033	" מעולם לא השתוקקתי לכסף או לבגדים יקרים .
44020034	כולכם יודעים שבמו ידי עבדתי ופרנסתי את עצמי ואת בני־לוויתי .
44020035	אתם גם יודעים שתמיד שימשתי לכם דוגמה בהגישי עזרה לעניים , משום שזכרתי את דברי אדוננו ישוע המשיח : מוטב לתת מאשר לקבל ! "
44020036	כשסיים פולוס את דבריו , כרע על ברכיו והתפלל איתם .
44020037	כולם בכו בעת שחיבקו אותו ונשקו לו נשיקת פרידה .
44020038	יותר מכל הם הצטערו על שאמר להם שלא ישובו לראותו . לאחר מכן ליוו אותו כולם אל האונייה .
44021001	לאחר שנפרדנו מזקני קהילת אפסוס , הפלגנו ישר לקוס . למחרת הגענו לרודוס , ומשם - לפטרה .
44021002	בפטרה עלינו על אונייה שהפליגה לפניקיה שבסוריה .
44021003	ראינו את האי קפריסין לשמאלנו , והמשכנו לנמל צור - שם נפרק מטען הספינה .
44021004	ירדנו לחוף וחיפשנו את המאמינים המקומיים . כשמצאנו אותם , נשארנו איתם שבוע ימים . המאמינים האלה שמעו מרוח הקודש שפולוס יסבול בירושלים ועל כן הם הזהירו אותו שלא יעלה לשם .
44021005	כשהגיע זמננו לקיצו עזבנו את צור והמשכנו בדרכנו . כל חברי הקהילה ליוו אותנו לספינה , כולל הנשים והילדים , וכאשר הגענו לחוף התפללנו .
44021006	לאחר פרידה נרגשת עלינו לספינה , והם חזרו לבתיהם .
44021007	התחנה הבאה שלנו , לאחר שעזבנו את צור , הייתה עכו . גם שם שאלנו לשלום האחים , אולם התעכבנו אצלם יום אחד בלבד .
44021008	משם נסענו לקיסריה , והלכנו לביתו של פיליפוס המבשר , שהיה אחד משבעת השמשים הראשונים .
44021009	היו לו ארבע בנות רווקות שהיו נביאות .
44021010	לאחר ששהינו שם מספר ימים בא לבקר אותנו אח אחד מיהודה , אגבוס שמו , שגם הוא היה נביא .
44021011	אגבוס לקח את חגורתו של פולוס , כפת בה את ידיו ורגליו ואמר : " רוח הקודש אומר : ככה יאסרו יהודי ירושלים את בעל החגורה הזאת , ויסגירו אותו לידי הרומאים ! "
44021012	לשמע דברים אלה ביקשנו כולנו מפולוס - גם חברי הקהילה המקומית וגם מלוויו - שלא יעלה לירושלים .
44021013	אולם פולוס השיב : " לשם מה הבכי הזה ? אתם ממש שוברים את לבי ! הרי אני מוכן לא רק להיאסר בירושלים , אלא אף למות על קידוש שמו של האדון ישוע המשיח ! "
44021014	בראותנו שאי־אפשר לשכנע אותו , הפסקנו להפציר בו ואמרנו : " ייעשה רצון ה ' . "
44021015	כעבור זמן קצר ארזנו את חפצינו ועלינו לירושלים .
44021016	מאמינים אחדים מקיסריה ליוו אותנו בדרכנו , וכשהגענו לירושלים התארחנו בביתו של מנסון , יליד קפריסין ומאמין ותיק .
44021017	כל המאמינים בעיר קיבלו את פנינו בחמימות ובלבביות רבה .
44021018	למחרת הלכנו עם פולוס לבקר את יעקב ; וכל זקני הקהילה היו שם .
44021019	לאחר חילופי ברכות סיפר להם פולוס על המעשים הנפלאים שעשה אלוהים באמצעותו בין הגויים .
44021020	הם הודו לאלוהים , ולאחר מכן אמרו : " אחינו היקר , אתה יודע שגם אלפי יהודים האמינו במשיח , וכולם קנאים לתורה .
44021021	היהודים המשיחיים כאן בירושלים שמעו שאתה מתנגד לתורת־משה ולמנהגי ישראל , ושאתה אוסר על המאמינים למול את בניהם .
44021022	מה לעשות ? הרי עוד מעט ישמעו כולם שאתה נמצא בעיר .
44021023	" יש לנו הצעה : יש בינינו ארבעה אנשים שעומדים לפני סיום תקופת נדר הנזירות שלהם .
44021024	לך איתם לבית־המקדש , קיים את טקס ההיטהרות , ושלם בעד התגלחות שלהם . כך יידעו כולם שלא זו בלבד שאינך מתנגד למנהגי היהודים , אתה עצמך מקיים את התורה , ודעתך כדעתם בעניין הזה .
44021025	" באשר למאמינים המשיחיים מבין הגויים - אנו דורשים מהם לקיים את המנהגים שעליהם כתבנו להם : לא לאכול מזון שהוקרב לאלילים , לא לאכול בשר טרף , לא לאכול בשר עם דם ולהימנע מזנות . "
44021026	פולוס הסכים להצעתם , ולמחרת הלך עם הארבעה לבית המקדש כדי לקיים את הטקס ולקבוע את תאריך הקרבת קרבן עבור כל אחד מהם , בתום שבעת ימי הטהרה .
44021027	אולם עוד לפני שחלפו שבעת הימים הבחינו בו במקדש מספר יהודים מאסיה , והסיתו נגדו את ההמון . הם תפסו בו וצרחו :
44021028	" אנשי ישראל ! עזרו לנו ! זהו האיש המסית את כולם נגד עמנו ! הוא מצווה על כולם להפר את התורה ! הוא גם מדבר נגד בית־המקדש הזה , ומטמא אותו בגויים שהוא מביא לתוכו ! "
44021029	הם אמרו דברים אלה משום שבאותו יום ראו את פולוס בחברת טרופימוס , גוי מאפסוס , והניחו שפולוס הביאו אל המקדש .
44021030	האשמות אלה הציתו את האווירה בעיר , ועד מהרה פרצה מהומה . הם סחבו את פולוס אל מחוץ למקדש , ומיד ננעלו הדלתות מאחוריו .
44021031	בעוד ההמון מנסה להרוג את פולוס , נודע דבר המהומה למפקד החטיבה הרומאית בירושלים ,
44021032	והוא ציווה מיד על חייליו וקציניו לרוץ אל ההמון . כשראו התוקפים את החיילים הרומאים , הם הרפו מפולוס .
44021033	המפקד עצר את פולוס וציווה לכבול אותו בשרשרת כפולה . לאחר מכן שאל את ההמון מי הוא ומה עשה .
44021034	אחדים צעקו דבר אחד , ואחרים צרחו דבר אחר . כשראה המפקד שאינו יכול להבין דבר בגלל הרעש , ציווה להביא את פולוס אל המצודה .
44021035	כשהגיעו החיילים והאסיר אל המדרגות , נעשה ההמון אלים כל־כך , עד שהחיילים נאלצו לשאת את פולוס על כתפיהם כדי להגן עליו .
44021036	ואילו ההמון נהר בעקבותיהם וצרח : " הרגו אותו ! "
44021037	לפני שהוכנס פולוס אל המצודה הוא פנה אל המפקד ושאל : " האם מותר לי לומר לך כמה מילים ? " " אתה מדבר יוונית ? " שאל המפקד בהפתעה .
44021038	" האם אינך המצרי שארגן לא מזמן מרד ומשך אחריו למדבר 4000 רוצחים ? "
44021039	" לא " , ענה פולוס , " אני יהודי מהעיר הגדולה טרסוס שבקיליקיה . אני רוצה לבקש את רשותך לדבר אל האנשים האלה . "
44021040	המפקד נתן לו רשות לעשות כן , ופולוס נעמד על המדרגות ורמז לאנשים לשתוק . כשהשתררה דממה מוחלטת הוא פנה אליהם בעברית ואמר :
44022001	" אחי ואבותיי , הקשיבו נא לדברי ההגנה שלי . "
44022002	כששמעו שהוא מדבר עברית נפלה דממה כבדה עוד יותר .
44022003	פולוס המשיך : " אני יהודי , יליד טרסוס שבקיליקיה , אולם חונכתי כאן בירושלים , בבית־מדרשו של רבן גמליאל , והוא שלימד אותי לשמור בקפידה את כל חוקי התורה ומצוותיה . הייתי קנאי לה ' בכל מעשי , ממש כשם שאתם קנאים לו היום .
44022004	בזמנו רדפתי את המשיחיים עד מוות , כבלתי גברים ונשים והשלכתי אותם לכלא .
44022005	הכהן הגדול וכל אחד מחברי הסנהדרין יוכלו להעיד על כך , משום שביקשתי מהם מכתבים אל ראשי הקהילה היהודית בדמשק . מכתבים אלה העניקו לי את הסמכות לכבול כל משיחי שאמצא , ולהביאו לירושלים כדי שייענש .
44022006	" יום אחד בשעת הצהריים , כשהייתי בדרכי לדמשק , האיר עלי לפתע אור חזק מן השמים .
44022007	נפלתי על הארץ ושמעתי קול : ' שאול , שאול , מדוע אתה רודף אותי ? '
44022008	" ' מי אתה , אדוני ? ' שאלתי . והקול ענה : ' אני ישוע מנצרת שאותו אתה רודף ! '
44022009	האנשים שהיו איתי ראו את האור , אך לא הבינו את הנאמר .
44022010	" ' מה עלי לעשות , אדוני ? ' שאלתי . " והאדון ענה : ' קום ולך לדמשק , ושם ייאמר לך מה צפוי לך בעתיד . '
44022011	האור החזק סנוור אותי עד עיוורון , והיה צורך להוביל אותי בידי לדמשק .
44022012	" בדמשק בא אלי אדם צדיק וירא־אלוהים , חנניה שמו , אשר קיים את מצוות התורה והיה מקובל על כל היהודים .
44022013	חנניה עמד לצדי ואמר : ' שאול אחי , פקח את עיניך ! ' ומיד נפקחו עיני ויכולתי לראות כמקודם .
44022014	" לאחר מכן הוא אמר לי : ' אלוהי אבותינו בחר בך לדעת את רצונו , לראות את המשיח הצדיק ולשמוע את קולו .
44022015	עליך לשאת את בשורת אלוהים לכל מקום , ולספר לכולם מה ששמעת וראית .
44022016	למה אתה מחכה עכשיו ? לך להיטבל במים והתרחץ מחטאיך , בקראך בשם האדון ! '
44022017	” יום אחד , לאחר שחזרתי לירושלים , דיבר אלי ה ׳ בחזיון בשעה שהתפללתי בבית־המקדש . ’ הזדרז וצא מירושלים ‘ , הוא אמר אלי , ’ כי תושבי העיר לא יאמינו למה שתספר להם עלי ‘ .
44022018	
44022019	" ' אבל אדון , ' מחיתי , ' הם יודעים היטב שהלכתי לבית־הכנסת והכיתי את המאמינים בך , ואף השלכתי אותם לכלא .
44022020	וכשהרגו את עבדך סטפנוס , עמדתי שם בהסכמה לנעשה והשגחתי על מעיליהם של רוצחיו ! '
44022021	" אולם אלוהים אמר לי : ' עזוב את ירושלים , כי אני שולח אותך הרחק אל הגויים ! ' "
44022022	הקהל הקשיב בתשומת לב עד שאמר פולוס את המשפט האחרון , ואז צעקו כולם פה־אחד : " סלקו אותו מכאן ! הרגו אותו ! הוא אינו ראוי לחיות ! "
44022023	הם צרחו , השליכו את מעיליהם וזרקו עפר כלפי מעלה .
44022024	המפקד ציווה על חייליו להכניס את פולוס לתוך המצודה ולהלקותו ברצועות , כדי לאלצו להתוודות על פשעו . המפקד רצה לדעת מדוע היה הקהל נרגש ופרוע כל־כך .
44022025	בשעה שהחיילים כבלו את פולוס כדי להלקותו , הוא פנה אל הקצין שעמד לצדו ושאל : " האם מותר להלקות אזרח רומאי לפני שהעמדת אותו לדין ? "
44022026	הקצין ניגש אל מפקד החטיבה וקרא : " מה אתה עושה ? האיש הזה אזרח רומאי ! "
44022027	המפקד בא אל פולוס ושאל : " האם אתה באמת אזרח רומאי ? " " כן , בהחלט . "
44022028	" גם אני והאזרחות הזאת עלתה לי הרבה כסף ! " " אבל אני אזרח רומאי מלידה ! " אמר פולוס .
44022029	החיילים שעמדו להלקות את פולוס הרפו ממנו ברגע ששמעו שהוא אזרח רומאי , והמפקד נמלא פחד על־שום שציווה לאסרו ולהלקותו .
44022030	למחרת בבוקר שחרר אותו המפקד מכבליו וציווה על ראשי הכוהנים לכנס ישיבת סנהדרין . הוא הביא לפניהם את פולוס כדי לנסות לברר מה הייתה הסיבה לכל המהומה הזאת .
44023001	פולוס נעץ את מבטו בחברי הסנהדרין ואמר : " אחים , תמיד חייתי לפני אלוהים במצפון נקי . "
44023002	באותו רגע ציווה חנניה הכהן על האנשים שעמדו ליד פולוס לסטור לו על פיו .
44023003	" יסטור לך אלוהים , קיר מסויד שכמוך ! " קרא פולוס . " איזה מן שופט אתה ? כיצד אתה יכול לשבת כאן ולשפוט אותי על־פי התורה , כשבאותו זמן אתה עצמך עובר על התורה , ומצווה להכות אותי ? ! "
44023004	האנשים שעמדו קרוב לפולוס אמרו אליו : " אתה מעליב את הכהן הגדול ! "
44023005	" אחי , אני מצטער , " התנצל פולוס . " לא ידעתי שזהו הכהן הגדול . הרי כתוב בתורה שאסור להעליב נשיא או שליט . "
44023006	פתאום צץ רעיון במוחו של פולוס : הלא מחצית חברי הסנהדרין היו פרושים , ומחציתם - צדוקים . הוא קם על רגליו וקרא בקול : " אחי , אני פרוש בן פרוש , ועכשיו אתם שופטים אותי על־שום שאני מאמין בתחיית המתים ! "
44023007	דבריו אלה פילגו מיד את הסנהדרין לשניים , ועתה הייתה המחלוקת בין הפרושים ובין הצדוקים .
44023008	כי הפרושים האמינו בתחיית המתים ובקיומם של מלאכים ורוחות , ואילו הצדוקים כפרו בכל אלה .
44023009	ההמולה הלכה וגברה , וסופרים אחדים - שהיו פרושים בעצמם - קמו ודיברו בזכותו של פולוס . " לא מצאנו כל אשמה באיש הזה ! " צעקו . " אולי הקול שדיבר אליו בדרך לדמשק היה רוח או מלאך ! "
44023010	המתיחות גברה והוויכוח התלהט ; הנוכחים החלו למשוך את פולוס - זה לכאן וזה לכאן . מפקד החטיבה פחד שיקרעו את פולוס לגזרים , ולכן ציווה על חייליו לקחת אותו משם בכוח הזרוע ולהחזירו למצודה .
44023011	באותו לילה עמד האדון לצדו של פולוס ואמר לו : " חזק ואמץ , פולוס ! כשם שהעדת עלי בפני תושבי ירושלים , כך תצטרך להעיד עלי גם בפני תושבי רומא ! "
44023012	לפנות בוקר התקבצו יחד למעלה מארבעים יהודים , ונדרו נדר שלא יאכלו ולא ישתו עד שיהרגו את פולוס .
44023013	
44023014	הם הלכו אל ראשי הכוהנים ואל הזקנים וסיפרו להם על כך .
44023015	" בקשו ממפקד החטיבה להחזיר את פולוס לבית־הדין , " אמרו . " העמידו פנים כאילו שאתם רוצים לשאול אותו עוד כמה שאלות , ואנחנו כבר נהרוג אותו בדרך . "
44023016	אולם בן־אחותו של פולוס גילה במקרה את מזימתם , ומיהר אל המצודה כדי לדווח לפולוס על כך .
44023017	פולוס קרא לאחד הקצינים ואמר : " קח את הנער הזה אל המפקד ; יש לו משהו חשוב לספר לו . "
44023018	הקצין לקח את הנער , הביאו אל המפקד והסביר : " פולוס האסיר קרא לי וביקש ממני להביא אליך את הנער הזה , כי יש לו משהו לומר לך . "
44023019	המפקד אחז בידו של הנער , הובילוהו הצידה ושאל : " מה אתה רוצה לומר לי ? "
44023020	" מחר מתכוננים היהודים לבקש ממך להחזיר את פולוס לסנהדרין " , סיפר הנער , " ביומרה שהם מעוניינים לשאול אותו שאלות נוספות .
44023021	אולם אל תשמע בקולם ! כי למעלה מארבעים איש אורבים לו בדרך , מוכנים להתנפל עליו ולהרוג אותו . הם נדרו נדר שלא יאכלו ולא ישתו עד שפולוס ימות . עתה הם מחכים שתענה בחיוב לבקשתם . "
44023022	אל תאמר לאיש שסיפרת לי דברים אלה . " הזהירו המפקד , ושלחו לדרכו .
44023023	לאחר מכן קרא המפקד לשני קצינים ופקד עליהם : ” הכינו מאתיים חיילים לצאת לקיסריה הערב בשעה תשע ! קחו אתכם מאתיים קשתים , ועוד שבעים פרשים חמושים . תנו לפולוס סוס רכיבה , והביאו אותו בשלום אל פליקס המושל . “
44023024	
44023025	הוא שלח בידם את המכתב הבא אל פליקס :
44023026	" מאת : קלודיוס לוסיאס . " אל : הוד מעלתו המושל פליקס . " שלום וברכה !
44023027	" אדם זה נתפס על־ידי היהודים , והם כמעט הרגו אותו . אולם משנודע לי שהוא אזרח רומאי , שלחתי מיד חיילים להצילו מידם .
44023028	הבאתי אותו למשפט לפני בית־המשפט העליון של היהודים , כדי לדעת מה עשה .
44023029	עד מהרה נוכחתי לדעת שהאשמותיהם מתייחסות רק לאמונה היהודית , ולא למעשה פלילי שדינו מאסר או מוות ,
44023030	אך כשנודע לי שיהודים רוצים להרוג אותו , החלטתי לשלחו אליך ולומר למאשימיו להביא את טענותיהם לפניך . "
44023031	החיילים מילאו את הפקודה ולקחו את פולוס בלילה למבצר אנטיפטרוס .
44023032	למחרת בבוקר חזרו החיילים למצודה בירושלים , והשאירו את פולוס עם הפרשים כדי שייקחו אותו לקיסריה .
44023033	בהגיעם לקיסריה הביאו את פולוס לפני המושל , ומסרו לו את המכתב .
44023034	פליקס קרא את המכתב ושאל את פולוס למוצאו . " אני מקיליקיה , " ענה פולוס .
44023035	" אשמע את המקרה שלך במלואו כאשר יגיעו לכאן גם מאשימיך , " אמר לו המושל , וציווה לשמור עליו בכלא שבארמון המלך הורדוס .
44024001	כעבור חמישה ימים הגיע חנניה הכהן הגדול לקיסריה , ואיתו אחדים מזקני היהודים ועורך־דין בשם טרטולוס . הם באו אל המושל והגישו את תלונתם נגד פולוס .
44024002	כשהכניסו את פולוס אל החדר פתח טרטולוס בנאום התביעה : " הוד מעלתך , המושל ! הנהגתך הנבונה הביאה לנו , היהודים , שלום ושלווה , והפחיתה במידה ניכרת את ההפליה נגדנו .
44024003	על כל אלה אנחנו מודים לך מאוד .
44024004	איני רוצה לשעמם אותך ולבזבז את זמנך , אולם אני מתחנן לפניך שתואיל להקשיב לתלונתי נגד האיש הזה , ואני מבטיח לקצר בדברי .
44024005	איש זה הוא מנהיג התנועה המשיחית ; הוא מעורר מהומות , משלהב יצרים ומסית את היהודים בעולם כולו למרוד בקיסר .
44024006	מלבד זאת הוא ניסה לחלל את בית־המקדש בשעה שאסרנו אותו . " רצינו לתת לו את העונש המגיע לו ,
44024007	אבל לוסיאס המפקד בא וחטף אותו מידנו בכוח הזרוע ,
44024008	ודרש שפולוס יישפט על פי החוק הרומאי . אם תחקור אותו , תיווכח שדיברתי אמת . "
44024009	כל היהודים שנכחו שם אישרו את דברי טרטולוס .
44024010	עתה הגיע תורו של פולוס לדבר . המושל רמז לו לקום על רגליו ולשאת את דברו . " ידוע לי , אדוני , שאתה שופט בענייני היהודים כבר שנים רבות , " פתח פולוס , " ועל כן אני שמח להגן על עצמי לפניך .
44024011	לא יקשה עליך לוודא שלא עברו למעלה משנים־עשר יום מאז שעליתי לירושלים , כדי להשתחוות לה ' בבית־המקדש .
44024012	כמו־כן תוכל לוודא בנקל שמעולם לא עוררתי מהומות בבתי־הכנסת ולא ברחובות העיר .
44024013	איש מן האנשים האלה לא יוכל להוכיח אף אחת מההאשמות הרבות שהם טופלים עלי .
44024014	" אולם אני מודה בדבר אחד : אני מאמין בדרך הישועה , שהם מתייחסים אליה כאל כת או תנועה , ובדרך זאת אני עובד את אלוהי אבותינו ; אני מאמין באמונה שלמה בכל מה שכתוב בספרי התורה והנביאים .
44024015	כמו כן אני מאמין , בדיוק כמו אנשים אלה , שתהיה תחיית המתים - לצדיקים ולרשעים .
44024016	משום כך אני משתדל בכל כוחי לשמור על מצפון נקי לפני אלוהים ולפני בני אדם .
44024017	" לאחר היעדרות של שנים אחדות חזרתי לירושלים , כדי להביא סכום כסף לעזרת היהודים המשיחיים וכדי להקריב קרבן לאלוהים .
44024018	מאשימי ראו אותי במקדש בשעה שהקרבתי מנחה לה ' . ראשי היה מגולח , לפי דרישת התורה , ובאותה שעה לא היה קהל סביבי ולא הייתה כל מהומה .
44024019	אולם היו שם יהודים אחדים מאסיה , ואם יש להם טענות נגדי , מדוע אין הם נמצאים כאן עתה ?
44024020	שאל־נא את האנשים העומדים כאן עתה איזה חטא מצא בי הסנהדרין שלהם ,
44024021	מלבד משפט אחד שצעקתי לעברם : ' אני עומד לפני המועצה הזאת כדי להגן על עצמי , משום שאני מאמין בתחיית המתים ! ' "
44024022	בנקודה זאת , פליקס , אשר ידע היטב את לימודי ישוע , סגר את התביעות ואמר : " חכו עד שיגיע לוסיאס , מפקד הכוח , ורק אז אחליט במשפט . "
44024023	הוא ציווה לכלוא את פולוס בבית־הסוהר , אולם ציווה על הסוהרים להקל עליו את מאסרו , להתייחס אליו בעדינות ובאדיבות , ולהרשות לידידיו לבקר אותו , לטפל בו ולהביא לו מתנות .
44024024	כעבור ימים אחדים בא פליקס עם אשתו היהודייה דרוסילה ושלח לקרוא לפולוס . פליקס ואשתו הקשיבו לפולוס בתשומת לב בשעה שסיפר להם על האמונה במשיח .
44024025	הוא שוחח איתם על צדקה , על כיבוש היצר ועל הדין העתיד לבוא . פליקס , שנמלא פחד נורא , אמר לפולוס : " לך עכשיו , בבקשה . אקרא לך שוב בהזדמנות אחרת . "
44024026	בסתר לבו הוא קיווה שפולוס יציע לו שוחד , ועל כן קרא לו מדי פעם לשיחה .
44024027	כך חלפו שנתיים ימים , ואז מונה פורקיוס פסטוס למושל במקומו של פליקס . אולם פליקס רצה למצוא־חן בעיני היהודים , ולכן השאיר את פולוס בבית־הסוהר .
44025001	שלושה ימים לאחר שנכנס פסטוס לתפקידו , עזב את קיסריה ועלה לירושלים .
44025002	ראשי הכוהנים ומנהיגי העם ניגשו אל פסטוס וסיפרו לו את טענותיהם נגד פולוס .
44025003	הם ביקשו ממנו להעלות את פולוס מקיסריה לירושלים ללא דיחוי ( כי זממו לארוב לו בדרך ולרצוח אותו ) .
44025004	אולם פסטוס השיב להם : " פולוס נמצא עתה בקיסריה , וגם אני עומד לשוב לשם בקרוב .
44025005	אני מציע שתבחרו מספר אנשים בעלי סמכות שילכו איתי לקיסריה , ואם פולוס חטא יוכלו אנשיכם לתבוע אותו למשפט . "
44025006	כעבור שמונה או עשרה ימים חזר המושל לקיסריה , ולמחרת ערך את משפטו של פולוס .
44025007	כשהגיע פולוס לאולם בית־הדין , הקיפו אותו היהודים שבאו מירושלים והטיחו בו האשמות חמורות , אך הם לא יכלו להוכיח אף אחת מהן .
44025008	פולוס כפר בכל ההאשמות . " אינני אשם , " אמר . " לא עברתי על חוקי התורה , לא חיללתי את בית־המקדש ולא מרדתי בקיסר ! "
44025009	אולם פסטוס , שרצה מאוד למצוא־חן בעיני היהודים , פנה אליו ושאל : " האם אתה מוכן לעלות לירושלים ולהישפט שם לפני ? "
44025010	” לא ! “ , השיב פולוס . ” בשום אופן לא . אני עומד בתוקף על זכותי לעמוד לדין לפני כס הקיסר ! אתה יודע היטב שאיני אשם . אם ביצעתי פשע שדינו מוות – איני מבקש רחמים או חנינה . אולם אם אני חף מפשע – לאף אחד אין רשות להסגיר אותי לידי אנשים אלה כדי שירצחו אותי . ברצוני לערער לפני הקיסר ! “
44025011	
44025012	פסטוס התייעץ עם יועציו , ואחר כך אמר : " אתה רוצה לערער לפני הקיסר ? יהיה כרצונך ! "
44025013	כעבור ימים אחדים באו המלך אגריפס וברניקה לבקר את פסטוס .
44025014	ביקורם נמשך ימים אחדים , ופסטוס שוחח עם המלך על המקרה של פולוס . " יש כאן אסיר אחד , " פתח פסטוס , " שפליקס השאירו בכלא .
44025015	כשהייתי בירושלים סיפרו לי ראשי הכוהנים וזקני היהודים את גרסתם , ודרשו ממני להוציאו להורג .
44025016	כמובן שמיהרתי להבהיר להם שהחוק הרומאי אינו מרשיע אדם לפני שמעמידים אותו לדין , ולפני שניתנה לו האפשרות לעמוד מול מאשימיו ולהגן על עצמו .
44025017	" כשבאו לכאן מאשימיו כינסתי מיד את חברי בית־הדין , ושלחתי להביא את פולוס .
44025018	אולם ההאשמות שהעלו נגדו כלל לא דמו לחשדות שהיו לי לגביו .
44025019	המחלוקת ביניהם הייתה בנושא הדת היהודית , ועל אדם בשם ישוע אשר מת , ואילו פולוס מתעקש לטעון שהוא חי .
44025020	לא ידעתי כיצד להחליט במקרה שכזה , ולכן שאלתי אותו אם יהיה מוכן להישפט על כך בירושלים .
44025021	פולוס סרב , ודרש לערער לפני הקיסר אוגוסטוס ! משום כך פקדתי להחזירו לכלא , עד שאוכל לקבוע לו ראיון אצל הקיסר . "
44025022	" הייתי רוצה לשמוע את האיש הזה במו אוזני , " אמר אגריפס . " בסדר , " ענה פסטוס . " מחר תשמע אותו . "
44025023	למחרת נכנסו המלך אגריפס וברניקה לאולם בית־הדין ברוב פאר והדר , ובליווי משמר קציני־צבא ואצילי העיר . פסטוס ציווה להכניס את פולוס לתוך האולם ,
44025024	ולאחר מכן פנה אל הנוכחים ואמר : " המלך אגריפס , וכל הנאספים כאן : זהו האיש אשר היהודים בקיסריה ובירושלים רוצים במותו .
44025025	לפי דעתי הוא לא עבר כל עברה שדינה מוות , אולם מאחר שדרש לערער לפני הקיסר , החלטתי לשלוח אותו לרומא .
44025026	אבל מה אכתוב לקיסר ? הרי אין נגדו שום טענה מבוססת ! על כן הבאתי אותו לפני כולכם , ובמיוחד לפניך , המלך אגריפס , כדי שתחקור אותו ותאמר לי מה לכתוב .
44025027	כי הרי אין זה הגיוני לשלוח אסיר אל הקיסר בלא אשמה כלשהי . "
44026001	" יש לך רשות לספר את גרסתך , " אמר אגריפס לפולוס . בתנועות ידיים החל פולוס להגן על עצמו לפני בית־הדין .
44026002	" בר־מזל אני , כבוד המלך אגריפס , על שניתנה לי הזכות להשמיע באוזניך את תשובותיי להאשמותיהם של היהודים ,
44026003	כי אני יודע שאתה בקיא בחוקינו ובמנהגינו . אני מבקש ממך , אנא , הקשב לי בסבלנות .
44026004	" כל היהודים יודעים שמאז ימי נעורי בטרסוס , ומאוחר יותר בירושלים , קיבלתי חינוך יהודי מסורתי , ותמיד חייתי על־פי הדרך שבה חונכתי .
44026005	לו היו מוכנים להודות בכך , היו מאשרים שבשאלת קיום התורה והמסורת הייתי תמיד בין הפרושים המחמירים ביותר .
44026006	אולם הסיבה האמיתית להאשמותיהם שונה לחלוטין ; הם מתנכלים לי רק משום שאני מצפה להתגשמות הבטחת ה ' לאבותינו .
44026007	שנים־עשר שבטי ישראל מתפללים יומם ולילה שה ' יגשים את אותה הבטחה שלה אני מצפה . אדוני המלך , בגלל צפייה זאת הם מאשימים אותי !
44026008	אך האם זה פשע להאמין בתחיית המתים ? האם אינכם מאמינים שאלוהים יכול להקים בני אדם לתחייה ?
44026009	" גם אני חשבתי בעבר שחובתי להציק ולהזיק למאמינים בישוע מנצרת .
44026010	אסרתי רבים מהקדושים בירושלים , ואף קיבלתי מראשי הכוהנים רשות בכתב לעשות זאת . וכאשר נידונו הקדושים למוות , נתתי את הסכמתי המלאה .
44026011	פעמים רבות עברתי מבית־כנסת אחד לשני , ותחת עינויים אילצתי את המאמינים המשיחיים לגדף את המשיח . למעשה התנגדתי להם בחריפות שכזאת , עד שרדפתי אותם גם בחוץ לארץ .
44026012	" יום אחד יצאתי לדמשק , בסמכותם של הכוהנים ועם ברכתם , כדי לאסור את המאמינים המשיחיים .
44026013	בצהרי היום , אדוני המלך , זרח לפתע אור בהיר יותר מזוהר השמש והציף אותי ואת מלווי .
44026014	כולנו נפלנו ארצה , ואני שמעתי קול מדבר אלי : ' שאול , שאול , מדוע אתה רודף אותי ? קשה לך לבעוט בדרבנות ! '
44026015	מי אתה , אדוני ? ' שאלתי . " והקול ענה : ' אני ישוע שאותו אתה רודף !
44026016	עתה קום על רגליך , כי נגליתי אליך כדי למנותך להיות לי למשרת ועד . עליך לספר לעולם כולו את אשר ראית היום ואת אשר אראה לך בעתיד .
44026017	אני אגן עליך מפני בני עמך ומפני הגויים . כן , אשלח אותך אל הגויים ,
44026018	כדי שתפקח את עיניהם לראות את מצבם האמיתי , כך שיחזרו בתשובה ויחיו באור האלוהים , ולא בחשכת השטן . לשם מה ? כדי שאלוהים יסלח לחטאיהם , וייתן להם נחלה יחד עם שאר בני־האדם שטוהרו מחטאיהם והוקדשו לי באמונה .
44026019	" וכך , המלך אגריפס , לא התמרדתי נגד החיזיון הזה מן השמים .
44026020	תחילה בישרתי את הדבר לאנשי דמשק , לאחר מכן בירושלים ובכל יהודה , ואחר כך גם לגויים . קראתי לכל בני־האדם לזנוח את חטאיהם , לשוב אל אלוהים ולהוכיח את חרטת לבם במעשים טובים .
44026021	מסיבה זאת עצרו אותי היהודים בבית־המקדש וניסו להרוג אותי .
44026022	אולם ה ' הגן עלי , והיום אני עדיין חי ויכול לספר עובדות אלה לכולם - לקטנים ולגדולים . אני מלמד אך ורק את דבריהם של משה רבנו ושל הנביאים :
44026023	שהמשיח יסבול ושיהיה הראשון אשר יקום מן המתים , כדי להביא אור ליהודים ולגויים כאחד . "
44026024	לפתע התפרץ פסטוס וקרא : " פולוס , יצאת מדעתך ! לימודיך הממושכים בלבלו את דעתך . "
44026025	" לא יצאתי מדעתי , פסטוס הנכבד , " השיב פולוס . " אני מדבר דברי אמת מפוכחים .
44026026	המלך אגריפס יודע היטב את כל הדברים האלה . אני מעז לדבר בכנות , כי אני בטוח שהמלך מכיר ויודע את כל המאורעות האלה ; הרי הם לא התרחשו בסתר !
44026027	המלך אגריפס , האם אתה מאמין לדברי הנביאים ? אני יודע שכן . . . "
44026028	אך אגריפס שיסע את דבריו של פולוס : " כמעט שכנעת אותי להאמין שישוע הוא המשיח ! "
44026029	ופולוס השיב : " אני מקווה ומתפלל לאלוהים שבמוקדם או במאוחר אתה וכל הנוכחים כאן תהיו כמוני . . . אך בלי האזיקים , כמובן ! "
44026030	המלך , המושל , ברניקה וכל האחרים קמו
44026031	ויצאו מהאולם . כששבו ודנו בעניינו של פולוס מאוחר יותר , החליטו : " איש זה אינו אשם בשום פשע שדינו מאסר או מוות . "
44026032	" אלמלא דרש לערער לפני הקיסר , " אמר אגריפס לפסטוס , " אפשר היה לשחרר אותו . "
44027001	כאשר הוחלט שעלינו להפליג לרומא , נמסרו פולוס ועוד מספר אסירים להשגחתו של קצין בשם יוליוס , שהשתייך לגדוד הקיסר .
44027002	עלינו על אונייה אדרמיטית שעמדה להפליג למספר נמלים לאורך חוף אסיה . ברצוני לציין שגם אריסטרכוס המקדוני מתסלוניקי היה איתנו .
44027003	כשהגענו למחרת לצידון גילה יוליוס נדיבות־לב כלפי פולוס , והרשה לו לרדת לחוף ולבקר את ידידיו , כדי שיספקו לו את צרכיו .
44027004	כשהפלגנו מצידון נשבה לנגדנו רוח חזקה , אשר אילצה אותנו לסטות מדרכנו ולהפליג צפונית לקפריסין , בין האי ובין היבשה .
44027005	עברנו לאורך חופי קיליקיה ופמפוליה , והגענו למורא שבלוקיה .
44027006	יוליוס הקצין מצא שם ספינה מצרית מאלכסנדריה , שפניה מועדות לאיטליה , והעלה אותנו על סיפונה .
44027007	לאחר ימים אחדים של טלטולים והפלגה איטית ומייגעת בים הסוער התקרבנו לקנידוס , אולם הרוחות החזקות אילצו אותנו להמשיך לכרתים ולחלוף על־פני הר סלמוני . בקושי רב נאבקנו נגד הרוחות העזות , והתקדמנו באיטיות רבה לאורך החוף הדרומי , עד שהגענו לנמל הבטוח קלילמנס שליד העיר לסיה .
44027008	
44027009	בינתיים איבדנו זמן רב , ומכיוון שהגיע הסתיו היה מזג אוויר סוער , והפלגות ארוכות היו בחזקת סכנה ליורדי הים . פולוס שוחח על כך עם קברניטי הספינה .
44027010	" רבותי , " פתח פולוס , " אני רואה שאם נמשיך עתה בדרכנו , צפויה לנו סכנה גדולה ונאבד לא רק את המטען ואת האונייה , אלא גם את חיינו ! "
44027011	אולם קציני המשמר העדיפו לקבל את עצתם של רב־החובל ושל בעל האונייה על פני עצתו של פולוס .
44027012	מאחר שנמל קלילמנס היה חשוף לרוחות ולא התאים לעגינה בימי החורף , הציע צוות האונייה להמשיך לחוף פניקס , כדי לבלות שם את החורף . פניקס היה נמל טוב באי כרתים , אשר פנה לדרום־מערב ולצפון־מערב בלבד .
44027013	באותה שעה החלה לנשוב רוח דרומית קלה , ומזג האוויר נראה מתאים בהחלט להפלגה . על כן הם הרימו עוגן והפליגו לאורך החוף .
44027014	אולם כעבור זמן קצר השתנה לפתע מזג האוויר ופרצה סופה עזה ( סופת אירוקלידון – רוח צפונית־מזרחית ) , שטלטלה את האונייה וסחפה אותה ללב הים . תחילה ניסו המלחים לחתור לחוף , אבל מאחר שכל מאמציהם עלו בתוהו , ויתרו על הרעיון והניחו לספינה להיסחף ברוח .
44027015	
44027016	בסופו של דבר נסחפנו אל אי קטן בשם קודה , ושם , לאחר עמל רב , עלה בידנו להעלות על הסיפון את סירת־ההצלה שנגררה מאחורינו .
44027017	לאחר מכן קשרנו חבלים סביב הספינה כדי לחזק את דופנותיה . המלחים פחדו שמא תסחוף אותם הרוח אל החולות הטובעניים של חופי אפריקה , ולכן הנמיכו את המפרשים העליונים והניחו לרוח לסחוף את הספינה .
44027018	למחרת הלכו הגלים והתחזקו , והצוות החל להשליך את המטען אל הים .
44027019	ביום השלישי השליכו המלחים מהסיפון את כל הציוד של האונייה וכל חפץ שנמצא בה .
44027020	סופה נוראה זאת השתוללה ימים רבים ללא מעצור , וכל אותו זמן לא ראינו את השמש , הירח או הכוכבים , עד אשר אפסה כל תקווה להינצל .
44027021	איש מאיתנו לא אכל דבר מזה זמן רב , עד שלבסוף כינס פולוס את הצוות ואמר : " רבותי , אילו שמעתם בקולי ולא עזבתם את החוף הנוח בכרתים , הייתם חוסכים לכם אבדן ציוד ונזקים חמורים אחרים .
44027022	אך התעודדו ! האונייה אמנם תטבע , אולם איש מכם לא יאבד את חייו .
44027023	" בלילה אמש נגלה אלי מלאכו של האלוהים , אשר אותו אני עובד ולו אני שייך ,
44027024	ואמר : ' אל תירא , פולוס ; אתה תזכה לעמוד למשפט לפני הקיסר ! נוסף על כך , אלוהים נענה לבקשתך ויציל את חייהם של כל הנוסעים איתך בספינה . '
44027025	התעודדו , אפוא כולכם , כי אני בוטח באלוהים ואין לי ספק שיקיים את דבריו !
44027026	אולם ספינתנו תתנפץ אל אחד האיים . "
44027027	בחצות הלילה הארבעה־עשר לסערה , לאחר טלטולים מייגעים בים האדריאטי , גילו המלחים יבשה באופק .
44027028	הם הורידו אנך וגילו שעומק המים תחתם היה כ - 36 מטר . כעבור זמן קצר שבו והורידו את האנך , והפעם היה עומק המים 27 מטר בלבד .
44027029	הם ידעו שעד מהרה נגיע לחוף , ומכיוון שחששו שמא תתנפץ הספינה לסלעים , השליכו ארבעה עוגנים מירכתי הספינה וציפו בקוצר רוח לאור היום .
44027030	מלחים אחדים ניסו לברוח מהספינה ; הם הורידו את סירת ההצלה אל המים , והעמידו פנים כאילו יש בדעתם להוריד עוגנים גם מהחרטום .
44027031	אולם פולוס הזהיר את החיילים ואת הקצין האחראי : " אם המלחים האלה לא יישארו על הסיפון תמותו כולכם . "
44027032	משום כך ניתקו החיילים את חבלי הסירה והניחו לה להיסחף בים .
44027033	בטרם עלה השחר ביקש פולוס מכולם לאכול . " במשך השבועיים האחרונים לא טעמתם דבר . " אמר להם .
44027034	" אנא , אכלו משהו כי עליכם להתחזק . אני מבטיח לכם שלא תיפול שערה אחת מראשכם ארצה ! "
44027035	פולוס לקח פרוסת לחם יבשה , הודה לה ' לפני כולם , שבר חתיכה מהלחם היבש ואכל אותה .
44027036	לפתע חשו כולם בטוב , וגם החלו לאכול .
44027037	כולנו יחד מנינו 276 איש .
44027038	לאחר שאכלו כולם לשובע הוסיף הצוות להקל על משקל האונייה , והשליך אל הים גם את שקי החיטה .
44027039	כשהאיר היום הם הבחינו במפרץ ובחוף , אך לא הצליחו לזהות את המקום . הם תהו אם יעלה בידם לנווט את הספינה בין הסלעים ולהשיטה אל החוף .
44027040	הם החליטו לנסות . לאחר שניתקו את העוגנים והשאירו אותם בים , התירו את כבלי ההגה , הרימו את המפרש הקדמי והפליגו לחוף .
44027041	אולם הספינה עלתה על שרטון ונתקעה במקומה . החרטום הלך ושקע , והירכתיים , שהיו חשופים לנחשולים , החלו להתפרק .
44027042	החיילים הציעו לקצין המשמר להרוג את האסירים , כדי שאיש מהם לא יוכל לשחות אל החוף ולהימלט .
44027043	אולם יוליוס רצה להציל את פולוס , ולכן לא קיבל את הצעתם . " מי שיודע לשחות - שישחה אל החוף ! " פקד יוליוס .
44027044	" מי שאינו יודע לשחות - שיאחז בקרשים ובשברי האונייה ויחתור אל היבשה ! " וכך הגענו כולנו אל החוף בשלום .
44028001	עד מהרה גילינו שאנו על האי מלטה .
44028002	תושבי המקום נהגו בנו בטוב־לב ראוי לציון , והבעירו מדורה כדי לחמם אותנו בקור העז ובגשם הסוחף .
44028003	פולוס קושש ענפים וזרדים יבשים , והשליך אותם אל תוך המדורה . לפתע זינק על זרועו נחש ארסי שביקש מפלט מהחום .
44028004	כשראו אנשי האי את הנחש התלוי על זרועו , אמרו זה לזה : " הוא בטח רוצח ! הוא אמנם ניצל מן הים , אולם הצדק לא יניח לו לחיות ! "
44028005	אך פולוס ניער את הנחש אל תוך האש , והוא עצמו כלל לא נפגע .
44028006	האנשים הביטו בו בדריכות וציפו לראות את גופו מתנפח או נופל מת . אולם לאחר שחיכו זמן רב ולא קרה דבר , שינו את דעתם והחליטו שפולוס הוא ודאי אל !
44028007	אחוזתו של פובליוס , מושל האי , הייתה בקרבת החוף . הוא הזמין אותנו לביתו ואירח אותנו שלושה ימים .
44028008	באותה עת היה אביו של פובליוס חולה מאוד - הייתה לו דיזנטריה והוא קדח מחום . פולוס הלך לחדרו של החולה , התפלל בעדו , סמך את ידיו עליו , והאיש נרפא .
44028009	לאחר מכן באו שאר חולי האי אל פולוס , וגם הם נרפאו .
44028010	התושבים היו אסירי תודה והציפו אותנו במתנות הוקרה . כאשר הגיע מועד הפלגתנו , הם מילאו את האונייה באוכל ובציוד .
44028011	שלושה חודשים לאחר שעלתה ספינתנו על שירטון עלינו על אונייה אחרת והמשכנו בדרכנו . הפעם הפלגנו באונייה " התאומים " , שבאה מאלכסנדריה ועגנה באי מלטה במשך החורף .
44028012	תחנתנו הראשונה הייתה סירקוז , שם נשארנו שלושה ימים .
44028013	מסירקוז הפלגנו לרגיום . כעבור יום החלה לנשוב רוח דרומית , וביום השני הגענו לפוטיולי .
44028014	בפוטיולי פגשנו לבסוף מאמינים . הם הפצירו בנו להישאר איתם שבוע ימים , ומשם הפלגנו לרומא .
44028015	כאשר שמעו האחים ברומא על דבר בואנו , נסעו מרחק רב מחוץ לעירם כדי לקבל את פנינו . חלקם חיכו לנו בכיכר אפיוס ( כשישים ושמונה ק " מ מרומא ) , וחלקם הצטרפו אלינו ב " שלושת הפונדקים " ( כ - חמישים וחמישה ק " מ מרומא ) . כשפולוס ראה אותם הוא התעודד מאוד והודה לה ' .
44028016	בהגיעם לרומא הורשה פולוס לגור בכל מקום שרצה , אם כי תמיד נלווה אליו חייל .
44028017	כעבור שלושה ימים כינס פולוס את מנהיגי היהודים המקומיים , ואמר להם : " היהודים בירושלים אסרו אותי ומסרו אותי לידי הממשל הרומאי , למרות שלא פגעתי באיש ולא עברתי על חוקי אבותינו .
44028018	הרומאים ערכו לי משפט ורצו לשחרר אותי , מכיוון שלא מצאו כל סיבה לדון אותי למוות , כפי שדרשו היהודים .
44028019	אולם מאחר שהיהודים מחו נגד ההחלטה , מצאתי לנחוץ לערער לפני הקיסר , למרות שלא רציתי לתבוע את עמי .
44028020	ביקשתי מכם לבוא הנה היום כדי שנכיר זה את זה , וכדי שאוכל לומר לכם שאני אסור באזיקים אלה רק משום שאני מאמין שהמשיח כבר בא ! "
44028021	" לא שמענו עליך שום דבר רע . " ענו מנהיגי היהודים . " לא קיבלנו מכתבים מיהודה , ולא שמענו דיווחים מפי הבאים לכאן מירושלים .
44028022	אולם אנחנו רוצים לשמוע במה אתה מאמין , כי הדבר היחיד שאנו יודעים על המשיחיים האלה הוא שבכל מקום מתנגדים לכת הזאת . "
44028023	הם קבעו מועד לפגישתם הבאה , ובאותו יום התאסף קהל רב ליד ביתו של פולוס . הוא סיפר להם על מלכות האלוהים , ולימד אותם על אודות ישוע מתוך כתבי־הקודש - מהתורה ומהנביאים . הוא החל ללמד אותם בבוקר , ולא הפסיק עד הערב .
44028024	אחדים האמינו לדבריו , ואחרים לא האמינו .
44028025	לאחר שהתווכחו בינם לבין עצמם , הם עזבו את המקום כשדבריו של פולוס מהדהדים באוזניהם : " רוח הקודש צדק כששם דברים אלה בפי ישעיהו הנביא :
44028026	' לך ואמרת לעם הזה : שמעו שמוע ואל תבינו , וראו ראה ואל תדעו ;
44028027	השמן לב העם הזה ואזניו הכבד ועיניו השע , פן יראה בעיניו , ובאזניו ישמע , ולבבו יבין ושב ורפא לו . '
44028028	משום כך אני רוצה שתדעו כי ישועה זאת מוצעת גם לגויים , והם ישמעו . “
44028029	
44028030	במשך השנתיים הבאות התגורר פולוס בבית ששכר לעצמו , וקיבל בברכה את כל מי שבא לבקרו .
44028031	הוא בישר באומץ את דבר מלכות האלוהים , לימד על אודות האדון ישוע המשיח , ואיש לא ניסה להפריע לו .
45001001	מאת פולוס , עבדו של ישוע המשיח , אשר נקרא להיות שליח והוקדש להפצת בשורת אלוהים .
45001002	אלוהים הבטיח לנו בשורה זאת לפני זמן רב באמצעות נביאיו בכתבי־הקודש .
45001003	היא מספרת לנו על אודות בנו , ישוע המשיח אדוננו , אשר בא לעולם בדמות אדם משושלת דוד המלך ,
45001004	ואשר קם מן המתים על ידי רוח הקודש והוכח להיות בן האלוהים . הוא ישוע המשיח האדון .
45001005	באמצעות המשיח העניק לנו אלוהים , חוטאים שכמונו , את טובו וחסדו , ועתה הוא שולח אותנו לספר לכל האנשים בעולם את המעשים הנפלאים שעשה ה ' למענם , כדי שגם הם יאמינו בו ויצייתו לו .
45001006	ידידים יקרים ברומא , גם אתם נמנים עם אלה שאלוהים אוהב ; ישוע המשיח קרא גם לכם להשתייך לאלוהים ולהקדיש לו את חייכם . יברך אתכם האלוהים אבינו וישוע המשיח אדוננו בחסד ובשלום .
45001007	
45001008	ראשית כל ברצוני לומר לכם כי השמועה על אמונתכם הנפלאה באלוהים מתפשטת בכל העולם , ועל־ידי ישוע המשיח אני מודה לאלוהים על כולכם .
45001009	אלוהים יודע שיומם ולילה אני מתפלל בעדכם ומזכיר אתכם לפני האלוהים , אשר אותו אני עובד בכל כוחי בזמן שאני מבשר את הבשורה על אודות בנו .
45001010	בתפילותיי אני מתחנן לאלוהים שיאפשר לי לבוא אליכם סוף־סוף ,
45001011	כי אני משתוקק מאוד לראותכם ולהעניק לכם מתנה רוחנית כדי לחזק אתכם .
45001012	כלומר , אני משתוקק להיות בחברתכם , כדי שאמונתכם תעודד אותי ואמונתי תעודד אתכם .
45001013	אחים יקרים , דעו לכם כי פעמים רבות תכננתי לבוא אליכם , כדי שגם בקרבכם אוכל לעשות פרי , כשם שעשיתי בקרב עמים אחרים , אולם עד כה תוכנית זאת לא יצאה לפועל .
45001014	אני חש מעין חובה לבשר את דבר האלוהים לכל העולם - לאנשי תרבות ולחסרי תרבות ; למשכילים ולחסרי השכלה - ללא הפליה .
45001015	משום כך , אנשי רומא , אני רוצה לספר את הבשורה גם לכם .
45001016	איני מתבייש בבשורת האלוהים ! בכוחה להושיע את כל המאמינים בה - קודם כל את היהודי , ואחר כך גם את מי שאינו יהודי .
45001017	כי הבשורה מגלה כיצד מצדיק אלוהים את בני־האדם : על־ידי אמונה בלבד , כפי שכתוב : " צדיק באמונתו יחיה " . כלומר , הצדיק ייוושע ויחיה על־ידי אמונתו באלוהים .
45001018	מאידך , אלוהים שפך את זעמו וכעסו על כל הרשעים העוצרים ומסתירים את האמת במעשי הרשע שלהם .
45001019	מדוע שפך עליהם אלוהים את זעמו ? מפני שהם יודעים היטב את האמת ! אלוהים עצמו גילה להם את כל מה שעליהם לדעת .
45001020	מבריאת העולם חזו בני־האדם בשמים , בארץ ובכל בריאת ה ' ; הם ידעו על קיומו ועל גבורתו הנצחית . משום כך , ( כשיעמדו לפני אלוהים ביום הדין ) , לא יוכלו לתרץ את התנהגותם .
45001021	כי למרות שידעו והכירו את האלוהים , לא כיבדוהו בכבוד המגיע לו , וגם לא הודו לו על כל מה שעשה למענם . לעומת זאת הם העסיקו את מוחם בדברי שטות והבל , עד כי מוחם שקע בבלבול ובטמטום .
45001022	מאחורי חכמתם המדומה מסתתרת טיפשות !
45001023	במקום שיכבדו וישרתו את האלוהים החי והקיים , הם עשו לעצמם אלילים מעץ ומאבן , בדמות בני־אדם , עופות , חיות ורמשים .
45001024	על כן מסר אותם אלוהים למעשי הטומאה שלהם ; הוא הניח להם להמשיך במעשי התועבה והזנות ולחלל איש את גוף חברו .
45001025	בכוונה תחילה הם העדיפו להאמין בשקרים במקום באמת אלוהים ; הם התפללו לבריאה , אך לא צייתו לאלוהים המבורך אשר ברא את הכול .
45001026	משום כך מסר אותם אלוהים לתאוותיהם , עד כי אף נשותיהם סטו מיחסי־מין נורמאליים וקיימו יחסים בלתי־נורמאליים עם בנות מינן .
45001027	גם הגברים סטו מהיחסים הנורמאליים והטבעיים וקיימו יחסים בלתי טבעיים עם גברים אחרים . כתוצאה מכך הם נענשו בתוך עצמם בעונש המגיע להם .
45001028	כאשר לא מצאו לנכון להכיר באלוהים , הוא הניח להם להשתעבד לכל מעשי התועבה שהעלו בדעתם .
45001029	חייהם מלאו בכל מיני מעשי זנות , רשע , בצע , שנאה , קנאה , רצח , מריבה , מרמה ומרירות . הם נהיו רכלנים
45001030	ומלשינים , שונאי אלוהים , חוצפנים וגאוותנים , יוזמי רשע ומורדים בהוריהם .
45001031	הם מתנהגים בטיפשות , בחוסר אמונה , ברשעות ובאכזריות , ומלאי שנאה וטינה .
45001032	הרשעים האלה ידעו היטב כי אלוהים יעניש עונש מוות את כל הנוהגים כך , אולם לא זו בלבד שלא היטיבו את דרכם , הם גם מעודדים את כל מי שעושה כמוהם !
45002001	אולי תאמר : " אילו הם אנשים רשעים ! " אך דע לך שאינך טוב מהם ! באמירתך כי הם רשעים וכי יש להענישם , אתה שופט למעשה את עצמך , שכן אתה עושה בדיוק אותם מעשים .
45002002	ואנחנו יודעים שאלוהים מעניש בצדק את העושים מעשי תועבה כאלה .
45002003	הסבור אתה שבעשותך מעשי תועבה כמוהם , אלוהים ישפוט וירשיע את האחרים ויניח לך ?
45002004	האם אתה לא רואה עד כמה אלוהים טוב , אורך רוח וסבלני איתך ? האם אתה לא רואה שהטוב הזה מיעוד להסב אותך מהחטא ?
45002005	דע לך כי בעקשנותך ובסירובך להפסיק לחטוא ולחזור בתשובה , אתה צובר לך עונש נורא ליום־הדין - היום שבו ישפוט אלוהים בצדק את העולם כולו .
45002006	ביום זה ישלם אלוהים לכל איש את המגיע לו לפי מעשיו :
45002007	אלה המשתדלים לעשות מעשים טובים , המצייתים לאלוהים והשואפים לכבוד והדר שלא מן העולם הזה , יזכו בחיי נצח .
45002008	ואילו הרשעים אשר מורדים בה ' ואינם מצייתים לו , יקבלו עונש נורא .
45002009	צער וסבל יבואו על כל העושים מעשי חטא ועוול : על היהודי בראשונה , וגם על ה " גוי " .
45002010	לעומת זאת , כל אלה שיצייתו לאלוהים ויעשו מעשים טובים יזכו לכבוד , להדר ולשלום מאת האלוהים - היהודי בראשונה , וגם הגוי .
45002011	כי אלוהים אינו מפלה בין בני־האדם .
45002012	אלוהים יעניש את כל החוטאים ! אלה שחטאו בלי שהכירו את התורה ייענשו גם בלי להתחשב בתורה ; אלה שהכירו את התורה וחטאו , יישפטו וייענשו על־פי התורה .
45002013	שהרי אלוהים אינו מצדיק את אלה שמכירים את התורה , כי אם את אלה שמקיימים אותה הלכה למעשה .
45002014	כאשר הגויים , שאינם יודעים את התורה , מקיימים את עיקר חוקיה מתוך חוש טבעי , הרי שחוש זה הוא תורתם ולפיו הם יישפטו .
45002015	התנהגותם מוכיחה שדרישות התורה כתובות למעשה על לבם ; מצפונם אומר להם מה מותר ומה אסור , ומחשבותיהם מצדיקות או מאשימות אותם .
45002016	הם יישפטו ביום־הדין - היום שבו ישפוט אלוהים , באמצעות המשיח , את הצד הנסתר בחייו של כל אדם . זהו חלק מתוכניתו של ה ' שאותה אני מבשר .
45002017	אתם , היהודים , מתגאים שאתם ידידיו הנבחרים של אלוהים ; אתם חושבים שהואיל ונתן לכם את תורתו , הכול כשורה ביניכם לבינו .
45002018	אתם יודעים מהו רצונו של אלוהים ; אתם יודעים להבחין בין טוב לרע , שכן למדתם את תורתו עוד לפני זמן רב .
45002019	אתם משוכנעים שהנכם מוכשרים וראויים ללמד את אלה שאינם יודעים את הדרך לה ' , ולשמש כלפידי אור המדריכים אל ה ' את אלה שתעו בחשכה .
45002020	אתם משוכנעים שהנכם מוכשרים ללמד את הבורים , את התמימים ואת הילדים , שכן אתם מכירים את תורת ה ' .
45002021	אבל אתם המוכנים תמיד ללמד את האחרים - מדוע אינכם מלמדים את עצמכם ? אתם מצווים על אחרים לא לגנוב - האם אתם בעצמכם נקיי כפיים ?
45002022	אתם מצווים על אחרים לא לנאוף - האם אינכם נואפים בעצמכם ? אתם מתנגדים לעבודת האלילים - האם אינכם גוזלים את כלי הקדושה שלהם ?
45002023	אתם גאים בעובדת ידיעתכם את תורת אלוהים , אך באי־קיימכם את מצוותיו אתם מבזים למעשה את אלוהים .
45002024	אין פלא שכתבי־הקודש אומרים : " בגללכם שם אלהים מחלל בגוים " !
45002025	לברית־המילה יש ערך ומשמעות רק אם אתה שומר את מצוות ה ' . אם אינך שומר את מצוות ה ' , אינך טוב מהגויים .
45002026	ואם גוי , שלא נימול , ישמור את מצוות ה ' , האם לא יעניק לו אלוהים את הזכויות שהתכוון להעניק ליהודים ?
45002027	למעשה , הגוי המקיים את התורה הוא שישפוט אותך , היהודי , למרות שנמולת ושניתנה לך תורת ה ' שאותה הפרת .
45002028	הרי אינך יהודי אמיתי רק משום שנולדת להורים יהודים , או משום שנמולת .
45002029	יהודי אמיתי הוא זה שאוהב את ה ' . כי אלוהים אינו מעוניין באלה שכל יהדותם מסתכמת בקיום ברית־המילה בלבד , כי אם באלה שלבם וחייהם השתנו , ולאלה הוא יעניק כבוד ושבח לא בעיני בני אדם , כי אם בעיני אלוהים .
45003001	אם כן , מהו יתרונו של היהודי ? ומה יתרונה של המילה ?
45003002	יש יתרון רב בכל דרך . ראשית כל , אלוהים הפקיד את דברו הכתוב בידי היהודים .
45003003	אמנם חלק מהם לא האמין , אך האם אתם חושבים כי משום שהיהודים הפרו את הבטחתם לאלוהים , יפר אלוהים את הבטחותיו להם ?
45003004	חלילה ! גם אם כל בני האדם משקרים , אלוהים נאמן ודובר אמת ! הרי כתוב בתהילים שדברי אלוהים הם דברי אמת , ומשפטו תמיד משפט צדק .
45003005	אך אם הרשעות שלנו מבליטה ומדגישה את טובו של ה ' , האם נאמר שאלוהים גורם לנו עוול בהענישו אותנו ? ( יש אנשים החושבים כך ! )
45003006	חלילה ! אם אלוהים יתעלם מחטא , כיצד יוכל לשפוט את העולם ?
45003007	אנו כאילו אומרים , שאם על־ידי השקרים שלנו יוצאת אמת אלוהים לאור וגדל כבודו , מדוע עלינו להישפט כחוטאים ?
45003008	אם־כך , מדוע שלא נרבה לעשות מעשים רעים כדי שתצא מהם טובה ? ( שונאינו העלילו עלינו שכך אמרנו ! ) אמרו אתם , האין זה צודק להרשיע ולהעניש את אלה האומרים זאת ?
45003009	אם כן , האם היהודים טובים מהגויים ? כלל לא . כבר הוכחנו שכל בני־האדם חוטאים - יהודים וגויים ללא הבדל .
45003010	כפי שכתוב בתהילים " אין עושה טוב , אין גם אחד . " אין אף צדיק !
45003011	" אין משכיל , אין דורש את אלוהים ;
45003012	הכול סר יחדיו נאלחו . אין עושה טוב , אין גם אחד . "
45003013	גרונם כקבר פתוח , פיהם מלוכלך ומלא שקר ולשונם נוטפת ארס .
45003014	כן , הם מנבלים את פיהם ,
45003015	צמאי דם וחמי מזג .
45003016	לכל מקום שהם הולכים הם מותירים אחריהם סבל וצער .
45003017	הם מעולם לא התנסו בתחושת השלום והשלווה שאלוהים לבדו מעניק .
45003018	אין הם מקדישים לאלוהים כל מחשבה , ולא אכפת להם מה הוא חושב עליהם .
45003019	אנחנו יודעים כי דברי התורה מכוונים אל אלה הכפופים לה - היהודים - ואלוהים ישפוט ויעניש אותם , שכן עליהם לשמור את מצוותיו ולא להתנהג בצורה כזאת . לאיש מהם אין תירוץ ! למעשה , העולם כולו עומד אשם לפני אלוהים .
45003020	שהרי איש לא יצדק לפני אלוהים בזכות קיום התורה , מכיוון שחוקי התורה מצביעים על חטאינו ומראים לנו שאנו חוטאים .
45003021	עתה נתגלה האופן שבו מצדיק ה ' את האדם ללא התורה , אם כי התורה והנביאים כבר העידו על כך .
45003022	צידוק זה ניתן לכל המאמינים בישוע המשיח , ללא הפליה .
45003023	כי כל בני־האדם חטאו , וכולם חסרי כבוד אלוהים .
45003024	בכל זאת , אלוהים הצדיק אותנו בחסדו חינם , על־ידי קורבנו של ישוע המשיח שהוקרב למעננו .
45003025	אלוהים שלח את המשיח לשאת את העונש על חטאינו , כדי שעל־ידי אמונה בדמו , הוא יהיה כפרתנו - כלומר , יכפר על חטאינו . וכל זאת כדי להראות לנו את צדקתו , לאחר שברחמיו הרבים מחק את חטאי העבר .
45003026	במעשה זה רצה אלוהים לגלות לנו את צדקתו - את סליחתו לחוטאים - ולהוכיח כי הוא עצמו צדיק , וכי הוא מצדיק את כל המאמין בישוע המשיח בנו .
45003027	ובכן , האם יש למישהו סיבה להתגאות ? ודאי שלא . מדוע ? משום שאלוהים זיכה והצדיק אותנו בזכות קרבנו של המשיח ואמונתנו בו , ולא בזכות מעשינו הטובים .
45003028	לפיכך אנו מסיקים שאדם נצדק לפני אלוהים על־ידי אמונתו בישוע המשיח בן־האלוהים , ולא על־ידי הישגיו בקיום מצוות התורה .
45003029	החושבים אתם שאלוהים הוא אלוהי היהודים בלבד , ורק אותם הוא מושיע ? ודאי שלא ! אלוהים הוא גם אלוהי הגויים .
45003030	ומכיוון שאלוהי היהודים הוא גם אלוהי הגויים , הוא מצדיק את כולנו על־ידי האמונה .
45003031	האם בהדגישנו את חשיבות האמונה מבטלים אנו את התורה ? חס וחלילה ! למעשה אנחנו מקיימים אותה - דבר האפשרי רק על־ידי אמונה במשיח .
45004001	אם כך , מה נאמר על אברהם אבינו , מה הוא השיג ?
45004002	אילו נצדק אברהם בזכות מעשיו הטובים , אזי הייתה לו סיבה להתפאר , אך לא לפני אלוהים !
45004003	כי הכתובים אומרים לנו שאברהם האמין באלוהים , ומשום כך הצדיק אותו אלוהים .
45004004	שכרו של העובד אינו תלוי בחסדו של המעביד ; זהו חוב המגיע לו .
45004005	החסד הוא כשהאדם אינו מסתמך על מעשיו לישועה , כי אם מאמין באלוהים אשר מצדיק את החוטאים וסולח להם , ואמונתו תיחשב לו לצדקה .
45004006	גם דוד המלך דיבר על אושרו של האדם אשר אלוהים מצדיקו ללא תלות במעשיו :
45004007	" אשרי נשוי פשע כסוי חטאה ;
45004008	אשרי אדם לא יחשוב ה ' לו עוון . "
45004009	האם ברכה זאת מיועדת אך ורק לנימולים , או גם לגויים ? זכרו כי אברהם התברך בזכות אמונתו באלוהים .
45004010	מתי ברך אלוהים את אברהם וחשב את אמונתו לצדקה , לפני שנימול , או לאחר מכן ? התשובה היא : לפני שאברהם נימול !
45004011	אברהם נימול רק לאחר שאלוהים הבטיח לברכו בזכות אמונתו . ברית־המילה היוותה אות וחותם שלאברהם הייתה אמונה , ושאלוהים הצדיקו וסלח לחטאיו עוד לפני טקס המילה . וכל זאת כדי שאברהם יוכל להיות אביהם הרוחני של כל אלה שיאמינו באלוהים וייוושעו מבלי שיקיימו את חוקי התורה . אנו רואים , אם כן , כי אלוהים מצדיק וסולח חטאים גם לאלה שאינם מקיימים חוקי התורה - בתנאי שהם מאמינים בו .
45004012	אברהם הוא אביהם הרוחני גם של היהודים הנימולים , אשר יהדותם אינה מסתכמת במילה בלבד , אלא אשר הולכים בעקבות האמונה שהייתה לאברהם אבינו לפני שנימול .
45004013	ה ' הבטיח לאברהם ולזרעו לרשת את הארץ - לא בזכות קיום התורה ( שהרי בימי אברהם טרם ניתנה התורה ) , אלא בזכות בטחונו ואמונתו בה ' .
45004014	אילו רק מקיימי התורה היו היורשים , אזי אין כל ערך לאמונה , והבטחת אלוהים בטלה ומבוטלת .
45004015	כי הפרת התורה מביאה בעקבותיה זעם ועונש , ואילו כשאין תורה , אי־אפשר להפר אותה !
45004016	משום כך ברכותיו של אלוהים ניתנות לנו במתנה על־ידי אמונה . ברוב חסדו מעניק אלוהים את ברכותיו והבטחותיו לכל צאצאי אברהם - לאלה החיים לפי התורה , ולאלה המאמינים באלוהים כאברהם , שהוא האב הרוחני של כולנו .
45004017	זוהי כוונת הכתוב בהבטחת אלוהים לאברהם : " כי אב המון גוים נתתיך . " אלוהים קיים את הבטחתו זאת , מפני שאברהם האמין באלוהים המחייה את המתים , והמדבר על העתיד להתרחש בלשון עבר .
45004018	כשהבטיח אלוהים לאברהם שייתן לו בן , ולבן שלו יהיו צאצאים רבים אשר יהוו עם גדול , האמין אברהם לה ' למרות שהבטחה כזאת נראתה לו בלתי־אפשרית .
45004019	אמונתו באלוהים לא נחלשה על־אף העובדה ששרה אשתו הייתה כבת תשעים שנה וזקנה מכדי להרות , וגם אברהם עצמו היה זקן מאוד - כבן מאה שנה .
45004020	אברהם לא הטיל ספק בהבטחת אלוהים , אלא להיפך - אמונתו ובטחונו באלוהים גדלו והתחזקו , והוא כיבד את אלוהים והלל את שמו .
45004021	אברהם ידע בביטחון גמור שאלוהים יכול לקיים את אשר הבטיח ,
45004022	ובזכות אמונתו אלוהים הצדיק אותו בעיניו .
45004023	ה ' הצדיק את אברהם - כלומר , ניקה וזיכה אותו מכל חטא - לא רק למען אברהם ,
45004024	אלא גם למעננו ! כן , ה ' יצדיק גם אותנו , כפי שהצדיק את אברהם , כאשר נאמין באלוהים אשר הקים לתחייה את ישוע המשיח אדוננו -
45004025	הלא הוא המשיח שהוקרב למוות בגלל מעשינו הרעים , ואשר קם לתחייה מן המתים כדי להצדיקנו ולטהרנו בעיני ה ' .
45005001	לכן עתה , לאחר שנסלחו לנו חטאינו והוצדקנו על־ידי האמונה , אנחנו נמצאים בשלום עם אלוהים , בזכות קורבנו של ישוע המשיח אדוננו .
45005002	עקב אמונתנו העניק לנו המשיח את כל הזכויות הנפלאות שיש לנו עתה , ואנו שמחים בתקווה שניקח חלק בכבוד אלוהים .
45005003	אם באים עלינו קשיים וצרות , אנו יכולים לשמוח ולהודות לאלוהים , כי אנו יודעים שהם מפתחים ומחזקים את סבלנותנו ,
45005004	הסבלנות מפתחת ומחזקת את אופיינו , ואופי חזק מביא לאמונה יציבה ולתקווה בישועה הנצחית .
45005005	תקווה זאת לעולם לא תבייש ולא תאכזב אותנו , שכן אנו יודעים מה רבה אהבת אלוהים אלינו , ואנו מרגישים באהבתו שממלאת אותנו . רוח הקודש הוא שיצק בנו אהבה זאת .
45005006	בהיותנו עדיין חלשים וחסרי תושייה , בא המשיח בזמן המתאים ומת בעדנו - הרשעים .
45005007	הרי איננו יכולים לצפות מאיש למות אף בעד אדם ישר וצדיק , אולם הבה נאמר שקיימת אפשרות כזאת .
45005008	והנה הוכיח אלוהים את אהבתו הגדולה אלינו בשלחו את בנו - את ישוע המשיח - למות בעדנו , כאשר היינו עדיין חוטאים ורשעים .
45005009	אם אלוהים עשה כל זאת למעננו עוד בהיותנו חוטאים , עתה , משהוצדקנו בעיניו בזכות דם המשיח שנשפך , אין לנו כל סיבה לפחד מזעמו של אלוהים .
45005010	שכן אם בזמן שהיינו אויביו סלח אלוהים לחטאינו וריצה אותנו אליו על־ידי מות בנו , אנו בטוחים כי עתה , הוא גם יושיע אותנו מחטאינו בזכות תקומתו לחיים .
45005011	עתה אנו שמחים על היחסים החדשים שבינינו לבין אלוהים - יחסים המקרבים אותנו אליו - וכל זאת בזכות קורבנו של ישוע המשיח בעד חטאינו .
45005012	כאשר האדם הראשון הפר את הציווי של ה ' , פגע חטאו בכל המין האנושי - חטאו זרע מוות בכל העולם ובני־האדם מתו , כי כולם חטאו .
45005013	אמנם החטא כבר היה בעולם זמן רב לפני מתן־התורה , אך איש לא יכול להיחשב חוטא לתורה אם טרם ניתנה התורה .
45005014	אף־על־פי־כן , המוות , שהוא תוצאת החטא , שלט בבני־האדם מאדם ועד משה - גם באלה שלא חטאו בדיוק אותו חטא של אדם . אדם מסמל את ניגודו של בן־האדם העתיד לבוא .
45005015	מאידך , מתנת האלוהים שניתנה לנו באמצעות המשיח שונה בתכלית ממה שהנחיל לנו האדם הראשון . בעוד שחטאו של אדם הביא מוות לאנושות , הביא בן־האדם ישוע המשיח לאנושות סליחת חטאים ברחמי אלוהים .
45005016	חטאו האחד של אדם הביא עונש מוות על רבים , ואילו המשיח מזכה אותנו מחטאינו ומעניק לנו חיים חדשים - וכל זאת בחסד .
45005017	אם על־ידי חטאו של אדם אחד ויחיד השתלט המוות על כל בני־האדם , אנו בטוחים כי אלה הזוכים בחסדו הרב של אלוהים ובסליחת חטאיהם , יחיו וימלכו בזכות אדם אחד - ישוע המשיח .
45005018	לכן , כשם שחטאו של האדם הראשון הביא עונש על כל בני־האדם , כך מזכה צדקתו של המשיח את כל בני־האדם בעיני אלוהים , והם זוכים בחיי נצח .
45005019	כשם שעל־ידי סרבנות ואי־ציות של אדם אחד נמצאים בני־האדם במעמד של חוטאים , כך על־ידי ציות לאלוהים הביא המשיח אנשים רבים למעמד של צדיקים וחפים־מפשע בעיני אלוהים .
45005020	מדוע ניתנה התורה ? כדי שבני־האדם יראו שאין הם מסוגלים לציית לכל חוקי אלוהים . אולם ככל שאנו רגישים יותר לחטאינו , כך אנו מעריכים יותר את גודל החסד והרחמים של אלוהים .
45005021	לפנים שלט החטא על כל בני־האדם וגרם למותם , אולם עתה שולטים חסדו וצדקתו של אלוהים , והם מעניקים לנו חיי נצח על־ידי ישוע המשיח אדוננו .
45006001	אם כן , האם נמשיך לחטוא כדי שאלוהים יגלה כלפינו יותר חסד ורחמים ?
45006002	חס וחלילה ! כיצד נוכל להמשיך לחטוא ? הרי מתנו לגבי החטא !
45006003	או שמא אינכם יודעים כי כאשר אנו נטבלים ( במים ) כביטוי לאמונתנו במשיח , אנו משתתפים סמלית במותו ?
45006004	האופי הישן והחוטא שלנו מת ונקבר עם המשיח בטבילה , וכשם שהמשיח קם לתחייה מן המתים , בגבורת אלוהים , כך גם אנחנו קמנו לחיים חדשים לגמרי .
45006005	שהרי אם השתתפנו במותו , נשתתף גם בתחייתו .
45006006	ואל נשכח כי תשוקותינו הרעות והישנות נצלבו והומתו עם המשיח , כדי שגופנו שוב לא ישמש מכשיר ביד החטא , וכדי ששוב לא נהיה משועבדים לחטא .
45006007	כי אדם מת הוא חופשי ומשוחרר משליטת החטא .
45006008	מאחר שהאדם הישן שבתוכנו מת עם המשיח , אנו יודעים שגם נקום לתחייה עמו וניקח חלק בחייו החדשים .
45006009	אנחנו בטוחים כי לאחר שהמשיח קם לתחייה מן המתים , הוא שוב לא ימות לעולם ; למוות כבר אין שליטה עליו !
45006010	המשיח מת לגבי החטא פעם אחת ולתמיד , ואילו עתה הוא חי לנצח למען אלוהים .
45006011	כך צריכים גם אנחנו לחשוב את עצמנו מתים לגבי החטא , וחיים על־ידי המשיח למען אלוהים .
45006012	אם כן , שוב אל תניחו לחטא לשלוט בגופכם החלש ; אל תיכנעו לפיתוייו של החטא ולתשוקותיו .
45006013	אל תניחו לאף איבר בגופכם לשמש כלי רשע ביד החטא , אלא מסרו את כל כולכם לאלוהים , כי קמתם לתחייה מן המתים , ואלוהים רוצה להשתמש בגופכם למטרותיו הנעלות .
45006014	החטא שוב לא ישלוט בכם , מכיוון שאינכם כפופים לתורה , ואתם חופשיים ונהנים מטובו וחסדו של אלוהים .
45006015	האם נמשיך לחטוא משום שאיננו כפופים לתורה , אלא נמצאים תחת חסדו של אלוהים ? חס וחלילה !
45006016	האם אינכם יודעים שאתם רשאים לבחור את אדונכם ? אתם יכולים לבחור להשתעבד לחטא הגורר אחריו מוות , או להשתעבד למשמעת ולציות המזכים ומצדיקים אתכם בעיני אלוהים . למי שתמסרו את עצמכם הוא יהיה אדונכם ואתם תהיו עבדיו .
45006017	אבל תודה לאל על כך שלמרות שפעם בחרתם להיות עבדים לחטא , עכשיו אתם שומעים בכל לבכם למה שאלוהים מלמד אתכם .
45006018	לאחר שהשתחררתם מהשעבוד לאדונכם הקודם - החטא , השתעבדתם לאדונכם החדש - הצדקה .
45006019	אני משתמש בדימוי של עבד ואדון , משום שכך קל יותר להבין . כשם שבעבר העמדתם את גופכם לרשות החטא והטומאה , כך העמידו עתה את גופכם לשירות הצדקה והמעשים הטובים .
45006020	כשהייתם עבדים לחטא לא הקדשתם מחשבה רבה לעשיית מעשים טובים ,
45006021	ומה היו התוצאות ? מחרידות ! כן , התוצאות היו נוראות כל־כך , עד כי עכשיו אתם מתביישים אף לחשוב על מה שנהגתם לעשות , כי כל המעשים האלה גוררים מוות .
45006022	לעומת זאת עתה , בהיותכם משועבדים לאלוהים ומשוחררים מכוח החטא , התוצאה היא קדושה שאחריתה חיי נצח .
45006023	כי לחטא יש שכר - מוות . ואילו אלוהים מעניק למאמינים בו ולמשרתים אותה מתנה : חיי נצח בישוע המשיח אדוננו !
45007001	אחי , אלה מכם המכירים את התורה יודעים כי לאחר שאדם מת , התורה אינה שולטת בו יותר .
45007002	למשל : כאשר אישה נישאת לאיש , התורה קושרת אותה אל בעלה כל ימי חייו , אך אם הבעל מת , האישה אינה קשורה אליו יותר
45007003	ומותר לה להינשא שנית . אם היא תינשא שנית כל זמן שבעלה חי , היא תיחשב לנואפת .
45007004	באופן דומה , אחי , מותו של המשיח על הצלב המית אתכם לגבי טענות התורה , ואתם חופשיים להשתייך לאחר - למשיח שקם לתחייה מן המתים - כדי שנעשה פרי לאלוהים .
45007005	כאשר היינו עדיין משועבדים לטבע הישן והחוטא שלנו , עוררה בנו התורה את תשוקותינו ותאוותינו , ועשינו את אשר ציווה עלינו אלוהים לא לעשות . כך הצמיחו מעשינו הרעים פרי הגורם למוות .
45007006	אולם עתה , לאחר שמתנו לגבי כל מה שכבל ושיעבד אותנו , אנו משוחררים מהתורה , כדי שנוכל לשרת את אלוהים בדרך חדשה : בדרך של רוח הקודש , ולא בדרך הישנה לפי הכתוב .
45007007	האם אני מנסה לומר שתורת אלוהים היא חטא ? חס וחלילה ! התורה עצמה אינה בגדר חטא , אבל היא גילתה לי את חטאי . לדוגמה : לעולם לא הייתי מודה בחטא החמדה והתאווה שבלבי אלמלא אמרה התורה : " לא תחמוד ! "
45007008	החטא ניצל את הדיבר " לא תחמוד " כדי להזכיר לי שתשוקות אלה אסורות , ובכך הוא למעשה עורר וגירה תשוקות ודחפים אסורים שהיו כלואים בתוכי . רק במקום שבו אין תורה ואין חוקים , אין חטא .
45007009	פעם כלל לא הייתה בי תודעת החטא . אולם כשנפקחו עיני והתחלתי להבין את מצוות ה ' , החל החטא לפעול בי ולפתות אותי להפר את מצוות ה ' , והתורה דנה אותי למוות .
45007010	כך הדיבר שניתן כדי ללמדני את דרך החיים , גרם לי מוות .
45007011	כי החטא , שניצל לרעה את הדיבר , רימה והמית אותי .
45007012	אף־על־פי־כן אין ספק שהתורה עצמה היא קדושה , וכן גם הדיברות .
45007013	אולם כיצד יכולה התורה להיות קדושה ? האם לא התורה הקדושה היא שהמיתה אותי ? ודאי שלא ! החטא ניצל לרעה את הטוב כדי להביא למותי . מכאן יכולים אתם לראות עד כמה ערמומי ומסוכן הוא החטא , שכן הוא מנצל את התורה הטובה והקדושה של אלוהים למטרותיו הנאלחות .
45007014	אם כן , התורה עצמה טובה - הבעיה היא בי , משום שאני מכור לחטא השולט בי .
45007015	אינני מבין את התנהגותי : אני באמת רוצה לעשות את הטוב , אך איני יכול . לעומת זאת אני עושה את מה שאיני רוצה לעשות - אני עושה את מה שאני שונא !
45007016	אני יודע היטב שאני עושה את הרע , וייסורי המצפון שלי מוכיחים שאני מסכים למעשה עם התורה שהפרתי .
45007017	ברם איני יכול לעשות דבר , כי לא אני עושה את הרע , אלא החטא שבתוכי ; החטא חזק ממני , והוא שגורם לי לעשות את כל המעשים הרעים האלה .
45007018	מניסיוני אני יודע שבי , בבשרי , אין שום דבר טוב . לעתים קרובות אני נוכח כי יש לי רצון לעשות את הטוב , אך חסר לי הכוח לעשותו .
45007019	כלומר , איני עושה את הטוב שאני מתכוון לעשות , ולעומת זאת אני מוצא את עצמי עושה את הרע שאינני רוצה לעשות !
45007020	ואם אני עושה את מה שבעצם אינני רוצה לעשות , הרי ברור שלא אני עושה זאת , כי אם החטא השוכן והשולט בי .
45007021	כתוצאה מכך אני מוצא בי חוקיות משונה : כאשר אני רוצה לעשות את הטוב , הרע משתלט עלי .
45007022	בלבי אני חפץ לעשות את תורת ה ' ,
45007023	אך בגופי אני מרגיש חוק אחר הלוחם בחוק השכל וההיגיון , וכך הוא עושה אותי אסיר ועבד של החטא השוכן עדיין בגופי .
45007024	מסכן שכמוני , מי יושיע אותי מהשעבוד לגוף הזה שדינו מוות ?
45007025	תודה לאל , האלוהים כבר הושיע אותי על־ידי ישוע המשיח אדוננו ! אם כן , הטבע החוטא שלי משועבד לחטא , אולם בשכלי אני עבד לתורת האלוהים .
45008001	המשתייכים לישוע המשיח לא יורשעו בדין !
45008002	כי כוח רוח־החיים , אשר בישוע המשיח , שיחרר אותנו מהגלגל החוזר של חטא ומוות הבא בעקבות החטא .
45008003	התורה מעולם לא יכלה להצדיק ולהושיע איש , בגלל האופי החלש של המין האנושי . משום כך שלח אלוהים את בנו בדמות אדם בעל גוף אנושי כשלנו - מלבד החטא שבנו - ושלל מהחטא את השליטה על המאמינים במשיח , וזאת בזכות קורבנו .
45008004	על כן אנו יכולים עתה לקיים את דרישות התורה - בתנאי שנחיה על־פי הדרכת רוח הקודש , ולא על־פי הדרכת הטבע הישן והחוטא שלנו .
45008005	אדם הנשלט על־ידי הטבע החוטא שלו חי למען עצמו ולמען סיפוק תאוותיו , בעוד שאדם הנשלט על־ידי רוח הקודש חי למען אלוהים , ועושה את הטוב בעיני אלוהים .
45008006	הליכה בדרך רוח הקודש מביאה חיים ושלום , בעוד שכניעה לטבע החוטא שלנו מביאה מוות ,
45008007	שהרי הטבע החוטא שלנו שונא את אלוהים . טבע זה שלנו מעולם לא ציית לאלוהים , וגם לא יציית לו בעתיד .
45008008	כל הנשלטים על־ידי אופיים החוטא אינם יכולים למצוא־חן בעיני אלוהים .
45008009	אולם אתם אינכם נשלטים על־ידי הטבע החוטא שלכם , אלא על ידי רוח הקודש , אם אכן הוא שוכן בקרבכם , כי מי שרוח הקודש אינו שוכן בו איננו שייך למשיח .
45008010	אך אם המשיח בקרבכם , אמנם גופכם מת בגלל החטא , אך הרוח הוא חיים לכם כי הוצדקתם .
45008011	ואם שוכן בכם רוחו של האלוהים אשר הקים את ישוע מן המתים , אלוהים יקים לתחייה גם את גופכם בן־התמותה , על־ידי רוח הקודש השוכן בכם .
45008012	לפיכך , אחים יקרים , איננו חייבים דבר לטבע החוטא שלנו ולדרישותיו .
45008013	שכן אם ניכנע לו ונמשיך במעשינו הרעים - נמות . אבל אם בעזרת רוח הקודש נחסל ונמית את פעולות הטבע החוטא שלנו - נחיה .
45008014	כי כל מי שמודרך על־ידי רוח הקודש של אלוהים הם בנים לאלוהים .
45008015	אלוהים לא העניק לנו רוח אשר ישוב לשעבד אותנו לפחד , כי אם רוח המאמץ אותנו לו לבנים , והמאפשר לנו לקרוא לאלוהים : אבא , אבינו .
45008016	רוח הקודש שהעניק לנו אלוהים מעיד בלבנו ומאשר שאנו באמת בני־אלוהים .
45008017	ואם אנחנו בני־אלוהים , הרי שאנו גם יורשיו , כלומר , אנחנו יורשים יחד עם המשיח את נחלתו של אלוהים . ברם על־מנת לקחת חלק בכבודו עלינו לסבול למענו .
45008018	אך אין להשוות כלל את סבלנו עתה לעומת הכבוד שייתן לנו אלוהים בבוא הזמן .
45008019	שהרי כל הבריאה מצפה בכיסופים להתגלות הבנים לאלוהים .
45008020	כי באותו יום תשוחרר הבריאה מהשעבוד לכיליון ולמוות – שלהם נכנעה לא מרצונה , אלא מרצון אלוהים – על־מנת שתוכל לקחת חלק בחירות הנפלאה של בני האלוהים .
45008021	
45008022	אנחנו יודעים שכל הבריאה נאנחת וגונחת מכאב , כאילו בצירי לידה .
45008023	לא רק הבריאה נאנחת , אלא גם אנחנו , המאמינים , אשר טעמנו מהאושר הנצחי שהכין אלוהים לאוהביו . כן , אנו נאנחים בציפייה לשחרור מכאב וסבל . אנו גם מצפים ליום שבו יתממש אימוצנו כבנים , ואלוהים יעניק לנו גוף חדש .
45008024	בתקווה הזאת נושענו , והבה נזכור שתקווה פירושה ציפייה לדבר שעדיין לא ראינו ; הרי איננו מצפים למה שאנו רואים או למה שכבר נמצא בידינו .
45008025	אולם אם אנו מצפים לדבר שאיננו יכולים לראותו , אנו לומדים להמתין לו בסבלנות .
45008026	גם רוח הקודש עוזר לנו בחולשותינו היום־יומיות ובתפילותינו , שכן איננו יודעים כיצד להתפלל כהלכה , ואיננו יודעים בעד מי ובעד מה להתפלל . אולם רוח הקודש מתפלל בעדנו ובשמנו בתחינות ואנחות עמוקות ממילים .
45008027	האלוהים אשר יודע את המתרחש בלבנו , יודע גם מה מביע הרוח בתחינותיו בעדנו , כי הרוח מתפלל בעדנו לפי רצון האלוהים .
45008028	אנו יודעים שאם נאהב את אלוהים ונתאים את עצמנו לתוכניותיו , כל מה שיקרה לנו יפעל לטובתנו .
45008029	שהרי עוד מבראשית החליט אלוהים שכל המאמין בו - והוא ידע היטב מי יאמין בו - ידמה לבנו , כדי שבנו יהיה הבכור בין אחים רבים .
45008030	הוא בחר בנו עוד לפני זמן רב , ובבוא העת הוא קרא לנו אליו , סלח לחטאינו , הצדיק אותנו והעניק לנו מכבודו .
45008031	מה נאמר , אם כן , על הדברים הנפלאים האלה ? אם אלוהים לצדנו איש לא יוכל להיות נגדנו !
45008032	אם אלוהים לא חס אף על בנו היחיד , והקריב אותו למען כולנו , האם אתם מטילים ספק בכך שייתן לנו הכול יחד איתו ?
45008033	מי יעז להאשים את בני־האלוהים ? הרי אלוהים עצמו הכריז שאנו חפים מפשע וצדיקים בעיניו .
45008034	מי , אם כן , ירשיע אותנו ? אף אחד - הרי המשיח מת בעדנו וקם לתחייה למעננו , ועתה הוא יושב לימין האלוהים ומפגיע בעדינו לפניו .
45008035	מה מסוגל להרחיק אותנו מאהבת האלוהים , האם צרות ? קשיים ? רדיפות ? רעב ? סכנות ? מלחמות ?
45008036	לא ולא ! הכתובים אומרים שלמען אלוהים עלינו להיות מוכנים למות בכל עת - כמו שכתוב : " כי עליך הרגנו כל היום , נחשבנו כצאן טבחה . "
45008037	אף־על־פי־כן הניצחון הוא שלנו על־ידי ישוע המשיח , אשר אהב אותנו כל־כך עד שהקריב את עצמו בעדנו .
45008038	אני משוכנע שלא המוות ולא החיים , אף לא מלאכים ושדים , לא בהווה ולא בעתיד ולא שום כוחות ,
45008039	לא מקום המצאנו - במרומים או במעמקי הים - דבר לא יוכל להפריד אותנו מאהבת האלוהים , שנגלתה לנו כאשר ישוע המשיח אדוננו הקריב את עצמו למעננו .
45009001	אני אומר את האמת במשיח ומצפוני ברוח הקודש מאשר שדברי נכונים :
45009002	אני עצוב כל־כך ומדוכא .
45009003	הלוואי שיכולתי אני להיות מוחרם ומנודה מהמשיח , למען אחי בני־ישראל . אלוהים בחר בהם לעמו , הוא עצמו שכן ביניהם , הוא העניק להם את לוחות־הברית ואת התורה המדריכה אותם בחיי היום־יום , הוא אפשר להם לעבדו ולשרתו ונתן להם את הבטחותיו .
45009004	
45009005	היהודים הם זרע האבות - אברהם , יצחק ויעקב , ומהם בא המשיח ( בדמותו האנושית ) השולט בכל ומעל לכל . יבורך שמו לעולמים .
45009006	האם לא קיים אלוהים את הבטחותיו ליהודים ? ודאי שקיים . עלינו לזכור שלא כל מי שמבני ישראל הוא באמת ישראל .
45009007	עובדת היותם צאצאי אברהם אינה אומרת שהם בני אברהם , כי הכתובים אומרים שהבטחת ה ' מתייחסת רק לצאצאיו של יצחק בנו , אם־כי לאברהם היו עוד בנים .
45009008	כלומר , לא כל צאצאיו הטבעיים של אברהם הם בני־אלוהים , אלא אלה שנולדו לפי הבטחת אלוהים .
45009009	מה הייתה ההבטחה ? " למועד אשוב אליך כעת חיה ולשרה בן . "
45009010	שנים לאחר מכן , כאשר הרתה רבקה לבעלה יצחק וציפתה להולדת יעקב ועשו ,
45009011	אמר אלוהים לרבקה כי עשו , הבן הבכור , ישרת את אחיו הצעיר יעקב . הבטחת אלוהים ניתנה עוד לפני הולדת הילדים , ועוד לפני שהספיקו לעשות טוב או רע . מדוע ? על־מנת להראות שאלוהים אינו פועל בהתאם למעשינו והישגינו , אלא בהתאם לבחירתו ולרצונו ,
45009012	
45009013	ככתוב : " ואוהב את יעקב ואת עשו שנאתי " .
45009014	האם נאמר שאלוהים נוהג באי־צדק ? חס וחלילה !
45009015	הרי אלוהים אמר למשה : " חנתי את אשר אחן , ורחמתי את אשר ארחם " . כלומר , אלוהים הוא המחליט את מי לחון ועל מי לרחם .
45009016	אם כן , בחירת אלוהים אינה תלויה ברצונם של בני־האדם או במעשיהם , אלא באלוהים בלבד הקובע ומחליט על מי לרחם .
45009017	קחו לדוגמה את פרעה מלך מצרים . אלוהים נתן לפרעה את ממלכת מצרים , כדי להפגין באמצעותו את כוחו וגבורתו שלו ( של אלוהים ) , וכדי לפרסם את שמו ותפארתו בין כל העמים .
45009018	אם כן , אלוהים הוא המחליט על מי לרחם , ואת לבו של מי להקשיח .
45009019	אם תשאל : מדוע מעניש אלוהים את הסרבנים על שלא שמעו בקולו ? האם לא עשו מה שאלוהים רצה שיעשו ?
45009020	תשובתי היא זאת : מי אתה , השואל , שתתווכח או שתבקר את ה ' ? האם שואל הכלי את יוצרו : מדוע יצרת אותי כך ולא אחרת ?
45009021	כאשר אדם יוצר כד חומר , האין הוא רשאי ליצור מאותו גוש חומר כד אחד מרשים ביופיו , וכד שני ככלי אשפה ?
45009022	והאם אין לאלוהים הרשות לשפוך את זעמו , ולהראות את סמכותו לכלים המיועדים לכיליון , לאחר שהתייחס אליהם בסבלנות זמן רב מאוד ?
45009023	וזאת כדי שיוכל להראות לנו , שנועדנו מלפנים לחנינה , את עושרו וכבודו .
45009024	אנחנו , המאמינים , הם אלה אשר בחר - מקרב היהודים וגם מבין הגויים .
45009025	האם זוכרים אתם את נבואתו של הושע ? בנבואה זו אומר אלוהים שימצא לעצמו בנים אחרים , ויאהב אותם למרות שלא אהב אותם לפני־כן .
45009026	אלה אשר נאמר עליהם לפנים : " לא עמי " , יהיו עתה בני אלוהים חיים .
45009027	ישעיהו הנביא ניבא על ישראל , ואמר שאף כי עם ישראל ימנה אנשים רבים כחול אשר על שפת הים , רק מעטים יאמינו בה ' וייוושעו .
45009028	כי מנוי וגמור עם אלוהים להוציא לפועל את משפטו על הארץ , אולם בשל רחמיו הוא יקצר את תקופת הסבל .
45009029	במקום אחר אומר ישעיהו שאלמלא ריחם עלינו אלוהים והותיר לנו שריד , היה גורלנו כגורל סדום ועמורה .
45009030	מה המסקנה ? אלוהים אפשר לגויים לקבל סליחת חטאים על־ידי אמונה , למרות שלא דרשו אותו ,
45009031	ואילו היהודים , שהשתדלו כל־כך להשיג צדקה על־ידי שמירת מצוותיו , לא זכו לכך .
45009032	מדוע לא זכו ? משום שניסו להשיג זאת תוך עשיית מעשים , במקום מתוך האמונה . הם נתקלו באבן נגף ונכשלו .
45009033	אלוהים הזהיר את היהודים מפני אבן הנגף הזאת , ואמר שרבים מהם ייכשלו וימעדו , אך אלה שיאמינו ( במשיח ) לא יבושו לעולם .
45010001	אחים יקרים , משאלת לבי ותפילתי העמוקה ביותר היא שהיהודים ייוושעו .
45010002	אני יודע שהם מסורים לאלוהים על פי דרכם , אך מסירות זאת אינה מבוססת על הבנה נכונה של הכתובים .
45010003	היהודים אינם מבינים שישוע המשיח הקריב את עצמו , כדי לסלוח לחטאיהם ולהצדיקם בעיני אלוהים . הם מנסים ליצור צדקה משלהם וכך לא נכנעים לצדקת ה ' .
45010004	שכן המשיח הוא תכלית התורה , והוא מצדיק את כל המאמין בו .
45010005	משה כתב על צדקה וישועה מתוך קיום התורה , ואמר שאדם המקיים את כל מצוות התורה בלי יוצא מן הכלל , ייוושע ויחיה .
45010006	ואילו ישועה הנובעת מאמונה אומרת : " אל תאמר בלבבך מי יעלה השמימה ? " זאת , כדי להוריד את המשיח לארץ .
45010007	או " מי ירד לתהום ? " זאת , כדי להשיב את המשיח לחיים .
45010008	הישועה שאנו מבשרים נובעת מאמונה בישוע המשיח , והיא בהישג־ידו של כל אחד מאיתנו ; למעשה היא בפינו ובלבנו .
45010009	שכן אם תודה בפיך לפני בני־האדם שישוע הוא אדונך , ותאמין בלבך שאלוהים הקימו לתחייה מן המתים , תיוושע .
45010010	משום שאמונת הלב מצדיקה אותנו לפני אלוהים , ומתוך אמונה שבלב אנחנו מודים בפינו וניוושע .
45010011	וכתבי־הקודש אומרים לנו שכל המאמין במשיח לא יבוש .
45010012	" כל המאמין " פירושו : יהודים וגויים ללא הבדל , כי לכולנו אדון אחד המעניק מעושרו לכל המבקש ממנו .
45010013	שכן " כל אשר יקרא בשם ה ' ימלט " !
45010014	אך כיצד הם יקראו בשם ה ' ויבקשו ממנו להושיעם , אם אינם מאמינים בו כלל ? וכיצד יאמינו בו אם מעולם לא שמעו עליו ? וכיצד ישמעו עליו אם איש אינו מספר להם ?
45010015	וכיצד יספר להם מישהו אם לא נשלח אליהם ? לכך מתכוון הכתוב : " מה נאוו על ההרים רגלי מבשר משמיע שלום , מבשר טוב משמיע ישועה " .
45010016	אולם לא כל מי ששמע את בשורת אלוהים האמין בה , כפי שאמר ישעיהו : " מי האמין לשמועתנו ? "
45010017	בכל זאת , האמונה מתעוררת על־ידי שמיעת הבשורה , והבשורה היא דבר המשיח .
45010018	אולם מה בנוגע ליהודים , האם לא שמעו את דבר ה ' ? כן , הם שמעו , שהרי " בכל־הארץ יצא קום , ובקצה תבל מליהם " .
45010019	ואם עם־ישראל שמע , האם לא הבין ? עם־ישראל אכן הבין , כי משה אמר להם : " אני אקניאם בלא עם , בגוי נבל אכעיסם " . כלומר , ה ' יעורר את קנאת בני־ישראל על ידי הגויים .
45010020	ישעיהו הנביא הוסיף על כך ואמר , כי אלה שלא חיפשו את אלוהים ולא דרשו אותו , הם שימצאו אותו .
45010021	ואילו על עם־ישראל הוא אומר : " פרשתי ידי כל היום אל עם סורר ומורה . "
45011001	מתעוררת השאלה : האם זנח אלוהים את עמו ? חס וחלילה ! הרי אני עצמי יהודי , מזרעו של אברהם אבינו ומשבט בנימין .
45011002	לא , אלוהים לא הפקיר את עמו , שבו בחר עוד מבראשית . האם אינכם זוכרים מה אומרים הכתובים על אליהו הנביא ? אליהו זעק אל אלוהים והתלונן על עם־ישראל :
45011003	" את מזבחתיך הרסו ואת נביאיך הרגו בחרב , ואיותר אני לבדי ויבקשו את נפשי לקחתה " .
45011004	ומה ענה לו אלוהים ? " השארתי בישראל שבעת אלפים אשר לא כרעו ( ברכיים ) לבעל . "
45011005	גם היום לא כל היהודים פנו עורף לאלוהים ; יש ביניהם כאלה שנושעו - לפי בחירתו וחסדו של אלוהים .
45011006	ואם הם נבחרו בזכות חסדו של אלוהים , משמע שלא נבחרו בזכות מעשיהם הטובים . אילו נבחרו בזכות מעשיהם הטובים לא היה זה חסד , כי חסד זה מתנה ולא גמול לעבודה .
45011007	מה המסקנה ? רוב היהודים לא השיגו את הצדקה אשר ביקשו , רק מעטים השיגו - אלה שבחר אלוהים - ואילו האחרים נעשו עיוורים לאמת .
45011008	כפי שכתוב בישעיהו : ה ' הרדים את עם ישראל , ועל כן הם הביטו אך לא ראו , שמעו אך לא הבינו .
45011009	ודוד אמר בתהילים שהשפע והאוכל שלהם יטמנו להם פח , ויביאו אותם למחשבה שהכול כשורה בינם לבין אלוהים .
45011010	עיניהם תחשכנה והם יכרעו תחת מעמסה כבדה .
45011011	האם פירוש הדבר שאלוהים הפקיר את עמו והתכחש אליו ? ודאי שלא ! מאחר שהיהודים חטאו העניק אלוהים לגויים ישועה ורצון להיוושע , כדי לעורר את קנאת היהודים ואת רצונם להיוושע .
45011012	ואם חטאם של היהודים הביא עושר שכזה לעולם , תארו לעצמכם איזו ברכה יביאו היהודים לעולם כאשר יחזרו בתשובה ויאמינו במשיח !
45011013	עתה אני מדבר אליכם , הגויים : כידוע לכם מינה אותי אלוהים לבשר לכם את בשורתו , ואני מבצע את המוטל עלי על הצד הטוב ביותר .
45011014	אולי כך אוכל לעורר את קנאתם של היהודים , בני־עמי , ואחדים מהם ייוושעו .
45011015	אם המרידות שלהם באלוהים הביאה לעולם סליחת חטאים , תארו לעצמכם מה תהיה תוצאת חזרתם בתשובה - ממש תחיית המתים !
45011016	אם החלה המוקדשת לה ' קודש היא , כך כל העיסה , ואם שורש העץ קודש לה ' - כך גם הגזע והענפים .
45011017	אם חלק מהענפים - חלק מהיהודים - נכרתו , ובמקומם אתה , ענף זית בר , הורכבת על העץ , חוברת לשורשיו ונהנית ממזונו העשיר ,
45011018	אל תתפאר , ואל תזלזל בענפים שנכרתו ! אם תחוש גאווה , הזכר לעצמך כי יש לך חשיבות כלשהי רק משום שאלוהים הרכיב אותך על העץ , לפי תוכניתו . מלבד זאת , לא אתה נושא את העץ - אתה אינך אלא ענף ; השורש הוא הנושא אותך ואת העץ !
45011019	אם תאמר : " אבל הענפים ההם נכרתו כדי שלי - הגוי - יהיה מקום בעץ , ומשום כך אני חשוב . "
45011020	זכור , היהודים נכרתו משום שלא האמינו , ואתה הורכבת רק משום שהאמנת . אל תתגאה בעצמך , אלא הישמר לך , והתייחס אל אלוהים בכבוד וביראה .
45011021	כי אם אלוהים לא חס על הענפים הטבעיים , הוא לא יחוס גם עליך .
45011022	שימו לב , אלוהים הוא טוב לב , ויחד עם זאת קפדן ומחמיר . הוא מחמיר עם אלה שאינם מצייתים לו , אולם הוא ייטיב אתכם , אם תמשיכו לאהוב אותו ולבטוח בו . אם לא תאהבו אותו ולא תבטחו בו , הוא יכרות גם אתכם .
45011023	דעו לכם שאם היהודים יאמינו , אלוהים ירכיבם חזרה על העץ . אל תחשבו שהדבר למעלה מכוחו !
45011024	אם אלוהים היה מוכן לקחת אתכם , הגויים , שהייתם רחוקים ממנו כל־כך והייתם ענפי זית בר , ולהרכיבכם על עץ הזית שלו שהוא ממין משובח , האם אינכם חושבים שישמח יותר להרכיב חזרה על העץ את היהודים , אשר היו הענפים הטבעיים ?
45011025	אחי היקרים , איני רוצה להעלים מכם את האמת , פן תתגאו בעצמכם . נכון שיהודים רבים אינם מאמינים בבשורת אלוהים , אך מצב זה יימשך רק עד שכל הגויים , אשר נבחרו על־ידי אלוהים , יאמינו בו .
45011026	ואז כל עם־ישראל ייוושע , ככתוב : " ובא לציון גואל ולשבי פשע ביעקב . "
45011027	אלוהים אף אמר שיכרות ברית עם ישראל ויסלח לחטאיהם .
45011028	יהודים רבים הם עתה אויבי הבשורה ; הם שונאים אותה . אולם כל זה היה לתועלת שלכם , כי בגלל יחסם זה העניק לכם אלוהים את אוצרותיו . אבל עלינו לזכור שהיהודים הם עדיין עמו הנבחר של אלוהים , בזכות הבטחותיו לאברהם , יצחק ויעקב .
45011029	שהרי אלוהים לעולם אינו מתחרט על דבריו , ולעולם אינו דורש חזרה את מתנותיו .
45011030	פעם גם אתם מרדתם באלוהים , אך הוא ריחם עליכם .
45011031	עתה היהודים הם המורדים והסרבנים , ברם יום אחד הם יחזרו בתשובה , ואלוהים ירחם גם עליהם כפי שריחם עליכם .
45011032	כי אלוהים הסגיר לידי החטא את כל בני־האדם , כדי שיוכל לרחם על כולם .
45011033	מה נפלא הוא אלוהינו ! מה עמוקה ועשירה חכמתו ! מה עשירה דעתו ! דרכיו ומשפטיו הם למעלה מכושר הבנתנו ותפיסתנו .
45011034	מי מאיתנו יודע את מחשבותיו ? מי חכם דיו כדי לייעץ לו ?
45011035	או מי העניק לו מעולם מתנה המזכה אותו בגמול ?
45011036	הרי הכול בא מאלוהים לבדו . הכול נברא על־ידו ולכבודו . לאלוהים הכבוד לעולם . - אמן .
45012001	אחים יקרים , אני מתחנן לפניכם שתמסרו את עצמכם לאלוהים כקורבן חי וקדוש , כפי שרצוי לאלוהים . לאור כל מה שעשה אלוהים למענכם , האם זאת בקשה מופרזת ?
45012002	אל תחקו את העולם בהתנהגותכם ובמעשיכם , אלא הניחו לאלוהים לפעול בכם ולשנות אתכם ואת דרך מחשבתכם , כדי שתלמדו להבחין מהו רצון אלוהים , ותדעו מה טוב , מושלם ורצוי בעיניו .
45012003	כשליחו של אלוהים אני מזהיר כל אחד מכם : אל תפריזו בהערכתכם העצמית , אלא היו צנועים והעריכו את עצמכם לפי מידת האמונה שהעניק לכם אלוהים .
45012004	כשם שגופנו האחד הוא בעל איברים רבים , ולכל איבר תפקיד משלו ,
45012005	כך אנחנו , המאמינים הרבים , הננו גוף המשיח . לכל אחד מאיתנו תפקיד משלו , אך אנו שייכים זה לזה וזקוקים איש לאחיו .
45012006	אלוהים העניק לכל אחד מאתנו מתנות וכישרונות לפי רצונו . אם הוא העניק לך את מתנת הנבואה , נבא בכל הזדמנות , לפי מידת אמונתך .
45012007	אם אלוהים העניק לך רצון מיוחד לשרת את הזולת , עשה זאת בלב שלם . אם אתה מורה , למד כמיטב ידיעתך .
45012008	אם קיבלת את מתנת העידוד , פעל מתוך דאגה אמיתית . אם אלוהים העניק לך כסף , עזור לאחרים ביד רחבה . אם נבחרת למנהיג , מלא את תפקידך ברצינות ובאחריות . אם אתה עושה מעשה טוב , עשה אותו מתוך שמחה אמיתית .
45012009	אל תעמידו פנים שאתם אוהבים אנשים אחרים , אלא אהבו אותם באמת ובכנות . שנאו כל דבר רע ועודדו כל מעשה טוב .
45012010	אהבו איש את רעהו אהבה אמיתית - כאהבת אחים - והקדימו לכבד איש את רעהו .
45012011	שרתו את האדון בחריצות ובהתלהבות , ולעולם אל תתעצלו בעבודתכם .
45012012	שמחו על כל מה שאלוהים מתכנן למענכם . אם באה עליכם צרה , שאו אותה בסבלנות והתמידו בתפילה .
45012013	אם אחיכם המאמינים זקוקים לעזרה , עזרו להם ברצון ובשמחה . היו מכניסי אורחים .
45012014	אם מישהו רודף אתכם בשל אמונתכם במשיח , אל תקללו אותו , אלא התפללו שאלוהים יברך אותו !
45012015	השתתפו בשמחתם של החוגגים ובצערם של האבלים .
45012016	חיו בשלום זה עם זה . אל תתגאו ואל תימלאו חשיבות עצמית . אל תנסו למצוא־חן בעיני אנשים חשובים ואל תהיו חכמים בעיניכם .
45012017	לעולם אל תשלמו רעה תחת רעה . עשו את הטוב בעיני כולם , ואל תתנו להם סיבה למתוח עליכם ביקורת .
45012018	עד כמה שהדבר תלוי בכם , חיו בשלום עם כל אחד .
45012019	ידידי , אל תיקחו את החוק לידיכם , ואל תנקמו באחרים ; השאירו תפקיד זה לאלוהים , כי הוא הבטיח שיעניש את הראויים לעונש .
45012020	במקום לנקום באויבך , האכל אותו אם הוא רעב , ואם הוא צמא - הגש לו משקה . כי ככה כאילו " גחלים אתה חתה על ראשו . "
45012021	אל תניח לרע להשתלט עליך , אלא השתלט אתה על הרע במעשיך הטובים .
45013001	על כל אדם לציית לשלטונות , כי אין שלטון שלא בזכות הסכמת אלוהים , והשלטונות הקיימים נקבעו על־ידי אלוהים .
45013002	לכן , המסרבים לציית לשלטונות ולחוקיהם , ממרים למעשה את פי האלוהים , והוא יענישם .
45013003	אזרח טוב וישר אינו פוחד מהמשטרה והחוק ; אדם שאינו ישר פוחד מהם . לכן , אם אינך רוצה לחשוש מהשלטונות , שמור על החוק , והשלטונות ישבחו אותך .
45013004	איש החוק נשלח על־ידי אלוהים כדי לעזור לך , אבל אם אתה עובר על החוק יש לך ממה לחשוש , כי הם המחזיקים בחרב ויש להם זכות להשליט סדר ולהעניש . לשם כך שלח אותו אלוהים .
45013005	אם כן , עלינו לשמור את החוק לא רק כדי שלא ניענש , אלא גם לשמור על מצפון נקי .
45013006	מאותה סיבה עלינו גם לשלם מסים , כי עובדי הממשלה והרשויות , שמונו על־ידי אלוהים , צריכים לקבל את משכורתם , כדי שיוכלו להמשיך לשמור על הסדר הציבורי .
45013007	תנו לכל אחד את המגיע לו : מס לשלטונות המס , מכס לשלטונות המכס . צייתו לממונים עליכם וכבדו את הראויים לכבוד .
45013008	אל תהיו חייבים דבר לאיש - מלבד אהבה , שכן אדם האוהב את הזולת מקיים את תורת אלוהים .
45013009	שהרי אם אתה אוהב את חברך כמוך , לא תרצה לפגוע בו ! לא תפתה את אשתו לבגוד בו , לא תרצח אותו , לא תגנוב ממנו , לא תעיד נגדו עדות שקר , לא תקנא בו ולא תעשה כל דבר אחר שנאסר עלינו בעשרת הדיברות . כי כל הדיברות כלולים במצווה אחת : ואהבת לרעך כמוך .
45013010	עלינו לאהוב איש את רעהו , כי האהבה אינה פוגעת באיש , ובכך היא מקיימת את התורה כולה .
45013011	מדוע אני מדגיש את עניין התנהגותכם ? כידוע לכם אנו חיים בזמן מכריע ועלינו להתעורר , שכן ישועת אלוהים וביאת המשיח קרובים אלינו עתה יותר מאשר ביום שבו האמנו לראשונה במשיח .
45013012	הלילה חלף ויום שובו של המשיח קרב . על כן הפסיקו את מעשי הרשע הנעשים בחשכת הלילה , ועשו מעשים טובים וטהורים כפי שהחיים באור היום צריכים לעשות . עלינו לחיות בצניעות ולא להפקיר את עצמנו לתאוות בשרנו : לא להשתכר , לא לזנות , לא לריב ולא לקנא ,
45013013	
45013014	במקום זאת , לבשו את נוכחות האדון ישוע המשיח , ואל תתנו לעצמכם לחשוב על דרכים להשביע את התאוות הרעות שלכם .
45014001	קבלו את האדם שאמונתו חלשה משלכם בשמחה וחמימות , ואל תמתחו ביקורת על דעותיו והשקפותיו .
45014002	זה מאמין שמותר לו לאכול כל דבר , ואילו זה שאמונתו חלשה הוא צמחוני .
45014003	מי שאוכל בשר אינו צריך לבוז למי שאינו אוכל אותו , ומי שאינו אוכל אינו צריך לבוז למי שאוכל , כי אלוהים אוהב את כולנו במידה שווה !
45014004	מי אתה שתמתח ביקורת על משרתו של אלוהים ? המאמין המשיחי הוא משרתו של אלוהים , ורק לו הוא חייב דין וחשבון . הנח לאלוהים לומר למאמין אם הוא נוהג כשורה או לא , ואם יש צורך , אלוהים בהחלט יכול לתקן את דרכו .
45014005	יש אדם המכבד יום מסוים יותר מימים אחרים , ויש המכבד את כל הימים במידה שווה . כל אדם צריך להיות משוכנע במה שהוא מאמין .
45014006	כשם שאדם המעדיף לקדש לה ' יום מסוים בשבוע עושה זאת לכבוד האדון , כך גם האוכל אוכל לכבוד ה ' , כי הוא מודה לאלוהים . מי שאינו אוכל - לכבוד ה ' אינו אוכל , וגם הוא מודה לאלוהים .
45014007	אין אנו אדונים לעצמנו , ואיננו חיים לעצמנו או מתים לפי בחירתנו .
45014008	אם אנו חיים - אנו חיים לאדון , ואם אנו מתים - אנו מתים לאדון ; בחיינו ובמותנו אנו שייכים לאדון .
45014009	ישוע המשיח מת וקם לתחייה כדי שיהיה אדון על החיים ועל המוות .
45014010	אין לך זכות לשפוט את מעשי אחיך או לבוז לו . זכור , יום אחד כולנו עתידים להישפט לפני אלוהים - לא לפי קנה־המידה שלנו , אלא לפני קנה־המידה שלו .
45014011	כפי שכתוב : " בי נשבעתי . . . כי לי תכרע כל ברך ותשבע כל לשון " .
45014012	כל אחד מאיתנו ימסור דין וחשבון על מעשיו לאלוהים בלבד .
45014013	לכן הבה נחדל למתוח ביקורת איש על אחיו . לעומת זאת , נבקר את עצמנו ונדאג שלא נכשיל את אחינו במעשינו .
45014014	אני משוכנע באמונה , שדבר אינו טמא בפני עצמו ; הוא טמא רק למי שחושב אותו לטמא .
45014015	אם אחיך נפגע מהעובדה שאתה אוכל בשר , ואילו אתה ממשיך בשלך , הרי שאינך מתייחס אליו באהבה . אל תניח לדבר־מאכל לפגוע במאמין המשיחי שגם בעדו מת המשיח .
45014016	אל תניח לדבר הנראה כשר בעיניך להיראות כחטא בעיני אחרים .
45014017	אחרי־הכול לנו , המשיחיים , אכילה ושתייה אינם הדברים החשובים ביותר בחיינו . החשוב יותר הוא לעשות מעשים טובים , לרדוף שלום ולשמוח בהשראת רוח הקודש .
45014018	אם נשרת את האדון בדרך זאת , שירותנו ימצא־חן בעיני אלוהים ובעיני בני־אדם .
45014019	ובאותה דרך הבה נשאף לאחדות ולשלום בקהילה , ונשתדל לבנות איש את רעהו .
45014020	אל תהרוס את עבודת אלוהים בגלל דבר־מאכל . זכור , מותר לך לאכול כל דבר , כי הכול טהור , אך אם אכילתך עלולה לפגוע באחיך , אזי אסור לך לאכול !
45014021	מוטב לא לאכול בשר , לא לשתות יין ולא לעשות דבר שעלול לפגוע באחיך .
45014022	אתה אמנם יודע שמותר לך לאכול כל דבר , כי אלוהים נתן לך רשות , אך שמור זאת בינך לבין אלוהים ואל תתגאה בכך לפני אחרים , כי הם עלולים להיפגע . אשרי האיש העושה את הדבר הנכון במצפון נקי .
45014023	אם אתה חושב שמעשה מסוים אסור , אל תעשהו , כי לגביך הוא אסור . אם אתה בכל זאת עושה אותו , הרי שחטאת , כי לא נהגת באמונה , וכל מה שנעשה ללא אמונה הוא חטא !
45015001	אנחנו החזקים יותר באמונה צריכים לעזור למאמינים החלשים מאיתנו , להתייחס אליהם בסבלנות ולעודד אותם . אל נהיה אנוכיים ואל נבקש רק את טובת עצמנו .
45015002	עלינו לבקש את טובת הזולת ולבנות איש את אחיו .
45015003	גם המשיח לא ביקש את טובת עצמו ; אנו קוראים על כך בתהילים : " חרפות חורפיך נפלו עלי . " כלומר , הגידופים של מחרפי אלוהים נפלו עליו .
45015004	כל אשר נכתב בכתבי־הקודש לפני זמן רב , נכתב כדי ללמדנו סבלנות , לעודד ולנחם אותנו בתקווה אשר נמצאת בהבטחות הכתובים .
45015005	והאלוהים אשר מעניק סבלנות ועידוד יעזור לכם לחיות יחד בהתאמה שלמה - כרצונו של ישוע המשיח ,
45015006	כדי שכולנו פה אחד נברך ונכבד את האלוהים אבי אדוננו ישוע המשיח .
45015007	על כן קבלו איש את אחיו לקהילתכם בברכה ובחמימות , כמו שהמשיח קיבל אתכם , והתנהגות כזאת תביא כבוד לאלוהים .
45015008	זכרו , ישוע המשיח בא לעולם בתור משרת היהודים , כדי להראות לעולם כולו שאלוהים מקיים את הבטחותיו לאבותינו .
45015009	המשיח בא לעולם גם כדי שהגויים ייוושעו ויפארו את אלוהים על־שום רחמיו עליהם . זוהי כוונת הכתוב : " על כן אודך בגויים ה ' ולשמך אזמרה " .
45015010	ועוד כתוב : " הרנינו גויים עמו " .
45015011	ובתהילים : " הללו את ה ' כל גויים , שבחוהו כל האומים " .
45015012	וישעיהו הנביא אמר : " והיה ביום ההוא שורש ישי אשר עומד לנס עמים , אליו גוים ידרשו " .
45015013	מי ייתן שאלוהי התקווה ימלא אתכם שמחה , שלום ושלווה באמונתכם , כדי שבכוח רוח הקודש הופעתכם ודרך חייכם יקרינו תקווה .
45015014	אחים יקרים , אני בטוח שאתם חיים כיאה למאמינים משיחיים . אני יודע שאתם נבונים , מלאי אהבה ומשגיחים איש על רעהו כדי שלא לסטות מהדרך הנכונה .
45015015	בכל זאת , כדי לרענן את זיכרונכם , כתבתי לכם בהדגשה ובהעזה בנוגע לדברים מסוימים , משום החסד שהעניק לי אלוהים -
45015016	להיות שליחו של ישוע המשיח לגויים . בתוקף כהונתי כשליחו של המשיח עלי לבשר לגויים את בשורת האלוהים , ועל־ידי כך להציגם לפניו כמנחה רצויה ומקודשת ברוח הקודש .
45015017	על כן , הודות לישוע המשיח אני יכול להתגאות מעט בשירותי למען אלוהים .
45015018	איני מעז לדבר בגאווה על דבר מלבד מה שהמשיח עשה דרכי , שהביא את הגויים לאלוהים על ידי המסר שלי ופועלי בקרבם ,
45015019	בניסים ובנפלאות שאלוהים חולל באמצעותי בגבורת רוח הקודש . בדרך זאת הפצתי את בשורת המשיח מירושלים ועד לאילוריקון .
45015020	השתדלתי להפיץ את בשורת המשיח במקומות שעדיין לא שמעו עליו ; לא רציתי לבשר במקום ששליח אחר כבר הקים קהילה , שכן לא רציתי לבנות על יסודותיו של אדם אחר .
45015021	נהגתי כדברי ישעיהו הנביא שאמר : " אשר לא ספר להם ראו , ואשר לא שמעו התבוננו " .
45015022	מסיבה זאת נמנע ממני פעמים רבות לבקר אתכם .
45015023	עתה סיימתי לבסוף את עבודתי כאן , ולאחר ציפייה של שנים ארוכות אני יכול לבקר אתכם .
45015024	אני מקווה לבקרכם בדרכי לספרד , ולאחר שאיהנה מהתחברות איתכם תוכלו לשלחני לדרכי .
45015025	עתה מועדות פני לירושלים , כדי להביא מתנה כספית ליהודים המשיחיים הנמצאים שם .
45015026	המתנה היא תרומתם של המאמינים המשיחיים במקדוניה ובאכיא , אשר החליטו לעזור למאמינים העניים בירושלים .
45015027	הם עצמם החליטו לתרום למען היהודים המשיחיים בירושלים . למעשה הם מרגישים חובה נעימה לעזור להם . מדוע ? מפני שקהילת ירושלים הייתה זאת שהפיצה לראשונה את בשורת המשיח בין הגויים . כתוצאה מכך התברכו הגויים בכל הברכות הרוחניות , והמעט שבידם לעשות הוא להגיש עזרה חומרית למאמינים בירושלים , כאשר אלה זקוקים לה .
45015028	לאחר שאסיים את שליחותי ואמסור להם את התרומה , אבוא לבקר אתכם בדרכי לספרד .
45015029	אני משוכנע שבבואי אליכם אביא עמי את ברכתו המלאה של המשיח .
45015030	אחי היקרים , אני מתחנן לפניכם בשם אדוננו ישוע המשיח , ולמען האהבה שהעניק לנו רוח הקודש : אנא , התפללו הרבה לאלוהים בעדי ובעד עבודתי .
45015031	התפללו שלא אפול בידי הלא־מאמינים בירושלים , ושהמאמינים בירושלים יקבלו בשמחה את התרומה שאני מביא להם .
45015032	האלוהים המעניק שלום יהיה עם כולכם . - אמן .
45015033	האלוהים המעניק שלום יהיה עם כולכם . – אמן .
45016001	ברצוני להמליץ לפניכם על אחותנו היקרה פובי , העובדת בשירות הקהילה בקנכרי .
45016002	היא עומדת לבקר אתכם בקרוב , ואני מבקש מכם שתקבלוה בחמימות ותעזרו לה בכל צרכיה , כי היא עזרה למאמינים רבים ולי ביניהם .
45016003	מסרו דרישת שלום לפריסקלא ועקילס - חברי בעבודת המשיח ,
45016004	שסיכנו את חייהם למעני . לא רק אני אסיר תודה להם , אלא כל קהילות הגויים .
45016005	שאלו גם לשלום חברי הקהילה הנפגשים בביתם . דרישת שלום לאפינטוס היקר , שהיה המאמין המשיחי הראשון באסיה .
45016006	דרישת שלום למרים שעשתה למענכם רבות ,
45016007	ולקרובי משפחתי , אנדרוניקוס ויוניס , שהיו אסורים איתי בבית־הכלא . השניים מכובדים מאוד בין השליחים , ולמעשה האמינו במשיח לפני .
45016008	דרישת שלום לאמפליאס - ידידי ואחי היקר באמונה ,
45016009	לאסטכיס החביב , ולאורבנוס , חברנו הנאמן לאדון , ולבני־משפחתו של אריסטובולוס .
45016010	
45016011	שאלו לשלום קרובי - הורודיון , ולשלום המאמינים שבין בני ביתו של נרקיסוס .
45016012	דרישת שלום לטרופינה ולטרופסה , העובדות בשירות האדון , ולפרסיס היקרה אשר עמלה רבות למען האדון .
45016013	דרישת שלום לרופוס , אשר נבחר על־ידי האדון , ולאמו שהייתה לי כאם .
45016014	שאלו לשלום אסונקריטוס , פליגון , הרמס , פטרובס , הרמיס והאחרים הנמצאים אתם .
45016015	שאלו לשלום פילולוגוס , יוליא , נירוס ואחותו , אולימפס וכל המאמינים אשר איתם .
45016016	דרישת שלום לכם מכל קהילות המאמינים כאן . ברכו איש את רעהו בנשיקה קדושה .
45016017	לסיום מכתבי ברצוני להזהירכם : התרחקו מהאנשים הגורמים לפילוגים ולמחלוקות ; הם מנסים לפתות ולהכשיל אתכם , כדי להרחיקכם מדבר ה ' שאותו למדתם .
45016018	אנשים אלה אינם משרתים את אדוננו ישוע המשיח , כי אם את עצמם . בלשון חנופה ובדברי חלקות הם מתעים את הכסילים והתמימים .
45016019	נאמנותכם לאדוננו ידועה בכל מקום , ועובדה זאת משמחת אותי מאוד . אני רוצה שתמיד תבדילו בין טוב לרע , ושתתרחקו מכל דבר רע .
45016020	ואלוהי השלום יכניע לרגליכם במהרה את השטן . ברכת ישוע המשיח אדוננו עליכם .
45016021	חברי טימותיוס וקרובי משפחתי : לוקיוס , יסון וסוסיפטרוס שולחים לכם דרישת שלום .
45016022	גם אני , טרטיוס , הכותב מכתב זה בשם פולוס , מוסר לכם דרישת שלום .
45016023	גיוס - מארחי ומארח הקהילה שנפגשת בביתו , שואל לשלומכם , וכן ארסטוס גזבר־העיר וקורטוס .
45016024	שלום לכולכם . ברכת ישוע המשיח אדוננו על כולכם . - אמן .
45016025	אני מפקיד אתכם בידי האלוהים אשר יכול לחזק את אמונתכם , כפי שמבטיחה הבשורה וכפי שכבר אמרתי לכם . זאת תוכניתו של ה ' לישועת הגויים , תוכנית שנשמרה בסוד מבריאת העולם .
45016026	אולם עתה , כדברי הנביאים ולפי מצוות ה ' , מתפרסמת בשורה זו בכל מקום , ואנשים מכל העולם מאמינים במשיח ומצייתים לו .
45016027	לאלוהינו החכם האחד כל הכבוד לעולמי עולמים , על־ידי ישוע המשיח אדוננו . - אמן .
46001001	מאת פולוס , שנבחר על־ידי אלוהים להיות שליחו של ישוע המשיח , ומאת סוסתניס אחינו .
46001002	אל המאמינים המשיחיים בקורינתוס , שנקראו על־ידי אלוהים להיות לו לעם בזכות ישוע המשיח , ואל כל המאמינים המשיחיים באשר הם ; אל כל מי שמאמין באמת ובתמים בישוע המשיח אדוננו .
46001003	אלוהינו ואדוננו יברך אתכם בכל ברכותיו ויעניק לכם שלום , שלווה ומנוחה .
46001004	אינני חדל להודות לאלוהים על כל המתנות הנפלאות שהעניק לכם משום שאתם שייכים לו ;
46001005	הוא העשיר את חייכם בתוכן ובכל דבר טוב , עזר לכם בכול אומר , ואף העניק לכם הבנה מלאה של האמת .
46001006	אמרתי לכם מראש שהמשיח יעשה כל זאת למענכם , ואתם רואים שהוא באמת עשה !
46001007	כעת לא חסר לכם דבר ; קיבלתם את כל הברכות , המתנות הרוחניות ואת הכוח למלא את רצונו . ברכות אלה ניתנו לכם למשך הזמן שאתם מצפים לשובו של ישוע המשיח אדוננו .
46001008	המשיח יתמיד לעזור לכם להיות טהורים ונקיים מחטא ביום שובו ,
46001009	שכן אלוהים מקיים תמיד את הבטחותיו , והרי הוא עצמו קרא לכם להתחבר עם בנו ישוע המשיח .
46001010	אחים יקרים , אני מתחנן לפניכם בשם ישוע המשיח אדוננו : הפסיקו את המריבות והוויכוחים ! עליכם לחיות באהבה ובשלום כדי שלא יהיו פילוגים בקהילה . אני מבקש מכם , אנא , ותרו איש לרעהו , היו בעלי דעה אחת ומטרה אחת .
46001011	בני ביתה של כלואה סיפרו לי על המריבות והוויכוחים שלכם .
46001012	זה אומר : " אני בעד פולוס ! " וזה אומר : " אני בעד אפולוס ! " או " אני בעד כיפא ( פטרוס ) ! " ויש הטוענים כי הם בלבד תלמידיו האמיתיים של ישוע המשיח .
46001013	וכך אתם מחלקים את המשיח לחלקים רבים . אך האם אני , פולוס , נצלבתי בעד חטאיכם ? או האם מישהו מכם נטבל בשמי ?
46001014	אני מודה לאלוהים שלא הטבלתי איש מכם , מלבד קריספוס וגיוס ,
46001015	כך שעכשיו איש אינו יכול לטעון שניסיתי להקים קהילה חדשה - " קהילת פולוס " .
46001016	שכחתי להוסיף שהטבלתי גם את בני משפחתו של סטפנוס . איני זוכר שהטבלתי עוד מישהו .
46001017	שכן המשיח לא שלח אותי להטביל , כי אם לבשר את דבר־אלוהים . אבל אפילו ההטפה שלי אינה נשמעת מחוכמת ביותר , מפני שאיני משתמש במילים מסובכות ויפות , ואף לא ברעיונות נשגבים ומסובכים , מחשש שאחליש ואקהה את הכוח העצום שבבשורה הפשוטה של צלב המשיח .
46001018	אני יודע היטב שהלא־מאמינים חושבים את מותו של ישוע על הצלב לשטות ; אולם אנחנו , המאמינים שנושענו , יודעים שזוהי גבורת אלוהים .
46001019	כי אלוהים אמר : " אאבד חכמת חכמים ובינה נבונים אסתיר " .
46001020	אלוהים העמיד באור מגוחך את המלומדים , החוקרים , המדענים ומנהיגי העולם , והוכיח שאין כל ערך לחכמתם .
46001021	כי אלוהים , בחכמתו הרבה , מנע בעד העולם מלהיוושע באמצעות גאוניות אנושית , ואז בא והושיע את כל מי שהאמין בבשורתו , שהעולם כינה " מטופשת " .
46001022	הבשורה נשמעת מטופשת ליהודים , כי הם דורשים אות מהשמים כהוכחה לאמיתות תוכנה , ואילו היוונים מאמינים רק במה שתואם את הפילוסופיה שלהם - במה שנראה מחוכם .
46001023	על כן כאשר אנחנו מבשרים שישוע המשיח מת כדי להושיע את כולם , היהודים נעלבים , ואילו הגויים מבטלים את הבשורה בנפנוף .
46001024	אולם אלוהים פקח את עיניהם של בחיריו מבין היהודים והגויים , כדי שיראו כי המשיח הוא התגלמות כוח הישועה של אלוהים ; המשיח עצמו הוא מרכז תוכניתו הנפלאה של אלוהים להושיע אותנו .
46001025	תוכניתו " מטופשת " זו של אלוהים מחוכמת בהרבה מהתוכנית הגאונית ביותר של בני־האדם , ואלוהים ב " חולשתו " - מות ישוע על הצלב - חזק הרבה יותר מכל אדם .
46001026	בוודאי שמתם לב , אחים יקרים , שרק מעטים מכם בעלי משרות חשובות ועמדות־מפתח , בעלי כוח השפעה או בעלי ממון .
46001027	כי אלוהים בחר במתכוון ברעיונות שהעולם חושב למטופשים וחסרי־ערך , כדי לבייש את חכמי העולם .
46001028	הוא בחר בתוכנית שנראתה חסרת כל ערך בעיני העולם , והשתמש בה להשפיל עד עפר את האנשים החכמים ביותר ,
46001029	כדי שאף אחד לא יתפאר לפני ה ' .
46001030	שכן אלוהים לבדו נתן לנו את החיים דרך ישוע המשיח . המשיח הוא שהציג לפנינו את תוכנית ה ' לישועתנו , הוא שעשה אותנו רצויים לה ' , הוא שקרב אותנו לאלוהים , טיהר וקידש אותנו , והקריב את עצמו למוות כדי להעניק לנו את ישועתנו .
46001031	משום כך עלינו לנהוג לפי הכתוב : " המתהלל יתהלל בה ' . "
46002001	אחים יקרים , כאשר באתי לספר לכם בפעם הראשונה את בשורת אלוהים , לא השתמשתי במילים יפות ונשגבות , ולא העליתי רעיון גאוני כלשהו ,
46002002	שכן החלטתי לספר לכם רק על אודות ישוע המשיח ומותו על הצלב .
46002003	באתי אליכם בחולשה , בפחד וברעדה ,
46002004	ודברי היו ברורים למדי . לא ניסיתי לפתות אתכם בלשון חלקה , אבל רוח הקודש חיזק את דברי והוכיח לכל השומעים שאכן אלה הם דברי אלוהים .
46002005	עשיתי זאת משום שלא רציתי שאמונתכם תהיה מבוססת על חכמת בני־אדם , אלא על כוחו של אלוהים .
46002006	אך בהימצאי בין המבוגרים יותר באמונה , אני משתמש במילים בעלות משמעות עמוקה יותר - במילות חוכמה , לא חכמת העולם הזה , ולא חכמה המקובלת אצל גדולי העולם הזה שדינם נגזר לאבדון .
46002007	אלה הן מילות חכמה הניתנות על־ידי אלוהים , והמספרות על תוכניתו הנפלאה של אלוהים להביאנו למרומי השמים . עד לפני זמן־מה הייתה תוכניתו זאת בגדר סוד , אף כי תוכננה למעננו ונועדה לנו עוד לפני בריאת העולם .
46002008	אבל " חכמי העולם " לא הבינו זאת , כי אילו הבינו , לא היו צולבים את אדון הכבוד .
46002009	לכך התכוון הפסוק בישעיהו : " עין לא ראתה , ואוזן לא שמעה , ולא עלה על לב אדם את אשר הכין האלוהים לאוהביו " .
46002010	אבל אנחנו יודעים מה הם הדברים הנפלאים האלה , כי אלוהים שלח את רוחו לגלות לנו , והרוח חוקר , מברר הכול ומגלה לנו את סודותיו הכמוסים והנפלאים של אלוהים .
46002011	איש אינו יודע מה חושב אדם אחר , מלבד רוח האדם שבו עצמו ; ואיש אינו יכול לדעת מה חושב אלוהים , מלבד רוח הקודש .
46002012	ואלוהים לא נתן לנו את רוח העולם , כי אם את רוחו שלו - את רוח הקודש , כדי שיגלה לנו מהן המתנות הנפלאות שהעניק לנו ה ' ברוב חסדו , ובאילו ברכות ברך אותנו .
46002013	איננו מספרים לכם על כך במילים שלנו , אלא במילים של רוח הקודש , כלומר , אנו משתמשים במילים מרוח הקודש כדי להסביר דברים רוחניים .
46002014	אולם מי שאינו מאמין במשיח , אינו מסוגל להבין את דברי רוח הקודש , והם נשמעים לו מטופשים למדי , כי רק מי ששוכן בו רוח ה ' מסוגל להבין דברים רוחניים .
46002015	ואילו האדם הרוחני - זה שרוח הקודש שוכן בו - בוחן וחוקר כל דבר , בעוד שהוא עצמו אינו נבחן ואינו נידון על־ידי איש . הוא יכול להבין את המשמעות של כל דבר , אולם איש אינו יכול לאמוד ולשפוט אותו .
46002016	ודאי תשאלו : איך יכול המאמין להבין הכול , הרי אין הוא מסוגל לקרוא את מחשבותיו של אלוהים או לשוחח איתו על כך ? התשובה היא : אנחנו , המאמינים , יודעים את מחשבותיו של אלוהים , מפני שרוח המשיח שוכן בנו .
46003001	אחים יקרים , צר לי מאוד שלא יכולתי לפנות אליכם כאל מאמינים מבוגרים המלאים ברוח הקודש , אלא רק כאל תינוקות באמונה , שאינם הולכים אחרי האדון ישוע אלא אחרי תשוקותיהם .
46003002	נתתי לכם חלב , כי לא יכולתם ללעוס ולעכל מזון מוצק . אני עדיין צריך להשקות אתכם חלב ,
46003003	כי עודכם תינוקות רכים באמונה , שנשלטים על־ידי תשוקותיכם ולא על־ידי אלוהים . הקנאה , המריבות והפילוגים מוכיחים שטרם התבגרתם , ושאתם עדיין תינוקות קטנים ועקשנים . למעשה אינכם מתנהגים כלל כנהוג למאמינים משיחיים .
46003004	מה פתאום אתם מתווכחים על השאלה : מי חשוב יותר , אפולוס או אני ? הרי אתם מפלגים את הקהילה , והתנהגותכם מוכיחה שכלל לא גדלתם באמונתכם .
46003005	מה הוויכוח עלי ועל אפולוס ? מי אנחנו ? אנחנו בסך הכול משרתי אלוהים ; לכל אחד מאיתנו מעלות וחסרונות משלו , ואנו הבאנו לכם את דבר המשיח .
46003006	תפקידי היה לזרוע בלבכם את דבר־אלוהים , ותפקידו של אפולוס היה להשקות ולטפח . אך אלוהים לבדו הצמיח את אשר נזרע בלבכם .
46003007	תפקידו של הזורע או של המשקה אינו החשוב ביותר ; תפקידו של אלוהים הוא החשוב ביותר , כי הוא מצמיח ומגדל .
46003008	אף כי אפולוס ואני עובדים יחד למען אותה מטרה , כל אחד מאיתנו בנפרד יקבל מאלוהים את הגמול על עמלו הקשה .
46003009	אנחנו רק כלים ומכשירים ביד אלוהים . אתם שדה אלוהים ולא שדנו ; אתם בניין אלוהים ולא בנייננו .
46003010	ברוב חסדו לימד אותי אלוהים את מלאכת הבנייה . אני הנחתי את היסוד , ואפולוס בנה עליו . על כל אחד להיזהר מאוד איך ובמה הוא בונה על היסוד .
46003011	איש אינו יכול להניח יסוד אחר מלבד זה שאנו הנחנו - ישוע המשיח !
46003012	כל אחד יכול לבנות על היסוד בחומרים שונים : זהב , כסף , אבנים יקרות , ויש הבוחרים לבנות בעץ , בחציר ואפילו בקש !
46003013	ביום־הדין עבודתו של כל בונה תיבחן באש , והמבחן יגלה באיזה חומר השתמש הבונה , ואיזה מאמץ השקיע בבנייה .
46003014	כל מי שבנה בחומר חזק , יציב ועמיד בפני אש , יקבל את שכרו .
46003015	אבל אם הבית שבנה יישרף באש , אובדנו תהיה גדולה , והוא עצמו יינצל בקושי , כמו אוד המוצל משריפה .
46003016	האם אינכם מבינים שכולכם יחד מהווים את ביתו של אלוהים , ומשום כך רוח הקודש השוכן בכם שוכן למעשה בבית אלוהים ?
46003017	אלוהים יעניש את כל מי שמלכלך ומטמא את ביתו , כי בית אלוהים הוא טהור וקדוש , ואתם בית אלוהים !
46003018	אל תשלו את עצמכם . החושב את עצמו לחכם ופיקח במושגי העולם הזה , מוטב שיודה כי הוא בעצם טיפש , כדי שיוכל לדרוש את חכמת אלוהים ולהחכים באמת .
46003019	שכן חכמת העולם הזה מטופשת בעיני ה ' , ככתוב בספר איוב : " אלוהים לכד את החכמים בערמם . "
46003020	ובספר תהילים כתוב : " ה ' ידע מחשבות אדם , כי המה הבל " .
46003021	על כן אל תתפארו במעשי אדם , כי אלוהים נתן לכם את הכול .
46003022	הוא נתן לכם את פולוס , אפולוס וכיפא כדי שיעזרו לכם . הוא העמיד לרשותכם ולשירותכם את העולם כולו , אפילו את החיים ואת המוות ! הוא נתן לכם את כל ההווה וכל העתיד - הכול שייך לכם ,
46003023	אתם שייכים למשיח והמשיח שייך לאלוהים .
46004001	הייתי רוצה שתתייחסו אל אפולוס ואלי כאל משרתי המשיח שהופקדו בידם סודות ה ' .
46004002	ומשרת נאמן ניכר בנכונותו לבצע את כל דברי אדוניו .
46004003	לא אכפת לי אם אתם חושבים אותי למשרת טוב או לא ; בנושא זה איני סומך אפילו על כושר השיפוט של עצמי .
46004004	מצפוני אמנם נקי ושקט , אך עובדה זאת אינה הוכחה מספקת . רק אלוהים יכול לבחון אותי ולשפוט .
46004005	לכן אל תמהרו להסיק מסקנות אם אדם זה או אחר הוא משרת טוב או לא ; חכו לשובו של אדוננו . בבואו של האדון ישוע הוא יחשוף את האופי האמיתי של כל אחד מאתנו , וכולם ידעו מה הניע אותנו לשרת את האדון . באותו מעמד יעניק אלוהים שבחים לכל אחד לפי עבודתו .
46004006	נתתי לכם כדוגמה את אפולוס ואותי , מפני שרציתי להדגיש את כוונתי : אל תפלו בין המאמינים ! אל תתנשאו אחד על השני בשם שליח מסוים .
46004007	מדוע אתם מתגאים כל־כך ? האם יש בידכם דבר־מה שלא ניתן לכם על־ידי אלוהים ? ואם כל מה שיש לכם בא מאלוהים , מדוע אתם מתנהגים כאנשים חשובים , כאילו כל מה שיש לכם הוא הישג פרטי ובלעדי שלכם ?
46004008	אתם חושבים שכבר קיבלתם את כל המזון הרוחני הדרוש לכם . אתם מרוצים ממצבכם הרוחני ; הכתרתם את עצמכם למלכים בשעה שהיינו רחוקים מכם . הלוואי שבאמת הייתם מלכים בעיני ה ' , כי אז יכולנו למלוך יחד .
46004009	לעתים קרובות אני חושב שאלוהים העמיד אותנו , השליחים , בסוף השורה ; אנו מוצגים לראווה לפני העולם ולפני המלאכים כאסירים שנידונו למוות .
46004010	אתם טוענים כי האמונה עשתה אותנו לטיפשים , ואילו אתם חכמים גדולים ! אנחנו חלשים ואילו אתם חזקים מאוד ! אנחנו נקלים ואתם מכובדים .
46004011	דעו לכם שעד לרגע זה אנו רעבים , צמאים , ללא בגדים חמים , ללא בית משלנו ונזרקים ממקום למקום .
46004012	הרווחנו את לחמנו בעמל־כפיים , ברכנו את מי שקילל אותנו , התייחסנו בסבלנות לאלה שפגעו בנו ,
46004013	דיברנו בשקט כשחרפו אותנו והעלילו עלינו עלילות . למרות הכול , עד לרגע זה מתייחסים אלינו כולם כאל טינופת ואשפה .
46004014	איני כותב זאת כדי לבייש אתכם , אלא כדי להזהירכם ולייעץ לכם כילדים אהובים .
46004015	אנשים רבים מסוגלים ללמד אתכם את דבר אלוהים , אך זכרו שאני לבדי דואג לכם כאב , שהרי אני הדרכתי אתכם אל המשיח בספרי לכם את הבשורה .
46004016	משום כך אני מבקש מכם , אנא , קחו דוגמה ממני .
46004017	אני שולח אליכם את טימותיוס כדי שיעזור לכם לעשות זאת . גם אותו הדרכתי אל האדון ; הוא בני האהוב והנאמן באמונה , והוא יזכיר לכם מה שאני מלמד בכל הקהילות בהן אני מבקר .
46004018	אני יודע כי יש ביניכם כאלה החושבים בטעות שאני פוחד לבוא ולדבר אתכם פנים אל פנים , ומחשבה זאת מכניסה בהם גאווה .
46004019	אבל אל תדאגו ; אם ירצה ה ' אבוא אליכם בקרוב , ואז איווכח לדעת אם הגאוותנים האלה הם סתם דברנים גדולים , או אם הם באמת מלאים בכוח אלוהים .
46004020	מלכות אלוהים אינה מבוססת על דיבורים , כי אם על מעשים בגבורת אלוהים .
46004021	ומה אתם מעדיפים , שאבוא אליכם עם שוט או באהבה וביד רכה ?
46005001	כולם מדברים על המעשים הנוראים המתרחשים אצלכם . שמעתי שאחד האנשים בקהילתכם מקיים יחסי־מין עם אשת אביו ! אפילו הגויים אינם עושים מעשים מכוערים כאלה !
46005002	ואתם עוד מתגאים , במקום שתתאבלו מרוב צער ובושה ותסלקו אדם זה מקהילתכם .
46005003	למרות שאני נמצא הרחק מכם הקדשתי לעניין מחשבה רבה , ובשם ישוע המשיח אדוננו כבר החלטתי מה לעשות , כאילו אני עצמי הייתי ביניכם . כנסו את חברי הקהילה – האדון יחזק אתכם ואף אני אהיה אתכם ברוחי ובמחשבתי –
46005004	
46005005	וסלקו חוטא זה מקרבכם . הפקירו אותו בידי השטן כדי שייענש , ונקווה שנפשו תינצל ביום שובו של ישוע המשיח אדוננו .
46005006	איך אתם מעזים להתפאר ב " טוהר " שלכם , בשעה שמתרחשים אצלכם מעשים נוראים כאלה ? האם אינכם מבינים שאם אתם מניחים לאדם אחד להמשיך בחטאו , תוך זמן קצר הוא ידביק את כולכם ? כי מעט שאור מחמיץ את העיסה כולה !
46005007	בערו את החמץ ! סלקו את החוטא הרשע משורותיכם כדי שתוכלו להישאר כשרים וטהורים . שה הפסח , המשיח , הוקרב למעננו ,
46005008	ולכן הבה נחוג את החג - לא בשאור הרשע והעוולה , אלא במצות הטוהר והאמת .
46005009	במכתבי הקודם ביקשתי מכם שלא להתחבר עם הרשעים והחוטאים .
46005010	לא התכוונתי ללא־מאמינים , המנהלים חיים בלתי־מוסריים , מרמים , גונבים ועובדים את האלילים , שהרי אינכם יכולים לחיות בעולם הזה בלי לבוא איתם במגע .
46005011	התכוונתי לכך שלא תתחברו עם אף אדם שטוען שהוא מאמין משיחי , בעוד שהוא מנהל חיים בלתי־מוסריים , או שהוא נוכל , רמאי , עובד אלילים , שתיין או מגדף . אפילו אל תשבו לאכול עם אדם כזה .
46005012	אין מתפקידנו לשפוט את הלא־מאמינים , אבל חובתנו לשפוט ולנהוג בחומרה בחברי הקהילה שחוטאים כך .
46005013	אלוהים ישפוט את הלא־מאמינים , ואילו אתם - בערו את הרע מקרבכם .
46006001	כיצד אתם מביאים את מריבותיכם לבית־המשפט ומבקשים מן הלא־מאמינים לשפוט ביניכם ? מדוע אינכם מבקשים מן המאמינים להוציא את הצדק לאור ?
46006002	הרי אתם יודעים כי יבוא יום שאנחנו , המאמינים , נשפוט את העולם ונשלוט בו , אם כן מדוע אינכם מסוגלים לפתור בעצמכם בעיות קטנות כאלה ?
46006003	האם אינכם יודעים שנשפוט אפילו את המלאכים בשמים ? לכן מן הראוי שתוכלו לפחות לפתור את בעיותיכם אתם בעולם הזה .
46006004	מדוע אתם מחפשים את הצדק אצל הלא־מאמינים ?
46006005	התביישו לכם ! האין ביניכם אדם נבון המסוגל ליישב את הבעיות האלה , לפני שמאמין אחד יתבע את אחיו לדין לפני לא מאמינים ?
46006006	
46006007	התנהגות כזאת היא בושה וחרפה ! מדוע שלא תניחו לעצמכם להיות הנעלבים , המרומים או הנפגעים ?
46006008	במקום לנהוג כך , אתם בעצמכם פוגעים , מעליבים ומרמים את הזולת , ואפילו את אחיכם המאמינים .
46006009	האם אינכם יודעים כי לאנשים כאלה אין חלק במלכות האלוהים ? אל תשלו את עצמכם ואל תעמידו פנים שאינכם יודעים זאת . כל מי שחי חיים לא־מוסריים , עובד אלילים , נואף ומקיים יחסי־מין עם בני מינו , לא ייקח חלק במלכות האלוהים .
46006010	גם לגנבים , רודפי בצע , שתיינים , גדפנים , שודדים וגזלנים אין חלק במלכות האלוהים .
46006011	בעבר הלא רחוק היו אחדים מכם בין אלה , אולם אלוהים ניקה אתכם מחטאיכם , סלח לכם וקידש אתכם בזכות ישוע המשיח וברוח הקודש .
46006012	אתם אומרים : " מותר לעשות הכול " , אבל לא כל דבר טוב בשבילכם . למרות " שמותר לי לעשות הכול " , אסור לי להשתעבד לשום דבר .
46006013	קחו למשל את עניין האכילה : אלוהים נתן לנו תאבון לאכול ומערכת־עיכול לעכל את המזון , אולם אין זאת אומרת שעלינו לאכול מעל הדרוש לנו . אל תשתעבדו לאכילה , כי יבוא יום שאלוהים ייקח גם את העניין הזה . אין שום הצדקה לזנות ולניאוף ! לא לשם כך נברא גופנו ; גופנו נברא למען המשיח , והוא רוצה למלא אותו ברוחו .
46006014	אלוהים יקים אותנו מן המתים בכוחו העצום , כמו שהקים את אדוננו ישוע המשיח .
46006015	האם אינכם מבינים שגופיכם הם איברי המשיח ? האם יכול אני להיות חלק מגוף המשיח , ובאותו זמן לקיים יחסים עם זונה ? חס וחלילה !
46006016	כאשר אדם שוכב עם זונה הוא נעשה חלק ממנה , והיא נעשית חלק ממנו , שהרי ה ' אמר לנו בכתבי־הקודש שלגביו מתאחדים השניים לבשר אחד ,
46006017	בעוד שאדם המקדיש את עצמו לאדון , נעשה אחד איתו .
46006018	מסיבה זאת אני מבקש בכל לשון של בקשה : רחקו מן הזנות ! אף חטא אינו פוגע בעצם גוף החוטא , מלבד חטא הזנות .
46006019	האם לא למדתם עדיין שגופכם הוא מקום משכן רוח הקודש שנתן לכם ה ' ? גופכם אינו שייך לכם יותר .
46006020	מפני שאלוהים קנה אתכם במחיר יקר . על כן כבדו את אלוהים בכל איבר מגופכם השייך לו .
46007001	ביקשתם ממני להגיב לרעיון : מוטב לאיש להימנע מיחסים עם אשתו .
46007002	אך משום הזנות והתאווה הרובצות בסביבה , כדאי לאיש ולאישה לקיים יחסים ביחד .
46007003	על הבעל לתת לאשתו את כל הזכויות המגיעות לה כאישה נשואה , ועל האישה לתת אותן זכויות לבעלה .
46007004	כי לאישה נשואה אין כבר זכות בלעדית על גופה - גם לבעלה יש זכות על גופה , ואף לבעל כבר אין זכות בלעדית על גופו , כי גופו שייך גם לאשתו .
46007005	לכן אל תמנעו את עצמכם זה מזו , אלא אם שניכם החלטתם להימנע מקיום יחסי־מין למשך זמן מוגבל , כדי שתוכלו להקדיש את עצמכם לתפילה . במקרה כזה , מיד עם תום הזמן המוגבל עליכם לשוב ולקיים יחסים כמו מקודם , כדי שהשטן לא יוכל לפתות אתכם על־ידי תשוקתכם שלא באה על סיפוקה .
46007006	אני אומר זאת בדרך של רשות , ולא בדרך של פקודה .
46007007	מצדי , הלוואי שכולם יכולתם לחיות ללא נישואים , כמוני . אולם אנו שונים מאוד איש מרעהו . לאחד נותן אלוהים אישה במתנה , ולשני הוא נותן במתנה את היכולת להישאר רווק ( ה ) ומאושר ( ת ) .
46007008	אני פונה אל הרווקים ואל האלמנות : אם אתם יכולים , מוטב שלא תינשאו , כמוני .
46007009	אבל אם אינכם יכולים לשלוט ביצריכם - הינשאו ! כי מוטב להינשא מאשר לסבול מתשוקה מינית שאינה באה על סיפוקה .
46007010	על הנשואים אני מצווה בשם ישוע המשיח ובפקודתו : אסור לאישה לעזוב את בעלה .
46007011	אם היא מעדיפה להיפרד מבעלה אסור לה להינשא לאחר , אבל מותר לה לחזור לבעלה הראשון . גם לבעל אסור לגרש את אשתו .
46007012	ברצוני להוסיף כמה הצעות משלי . אין אלה מצוות ישירות מהאדון , אך הן נראות צודקות בעיני : אם מאמין משיחי כבר נשוי לאישה שאינה מאמינה , וברצונה להמשיך לחיות איתו , אסור לו לעזוב את אשתו או לגרשה .
46007013	אם מאמינה משיחית נשואה לבעל שאינו מאמין , וברצונו להמשיך לחיות איתה , אסור לה לעזוב אותו .
46007014	כי האישה המאמינה מביאה קדושה לנישואין , והבעל המאמין מביא איתו קדושה לנישואין . אחרת , ילדיכם לא היו קדושים , אך כעת הם קדושים .
46007015	אולם אם הבעל או האישה שאינם מאמינים רוצים להיפרד - מותר לכם להיפרד מהם . במקרה כזה , בן הזוג המאמין אינו צריך לדרוש מהשני להישאר , כי אלוהים רוצה שילדיו יחיו בשלום .
46007016	אחרי הכול , מנין לכן לדעת אם בעליכן יבואו לידי אמונה או לא ? ואותו הדבר אמור לגבי הבעלים המאמינים ונשותיהם .
46007017	החשוב הוא שכל אחד ישמח בחלקו ויהיה מרוצה במצב שאלוהים בחר עבורו - נשוי או לא נשוי . זוהי מצוותי לכל הקהילות .
46007018	מי שנימול לפני בואו לאמונה לא צריך להתחרט על כך ; מי שלא נימול לפני בואו לאמונה , לא צריך לעשות עכשיו ברית־מילה .
46007019	כי המילה אינה חשובה . החשוב הוא לשמור את מצוות האלוהים .
46007020	בדרך כלל על כל אחד להישאר באותו מעמד שבו היה כשבא לידי האמונה .
46007021	האם אתה עבד ? אל תתלונן . אך אם יש לך הזדמנות לצאת לחופשי - אל תחמיץ אותה !
46007022	אם אתה עבד והאדון קורא לך , אל תשכח שהמשיח שיחרר אותך מהשעבוד לחטא ; אם האדון קורא לך ואתה בן־חורין , אל תשכח שהמשיח שיחרר אותך משעבוד לחטא ; אם האדון קורא לך ואתה בן־חורין , אל תשכח שמעתה הינך עבד המשיח .
46007023	אתם שייכים למשיח , כי הוא קנה אתכם במחיר יקר , ומשום כך אל תשתעבדו לבני־אדם .
46007024	כן , אחים יקרים , לא משנה באיזה מצב הייתם או באיזו משרה עבדתם , כאשר האדון קורא לכם ; הישארו במקומכם , כי עכשיו האדון אתכם לחזקכם ולעזור לכם .
46007025	בתשובה לשאלתכם השנייה , האם מותר לבתולות להינשא ? אין לי הוראה מיוחדת מהאדון . אך מאחר שהעניק לי מתבונתו והוא סומך עלי , אשמח לחוות את דעתי .
46007026	בשל הבעיות והצרות הבאות עלינו אני חושב כי מוטב לא להינשא .
46007027	מובן שהנשואים אינם צריכים להתגרש מסיבה זו , אך מי שטרם נישא - שלא ימהר עכשיו .
46007028	אם הגברים רוצים בכל זאת להינשא עכשיו , מותר להם ; ואם הבחורות רוצות להינשא עתה - אין זה חטא ! העניין הוא שהנישואים גורמים לבעיות נוספות , ואישית , הייתי רוצה למנוע מכם כעת בעיות אלה .
46007029	עלינו לזכור תמיד שזמננו עלי אדמות קצר מאוד . לכן על הגברים הנשואים להיות חופשיים למען האדון , כאילו שאינם נשואים כלל .
46007030	אסור שאושר , נכסים או צער ימנעו בעד איש מלשרת את האדון .
46007031	על העוסקים בענייני העולם להיזהר שלא לשקוע בו עמוק מדי , כי צורת הדברים בעולם משתנה במהירות .
46007032	ברצוני שתהיו חופשיים מדאגה בכל מעשיכם . הרווק יכול לבלות את חייו בעבודת האדון ובמאמץ למצוא־חן בעיניו ,
46007033	בעוד שגבר נשוי דואג תחילה למלא את חובתו לאשתו , ואין הוא יכול להקדיש את עצמו לאדון כראוי ; תשומת לבו מחולקת .
46007034	גם לאישה הנשואה יש את אותן הבעיות . הרווקה משתדלת למצוא־חן בעיני האדון בכל מעשיה , ושומרת על טוהר גופה ורוחה ; ואילו האישה הנשואה טרודה בבעיות משק הבית , ועליה לשרת את בעלה ולהשתדל למצוא־חן בעיניו .
46007035	איני מנסה למנוע בעדכם מלהינשא ; אני מנסה לעזור לכם . הייתי רוצה שתבחרו בדרך הטובה והיעילה ביותר לשרת את האדון .
46007036	אם מישהו אינו יכול להתגבר על תשוקתו והוא מרגיש צורך להינשא , מותר לו - אין זה חטא .
46007037	אך מי שיש לו כוח לא להינשא ומחליט שאין לו צורך בנישואים , החליט החלטה נבונה מאוד .
46007038	מסקנה : טוב להינשא , אך טוב יותר לא להינשא .
46007039	האישה קשורה לבעלה כל עוד הוא חי ; אם בעלה נפטר היא רשאית להינשא שנית - אבל רק למאמין משיחי !
46007040	אך לדעתי היא תהיה מאושרת יותר אם לא תינשא בשנית , וחושבני שאין זו דעתי בלבד , אלא גם רצון רוח הקודש השוכן בי .
46008001	שאלתכם הבאה הייתה בנוגע לאכילת מזון שהוקרב לאלילים . כל אחד מכם חושב שהוא לבדו יודע את התשובה לבעיה זו , אך דעו לכם שחשיבות עצמית רק מוסיפה לנו גאווה , ואילו כדי לבנות את הקהילה אנו זקוקים לאהבה ולא לגאווה .
46008002	אדם שחושב שהוא יודע את כל התשובות רק מוכיח את בורותו .
46008003	ואילו אדם האוהב את אלוהים באמת , מוכן תמיד לשמוע בקולו ולהקשיב לדבריו , ובכך ניכר בו חותם אלוהים .
46008004	באשר לעצם השאלה אם מותר לנו לאכול מזון שהוקרב לאלילים , כולנו יודעים שאליל אינו אל אמיתי , וכי יש רק אל אחד ויחיד .
46008005	יש אנשים המאמינים בקיומם של אלים רבים בשמים ובארץ .
46008006	אבל אנחנו יודעים שיש רק אל אחד - הלא הוא אבינו שבשמים , אשר ברא את הכול ובחר בנו להיות ילדיו ; ויש רק אדון אחד - הלא הוא ישוע המשיח , אשר עשה את הכול ואף העניק לנו את חיינו .
46008007	מאמינים רבים עדיין אינם מבינים זאת . הם תמיד חשבו את האלילים ליצורים חיים , ומשום כך חשבו כי המזון שהוקרב לאלילים הוקרב לאל חי ואמיתי . מסיבה זאת מציק להם מצפונם בשעה שהם אוכלים מזון זה .
46008008	לאלוהים אין זה משנה אם אנו אוכלים מזון שהוקרב לאלילים או לא ; אכילתו אינה מוסיפה לנו ואינה גורעת מאיתנו .
46008009	אך היזהרו שהרשות שיש לכם לאכול לא תהיה מכשול למאמין אחר שמצפונו חלש משלכם .
46008010	כי אח החושב שאסור לאכול מזון כזה עלול לראותך סועד בבית־אלילים , וגם הוא יאזור אומץ ויאכל מזון זה , אך מצפונו יציק לו .
46008011	וכך , מאחר שאתה יודע כי מותר לך לאכול מזון זה , תגרום נזק רוחני רב לאח בעל מצפון חלש , ( שאינו יודע כי מותר לו לאכול ) ואל תשכח שהמשיח מת גם בעדו .
46008012	לפיכך , אם אתה מעודד את אחיך לעשות מעשה הנחשב בעיניו לחטא , אתה חוטא נגד ישוע המשיח .
46008013	על כן אם אכילת מזון שהוקרב לאלילים נחשבת לחטא בעיני אחי , לא אוכל מזון זה כל חיי , כי איני רוצה להכשילו .
46009001	האם אינני אדם חופשי ? האם אינני שליח האדון ? האם לא ראיתי את האדון ישוע במו עיני ? האם לא אני הבאתי אתכם לאמונה במשיח ?
46009002	אולי לא נשלחתי אל אנשים אחרים , אך ללא ספק נשלחתי אליכם , שהרי באתם לאמונה במשיח באמצעותי .
46009003	זוהי תשובתי למטילים בי ספק .
46009004	האם אין לי בכלל זכויות ? האם איני רשאי להתארח בבתיכם כמו השליחים האחרים ?
46009005	האם אין לנו זכות לשאת אישה מאמינה , כמו השליחים האחרים ואחי האדון וגם כיפא ?
46009006	האם רק בר־נבא ואני מוכרחים להמשיך לעבוד לפרנסתנו , בעוד שאתם תומכים בכסף בשליחים האחרים ?
46009007	איזה חייל משלם מכיסו את הוצאותיו בתפקיד ? או האם שמעתם פעם על כורם שאינו רשאי לטעום מהענבים שגידל ? איזה רועה אינו רשאי לשתות מעט מחלב העדר שעליו הוא שומר ?
46009008	אינני מצטט לכם כללים שהומצאו על־ידי בני־אדם ; אני מצטט לכם את דבר ה ' !
46009009	הרי כתוב בתורת משה : " לא תחסם שור בדישו " . הסבורים אתם שה ' חשב רק על השור כשציווה זאת ?
46009010	האם לא חשב אלוהים גם עלינו ? ברור שכן ! אלוהים רצה ללמדנו שהמאמינים שעובדים למען האדון ללא משכורת , צריכים לקבל תמיכה כלכלית מאלה המנצלים את שירותיהם . גם לחורש וגם לקוצר מגיע שכר מהיבול .
46009011	אנחנו זרענו בלבכם זרע רוחני . האם אנו מגזימים בבקשנו בתמורה מעט מזון ובגדים ?
46009012	אתם מספקים מזון ובגדים לשליחים האחרים המלמדים אתכם , ואתם נוהגים כהלכה , אך האין זכותנו גדולה משלהם ? למרות זאת מעולם לא ניצלנו זכות זאת , אלא סיפקנו בעצמנו את כל צרכינו ללא עזרתכם . מעולם לא דרשנו תמורה , מחשש שבגלל דרישה זאת תפסיקו את התעניינותכם בבשורת המשיח שהבאנו לכם .
46009013	האם אינכם יודעים שאלוהים נתן רשות לעובדי בית־המקדש לקחת לעצמם מה שהם צריכים מבין המנחות שהוקרבו לאלוהים ? גם משרתי המזבח מקבלים חלק מהמזון המוקרב לה ' .
46009014	באותה דרך ציווה אלוהים שמטיפי הבשורה יקבלו תמיכה מהשומעים .
46009015	ובכל זאת , מעולם לא ביקשתי מכם אגורה אחת ! וגם עכשיו איני מנסה לרמוז לכם במכתבי שברצוני לקבל מהיום והלאה את המגיע לי . למעשה אני מעדיף לגווע ברעב , מאשר לאבד את הסיפוק וההנאה שיש לי מכך שאני מלמד אתכם חינם , ללא כל תשלום או תמורה .
46009016	אין לי סיבה להתפאר בהטפת הבשורה , שכן זוהי חובתי ואוי לי אם לא אבשר אותה .
46009017	אילו הייתי מתנדב מרצוני לשרת את האדון , אולי היה האדון מעניק לי שכר מיוחד . אך מצבי שונה : אלוהים עצמו בחר בי והפקיד בידי את הבשורה , ומשום כך אין לי ברירה .
46009018	מהו שכרי בנסיבות אלה ? שכרי הוא השמחה והסיפוק שאני מקבל מהפצת הבשורה בחינם , ללא כל גמול ומבלי לדרוש משהו בחזרה .
46009019	למצב כזה יש יתרון חשוב מאוד : איני חייב דבר לאיש , כי איש אינו משלם לי שכר . ובכל זאת בחרתי מרצוני החופשי להיות עבד לכולם , כדי שאוכל להביא את בני־האדם לאמונה במשיח .
46009020	עם היהודים אני מתנהג כיהודי , כדי שאוכל לרכוש את אמונם ולספר להם על אודות המשיח . אינני מתווכח עם הגרים ששומרים את חוקי התורה , למרות שאיני מסכים איתם , כי ברצוני לעזור להם .
46009021	בהיותי בין הגויים אני משתף איתם פעולה , כל עוד איני עושה דבר שנוגד את אמונתי . כך אני רוחש את אמונם ויכול לעזור להם .
46009022	בהיותי בין אלה שמצפונם מציק להם על כל דבר קטן , איני מתנהג כ " יודע הכול " ואיני מזלזל בהם . משום כך הם מניחים לי לעזור להם . אתם רואים שאני משתדל למצוא מכנה־משותף עם כל אחד , כדי שאוכל לספר לו על המשיח , וכך יוכל להיוושע .
46009023	מדוע אני טורח כל־כך ? - כדי שבני־האדם ישמעו את הבשורה , וכדי שאני עצמי אתברך כאשר אראה אותם באים לאמונה במשיח .
46009024	ידוע לכם שבכל מרוץ יש מתחרים רבים , אבל רק אחד מנצח וזוכה בפרס . רוצו גם אתם כך במטרה לזכות בפרס .
46009025	אם ברצונכם לנצח בתחרות , עליכם להתכחש לעצמכם , ולשכוח את כל מה שעלול להפריע לכם במרוץ .
46009026	לכן אני רץ ישר למטרה , ולכל צעד קדימה יש משמעות גדולה . אני נלחם כדי לנצח . אני מתייחס למרוץ ברצינות רבה ובכובד ראש .
46009027	אני מקשיח על גופי ככל הספורטאים - אני מאמנו לעשות מה שהוא צריך ולא מה שהוא רוצה . אחרת אני חושש שמא , לאחר שהטפתי לאחרים , אני עצמי אפסל ולא אוכל להשתתף במרוץ .
46010001	אחים יקרים , אל תשכחו מה קרה לעם ישראל במדבר לפני שנים רבות . אלוהים שלח לפניהם את הענן , אשר שימש להם מורה־דרך , וכולם חצו בשלום את ים־סוף .
46010002	כל אחד מהם נטבל בים ובענן למשה מנהיגם .
46010003	הם אכלו את האוכל שסיפק להם ה ' בדרך על־טבעית ,
46010004	ושתו מהסלע הרוחני שליווה אותם בכל מסעם . סלע זה היה המשיח !
46010005	למרות נפלאות אלה לא שמעו רבים מהם בקול אלוהים , ולכן הענישם והשמידם במדבר .
46010006	מקרה זה משמש לנו לקח ואזהרה שאסור לנו לשאוף כמוהם למעשים רעים ,
46010007	ואף לא לעבוד את האלילים כמו אחדים מהם . הכתובים מספרים לנו שהאנשים אכלו , שתו ורקדו בשעה שהשתחוו לעגל הזהב .
46010008	אנו יכולים ללמוד לקח נוסף : אחדים מהגברים בקרב העם קיימו יחסים עם נשים זרות , ומשום כך ה ' הענישם והשמיד 23,000 מהם ביום אחד !
46010009	אל תעמידו בניסיון את סבלנותו של אלוהים , כמו בני־ישראל , כי ה ' שלח נחשים ארסיים שיהרגו בהם .
46010010	אל תתלוננו , כמו בני־ישראל , כי זאת הסיבה ששלח את מלאכו להשמידם .
46010011	כל הדברים האלה קרו להם כדי ללמד אותנו לקח - להזהירנו שלא נחזור על אותן טעויות . הכול נשמר בכתב כדי שנוכל לקרוא וללמוד מכך .
46010012	לכן היזהרו ! מי שחושב : " לי זה לא יכול לקרות ! " - שלא ישכח את האזהרה הזאת , כי גם הוא עלול להיכשל .
46010013	אין כל חדש בשאיפות הרעות שבלבכם ; אנשים רבים התנסו בדיוק באותן בעיות זמן רב לפניכם . על כל פיתוי ניתן להתגבר , ואתם יכולים לסמוך על אלוהים שלא יעמיד בפניכם פיתוי שאינכם מסוגלים לעמוד בפניו , שכן הוא הבטיח לכם זאת , ואלוהים מקיים את הבטחותיו . הוא יראה לכם כיצד להיחלץ מכוח הפיתוי ולהחזיק מעמד .
46010014	לכן , אחים יקרים , התרחקו מכל עבודת אלילים .
46010015	אנשים נבונים אתם ; שפטו בעצמכם אם אני צודק או לא :
46010016	כאשר אנו מברכים על היין בסעודת־האדון , האם אין זאת אומרת שלכל השותים יש חלק בברכה שבדם המשיח ? וכאשר אנו בוצעים את הלחם , האין זאת אומרת שכל הנוטל פרוסה לוקח חלק בברכות שבגוף המשיח ?
46010017	אנחנו , הרבים , מהווים גוף אחד , כי לכולנו יש חלק בלחם האחד שבצענו .
46010018	גם היהודים הלוקחים חלק באכילת הקורבנות מתאחדים במעשה זה .
46010019	איני מנסה לומר שעובדי האלילים מקריבים קורבנות לאלילים , ושלקורבנות יש ערך ממשי .
46010020	אני מנסה לומר לכם שעובדי האלילים מקריבים את קורבנותיהם לשדים , ואיני רוצה שאיש מכם יתחבר עם השדים .
46010021	אינכם יכולים להשתתף בסעודת האדון ובסעודת השטן גם יחד .
46010022	מדוע אתם מנסים לעורר את זעמו של אלוהים ? האם אתם חזקים ממנו ?
46010023	אתם אומרים " מותר לעשות הכול " , אבל לא הכול טוב בשבילכם . אתם אומרים " מותר לעשות הכול " , אך לא הכול מועיל .
46010024	אל תחשבו רק על עצמכם ; חשבו גם על אחרים ועל מה שטוב בשבילם .
46010025	אזי מותר לכם לאכול כל בשר שנמכר לכם בשוק מבלי לעורר שאלות של מצפון .
46010026	הלא האדמה וכל טובה שייכים לה ' , והכול נברא להנאתכם .
46010027	אם אדם לא־מאמין מזמין אותך לארוחה , היענה להזמנה ( אם אתה רוצה ) , אכול כל מה שמוגש לפניך ואל תשאל שאלות של מצפון .
46010028	אבל אם מישהו יזהירך מראש שאוכל זה הוקרב לאלילים , אל תאכל אותו ! למען האיש שהעיר את תשומת לבך ולמען מצפונו .
46010029	במקרה כזה רגשותיו חשובים משלך . אל תאמר : " מדוע עלי להתחשב ברגשותיהם של אחרים ,
46010030	בשעה שאני יכול להודות לאלוהים על המזון וליהנות ממנו ? מדוע עלי להניח למישהו לקלקל את הנאתי רק משום שהוא חושב כי טעות בידי ? "
46010031	מפני שכל מה שאתה עושה , שותה או אוכל צריך להיעשות למען כבוד אלוהים .
46010032	לכן אל תהיה מכשול לאיש : ליהודי , לגוי או למאמין המשיחי .
46010033	גם אני נוהג כך . אני משתדל לא לפגוע באיש , אלא לעשות מה שמוצא־חן בעיני אחרים ולא בעיני ; איני מבקש את טובתי אלא את טובת אחרים , מתוך רצון שייוושעו .
46011001	לכו בעקבותיי , כשם שאני הולך בעקבות המשיח .
46011002	אחים יקרים , אני שמח כל־כך שאתם זוכרים ואף מקיימים את כל מה שלימדתי אתכם .
46011003	ברצוני רק להזכירכם שכל איש מאמין נתון למרות המשיח , האישה נתונה למרות האיש , והמשיח נתון למרות אלוהים .
46011004	לכן , אדם המסרב להסיר את כובעו בעת תפילה , לימוד או דרשה , מבזה את המשיח .
46011005	אך אישה מבזה את ראשה אם היא מתפללת או מתנבאת בציבור בלי לכסות את ראשה , כי זה כמו שהיא מגלחת את שער ראשה .
46011006	אישה המסרבת לכסות את ראשה צריכה לגלח את שערה , ואם היא מתביישת להיראות בציבור מגולחת , עליה לכסות את ראשה .
46011007	הגבר אינו צריך לכסות את ראשו , כי האישה היא כבוד האיש , וכבוד האלוהים הוא האדם שנברא בצלמו .
46011008	אל תשכחו שהאדם הראשון לא נברא מהאישה , אלא האישה הראשונה נבראה מהאדם .
46011009	אדם לא נברא למען חוה , כי אם חוה נבראה למען אדם .
46011010	לכן צריכה האישה לכסות את ראשה כסימן כניעתה לבעלה , ובגלל המלאכים .
46011011	אנו יודעים שאלוהים ברא את הגבר והאישה זה למען זה , והם זקוקים איש לרעהו .
46011012	האישה הראשונה נבראה אמנם מהאיש , אך מאותו יום ואילך נולדו כל הגברים מנשים . והגבר והאישה גם יחד נבראו על־ידי אלוהים .
46011013	אמרו אתם , האם נאה לאישה להתפלל בציבור ללא כיסוי ראש ?
46011014	האין הגיונכם אומר שראש האישה צריך להיות מכוסה ? הלא הנשים מתגאות בשיערן , בעוד שגבר בעל שיער ארוך נוטה להתבייש בו .
46011015	
46011016	אם מישהו מעוניין להתווכח בנושא זה , אני אומר שפשוט אין לנו נוהג אחר , וגם לא בקהילות אחרות .
46011017	בהזדמנות זאת ברצוני להתייחס לשמועות המהלכות עליכם . שמעתי שכאשר אתם מתאספים יחד יש ביניכם חילוקי דעות ומריבות .
46011018	אנשים רבים סיפרו לי על חילוקי הדעות ועל הוויכוחים שמתנהלים בעת האסיפות שלכם . אני בהחלט נוטה להאמין לחלק מהשמועות ,
46011019	כי צריכות להיות ביניכם דעות שונות , כדי שאלה מכם הדבקים באמת בכל מחיר יהיו מוכרים לציבור .
46011020	כאשר אתם מתאספים יחד , אינכם אוכלים את סעודת־האדון כפי שציוונו המשיח , אלא אתם אוכלים את סעודתכם שלכם .
46011021	סיפרו לי כי יש ביניכם כאלה שחוטפים וזוללים את כל האוכל המגיע לידיהם , בלי להשאיר לאחרים , וכך אחדים הולכים לביתם שבעים ושיכורים , ואילו אחרים הולכים לביתם רעבים וצמאים .
46011022	מה קורה פה ? האם אינכם יכולים לאכול ולשתות בבית , כדי לא לבייש את העניים שאין באפשרותם לקנות אוכל ? מה אני יכול לומר על התנהגות כזאת ? אני מקווה שאינכם מצפים ממני לטפיחה על השכם בזכות התנהגותכם " הטובה " !
46011023	אני חוזר ואומר לכם מה שציווה האדון עצמו בנוגע לסעודה שלו : בערב שבו הוסגר האדון על־ידי יהודה , הוא לקח לחם ,
46011024	הודה לאלוהים עליו , בצע אותו , הגיש לתלמידיו ואמר : " קחו ואיכלו . זהו גופי המוקרב למענכם . עשו זאת לזיכרוני . "
46011025	לאחר הסעודה הוא לקח גם את כוס היין ואמר : " כוס זאת מסמלת את הברית החדשה בין אלוהים לביניכם - ברית שנחתמה בדמי . עשו זאת לזיכרוני בכל פעם שתשתו . "
46011026	כי בכל פעם שאתם אוכלים את הלחם הזה ושותים מהכוס הזאת , אתם מזכירים את מותו למעננו . עשו זאת עד שובו אלינו .
46011027	כל האוכל מהלחם הזה והשותה מכוס האדון ללא כבוד ויראה , יואשם בחטא נגד גוף המשיח ודמו .
46011028	על כל אחד לבחון את עצמו לפני שיאכל מן הלחם וישתה מן היין ,
46011029	כי כל מי שאוכל מן הלחם ושותה מן היין ללא כבוד ויראה , ובלי לייחס חשיבות רבה למות המשיח , מקל בערכו של המשיח ומבזה את גופו , ומשום כך אלוהים ישפוט אותו .
46011030	זאת למעשה הסיבה לכך שרבים מכם חלשים וחולים ויש אפילו שמתו .
46011031	ברם אם תבחנו את עצמכם בזהירות לפני סעודת האדון , לא תישפטו ולא תיענשו .
46011032	דעו לכם שאם ה ' שופט ומעניש אותנו , הוא עושה זאת כדי שלא נישפט עם אנשי העולם .
46011033	לפיכך , אחים יקרים , כשנפגשים אתם לסעודת האדון חכו איש לרעהו ;
46011034	מי שרעב , מוטב שיאכל בבית לפני בואו , כדי שלא יביא משפט על עצמו . את שאר הדברים שרציתי לומר אומר לכם פנים אל פנים , כשאבוא אליכם .
46012001	אחים יקרים , כדי למנוע אי־הבנות , הייתי רוצה לכתוב לכם על המתנות והכישרונות המיוחדים שמעניק רוח הקודש לכל אחד מאיתנו .
46012002	אתם זוכרים ודאי כי לפני שהאמנתם במשיח עברתם מאליל לאליל אולם אף אחד מהם לא היה מסוגל להוציא הגה מפיו .
46012003	אילו עתה פוגשים אתם אנשים רבים שטוענים שהם מנבאים בשם ה ' . כיצד תוכלו לדעת אם הם נביאי שקר או נביאי אמת ? ובכן , דעו לכם שאיש אינו יכול לדבר ברוח הקודש ולחרף את המשיח , ואיש אינו יכול לקרוא לישוע " אדון " ( ובאמת להתכוון לכך ) אלא בעזרת רוח הקודש .
46012004	אותו רוח הקודש מעניק לכל אחד מאיתנו מתנות וכישרונות שונים ורבים .
46012005	אך כל השירותים השונים והרבים נועדו לשרת אדון אחד - ישוע המשיח !
46012006	פעולות שונות ורבות נעשות בנו ובאמצעותנו על־ידי אלוהינו היחיד .
46012007	רוח הקודש מגלה את כוחו של ה ' בכל אחד מאיתנו לתועלת הקהילה כולה .
46012008	רוח הקודש מעניק לאחד כישרון לייעץ חכמה , ואותו רוח הקודש מעניק לאחר דבר דעת בהתגלות .
46012009	לזה הוא מעניק אמונה חזקה במיוחד , ולזה - את המתנה לרפא חולים .
46012010	יש שניתן להם הכוח לחולל נסים , ויש שניתנים להם הכישרון והמתנה לנבא . לאחרים הוא העניק את היכולת והכישרון להבדיל בין נביאי שקר לנביאי אמת . יש אנשים שמסוגלים לדבר בשפות זרות שלא למדו מעולם , ואחרים ( שאף הם לא למדו שפות אלה ) מסוגלים לפרש אותן .
46012011	אותו רוח הקודש מעניק לנו את כל המתנות והכישרונות האלה לפי ראות עיניו .
46012012	כשם שגופנו מורכב מאיברים רבים , כך מורכב גם " גוף " המשיח .
46012013	כל אחד מאיתנו הוא חלק מגוף המשיח : יש בינינו יהודים , גויים , עבדים ובני־חורין , אולם רוח הקודש איחד את כולנו לגוף אחד ; כולנו נטבלנו לגוף המשיח ברוח אחד - הלא הוא רוח הקודש ששוכן בכולנו .
46012014	אכן , הגוף מורכב מאיברים רבים , ולא רק מאיבר אחד .
46012015	נניח שהרגל תאמר : " איני שייכת לגוף , כי אינני יד ! " האם היא באמת אינה שייכת לגוף ?
46012016	או אם האוזן תאמר : " אינני שייכת לגוף , כי אני רק אוזן ולא עין ! " האם היא באמת אינה שייכת לגוף ?
46012017	אילו היה כל הגוף עין , כיצד יכולנו לשמוע ? או אילו היה כל הגוף אוזן אחת גדולה , כיצד יכולנו להריח ?
46012018	אולם תודה לאל על שברא איברים רבים ושונים לגופנו , ועל שקבע כל איבר במקומו המתאים .
46012019	תארו לעצמכם מה מצחיק היה מראנו אילו גופנו היה איבר אחד בלבד !
46012020	מסיבה זו ברא אלוהים איברים רבים שמרכיבים גוף אחד .
46012021	העין אינה יכולה לומר ליד : " איני זקוקה לך , " והראש אינו יכול לומר לרגליים : " לכו לשלום , איני צריך אתכן יותר . "
46012022	איברי הגוף הנראים חלשים ופחותי ערך הם למעשה החשובים ביותר .
46012023	אנו מייחסים יותר כבוד לאיברים שנראים חסרי חשיבות , ומסתירים מאחרים את האיברים שאינם צריכים להיראות ,
46012024	כי האיברים הגלויים לעין אינם דורשים אותה צניעות . אלוהים ברא את גופנו כך שנעניק יותר כבוד ותשומת לב לאיברים הנראים חסרי־חשיבות ,
46012025	כדי למנוע מריבות ומחלוקות בין האיברים , וכדי שכל אחד ידאג לשני במידה שווה .
46012026	אם איבר אחד סובל , כל האיברים סובלים איתו ; אם איבר אחד מכובד , כל האיברים האחרים שמחים איתו .
46012027	אני מנסה לומר לכם שכל אחד מכם הוא איבר נפרד וחיוני , אבל כולכם יחד הינכם גוף המשיח .
46012028	לפניכם רשימה של מספר איברים שנתן אלוהים לקהילה : - שליחים , - נביאים שמטיפים את דבר ה ' , - מורים , - עושי ניסים ונפלאות , - מרפאי חולים , - אנשים שעוזרים לזולת , - מנהיגים , - אנשים שמדברים בשפות שלא למדו מעולם .
46012029	האם כולם שליחים ? האם כולם מטיפים ? כולם מורים ? כולם מחוללים ניסים ונפלאות ?
46012030	האם כולם יכולים לרפא את החולים ? האם אלוהים מעניק לכולנו את מתנת הדיבור בשפה שלא למדנו מעולם ? האם כל אחד מאיתנו מסוגל לתרגם את דברי המדברים בשפות ?
46012031	השתדלו להשיג את המתנות המועילות ביותר . עתה ברצוני לספר לכם על דבר אחר העולה בערכו על כל המתנות האלה גם יחד .
46013001	אילו ידעתי את כל השפות , אפילו את שפת מלאכי השמים , אך לא הייתה בי אהבה , הייתי מרעיש כמצלתיים .
46013002	אילו ניתנה לי מתנת הנבואה ויכולתי לדעת את כל הסודות , אך לא הייתה בי אהבה , לא הועלתי מאומה . גם אם יעניק לי אלוהים אמונה רבה עד שאוכל לצוות על ההרים לזוז ממקומם , אולם אין בי אהבה , אין לי ערך רב ומוטב שאשתוק .
46013003	אם אתן את כל רכושי לעניים , ואף אקריב את חיי למען המשיח והבשורה , אבל אין בי אהבה , אין כל ערך למעשי .
46013004	האהבה טובת־לב וסבלנית מאוד , אינה קנאית ואינה גאוותנית .
46013005	האהבה אינה גסה ואינה אנוכית , אינה נוחה לכעוס ואינה נוחה להיעלב . האהבה מוותרת . היא אינה שומרת טינה ולא חושבת רעה על אחרים .
46013006	האהבה אינה שמחה באי־צדק , אלא שמחה בצאת האמת לאור .
46013007	האהבה נושאת הכול , מאמינה בכול , מקווה לכול וסובלת הכול .
46013008	יבוא יום שתילקחנה מאיתנו כל המתנות שהעניק לנו אלוהים , כולל נבואות ודיבור בשפות לא־ידועות , אולם האהבה תישאר לנצח !
46013009	על אף כל המתנות והכישרונות אנו יודעים עתה מעט מאוד ; אפילו הדוברים המוכשרים ביותר אינם יודעים הרבה .
46013010	אך עם בוא המשיח תיעלמנה כל המתנות האלה , כי לא נזדקק להן יותר ; המשיח ישלים בנו את כל הדרוש .
46013011	בהיותי ילד התנהגתי וחשבתי כילד ; כאשר הייתי לאיש השתנו מחשבותיי והתבגרו , ולכן הנחתי לענייני הילדות .
46013012	מצבנו הנוכחי דומה : בשלב זה אנו יכולים לראות את אלוהים ולהבינו באופן מוגבל בלבד , כאילו שאנו מביטים מבעד לעדשה מטושטשת . אך יבוא יום שנראהו פנים אל פנים בכל הדרו . עתה אני יודע מעט מאוד ולא הכול ברור לי , אולם בבואו יתבהר הכול ויתברר , ואכיר אותו כשם שהוא מכיר אותי .
46013013	לסיכום , שלושה דברים יישארו לעולם : אמונה , תקווה ואהבה , והחשובה מכל היא האהבה .
46014001	טפחו את האהבה , אך השתדלו להשיג גם את שאר המתנות הרוחניות שמעניק רוח הקודש , ובמיוחד את מתנת הנבואה , שהיא היכולת והכישרון ללמד את דבר ה ' .
46014002	אם קיבלת את מתנת הדיבור בשפה שלא למדת , אתה יכול לדבר רק אל אלוהים ולא אל חברי הקהילה , שאינם מסוגלים להבין שפה זאת . אתה אמנם תדבר בהשראת רוח הקודש , אך לאחרים יישמע הדבר כסודות .
46014003	לעומת זאת , המנבא מדבר בשם אלוהים , וכך הוא עוזר לאחרים להתחזק באמונה , מעודד ומנחם אותם .
46014004	אדם שמדבר " בשפות " עוזר לעצמו להתחזק באמונה , ואילו מי שמתנבא עוזר לכל הקהילה להיבנות .
46014005	הלוואי שכולכם תדברו בשפות זרות , אבל יותר מזה , הלוואי שכולכם תנבאו . כי חשוב יותר להטיף את דבר אלוהים מאשר לדבר בשפות לא־ידועות , אלא אם תוכלו לתרגם את הנאמר כדי שכל השומעים יבינו .
46014006	אחי היקרים , אם אני עצמי אבוא ואדבר אליכם בשפה שאינכם מבינים , מה אועיל לכם ? לעומת זאת , אם אדבר אליכם בשפתכם ואספר לכם מה אמר לי אלוהים , מה אני יודע , אם אני אנבא , או אלמד מה כתוב בכתבי־הקודש - הרי שאעזור לכם להתחזק באמונה .
46014007	אם איננו מדברים עברית פשוטה וברורה , איש לא יבין מה אנחנו רוצים . קחו למשל את החליל והכינור - אם אין הם משמיעים צלילים ברורים ומדויקים , איש לא יוכל לזהות את המנגינה המנוגנת .
46014008	אם בעת מלחמה לא יתקע המחצצר את התרועה המוסכמת , כיצד יידעו החיילים שהם נקראים למלחמה ?
46014009	כך גם לגבי דיבור בשפות לא־ידועות : אם אתה מדבר אל מישהו בשפה שאינו מבין , כיצד יוכל לנחש מה אתה אומר ? אתה כאילו מדבר אל הקיר !
46014010	יש בעולם מאות שפות שונות , וכל אחת מהן טובה ושימושית . . . לאלה שמבינים אותן ,
46014011	אך לי אין כל תועלת בהן . לכן , אדם שיפנה אלי באחת השפות האלה יהיה לגבי זר לגמרי - אני לא אבין אותו , והוא לא יבין אותי .
46014012	מאחר שאתם באמת שואפים למתנות הרוחניות , בקשו מרוח הקודש את המתנות המועילות ביותר לקהילה כולה .
46014013	מי שמדבר בשפה לא־ידועה צריך להתפלל בעד היכולת לתרגם שפה זו , כדי שיוכל לשתף את האחרים ולהסביר להם מה אמר .
46014014	הרי אם אני מתפלל בשפה שאיני מבין , רוחי אמנם מתפלל , אך איני יודע מה אני אומר .
46014015	כיצד אני פותר את הבעיה ? אני מדבר בשפה לא־ידועה וגם בשפתי הרגילה המוכרת לכולם ; אני שר בשפה זרה וגם בשפתי הרגילה .
46014016	אם אתם מהללים את אלוהים רק בשפה לא־ידועה , אלה שאינם מבינים אתכם לא יוכלו להלל את ה ' ולהודות לו יחד אתכם . כיצד יוכלו להצטרף אליכם ולהלל את ה ' בשעה שאינם יודעים מה אתם אומרים ?
46014017	אתם אמנם מהללים את ה ' , אולם הדבר אינו מועיל ואינו עוזר לאחרים .
46014018	אני מודה לאלוהים על שאני מדבר " בשפות " יותר מכל אחד מכם .
46014019	אך בציבור אני מעדיף לומר חמש מילים מובנות שיעזרו לכולם , מאשר עשרת־אלפים מילים בשפה שאינה מוכרת לאיש .
46014020	אחי היקרים , אל תהיו ילדותיים במחשבותיכם והבנתכם . היו תמימים כילדים בכל הנוגע למעשים רעים , אולם בכל הקשור לעניינים רציניים כאלה , היו נבונים והתנהגו כמבוגרים .
46014021	כתוב בכתבי־הקודש , שאלוהים ידבר אל העם הזה בשפות זרות , אבל גם אז לא יקשיב העם לה ' .
46014022	מכאן אתם רואים שדיבור בשפה זרה ולא־ידועה אינו עוזר לאנשים להאמין . אך הנבואה עוזרת לאנשים להאמין .
46014023	אם יבואו לקהילתכם אורחים או לא־מאמינים ויראו את כולכם מדברים בשפות זרות ולא מוכרות , מה יחשבו ? הם יחשבו שיצאתם מדעתכם !
46014024	בעוד שאם תטיפו את דבר ה ' , גם האורח וגם הלא־מאמין שיבקרו בקהילתכם ישמעו ויבינו . יתכן מאוד שדבר אלוהים יגע בלבם , יוכיח אותם בחטאם ,
46014025	ותוך כדי הקשבה לדבר ה ' יתרכך לבם , והם יכרעו ברך לפני ה ' ויודו כי אלוהים באמת נמצא בינינו .
46014026	לסיכום : כשתתאספו יחד , אחד ישיר , שני ילמד , שלישי יגלה חזון מיוחד מאלוהים , רביעי ידבר בשפה לא־ידועה , חמישי יפרש בקול רם את השפה הלא־ידועה , אולם זכרו : כל מה שנעשה צריך להועיל לכולם , לחזק ולבנות את כולם באדון .
46014027	בכל אסיפה מותר רק לשניים או שלושה איש לדבר בשפות לא־ידועות ; עליהם לדבר זה לאחר זה , ומישהו חייב לתרגם את דבריהם .
46014028	אם אין בקהל מי שמסוגל לתרגם , אסור להם לדבר בקול רם ; עליהם לדבר בלחש לעצמם ולאלוהים , ולא לציבור .
46014029	שניים או שלושה נביאים ידברו – זה לאחר זה וכל האחרים יקשיבו . אולם אם בשעה שאחד מדבר אדם אחר מקבל חזון מאלוהים , על הראשון להפסיק ולהניח לשני לדבר .
46014030	
46014031	בדרך זאת כל מי שמקבל חזון או נבואה מה ' יוכל לדבר - אחד־אחד - וכולם ילמדו , יתעודדו ויתחזקו .
46014032	אל תשכחו כי האנשים שמביאים אליכם את דבר אלוהים מסוגלים לשלוט בעצמם ולחכות בסבלנות בתור !
46014033	אלוהים אינו אלוהי מהומה אלא שלום . כנהוג בכל הקהילות ,
46014034	על הנשים לשתוק בעת אסיפות הקהילה ; אסור להן להשתתף בשיחה , כי עליהן להיכנע לגברים , כפי שמלמדים אותנו הכתובים .
46014035	אם יש להן שאלות , שתשאלנה את הבעלים בבית , כי לא נאה לאישה להביע את דעתה באסיפות הקהילה .
46014036	האם אינכם מסכימים איתי ? האם אתם חושבים שאתם בעצמכם המצאתם את הכתובים ? או האם אתם לבדכם מבינים את הכתובים ?
46014037	אם מישהו חושב שהוא נביא או רוחני , אז שיכיר בכך שהדברים שאני כותב הם מצוות האדון .
46014038	אך אם מישהו לא יכיר בכך , אז לא יוכר בו .
46014039	אם כן , אחי היקרים , השתדלו להשיג את מתנת הנבואה , ואל תאסרו את הדיבור בשפות לא־ידועות .
46014040	על כל פנים , כל מה שאתם עושים עשו תוך שמירה על הסדר והטעם הטוב .
46015001	אחי , ברצוני להזכיר לכם את הבשורה שהבאתי לכם - אותה בשורה שקיבלתם בשמחה ושאתם עדיין מאמינים בה .
46015002	בשורה זאת היא המושיעה אתכם , אם אתם עדיין מאמינים בה , אלא אם כן מעולם לא האמנתם בה באמת .
46015003	סיפרתי לכם כל מה שסופר לי , ודברים אלה הם בעלי חשיבות ראשונה במעלה : שהמשיח מת בעד חטאינו , כפי שניבאו הכתובים ,
46015004	שהוא נקבר , ושלאחר שלושה ימים קם לתחייה כפי שחזו הנביאים .
46015005	המשיח נראה לכיפא , לאחר מכן נראה לשנים־עשר התלמידים .
46015006	הוא נגלה גם ליותר מחמש־מאות מאמינים שהתאספו יחד . רובם עדיין חיים ויכולים להעיד על כך , ואחדים מהם כבר מתו .
46015007	אחר כך נראה המשיח ליעקב אחיו ולכל השליחים .
46015008	לאחר שנראה אל כל האחרים הוא נראה לבסוף גם אלי , כאל מי שלא נולד בזמנו .
46015009	כי אני השליח הקטן מכולם בחשיבותו , ולמעשה איני ראוי כלל להיקרא " שליח " , שכן לפני בואי לאמונה רדפתי את קהילת אלוהים והטרדתי אותה .
46015010	אולם בזכות טוב־לבו וחסדו של אלוהים אני היום מה שאני . חסדו בהחלט לא היה לשווא , כי פעלתי יותר מכל השליחים האחרים - כלומר , לא אני פעלתי , אלא אלוהים הוא שפעל דרכי .
46015011	בעצם לא חשוב מי פעל יותר , הם או אני ; העיקר שבישרנו לכם את הבשורה ושאתם האמנתם .
46015012	איני מבין אתכם ! אם אתם מאמינים שהמשיח קם מן המתים , מדוע אינכם מאמינים בתחיית־המתים ?
46015013	אם אין תחייה למתים , הרי שגם המשיח לא קם לתחייה , כלומר , הוא עדיין מת !
46015014	ואם המשיח עדיין מת , אין כל ערך למה שסיפרנו לכם , וביטחונכם בה ' חסר יסוד ותקווה .
46015015	מכאן גם משתמע שכולנו , השליחים , שקרנים . כי סיפרנו לכם שאלוהים הקים את ישוע מן המתים - דבר שאינו אפשרי אם המתים אינם יכולים לקום לתחייה .
46015016	ואם המתים אינם יכולים לקום לתחייה אזי גם המשיח לא קם , והוא עדיין מת .
46015017	אם המשיח עדיין מת , איזה ערך יש לאמונתכם שה ' הושיע אתכם ? אתם עדיין משועבדים לחטא וצפויים לעונש !
46015018	במקרה כזה , כל המאמינים שכבר מתו הם בעצמם אבודים .
46015019	ואם אנו מאמינים ומקוים במשיח רק בעולם הזה , אומללים אנו מכל אדם !
46015020	אולם תודה לאל על כך שהמשיח אכן קם מן המתים ! הוא היה הראשון מבין הרבים שיקומו לתחייה יום אחד .
46015021	כשם שהמוות בא לעולם בעקבות חטאו של אדם אחד - האדם הראשון - כך באה גם תחיית המתים לעולם על־ידי אדם אחד - המשיח .
46015022	כולנו עתידים למות בגלל השתייכותנו למין האנושי והחוטא של אדם , והעונש על החטא הוא מוות . אך השייכים למשיח יקומו לתחייה .
46015023	כל אחד יקום בתורו : המשיח היה הראשון שקם לתחייה , וכאשר ישוב אלינו , יקומו גם כל המאמינים השייכים לו .
46015024	לאחר מכן יבוא הקץ - לאחר שהמשיח יכרית ויכניע את כל האויבים , הכוחות והשלטונות , ויחזיר את המלכות לאלוהים אביו .
46015025	כי המשיח ימלוך עד שיכניע לרגליו את כל אויביו ,
46015026	והאויב האחרון שיכניע יהיה המוות .
46015027	אלוהים אביו העניק לו שלטון וסמכות על הכול , חוץ מאשר על אלוהים עצמו שהוא נותן הכוח .
46015028	לאחר שינצח המשיח את כל אויביו הוא ייכנע לשלטון אביו , כדי שהאלוהים אשר העניק לו את הניצחון על הכול יישאר מעל לכול .
46015029	אם המתים לא יקומו לתחייה , מה התועלת במעשה האנשים שנטבלים בשם המתים ? איזה ערך יש למעשה כזה , אם אינכם מאמינים שיום אחד יקומו המתים לתחייה ?
46015030	מלבד זאת , למה לנו לסכן את חיינו כל הזמן ?
46015031	הלא יודעים אתם שאני מסכן את חיי בכל יום ; זוהי עובדה ממש כמו העובדה שאני גאה מאוד בהתפתחותכם הרוחנית .
46015032	לשם מה נלחמתי בחיות הפרא - באנשי אפסוס - האם רק למען תועלתי בעולם הזה ? אם לא נקום לתחייה לאחר מותנו , מה יש לנו להפסיד ? הבה " נהנה מהחיים , נאכל ונשתה כי מחר נמות ! "
46015033	התרחקו מאנשים שחיים כך . אם תקשיבו להם , תושפעו מהם ותנהגו כמוהם .
46015034	חשבו בהגיון ובתבונה והפסיקו לחטוא . עליכם להתבייש על שיש ביניכם אנשים שאינם מאמינים באלוהים ואף פעם לא האמינו - הם רק מעמידים פנים !
46015035	אם ישאל מישהו : " כיצד יוכלו המתים לקום לתחייה ? כיצד ייראו ? איזה גוף יהיה להם ? "
46015036	השאלה אמנם טיפשית , אך את התשובה תמצאו . כשאתה טומן זרע באדמה , הוא לא יצמח עד שלא תקברהו תחילה .
46015037	הגבעול הירקרק שצומח מהזרע שונה בצורתו מהזרע שזרעת , כי הרי טמנת באדמה זרע קטנטן ויבש ,
46015038	ואלוהים העניק לו גוף חדש כפי בחירתו . לכל זרע יש גוף שונה .
46015039	כשם שיש זרעים שונים וצמחים שונים , כך יש גם מינים שונים של בשר וגוף . בני־אדם , חיות , דגים וציפורים - לכל אחד יש בשר אחר וגוף אחר .
46015040	למלאכים בשמים יש גוף השונה משלנו , וגם היופי וההדר שלהם הוא ממין אחר שאינו דומה לשלנו .
46015041	היופי וההוד של השמש שונה מזה של הירח והכוכבים , ולכל כוכב יש יופי וזוהר משלו .
46015042	כך גם גופנו , שהוא בר־מיתה , שונה מהגוף שנקבל לאחר תחיית המתים , כי גופנו החדש יהיה בן־אלמוות !
46015043	עכשיו נוטה גופנו לחלות ולמות , אך כשנקום לתחייה הוא יהיה מלא כוח וגבורה .
46015044	עד המוות גופנו הוא גוף אנושי - בשר ודם ; אולם בתחיית המתים הוא יהיה גוף רוחני על־טבעי .
46015045	כתבי־הקודש מספרים לנו : " ויהי האדם הראשון לנפש חיה . " כלומר , לאדם חי , ואילו האדם האחרון ( המשיח ) - לרוח שמעניק חיים .
46015046	מכאן אתם רואים שה ' מעניק תחילה גוף פיזי , ולאחר מכן גוף רוחני .
46015047	האדם הראשון נברא מעפר האדמה , ואילו המשיח בא מהשמים .
46015048	לכל בני־האדם יש גוף בשר ודם שנברא מעפר , כמו לאדם הראשון ; אולם לכל מי ששייך למשיח יהיה גוף על־טבעי כמו למשיח .
46015049	כשם שלכל אחד מאיתנו יש גוף כמו לאדם הראשון , כך יום אחד יהיה לכולנו גוף כמו למשיח .
46015050	אני רוצה לומר לכם , אחים יקרים , שבשר ודם לא יוכל לרשת את מלכות האלוהים , כי בר־חלוף אינו יכול לרשת את הנצח ולשלוט בו .
46015051	ברצוני לגלות לכם סוד נפלא : לא כולנו נמות , אבל לכולנו יהיה גוף אחר .
46015052	הכול יתרחש במהירות הבזק , כהרף עין ! כאשר תישמע תקיעת השופר האחרון מן השמים , כל המאמינים שמתו יקומו לתחייה בגוף חדש שאינו בר־מיתה , ואלה מאיתנו שחיים עדיין יקבלו גוף חדש לגמרי .
46015053	כי גוף הבשר שיש לנו עתה ישתנה ויהפוך לגוף רוחני ונצחי .
46015054	כאשר כל זה יתרחש , יתקיים הכתוב : " המוות נוצח ! "
46015055	מוות , היכן ניצחונך ? היכן עוקצך ? החטא – העוקץ שגרם למוות – ייעלם , והתורה המצביעה על חטאינו שוב לא תשפוט אותנו .
46015056	
46015057	כל השבח והתהילה לאלוהים אבינו , על אשר עשה אותנו למנצחים על־ידי ישוע המשיח אדוננו .
46015058	ובכן , אחים יקרים , הואיל והניצחון מובטח לנו , התחזקו , התעודדו ואל תתייאשו , כי יודעים אתם שכל עמלכם למען האדון אינו לשווא .
46016001	באשר לכסף שאתם אוספים למען המאמינים שמקדישים את כל זמנם לשירות האדון , הייתי רוצה מאוד שתנהגו כפי שביקשתי מהקהילה בגלטיא .
46016002	מדי שבת על כל איש להפריש תרומה מסוימת מהסכום שהרוויח באותו שבוע , כל אחד בהתאם למשכורתו . אל תחכו עד שאבוא אליכם , כדי שלא יהיה צורך לאסוף את הכסף בבואי .
46016003	כשאבוא אליכם תבחרו שליחים נאמנים , ואני אשלח בידם את מתנתכם הנדיבה בצירוף מכתב לירושלים .
46016004	אם אצטרך גם אני ללכת , נלך כולנו יחד .
46016005	אבוא לבקר אתכם לאחר ביקורי הקצר במקדוניה .
46016006	יתכן שאשאר אצלכם זמן מה , אולי אפילו למשך כל החורף . בתום ביקורי תוכלו ללוות אותי ליעד הבא במסעי .
46016007	הפעם איני רוצה לערוך אצלכם ביקור חטוף בלבד ומיד להמשיך הלאה ; אם ירצה השם , ברצוני להישאר איתכם זמן מה .
46016008	אשאר באפסוס עד חג השבועות ,
46016009	כי יש לי כאן הזדמנות טובה לבשר את הבשורה ; הדלת פתוחה לרווחה והאפשרויות רבות , אך . . . גם האויבים רבים .
46016010	אם טימותיוס יבוא אליכם , אנא , קבלוהו יפה ותנו לו להרגיש כמו בבית , שכן הוא עובד למען האדון , כמוני .
46016011	אל תניחו לאיש לבוז לו ( בגלל גילו הצעיר ) , כי אני רוצה שייהנה מביקורו אצלכם . שילחוהו בשלום , כי אני מצפה לשובו יחד עם האחים האחרים .
46016012	התחננתי לפני אפולוס שיבוא לבקר אתכם יחד עם האחים האחרים , אך הוא חשב כי אין זה רצון האלוהים שיבקר אתכם דווקא עתה . הוא הבטיח לבקר אתכם בהזדמנות הקרובה .
46016013	היזהרו מסכנות רוחניות , היו נאמנים לאדון , התעודדו והתחזקו ,
46016014	ועשו כל דבר באהבה .
46016015	האם אתם זוכרים את סטפנוס ובני־משפחתו ? הם היו המאמינים הראשונים בכל יוון , והקדישו את חייהם לעזור למאמינים המשיחיים באשר הם ולשרתם .
46016016	לכן אני מבקש מכם לשמוע בקולם ולעזור להם כמיטב יכולתכם . עזרו גם לשאר המאמינים העובדים קשה כמוהם למען האדון , משום שהקדישו את חייהם לעבודה הנפלאה הזאת .
46016017	אני ממש מאושר שסטפנוס , פורטונטוס ואכיקוס באו לבקר כאן , כי הם מילאו את מקומכם ועזרו לי בחסרונכם .
46016018	הם שימחו ועודדו אותי בצורה נפלאה , ואני בטוח שגם אתכם הם עודדו . אני מקווה שאתם מעריכים את עבודתם של אנשים נפלאים אלה .
46016019	הקהילות כאן באסיה שולחות לכם דרישת שלום . עקילס , פריסקילא והמאמינים המתאספים בביתם מוסרים לכם דרישת שלום חמה מכל הלב .
46016020	כל החברים והידידים כאן ביקשו ממני למסור לכם דרישת שלום . כאשר אתם מתכנסים יחד , ברכו איש את רעהו לשלום בנשיקה קדושה .
46016021	את המילים האחרונות במכתב זה אני כותב בכתב ידי :
46016022	ארור מי שאינו אוהב את האדון ! מרן־אתא - חזור במהרה , אדון ישוע !
46016023	חסדו של ישוע ואהבתו ינוחו עליכם .
46016024	אני שולח את אהבתי לכולכם , כי כולנו שייכים לישוע המשיח . - אמן .
47001001	מאת פולוס , שליח ישוע המשיח לפי רצון אלוהים , ומאת אחינו טימותיוס . אל המאמינים המשיחיים בקורינתוס וביוון כולה .
47001002	מי ייתן שהאלוהים אבינו וישוע המשיח אדוננו יברך כל אחד מכם ויעניק לכם שלום .
47001003	הבה נברך את האלוהים אבי המשיח אדוננו , שכן הוא מקור ואב הרחמים , שמנחם ומעודד אותנו בצרותינו .
47001004	אלוהים מנחם אותנו בצרותינו , על־מנת שבאותו אופן נעזור גם אנחנו למתנסים בצרות שעברו עלינו .
47001005	שכן ככל שאנו מרבים לסבול למען המשיח , כך הוא ירבה לעודדנו ולנחמנו .
47001006	אם אנחנו סובלים , הרי שזה למען נחמתכם וישועתכם ; אם אנחנו מנוחמים , הרי שזה למען נחמתכם : להראות לכם מניסיוננו כיצד ינחם אלוהים גם אתכם כשתתנסו בסבלנו .
47001007	אין לנו ספק שאם עליכם לסבול כמונו , הרי שגם תנוחמו כמונו .
47001008	אחים יקרים , ברצוננו להזכיר לכם את דבר הצרות שעברו עלינו באסיה . המשא והלחצים היו כבדים מנשוא , עד כי לא האמנו שנישאר בחיים .
47001009	חשנו שנגזר עלינו דין מוות , אך הדבר נועד ללמדנו שאל לנו לבטוח בעצמנו , אלא רק באלוהים המחיה את המתים .
47001010	אלוהים אכן הצילנו ממוות נורא , ואנו בטוחים שאף יוסיף להצילנו .
47001011	אך על כולכם להתפלל בעדנו , כי ככל שירבו המתפללים למען ביטחוננו , כן ירבו המודים לאלוהים כשיענה לתפילותיכם .
47001012	אנו גאים בעובדה שתמיד התנהגנו בתם ויושר , בוטחים באלוהים ולא בעצמנו . גם איתכם נהגנו כך !
47001013	מכתבי היו כנים ולא כתבתי דבר בין השורות . ואם כי עדיין אינכם מכירים אותי היטב ( אני מקווה שבקרוב תטיבו להכירני ) , אנא , השתדלו להתגאות בי , כשם שאני אתגאה בכם ביום שובו של ישוע אדוננו .
47001014	
47001015	הואיל ולא הטלתי ספק בביטחונכם והבנתכם , החלטתי לבקרכם בדרכי למקדוניה ובשובי משם , כדי שאהיה לכם לברכה כפולה וכדי שתשלחוני ליהודה .
47001016	
47001017	ודאי תשאלו מדוע שיניתי את דעתי ; האם נהגתי בפזיזות ? או האם נהגתי באנוכיות ואמרתי " כן " כשהתכוונתי ל " לא " ?
47001018	חס וחלילה ! כשם שאלוהים מהימן כך לא נהגתי בקלות ראש . כשאני אומר " כן " אני מתכוון לכך .
47001019	טימותיוס , סילוונוס ואני סיפרנו לכם על ישוע המשיח בן־האלוהים . המשיח תמיד מקיים את דבריו ולעולם אינו אומר " כן " בהתכוונו ל " לא " .
47001020	הוא מקיים את כל הבטחות אלוהים , יהיה מספרן אשר יהיה . אנו סיפרנו לכולם מה נאמן הוא , וכך פארנו את שם אלוהים .
47001021	אלוהים הוא אשר עשה אתכם ואותי למאמינים משיחיים נאמנים , והטיל עלינו את השליחות לבשר את הבשורה .
47001022	הוא אף חתם אותנו בחותמו , והשכין בלבנו את רוח הקודש כערבות להשתייכותנו אליו .
47001023	אלוהים עדי שלא באתי אליכם עד כה מפני שחסתי עליכם ; לא רציתי לצער אתכם בתוכחה קשה .
47001024	איני מנסה לשפוט אתכם בענייני האמונה , שהרי אמונתכם איתנה . ברצוני לעזור לשמחתכם ; כן , ברצוני לשמח אתכם ולא לצער .
47002001	החלטתי שלא אבוא יותר לצער אתכם ,
47002002	כי אם אני אגרום לכם צער , מי ישמח אותי ? בטח שלא מישהו שהעצבתי .
47002003	מסיבה זאת כתבתי לכם את המכתב ההוא - לא רציתי לבוא אליכם ולהתעצב בגלל אלה שצריכים לשמחני , ואני בטוח ששמחתי היא שמחת כולכם .
47002004	מה שנאתי לכתוב לכם אותו מכתב ! כתבתי אותו בכאב ובדמעות לא כדי להכאיב לכם , אלא כדי להראות לכם מה רבה אהבתי אליכם .
47002005	זכרו כי האיש אשר גרם לכל הצרה הזאת ציער לא רק אותי , אלא את כולכם – לפחות במידת־מה , כדי שלא להגזים . איני רוצה להחמיר איתו למעלה מן הצורך , כי הוא כבר נענש דיו מהתוכחה של כולכם .
47002006	
47002007	כעת עליכם לסלוח לו ולנחם אותו , שאם לא כן הוא עלול להתמוטט מרוב צער .
47002008	אנא , הוכיחו לו שאתם עדיין אוהבים אותו .
47002009	כתבתי את מכתבי על־מנת לבחון את נכונותכם לציית בכל הדברים .
47002010	אם אתם סולחים למישהו על איזה דבר , גם אני סולח לו . שהרי כאשר אני סולח , אם אכן עלי לסלוח למישהו , אני עושה זאת למענכם ובסמכות המשיח ,
47002011	כדי שהשטן לא יערים עלינו במזימותיו ותחבולותיו המוכרות לנו .
47002012	בהגיעי לעיר טרואס נתן לי האדון הזדמנות נפלאה לבשר את בשורת המשיח ,
47002013	אך לא מצאתי מנוחה לנפשי , כי לא פגשתי כמתוכנן את טיטוס אחי . לפיכך נפרדתי מאנשי טרואס ויצאתי למקדוניה לחפש את טיטוס .
47002014	השבח לאלוהים המוביל אותנו במסע הניצחון של המשיח , ומפיץ על־ידינו את בשורת המשיח כריח ניחוח בכל מקום .
47002015	אנחנו כניחוח המשיח לאלוהים בקרב הנושעים ובקרב הלא־נושעים .
47002016	ללא־נושעים אנו כריח מוות , ואילו לנושעים אנו כניחוח המעניק חיים . אך מי ראוי למשימה כזאת ?
47002017	רק אלה אשר הם ישרים , שליחי אלוהים , מדברים בגבורת המשיח ובהשגחת אלוהים . איננו כאותם רבים שסוחרים בדבר־אלוהים לשם רווח .
47003001	האם עלינו לשוב ולשבח את עצמנו ? האם עלינו לנהוג כמורי השקר ולהציג לפניכם מכתבי המלצה ? אני חושב שאיננו זקוקים למכתב המלצה אליכם או מכם !
47003002	אתם בעצמכם מכתב ההמלצה שלנו , שהרי כל הרואה את השינוי לטובה שחל בכם יודע מיד שעשינו בכם עבודה טובה .
47003003	אתם מראים שהינכם מכתב מאת המשיח שנכתב על־ידינו . הוא לא נכתב בדיו , אלא ברוח אלוהים חיים ; אין הוא כתוב על לוחות אבן , אלא על לבבות של בשר ודם .
47003004	אנו מעזים לומר דברים אלה על עצמנו רק משום שאנו בוטחים באלוהים , באמצעות המשיח , שהוא אכן יעזור לנו לקיים את דברינו ,
47003005	ולא משום שאנו סומכים על כוחנו ויכולתנו . כוחנו והצלחתנו באים מאלוהים לבדו !
47003006	הוא הכשיר אותנו לספר לאחרים על בריתו החדשה שנועדה להושיעם . איננו אומרים להם שאם לא יצייתו לתורת ה ' ימותו ; אנו מספרים להם על רוח הקודש שמעניק חיים . הניסיון להיוושע על־ידי שמירת מצוות התורה סופו מוות , ואילו רוח הקודש מעניק חיים .
47003007	השיטה הישנה של חוקי התורה , אשר הביאה מוות , לוותה בהוד כה רב , עד כי בני־ישראל לא יכלו להביט בפניו של משה . שכן במסרו לעם את לוחות הברית זרחו פניו בכבוד ה ' , אם כי הזוהר כבר החל לחלוף .
47003008	אם השיטה הישנה לוותה בהוד כה רב , האם לא נצפה להוד רב יותר כשרוח הקודש מעניק חיים ?
47003009	אם התוכנית שהביאה מוות לוותה בהוד כה רב , הרי התוכנית שמצדיקה את האדם בעיני אלוהים מלווה בהוד נעלה יותר .
47003010	למעשה הזוהר שקרן מפני משה הוא כאין וכאפס לעומת הוד הברית החדשה .
47003011	שכן אם השיטה הישנה שחלפה והתבטלה לוותה בהוד , השיטה החדשה והנצחית מלווה בהוד נעלה הרבה יותר .
47003012	מאחר שאנו יודעים כי הוד חדש זה קיים לנצח , אנו יכולים לבשר את דבר ה ' באומץ רב .
47003013	איננו כמשה אשר הסתיר את פניו כדי שבני־ישראל לא יביטו בזוהר שחולף ומתבטל .
47003014	אך לבם של בני־ישראל קהה , שכן עד היום בקראם את הכתובים נדמה שמסווה נתון על לבם , ואין ביכולתם להבין את משמעות הכתובים . מסווה זה יוסר רק כשיאמינו בה ' .
47003015	אכן , אפילו היום בקראם את תורת משה , המסווה מונח על לבם .
47003016	אך בשובם אל ה ' יוסר המסווה .
47003017	האדון הוא הרוח , והיכן שנמצא רוח האדון שם יש חירות .
47003018	אך אנו , המאמינים המשיחיים , אין מסווה על פנינו ; אנו הולכים ומשקפים את כבוד ה ' כמראה , ורוח הקודש הפועל בנו הופך אותנו בהדרגה לצלמו .
47004001	אלוהים בעצמו נתן לנו ברחמיו את העבודה הנפלאה של הפצת דברו , ולכן איננו מתייאשים .
47004002	איננו מרמים איש , איננו משתמשים בתכסיסים ותחבולות כדי להביא אנשים לידי אמונה , ומעולם לא סילפנו את דבר אלוהים . שכן אנו בוחלים בכל הונאה . אנו עומדים לנוכח ה ' ודוברים אמת , וכל המכיר אותנו יודה בכך .
47004003	אם הבשורה שאנו מספרים נסתרת מאיש , היא נסתרת מאלה שפניהם מועדות לאבדון .
47004004	השטן , שהוא שר העולם המרושע הזה , עיוור את עיניהם , כדי שלא יוכלו לראות את אור הבשורה שזורח עליהם , ושלא יבינו את הבשורה הנפלאה על כבוד המשיח שהוא צלם האלוהים .
47004005	איננו מכריזים על עצמנו , אלא על ישוע המשיח כאדון , ועל עצמנו כעבדיכם בזכות המשיח .
47004006	האלוהים אשר אמר : " יהי אור מן החושך " , הציף את לבנו באור דעת כבוד אלוהים אשר בפניו של המשיח .
47004007	אך אוצר זה - האור והגבורה שזורחים בנו - טמון בכלי חרס בר־חלוף , כלומר בגופנו . עובדה זאת מוכיחה שהגבורה בתוכנו היא מאת אלוהים ולא מעצמנו .
47004008	הצרות לוחצות עלינו מכל עבר , אך לא נשברנו . אנו נבוכים , אך לא נואשנו .
47004009	אנו נרדפים , אך אלוהים לא נטש אותנו . אנו מוכים , אך לא הושמדנו .
47004010	מדי יום אנו מתנסים במידת־מה במות המשיח , על מנת שגבורת חיי המשיח תיגלה בגופנו .
47004011	אכן , חיינו בסכנה מתמדת כי אנו משרתים את האדון , אך הדבר מאפשר לנו להפגין את גבורת ישוע בגופנו בר־התמותה .
47004012	לפיכך , אנו עומדים בפני מוות , בגלל הטפת דבר אלוהים , על־מנת שתזכו בחיי נצח .
47004013	כתבי־הקודש אומרים : " האמנתי כי אדבר . " באותה רוח אמונה גם אנחנו מאמינים ולכן מדברים .
47004014	אנו יודעים כי האלוהים אשר הקים לתחייה את האדון ישוע , יקים לתחייה גם אותנו עם ישוע ויציגנו לפניו יחד אתכם .
47004015	סבלנו הוא למענכם , וככל שירבו מקרבכם המאמינים במשיח , כן ירבו המודים לו על טובו לכבוד אלוהים .
47004016	משום כך איננו מתייאשים . גופנו הפיזי אמנם הולך ובלה , אך כוחנו הפנימי שמקורו בה ' הולך ומתחזק מדי יום .
47004017	צרתנו הקלה של הרגע תביא לנו את ברכתו העשירה והנצחית של אלוהים .
47004018	לפיכך איננו מתרכזים בדברים שאנו רואים עתה , כלומר בצרות הסובבות אותנו , אלא עינינו נשואות לשמחה המצפה לנו בשמים ושטרם ראינו אותה . הצרות תעלמנה בקרוב , אך השמחה שמצפה לנו תעמוד לעולם .
47005001	אנו יודעים שכאשר משכננו הארצי ייהרס , כלומר כאשר נמות ונצא מגופנו הגשמי , יצפה לנו בשמים משכן נצחי מאת אלוהים , שאינו מעשה ידי אדם .
47005002	מה עייפנו מגופנו הנוכחי ! אנו נכספים ליום שבו נקבל גוף חדש מן השמים אשר נלבשהו כבגד ,
47005003	כדי שלא נהיה נשמות ללא גוף .
47005004	כל עוד אנו בגופנו הגשמי , אנו נאנחים מתוך דיכאון ומועקה , אך איננו רוצים למות ולהיוותר ללא גוף . ברצוננו ללבוש את הגוף החדש , כך שהגוף בן התמותה יבלע על־ידי החיים .
47005005	אלוהים הוא שהכין כל זאת למעננו , וכערבות לכך נתן לנו את רוח הקודש .
47005006	עתה אנו מצפים בביטחון לגופנו הרוחני , כי אנו יודעים שכל עוד אנו שוכנים בגופנו הגשמי אנו רחוקים מן האדון .
47005007	אנו יודעים שאלה דברי אמת מתוך אמונה , ולא ממראה עיניים .
47005008	אנו כה בטוחים בדבר , עד כי אנו מעדיפים לצאת מן הגוף ולבוא הביתה אל האדון .
47005009	משום כך אנו משתדלים למצוא־חן בעיניו בכל מעשינו , אם אנו בגופנו הגשמי ואם בשמים .
47005010	כי כולנו עתידים לעמוד לפני המשיח ולהישפט על־ידו . כל אחד יקבל את המגיע לו על־פי מעשיו הטובים או הרעים בחייו הגשמיים .
47005011	מתוך הכרת יראת ה ' אנו משתדלים להביא אנשים לידי אמונה בו . מניעינו הטהורים בעניין זה גלויים לפני אלוהים , ואני מקווה שגם לפני מצפונכם !
47005012	האם אנו שוב טופחים לעצמנו על השכם ? לא ! אני נותן לכם הזדמנות להתגאות בנו לפי אלה המתפארים בהופעתם החיצונית ובדרך הטפתם , במקום בטוהר לבם . אנחנו לפחות ישרים ומניעינו טהורים .
47005013	האם יצאנו מדעתנו ? אם כן , הרי זה כדי להביא כבוד לאלוהים . אך אם דעתנו שפויה , הרי זה למענכם .
47005014	איננו עושים דבר למען עצמנו , שכן אהבת המשיח מכוונת עתה את מעשינו . הואיל ואנו מאמינים שהמשיח מת בעד כולנו , עלינו להאמין שמתנו לגבי החיים שנהגנו לחיות .
47005015	הוא מת למען כולם כדי שכל החיים - אשר קיבלו ממנו חיי נצח - שוב לא יחיו למען עצמם , אלא למען המשיח אשר מת וקם לתחייה בעדם .
47005016	לכן חדלו לשפוט את המאמינים על־פי חיצוניותם או על־פי דעתם של הלא־מאמינים . פעם שגיתי ושפטתי את המשיח על־פי קנה מידה אנושי , אך איני עושה זאת שוב .
47005017	המאמין במשיח נעשה בריאה חדשה ; שוב אין הוא אותו אדם כמקודם , שכן יש בו עתה חיים חדשים .
47005018	כל הדברים החדשים האלה הינם מאת האלוהים אשר השיבנו לעצמו בזכות קורבנו של המשיח . אלוהים העניק לנו את הזכות לעודד אחרים לשוב אליו ,
47005019	ולבשר להם שהוא מקרב אליו את כל בני־האדם באמצעות המשיח , ושוב אין הוא זוכר להם את חטאיהם . זוהי הבשורה הנפלאה שמסר לנו לבשר לאחרים .
47005020	לפיכך שגרירי המשיח אנחנו , ואלוהים מזהיר אתכם באמצעותנו . על כן אנו מתחננים לפניכם בשם המשיח : אנא , היענו לאהבתו והתרצו לאלוהים .
47005021	למרות שהמשיח היה ללא חטא , אלוהים שם בו את חטאינו , ואחר כך שם בנו את צדקת אלוהים .
47006001	כעוזרי אלוהים אנו מתחננים לפניכם לא להזניח את חסד אלוהים שקיבלתם ; אל תבזבזו את טובו וחסדו של אלוהים !
47006002	כי הוא אומר : " בעת רצון עניתיך וביום ישועה עזרתיך " . עתה עת רצון והיום יום ישועה !
47006003	אנו משתדלים לא להיות מכשול לאיש , כדי שלא יטילו דופי בעבודתנו .
47006004	אדרבא , בכל מעשינו אנו משתדלים להראות שאנו משרתי אלוהים . בסבלנות רבה אנו נושאים סבל , צרות ומצוקות .
47006005	הוכינו , הושלכנו לכלא , נמסרנו לידי המון זועם ; עמלנו עד אפיסת כוחות , לא אכלנו ולא ישנו .
47006006	הוכחנו שאנו משרתי אלוהים בחיינו הטהורים , בהבנתנו את הבשורה , בסבלנותנו , בנדיבות לבנו , באהבתנו הכנה , ברוח הקודש הממלא אותנו ,
47006007	בדבר האמת שבפינו ובגבורת אלוהים . אנו חמושים בנשק הצדקה להגנה ולהתקפה .
47006008	אנו שומרים על נאמנותנו לאדון אם מכבדים אותנו ואם בזים לנו , אם מבקרים או משבחים אותנו . אנו כנים וישרים אך נחשבים לשקרנים .
47006009	העולם מתעלם מאתנו , אך רבים מכירים אותנו ; אנו קרובים למוות , ובכל זאת חיים . נפצענו אך לא מתנו .
47006010	לבנו מלא צער , ובכל זאת אנו שמחים באדון . אנו אמנם עניים , אך מעשירים אנשים רבים במתנות רוחניות . אנו חסרי־כל אך נהנים מן הכול .
47006011	הו , ידידי הקורינתיים , דיברתי אליכם בכנות ופתחתי לפניכם את לבי .
47006012	לא סגרתי את לבי בפניכם ; אתם סגרתם את לבכם בפני !
47006013	אני פונה אליכם עתה כאל בני : אנא , פתחו לנו את לבכם והיענו לאהבתנו .
47006014	אל תיכנסו לשותפות עם אלה שאינם אוהבים את האדון , שכן מה המשותף לאנשי אלוהים ולאנשי חטא ? כיצד יכול האור לחיות עם החושך ?
47006015	איזו הסכמה יכולה להיות בין המשיח לבין השטן ? כיצד יכול המאמין להיות שותף ללא־מאמין ?
47006016	איזה קשר יש להיכל אלוהים עם האלילים ? הלא אתם היכל אלוהים , משכן אלוהים חיים , שכן הוא עצמו אמר : " ונתתי משכני בתוככם . . . והתהלכתי בתוככם והייתי לכם לאלוהים ואתם תהיו לי לעם " .
47006017	על כן אמר ה ' : " צאו מתוכם והברו , נאום ה ' , וטמא אל תיגעו ואני אקבץ אתכם .
47006018	והייתי לכם לאב ואתם תהיו לי לבנים ולבנות , נאום ה ' צבאות . "
47007001	ידידים יקרים , הואיל ויש לנו הבטחות נפלאות כאלה , הבה נטהר את עצמנו מכל טומאה רוחנית וגופנית . הבה נחיה ביראת אלוהים ונקדיש לו את עצמנו .
47007002	אנא , פתחו לנו את לבכם . הרי לא פגענו באיש , לא רימינו ולא ניצלנו איש מכם .
47007003	איני אומר זאת כדי להרשיע אתכם , שהרי כבר אמרתי שאתם כה יקרים לי , עד כי אחיה ואמות עמכם .
47007004	יש לי ביטחון רב בכם , ואני גאה בכם מאוד . עודדתם ושימחתם אותי למרות סבלי וצרותי .
47007005	בהגיענו למקדוניה , לא מצאנו מנוחה לגופנו . הצרות הקיפונו מכל עבר : מריבות מבחוץ וחרדה מבפנים .
47007006	אך אלוהים המעודד את הנדכאים ניחם אותנו בבואו של טיטוס .
47007007	לא רק נוכחותו שימחה אותנו , אלא גם החדשות על שעזרתם לו ועודדתם אותו . הוא סיפר לנו על געגועיכם אלי , על השתתפותכם בסבלי , על נאמנותכם ואהבתכם אלי . חדשות אלה ממלאות אותי שמחה רבה .
47007008	גם אם העצבתי אתכם במכתבי האחרון , איני מתחרט על כך . האמת היא שבתחילה הצטערתי מאוד , כי ידעתי שיכאיב לכם , אך הוא הכאיב לכם לזמן קצר בלבד .
47007009	עתה אני שמח , לא בגלל שהכאיב לכם , אלא בגלל שהכאב הביא אתכם לידי תשובה . שכן נעצבתם ברצון אלוהים , ואנו לא גרמנו לכם כל נזק .
47007010	עצב הבא עלינו ברצון אלוהים מביא אותנו לידי תשובה וישועה , ואיש אינו מתחרט על כך . לעומת זאת , עצב הבא על הלא־מאמינים אינו מביא לידי תשובה , אלא למוות .
47007011	ראו מה עורר בכם העצב מאלוהים : נמלאתם חריצות וחפצתם להיפטר מהחטא שעליו כתבתי לכם . נבהלתם ממה שקרה והשתוקקתם שאבוא לעזרתכם . מיד נקטתם צעדים לפתור את הבעיה ( והענשתם את החוטא ) . בכל מעשיכם הוכחתם שבעניין ההוא אין בכם דופי .
47007012	לא כתבתי את המכתב למען האדם שחטא , ואף לא למען זה שנפגע מהחטא ; כתבתי כדי שאלוהים יראה לכם באיזו מידה אתם אוהבים אותנו .
47007013	מלבד נחמתנו מאהבתכם , שמחנו במיוחד בשמחתו של טיטוס , שכן קיבלתם אותו בחמימות וגרמתם לנו נחת רוח .
47007014	התגאיתי בכם לפניו , ואני שמח שלא אכזבתם אותי . הלא תמיד דיברתי אליכם אמת , ואף הפעם התפארותי הוכחה כאמת .
47007015	טיטוס אוהב אתכם יותר מתמיד בזכרו כיצד הקשבתם לו בדריכות , וקיבלתם אותו ביראה ובחרדה .
47007016	מה שמח אני על ששוב אני יכול לסמוך עליכם ולבטוח בכם בכל דבר .
47008001	ברצוני לספר לכם על החסד שהעניק אלוהים לקהילות במקדוניה .
47008002	הם אמנם התנסו בסבל רב ובצרות , אך שמחתם הייתה כה גדולה עד כי הפגינו נדיבות ורוחב־לב למרות העוני שלהם .
47008003	הם נתנו לא רק כפי יכולתם , אלא מעל ומעבר ליכולתם , ואני יכול להעיד שעשו זאת מרצון ולא מכורח .
47008004	הם ממש התחננו לפנינו לקבל את מתנתם הכספית , כדי שישתתפו בשמחה שבעזרה למאמינים בירושלים .
47008005	נדיבותם עלתה על ציפיותינו , שכן קודם הקדישו את עצמם לאדון ואחר כך לנו , לפי רצון אלוהים .
47008006	הם כל־כך התלהבו מהדבר , עד שהאצנו בטיטוס , אשר עודד אתכם בתחילה לעזור למאמינים , לבקרכם ולעודד אתכם להשלים את חלקכם בשירות זה של גמילות חסדים .
47008007	אתם הלא מצטיינים בתחומים רבים : באמונתכם הרבה , במספר המטיפים ביניכם , בדעת , בשקידה ובאהבתכם אלינו . עתה ברצוני שתצטיינו גם בנדיבותכם .
47008008	איני מצווה עליכם לעשות זאת ; ברצוני רק לבחון את כנות אהבתכם בהשוואה להתלהבותם של אחרים .
47008009	הלא יודעים אתם את אהבתו וחסדו של ישוע אדוננו : למרות היותו עשיר הוא נעשה עני למענכם , כדי שתעשירו על־ידי עניותו .
47008010	אני מציע שתשלימו את אשר התחלתם לעשות לפני שנה , שהרי הייתם לא רק הראשונים להציע את הרעיון , אלא גם הראשונים לעשות משהו בנידון .
47008011	עתה השלימו את המלאכה באותה התלהבות שבה התחלתם , ותנו ככל שמשגת ידכם .
47008012	אם אתם באמת מוכנים לתת , אין זה חשוב אם יש באפשרותכם לתת רק סכום קטן , שכן אלוהים אינו מצפה מכם לתת מה שאין לכם .
47008013	איני מתכוון שמקבלי התרומות יחיו ברווחה על חשבונכם , אך עליכם להתחלק עמם . כעת יש לכם די והותר ובאפשרותכם לעזור להם ; בעת הצורך הם יתחלקו עמכם . כך לכל אחד יהיה כפי צרכו .
47008014	
47008015	הזוכרים אתם מה אומרים על כך הכתובים ? " לא העדיף המרבה , והממעיט לא החסיר " . לכן עליכם להתחלק עם הנזקקים .
47008016	אני מודה לאלוהים על ששם בלב טיטוס אותה התלהבות לעזור לכם כמונו .
47008017	הוא שמח לקבל את הצעתי לבקרכם , אך אני בטוח שהיה בא לבקרכם גם אלמלא הצעתי , שכן הוא משתוקק לראותכם .
47008018	אני שולח עם טיטוס אח שמוכר היטב בין כל הקהילות כמטיף מחונן של בשורת אלוהים .
47008019	אח זה נבחר למעשה על־ידי הקהילות להתלוות אלי במסעי לירושלים , כדי להביא את המתנה למאמינים שם . הדבר יכבד את אלוהים ויוכיח את נכונותנו לעזור זה לזה .
47008020	ברצוננו למנוע כל ביקורת על הדרך שבה אנו מטפלים בתרומה נדיבה זו .
47008021	אלוהים יודע את יושר לבנו , אך ברצוני שגם אתם תדעו זאת . משום כך החלטנו לנסוע יחד .
47008022	אני שולח אליכם אח נוסף אשר הוכיח את מסירותו פעמים רבות . עתה מסירותו והתלהבותו גדלו עוד יותר , שכן סיפרתי לו על נכונותכם לעזור בעניין התרומה .
47008023	אם מישהו ישאל לזהותו של טיטוס , אמרו שהוא שותפי ועובד אתי למענכם . אתם גם יכולים לומר ששני האחים האחרים מייצגים את הקהילות כאן והם דוגמת מופת למאמינים במשיח .
47008024	אנא , הוכיחו לאנשים אלה שאתם באמת אוהבים אותי , ושיש לי סיבה להתגאות בכם .
47009001	איני צריך לכתוב לכם על העזרה הכספית למאמינים ביהודה ,
47009002	כי אני יודע שאתם מוכנים לעזור , ואף התגאיתי בכם לפני המאמינים במקדוניה . " המאמינים ביוון היו מוכנים לשלוח תרומה כבר לפני שנה , " אמרתי להם . התלהבותכם עוררה רבים מהם להשתתף בתרומה .
47009003	עתה אני שולח אחים אלה רק כדי לוודא שאתם באמת מוכנים ושכבר אספתם את כל התרומות , כפי שאמרתי להם . איני רוצה לגלות שהפעם התגאיתי בכם לשווא .
47009004	אם יבואו אתי האנשים ממקדוניה וייווכחו שאינכם מוכנים , הרי אתבייש מאוד וגם אתם תתביישו .
47009005	על כן ביקשתי מהאחים לבוא אליכם לפני , כדי לוודא שהתרומה אשר הבטחתם אכן מוכנה . ברצוני שתתרמו מתוך נדיבות ולא מתוך קמצנות .
47009006	זכרו , אם תתנו מעט תקבלו מעט . איכר שזורע זרעים מעטים יקצור יבול דל , אך אם יזרע זרעים רבים יקצור יבול רב .
47009007	כל אחד ייתן כאשר ידרבנו לבו ; אל תאלצו איש לתת מעל יכולתו או רצונו , כי אלוהים אוהב את הנותנים בשמחה .
47009008	אלוהים יכול לתת לכם מעל מה שאתם צריכים , כך שתמיד יהיה לכם די והותר לעצמכם , ואף תוכלו לתת לנזקקים בנדיבות ובשמחה .
47009009	ככתוב : " פזר נתן לאביונים , צדקתו עומדת לעד " .
47009010	האלוהים שנותן לאיכר זרע לזרוע , ואחר כך יבול לאכול , ייתן לכם זרע בשפע ויברך את יבול מעשיכם הטובים .
47009011	אכן , אלוהים ייתן לכם שפע כדי שתוכלו לתת לזולת בשפע , וכאשר נמסור את מתנותיכם לנזקקים הם יודו לאלוהים על עזרתכם הנדיבה .
47009012	וכך שירותכם לא רק יספק את צרכי המאמינים , אלא גם יביאם לידי הודיה לה ' .
47009013	הואיל ושירותכם זה עמד במבחן , יודו רבים לה ' על עזרתכם הנדיבה , ועל שאתם מקיימים הלכה למעשה את בשורת המשיח שבה אתם מאמינים .
47009014	יתרה מזאת , הם יתפללו בעדכם בחיבה רבה , בגלל החסד הנפלא שהעניק לכם אלוהים .
47009015	הבה נודה לאלוהים על מתנתו העצומה מספר .
47010001	אני , פולוס , מתחנן לפניכם בענווה , כפי שהמשיח היה מתחנן לפניכם . אחדים מכם טוענים : " מכתביו של פולוס נועזים כל עוד הוא רחוק מאתנו , אך בבואו הנה יפחד להרים את קולו ! "
47010002	אני מתחנן לפניכם שלא תאלצוני לנהוג בכם ביד קשה בבואי אליכם , כי אני בטוח שאוכל לנהוג בחומרה באלה שטוענים שמעשי ומניעי הינם של אדם רגיל .
47010003	אני אמנם אדם רגיל וחלש , אך איני נלחם את מלחמותיי בדרך אנושית רגילה .
47010004	איני נלחם בכלי מלחמה רגילים , אלא בכלי המלחמה של אלוהים , ובעזרתם אני הורס את מבצרי השטן .
47010005	אכן , כלי מלחמה אלה יכולים למוטט תחבולות וכל דבר שמתנשא נגד דעת אלוהים . בעזרתם אני מכניע את אלה לציות למשיח .
47010006	אני מוכן להעניש כל הפרת משמעת עד שתושלם המשמעת שלכם במשיח .
47010007	הבעיה אתכם היא , שאתם מסתכלים רק בקנקן ולא במה שיש בו . אם מישהו בטוח בעצמו שהוא שייך למשיח , שלא ישכח שאני שייך למשיח בדיוק כמוהו !
47010008	גם אם נראה שאני מתגאה מדי על הסמכות שנתן לי האדון , לבנותכם ולא לפגוע בכם , איני מתבייש .
47010009	אני אומר זאת כדי שלא תחשבו שאני מאיים עליכם סתם במכתבי .
47010010	" אל תשימו לב למכתביו של פולוס , " אומרים אחדים מכם . " הוא אמנם נשמע מרשים ותקיף , אך בבואו אלינו אישית תראו שהוא חלש ודיבורו אינו משכנע . "
47010011	הפעם ביקורי האישי יהיה מרשים ותקיף כמכתבי .
47010012	כמובן שאיני מעיז לכלול את עצמי עם אלה שמשבחים את עצמם , ואף לא להשוות את עצמי אליהם . מה טיפשים הם ! הם משווים את עצמם לעצמם , ושופטים את עצמם על־פי קנה המידה שקבעו בעצמם .
47010013	אנחנו לעומתם איננו מתפארים יתר על המידה ; אנו מתפארים רק בתחום העבודה שהקצה לנו אלוהים , ואתם נכללים בתחום זה .
47010014	איננו מפריזים בסמכותנו עליכם , שכן אנו הבאנו לכם ראשונים את בשורת המשיח .
47010015	איננו מתפארים בדברים מעבר לתחומנו , ואף לא בעמלם של אחרים . אנו רק מקווים שאמונתכם תגדל ושעבודתנו ביניכם תגדל גם היא , אך רק בתחום שהוקצה לנו .
47010016	לאחר מכן נוכל לבשר את הבשורה לערים הרחוקות מכם , היכן שאיש אינו מבשר את הבשורה , וכך לא נפלוש לתחומם של אחרים .
47010017	הכתובים אומרים : " המתהלל יתהלל בה ' ! "
47010018	כי הלא אין ערך רב להתפארותו של אדם בעצמו , אך כאשר אלוהים משבח אדם יש לשבח ערך רב !
47011001	אני מקווה שתתייחסו אלי בסבלנות גם אם אני מדבר בטיפשות . אנא , סלחו לי והניחו לי לומר את אשר על לבי .
47011002	אני דואג לכם דאגה עמוקה כאלוהים עצמו ; אתם כבתולה טהורה שהארשתי לאיש אחד , למשיח .
47011003	אך אני חושש שמא תסטו יום אחד ממסירותכם הטהורה למשיח , כשם שחווה רומתה על־ידי הנחש בגן העדן .
47011004	אתם מתנהגים כפתאים ומאמינים לכל מה שאומרים לכם , גם אם מישהו מכריז לכם על ישוע השונה מזה שהכרזנו , או על רוח ששונה מרוח הקודש שקיבלתם , או על דרך שונה לישועה . אכן , אתם מוכנים להאמין לכל דבר !
47011005	סבורני שאיני נופל במאומה מ " שליחים " מיוחדים אלה !
47011006	אולי אינני נואם מעולה , אך אני יודע לפחות על מה אני מדבר , כפי שהוכחנו לכם פעמים רבות .
47011007	האם חטאתי כשהשפלתי את עצמי ( כדי לרומם אתכם ! ) ובישרתי לכם את בשורת האלוהים ללא תשלום ?
47011008	קהילות אחרות תמכו בי בעת שעבדתי למענכם . כן , לקחתי את כספם כדי לעזור לכם .
47011009	בכל עת שהותי עמכם לא ביקשתי מכם פרוטה ; האחים שבאו ממקדוניה סיפקו את כל צרכי . מעולם לא ביקשתי מכם דבר , וגם להבא לא אבקש .
47011010	בשם אמת המשיח בי , אני מבטיח שאתגאה על כך בכל יוון !
47011011	מדוע ? האם משום שאיני אוהב אתכם ? אלוהים יודע שאני אוהב אתכם !
47011012	אעשה זאת כדי לסכור את פיהם של אלה שמתפארים וטוענים : " אנחנו עושים את עבודת אלוהים בדיוק כמו פולוס וטימותיוס ! "
47011013	אנשים אלה הינם שליחי־שקר , רמאים שמתחפשים לשליחי המשיח .
47011014	אך איני מתפלא על כך ! אם השטן עצמו יכול להתחפש למלאך אור ,
47011015	אין פלא שמשרתיו יכולים להתחפש למשרתי צדק . אך לבסוף הם יקבלו את העונש שמגיע להם על מעלליהם .
47011016	אני חוזר ואומר , אל תחשבוני לשוטה , אך גם אם אתם חושבים אותי לשוטה , הקשיבו לי בכל זאת והניחו לי להתגאות כמוהם .
47011017	גאווה זאת לא ניתנה לי מאת המשיח , שכן אני נוהג כשוטה .
47011018	אך מאחר שרבים מתגאים על הישגיהם האנושיים , גם אני אתגאה כמוהם .
47011019	אתם חושבים את עצמכם לחכמים גדולים , אך אתם מקשיבים ברצון לשוטים האלה .
47011020	לא אכפת לכם אם הם משעבדים אתכם , מנצלים אתכם , מכשילים אתכם , סוטרים על פניכם או מתנשאים עליכם .
47011021	אני מתבייש להודות שאיני חזק או נועז כמוהם . אך בכל מה שהם יכולים להתגאות , אני שוב מדבר כשוטה , גם אני יכול להתגאות !
47011022	האם הם עברים ? גם אני . האם הם ישראלים ? גם אני . זרע אברהם ? גם אני .
47011023	האם הם משרתי המשיח ? אולי אני מדבר כשוטה , אך אני משרת טוב מהם ! עמלתי קשה מהם , הושלכתי לכלא פעמים רבות מהם , הוכיתי יותר , ועמדתי לפני המוות פעמים רבות יותר .
47011024	חמש פעמים הלקוני היהודים שלושים־ותשע מלקות .
47011025	שלוש פעמים הולקיתי בשוטים , פעם אחת נסקלתי באבנים , שלוש פעמים נטרפה ספינתי , ופעם נסחפתי עשרים־וארבע שעות בים הפתוח .
47011026	במסעותיי הרבים והמעייפים ניצלתי מסכנת שיטפונות , מידי שודדים , מידי היהודים ומידי הגויים . הותקפתי על־ידי המון בערים שונות , ניצלתי ממוות במדבר , מטביעה בים ומאנשים שהתחזו כמאמינים משיחיים .
47011027	עמלתי וטרחתי ולילות רבים לא עצמתי עין . פעמים רבות רעבתי וצמאתי ; כן , הייתי ללא אוכל , לבוש או קורת־גג .
47011028	מלבד כל אלה אני נושא עמי דאגה מתמדת לשלום הקהילות .
47011029	כאשר מישהו שוגה , אני חש בצערו . כאשר מישהו חוטא , לבי כואב .
47011030	אם עלי להתגאות , אני בוחר להתגאות בדברים שמראים את חולשתי .
47011031	האלוהים ואבי המשיח אדוננו , יבורך שמו לעולמים , יודע שאני דובר אמת .
47011032	בהיותי בדמשק , המושל מטעם המלך ארטס הפקיד שומרים על שערי העיר כדי לתפשני ,
47011033	אך הורדתי בסל דרך פתח בחומה ונמלטתי מידיו .
47012001	התפארות זאת טיפשית כל־כך , אך הרשו לי להמשיך . ברצוני לספר לכם על חזיונות והתגלויות שהיו לי מאת האדון .
47012002	אני מכיר מאמין אחד שנלקח לשמים לפני ארבע־עשרה שנים . אני יודע שהאיש הזה ( אם בגוף ממש או שבנפרד מגופו רק האלוהים יודע ) .
47012003	
47012004	נלקח לשמים ושמע דברים כה מדהימים , עד כי לא ניתן לבטאם , ואסור לחזור עליהם .
47012005	חוויה כזאת ראויה להתגאות בה , אך איני מתכוון לעשות כן . אתגאה רק בחולשותיי .
47012006	לא חסר לי במה להתגאות , ואף לא אנהג כשוטה אם אתגאה , אך איני רוצה שאיש יחשבני ליותר ממה שראה במעשי ובדיבורי .
47012007	על־מנת שלא אתמלא יהירות בגלל הדברים הנפלאים שראיתי , ניתנה לי קוץ בבשרי , שליח מאת השטן להטרידני ולעקוץ את גאוותי .
47012008	שלוש פעמים התחננתי לאלוהים שייקח אותו ממני ,
47012009	ברם בכל פעם האדון אמר לי : " לא . אך אני אתך , ואינך זקוק ליותר . גבורתי נשלמת בחולשתך . " עתה אני שמח להתגאות בחולשתי ; במקום שאפגין את כוחי ויכולתי , אני שמח להיות דוגמה חיה לגבורת המשיח .
47012010	הואיל ואני יודע שחולשתי מפארת את המשיח , אני שמח ב " קוץ " הזה שבבשרי , בעלבונות , בצרות , ברדיפות ובמצוקות . שכן בהיותי חלש , אז אני חזק - ככל שאני חלש יותר כך אני תלוי יותר במשיח .
47012011	אני מתנהג כשוטה , אך אתם גרמתם לכך . אתם הייתם צריכים להתגאות בי , כי למרות שאני כאין וכאפס , איני נופל במאומה מהשליחים " הנפלאים " .
47012012	כבר הוכחתי לכם שאכן אלוהים עצמו שלחני אליכם , שהרי בסבלנות רבה חוללתי ביניכם נסים , נפלאות ואותות גבורה .
47012013	מדוע אתם מרגישים נחותים מהקהילות האחרות ? האם משום שלא הנחתי לכם לתמוך בי כספית ? אנא , סלחו לי על העוול הנורא הזה !
47012014	עתה אני בא לבקרכם בפעם השלישית , וגם הפעם לא יעלה לכם הדבר פרוטה . איני מעוניין בכספכם , אלא בכם ! אחרי הכול , הילדים אינם צריכים לכלכל את הוריהם אלא להיפך , על ההורים לכלכל את ילדיהם .
47012015	אני מוכן בשמחה לתת לכם את עצמי ואת כל אשר לי למען טובתכם הרוחנית , אם כי נראה שככל שאני אוהב אתכם יותר , אתם אוהבים אותי פחות .
47012016	אחדים מכם אומרים : " אמנם נראה שביקוריו לא עלו לנו דבר , אך הפולוס הזה איש ערמומי ואין ספק ששיחק בנו . הוא ודאי הרוויח מאתנו כסף איכשהו ! "
47012017	אך כיצד ? האם ניצל אתכם אחד מהאנשים אשר שלחתי אליכם ?
47012018	כשהאצתי בטיטוס לבקרכם ושלחתי עמו אח נוסף , האם הם רימו או ניצלו אתכם ? ודאי שלא . הרי אנחנו פועלים מתוך אותם המניעים ומתנהגים באותה דרך .
47012019	החושבים אתם שאנו מנסים להצטדק לפניכם ? אם כן , אתם טועים ! לנוכח אלוהים אני אומר לכם שהדברים נאמרו למענכם , ידידים יקרים , כדי לעזור לכם להיבנות באופן רוחני .
47012020	אני חושש שמא בבואי אליכם לא ימצא־חן בעיני מה שאראה , והצעדים שאאלץ לנקוט לא ימצאו חן בעיניכם . אני חושש שמא אמצא בקרבכם מריבה , קנאה , רוגז אנוכיות , רכלנות , הוצאת־דיבה , יהירות ומבוכה .
47012021	אכן , אני חושש שמא בשובי אליכם ישפילני אלוהים לפניכם , ואתאבל על רבים מכם אשר חטאו זה מכבר ולא חזרו בתשובה על מעשיהם הבלתי־מוסריים , על זנות וזימה .
47013001	זוהי הפעם השלישית שאבוא אליכם . הכתובים אומרים שעל־פי שניים או שלושה עדים יקום כל דבר .
47013002	כבר הזהרתי אתכם פעם אחת בביקורי הקודם , ועתה בהעדרי אני חוזר על האזהרה : בשובי אליכם הפעם לא אחוס על אלה שחטאו מקודם ועל כל הראויים לעונש .
47013003	אוכיח לכם מעל כל ספק שהמשיח אכן מדבר באמצעותי . המשיח שבו אתם מאמינים אינו חלש לפניכם , אלא חזק בתוככם !
47013004	המשיח אמנם נצלב בחולשה , אך עתה הוא חי בגבורת אלוהים . כך גם אנחנו חלשים , כשם שהמשיח היה חלש , אך אנו נחיה עמו למענכם בגבורת אלוהים .
47013005	בחנו את עצמכם וראו אם אתם עומדים במבחן : האם אתם באמת מאמינים במשיח ? האם אתם מרגישים בקרבכם את נוכחותו וגבורתו ? או האם אמונתכם במשיח אינה אלא העמדת פנים ?
47013006	אני מקווה שאתם מסכימים אתי שעברתי מבחן זה בהצלחה .
47013007	אני מתפלל לאלוהים שלא תעשו רע - לא כדי להוכיח את הצלחתנו , אלא כדי שתעשו את הטוב גם אם כלפי חוץ ייראה שנכשלנו .
47013008	תפקידנו לעודד את הטוב בכל עת , ולא לקוות לרע .
47013009	אנו תמיד מוכנים להיות חלשים , אם פרוש הדבר שאתם חזקים . משאלתנו ותפילתנו היא שתתבגרו באמונתכם .
47013010	אני כותב לכם עתה מכתב זה בתקווה שלא אצטרך לנזוף בכם או להעניש אתכם בבואי , כי ברצוני להשתמש בסמכות שנתן לי האדון לחזק אתכם ולא להענישכם .
47013011	אני מסיים מכתבי במילים הבאות : שמחו , התבגרו באמונתכם , שימו לב לדברים שאמרתי , חיו באהבה ובשלום . מי ייתן שאלוהי האהבה והשלום יהיה עמכם .
47013012	ברכו איש את רעהו לשלום בנשיקה קדושה . כל המאמינים המשיחיים מוסרים לכם דרישת שלום .
47013013	
47013014	מי ייתן שחסד אדוננו ישוע המשיח , אהבת האלוהים וחברת רוח־הקודש יהיו עם כולכם .
48001001	אל הקהילה בגלטיא . מאת פולוס השליח - שליחם לא של בני־אדם , כי אם של ישוע המשיח , ושל אלוהים האב אשר הקימו מן המתים -
48001002	ומאת כל המאמינים המשיחיים הנמצאים אתי ברומא .
48001003	שלום וברכה לכם מאת האלוהים אבינו ומאת ישוע המשיח אדוננו .
48001004	אלוהים רצה שישוע המשיח ימות על הצלב בעד חטאינו , כדי להושיענו מהשעבוד לעולם הרע הזה שבו אנו חיים .
48001005	לאלוהים הכבוד , התודה והתהילה מעולם ועד עולם . - אמן .
48001006	אני מתפלא שאתם מתרחקים כל־כך מהר מאלוהים . ברוב אהבתו ורחמיו הוא נתן לכם במתנה חיי נצח , על־ידי ישוע המשיח , ואילו אתם כבר מצאתם " בשורה " אחרת , שכביכול תושיע אתכם . אולם דעו לכם שבשורה זאת לא תושיע אתכם ,
48001007	שכן לא קיימת בשורה אחרת , מלבד זו שבישרנו לכם . אלה שהסיתו אתכם מהדרך הנכונה ללכת בדרכם , מרמים אתכם ; הם מסלפים ומעוותים את האמת על אודות המשיח .
48001008	ארור כל מי שיספר לכם ( כולל אני עצמי ) על דרך לישועה השונה מהדרך שסיפרנו לכם . גם אם יבוא מלאך מן השמים ויספר לכם על דרך אחרת לעבוד את אלוהים - ארור הוא !
48001009	אני חוזר ואומר : ארור מי שיבשר לכם בשורה השונה מזו שהאמנתם בה .
48001010	אתם רואים שאיני משתדל למצוא־חן בעיניכם במחמאות ובדברי חנופה ; אני משתדל למצוא־חן בעיני אלוהים בלבד . לו ניסיתי למצוא־חן בעיני בני־אדם , לא יכולתי להיות עבדו של ישוע המשיח .
48001011	אחים יקרים , אני מבטיח לכם כי הדרך אל אלוהים , שעליה סיפרתי לכם , איננה סיפור דמיוני ואף לא חלום שחלמתי .
48001012	ישוע המשיח עצמו מסר לי את הבשורה שבישרתי לכם , והוא לימד אותי מה לומר וכיצד לומר זאת ; איש מלבדו לא לימד אותי .
48001013	האם אתם זוכרים כיצד התנהגתי בתקופה שהייתי בקרב היהודים ? האם אתם זוכרים כיצד רדפתי את המאמינים במשיח , הצקתי להם ללא רחמים , וגם השתדלתי כמיטב יכולתי להיפטר מכולם ?
48001014	בין בני־גילי הייתי אחד היהודים האדוקים ביותר בכל הארץ , והשתדלתי לקיים את כל המנהגים הישנים והמסורתיים של דת אבותיי .
48001015	אולם אז קרה דבר מה ! שכן עוד לפני שנולדתי בחר בי אלוהים להיות אחד מילדיו המאמינים בישוע המשיח , כדי שאוכל ללכת אל הגויים ולספר להם את הבשורה אודות ישוע המשיח . כאשר כל זה התרחש , לא מיהרתי להיוועץ באיש .
48001016	
48001017	לא הלכתי לירושלים כדי להיוועץ בשליחי האדון המנוסים ממני , אלא הלכתי למדבריות ערב , ולאחר מכן חזרתי לדמשק .
48001018	רק כעבור שלוש שנים עליתי לירושלים , כדי לבקר את פטרוס , ונשארתי אצלו חמישה־עשר יום .
48001019	מלבד פטרוס פגשתי עוד שליח אחד בלבד - יעקב , אחיו של ישוע אדוננו .
48001020	הקשיבו היטב לדברי . אלוהים עדי שאיני משקר ושכל דברי אמיתיים ונכונים !
48001021	לאחר הביקור בירושלים הלכתי לסוריה וקיליקיא .
48001022	כל אותו זמן לא ראו אותי עדיין המאמינים ביהודה .
48001023	כל מה שידעו היה , שהאויב הפך לאוהב , ושעתה הוא מטיף לאמונה אשר לפנים ניסה לחסל ולהשמיד .
48001024	וכולם היללו את אלוהים על הנס שחולל בחיי .
48002001	כעבור ארבע־עשרה שנים חזרתי לירושלים עם בר־נבא , וטיטוס הצטרף אלינו .
48002002	אלוהים ציווה עלי להתייעץ עם האחים בירושלים בנוגע לבשורה שבישרתי לגויים . נועצתי גם בזקני הקהילה , כדי שכולם יבינו את תוכן הבשורה שאני מספר לגויים . קיוויתי שזקני הקהילה יסכימו אתי ,
48002003	והם אכן הסכימו ; הם אף לא דרשו מטיטוס ( שאינו יהודי ) להימול .
48002004	שאלת ברית־המילה כלל לא הייתה עולה על הפרק אלמלא כמה אנשים , הקוראים לעצמם " מאמינים " , שבאו לרגל בינינו . הם רצו לראות איזה חופש העניק לנו המשיח בנוגע לקיום מצוות התורה . אנשים אלה רצו לשעבד אותנו לחוקים שלהם .
48002005	אך לא הקשבנו לדבריהם , כי לא רצינו לבלבל אתכם . לא רצינו שתחשבו שאתם יכולים להושיע את עצמכם על־ידי קיום ברית־המילה , או על־ידי קיום מצוות התורה .
48002006	לנכבדי הקהילה לא היה מה להעיר או להוסיף על דברי . ( אגב , כלל לא התרשמתי מהעובדה שהם היו נכבדי הקהילה , כי אני יודע שבעיני אלוהים כולנו שווים ! )
48002007	כשראו פטרוס , יעקב ויוחנן , שנחשבו לעמודי התווך של הקהילה , כיצד ברך אלוהים את עדותי לגויים , כשם שברך את עדותו של פטרוס ליהודים – שכן אלוהים נתן לכל אחד מאיתנו מתנות שונות ותפקידים שונים – הם לחצו את ידי ואת ידו של בר־נבא , ועודדו אותנו להמשיך להעיד לגויים , בזמן שהם ממשיכים להעיד ליהודים .
48002008	
48002009	
48002010	הם רק הזכירו לנו לא לשכוח לעזור לעניים , אבל התזכורת הייתה מיותרת , שכן אני תמיד דואג לעניים .
48002011	אולם כשכיפא ( פטרוס ) בא לאנטיוכיה , הוכחתי אותו לפני כולם , משום שהתנגדתי בכל תוקף למעשיו ולהתנהגותו .
48002012	כשכיפא הגיע בראשונה לאנטיוכיה , הוא נהג לסעוד עם המאמינים המשיחיים הלא־יהודים ( שלא נימולו , ולא שמרו את מצוות התורה ) . לאחר מכן הגיעו לאנטיוכיה מספר חברים יהודים של יעקב , ומאז הפסיק כיפא לסעוד עם המאמינים הלא־יהודים . מדוע הפסיק לסעוד עמם ? מפני שפחד מביקורתם של היהודים המקפידים על שמירת המצוות , אשר עמדו על דעתם כי ברית־המילה היא חלק בלתי־נפרד מהישועה .
48002013	שאר היהודים המשיחיים ( ואפילו בר־נבא ) הפכו גם הם לצבועים והלכו בעקבות כיפא , למרות שידעו היטב כי הם שוגים ואינם נוהגים כהלכה .
48002014	כשראיתי מה קורה שם , וכשנוכחתי לדעת שאינם ישרים ואינם שומרים את דבר אלוהים , אמרתי לכיפא לפני כולם : " למרות שאתה יהודי מלידה , אינך שומר את חוקי התורה ומצוותיה . אם כן מדוע אתה מנסה לשכנע את הגויים האלה לקיים את מצוות התורה ?
48002015	הלא אתה ואני יהודים מלידה , ולא סתם חוטאים מן הגויים .
48002016	ואנחנו , היהודים המשיחיים , יודעים היטב שאיננו יכולים להיחשב צדיקים בעיני אלוהים על־ידי קיום מצוות התורה , אלא רק על־ידי אמונה במשיח . לכן גם אנחנו בטחנו והאמנו בישוע המשיח , כדי שנהיה רצויים לאלוהים בזכות אמונתנו , ולא בזכות קיום המצוות . איש אינו יכול להיוושע על־ידי קיום מצוות התורה . "
48002017	אם אנחנו מבקשים להיות מוצדקים על ידי המשיח אך כבר לא נשענים על תורת משה בעבור ישועה , הרי אנחנו כמו הגויים אשר נחשבים לחוטאים על ידי היהודים . אם כך , האם המשיח מעודד שנחטא ? בודאי שלא !
48002018	דעו לכם כי פשע הוא לנסות לבנות מחדש את מה שעמלתי להרוס - את האמונה שאפשר להיוושע על־ידי קיום מצוות התורה .
48002019	מתוך קריאה בכתבי־הקודש למדתי שלא אוכל למצוא־חן בעיני אלוהים אם אשתדל , ללא הצלחה כמובן , לקיים את מצוות התורה . למדתי שאוכל למצוא־חן בעיני אלוהים רק על־ידי אמונה במשיח .
48002020	מתי על הצלב עם המשיח ; עתה איני חי יותר , כי אם המשיח חי בקרבי . והחיים האמיתיים שממלאים אותי הם תוצאה של אמונתי בבן־האלוהים , אשר אהב אותי והקריב את חייו למעני .
48002021	איני מזלזל במותו של המשיח , כי אילו יכולתי להיוושע על־ידי קיום מצוות התורה , היה מותו של המשיח מיותר לחלוטין .
48003001	אוי , גלטים טיפשים ! מי הסיתכם נגד האמת ? לאיזה כישוף נפלתם קורבן ? פעם הבנתם את המשמעות המלאה של מות המשיח ; צליבתו הייתה כל־כך ממשית בעיניכם - כאילו ראיתם אותו נצלב לפניכם .
48003002	ברצוני לשאול אתכם , האם אלוהים נתן לכם את רוח הקודש על־שום ששמרתם את מצוות התורה ? ודאי שלא ! אלוהים נתן לכם את רוח הקודש רק לאחר ששמעתם על המשיח והאמנתם שהוא בלבד מסוגל להושיע אתכם .
48003003	מה לכם , האם יצאתם מדעתכם ? אם ראיתם כבר שקיום המצוות לא הועיל לכם במאומה ולא העניק לכם סיפוק רוחני , כיצד מעלים אתם על הדעת שקיום מצוות התורה יעזור לכם להיות מאמינים טובים יותר ?
48003004	סבלתם כל־כך למען הבשורה , ועכשיו אתם משליכים את הכול מאחורי גבכם ? קשה לי להאמין בכך !
48003005	אני חוזר ושואל אתכם : האם אלוהים נותן לכם את רוח הקודש ומחולל ביניכם ניסים ונפלאות , משום שאתם מקיימים את מצוות התורה ? אלוהים משכין בלבכם את רוח הקודש ופועל בחייכם , רק משום שאתם מאמינים ובוטחים בישוע המשיח .
48003006	קחו לדוגמה את אברהם אבינו : אלוהים חשב את אברהם לצדיק , רק משום שאברהם האמין בהבטחותיו של ה ' .
48003007	מכאן יכולים אתם להבין מדוע כל מי שמאמין בה ' ובוטח בו , הוא למעשה בנו של אברהם אבינו .
48003008	בכתבי־הקודש אנו קוראים על הציפייה ליום שבו יושיע אלוהים גם את הגויים , בזכות אמונתם . לפני זמן רב הבטיח אלוהים לאברהם לברך את כל מי שיאמין בו ( באלוהים ) כמו אברהם .
48003009	על כן לכל מי שמאמין במשיח יש חלק בברכת ה ׳ לאברהם אבינו .
48003010	כל מי שסומך על ישועה בזכות התורה חשוף לקללת אלוהים , שהרי כתוב בכתבי־הקודש : " ארור מי שאינו מקיים את דברי התורה הזאת . "
48003011	לפיכך אתם רואים שאיש אינו יכול למצוא־חן בעיני ה ' בזכות קיום מצוות התורה , שכן ה ' אמר כי הדרך היחידה למצוא־חן בעיניו היא דרך האמונה : " וצדיק באמונתו יחיה . "
48003012	רואים אתם , אם כן , מה שונה הישועה מתוך אמונה מהישועה הנובעת מקיום כל מצוות התורה .
48003013	המשיח שיחרר אותנו מהקללה הרובצת על אלה שאינם מקיימים את כל מצוות התורה , בלקחו על עצמו את הקללה במקומנו , שהרי כתוב בתורה : " קללת אלוהים תלוי " ( על עץ , והרי ישוע שנצלב היה בעצם תלוי על עץ . )
48003014	ועתה יכול אלוהים לברך גם את הגויים באותה ברכה שהבטיח לאברהם אבינו , ויתקיים בנו הבטחת רוח הקודש .
48003015	אחים יקרים , גם היום כשמבטיח אדם הבטחה בכתב וחותם עליה , חובה עליו לקיים את הבטחתו , ואין הוא יכול לשנות את דעתו .
48003016	אלוהים הבטיח את הברכות לאברהם ולזרעו . שימו לב שלא כתוב " לזרעיו " - בלשון רבים , אלא בלשון יחיד , בן - זרע , הלא הוא ישוע המשיח .
48003017	אני מנסה לומר לכם שה ' הבטיח בכתב להושיע את כל מי שמאמין בו , והבטחה זו אינה יכולה להשתנות או להתבטל לאחר ארבע־מאות ושלושים שנה , כשנתן ה ' את עשרת הדיברות .
48003018	אברהם מצא־חן בעיני אלוהים , מפני שהאמין בה ' ובהבטחותיו . אילו יכולנו למצוא־חן בעיני ה ' על־ידי קיום מצוות התורה , הייתה דרכנו שונה לחלוטין מדרכו של אברהם .
48003019	שואלים אתם ודאי , מדוע נתן ה ' את התורה ? התורה ניתנה כתוספת , לאחר ההבטחה לאברהם , כדי להוכיח לבני־האדם שהם אשמים באי־קיום מצוותיה . אולם ה ' נתן את חוקי התורה רק באופן זמני , עד בואו של ישוע המשיח - הבן - אשר לו ניתנה הבטחת ה ' . יתרה מזאת , כשנתן ה ' את התורה , הוא נתן אותה בידי מלאכים למשה , ואילו משה נתן את התורה לעם .
48003020	אולם כשנתן ה ' את ההבטחה לאברהם , אלוהים בעצמו דיבר עם אברהם , ללא מתווכים .
48003021	האם יש סתירה בין תורתו של ה ׳ לבין הבטחותיו ? ודאי שלא ! אילו יכלה התורה להושיע אותנו , לא היה צריך אלוהים לתת לנו מוצא אחר מהשעבוד לחטא – שהרי כתבי־הקודש אומרים שכולנו עבדים לחטא . הדרך היחידה להשתחרר מהשעבוד לחטא , דרך הפתוחה לכל אחד , היא אמונה בישוע המשיח !
48003022	
48003023	לפני בוא המשיח התורה חסתה עלינו עד היום שבו יכולנו להאמין במשיח .
48003024	במילים אחרות : התורה הדריכה אותנו והשגיחה עלינו , עד שבא ישוע המשיח לקרב אותנו לאלוהים בזכות אמונתנו .
48003025	אבל עכשיו , לאחר שכבר בא המשיח , שוב אין לנו צורך בהדרכת מצוות התורה .
48003026	כי עתה כולנו בני אלוהים בזכות אמונתנו בישוע המשיח ,
48003027	ואלה מאיתנו שנטבלו כסמל לאחדות עם המשיח , כאילו עטופים במשיח .
48003028	בין המאמינים שוב אין הבדל בין יהודי לגוי , בין עבד לבן־חורין ואף לא בין גבר לאישה . בעיני אלוהים כולנו שווים . אלוהים אוהב את כולנו באותה מידה , וכולנו מאוחדים בישוע המשיח .
48003029	מאחר שאנו שייכים למשיח , אנו גם זרע אברהם , וכל הבטחותיו של ה ' לאברהם ולזרעו שייכות גם לנו .
48004001	זכרו , גם אם אב עשיר מת ומוריש לבנו הקטן את כל רכושו , הילד הקטן דומה במעמדו לעבד . אין הוא יכול ליהנות מן הירושה עד שיגיע לגיל בגרות ( או לגיל מסוים שקבע אביו למתן הירושה ) .
48004002	עד אז עליו לשמוע לקול המבוגרים האחראים לטיפולו ולחינוכו .
48004003	לפני בואו של ישוע המשיח היה מצבנו דומה . בעת היותנו חסרי בגרות , היינו משועבדים לדרכי העולם .
48004004	אך בהגיע הזמן המתאים שלח אלוהים את בנו , שנולד לאם יהודיה ,
48004005	כדי לשחרר אותנו מהשעבוד לתורה , וכדי לאמץ אותנו לבניו .
48004006	היות שאנחנו בני־אלוהים , הוא השכין בלבנו את רוח בנו , ומשום כך יש לנו את הזכות לקרוא לו : אבא , אבינו .
48004007	מעתה ואילך אין אנו עבדים , אלא בני אלוהים ממש ; ומאחר שאנחנו בני־אלוהים , כל מה ששייך לאלוהים אבינו שייך גם לנו .
48004008	אתם הגויים , לפני שהאמנתם באלוהים הייתם עבדים לכל מיני אלילים מגוחכים , שקראתם להם " אלוהים " .
48004009	עתה , לאחר שמצאתם את אלוהים ( או נכון יותר לומר : לאחר שאלוהים מצא אתכם ) , כיצד יכולים אתם לחזור ולהשתעבד לאמונה חלשה ורופפת , הגורסת שניתן להיוושע על־ידי קיום מצוות התורה ?
48004010	אתם מנסים למצוא־חן בעיני אלוהים על־ידי שמירת חגים ומועדים !
48004011	אני חושש מאוד שכל עבודתי בכם הייתה לשווא .
48004012	אחים יקרים , מדוע אינכם מקשיבים לי ? עכשיו אני חופשי ומשוחרר מכבלי מצוות התורה , ממש כמוכם . כשבאתי אליכם בפעם הראשונה , כדי לספר לכם את הבשורה , לא בזתם לי למרות שהייתי חולה .
48004013	
48004014	מחלתי הייתה דוחה ומתועבת , אבל לא דחיתם אותי ולא הפניתם לי עורף . לקחתם אותי לביתכם וטיפלתם בי כאילו טיפלתם במלאך מן השמים או בישוע המשיח עצמו !
48004015	מה קרה לכם ? פעם הייתה בכם רוח של אהבה , אחדות ושמחה ; בימים ההם אהבתם אותי כל־כך , עד שהייתם מוכנים לנקר את עיניכם ולתת אותן לי , אילו היה צורך בכך .
48004016	האם הפכתי לאויבכם משום שאני אומר לכם את האמת ?
48004017	האנשים האלה שמשתדלים מאוד למצוא־חן בעיניכם , אינם עושים זאת מתוך רצון בטובתכם , אלא מתוך רצון לסכסך ולהפריד ביניכם לביני , כדי שלא תקשיבו לי , אלא תקשיבו להם בלבד .
48004018	ודאי שאני רוצה שאנשים יתנהגו יפה כלפיכם , אך זאת רק בתנאי שמניעיהם טהורים ושאין הם מתנהגים כך רק כשאני נמצא אתכם !
48004019	ילדי , אתם כל־כך מכאיבים לי ! אני סובל ייסורי ציפייה ליום שבו תתמסרו למשיח בכל לבכם , בדומה לאם הסובלת ייסורי לידה בציפייה להולדת בנה .
48004020	הלוואי שיכולתי להיות אצלכם עכשיו ולדבר אתכם פנים אל פנים , במקום לנסות להשפיע עליכם בכתב ; פשוט איני יודע מה לעשות אתכם !
48004021	אני פונה אל כל אלה שחושבים שעליהם לשמור את מצוות התורה כדי להיוושע : היודעים אתם מה כתוב בתורה ?
48004022	כתוב בתורה שלאברהם אבינו היו שני בנים : ישמעאל בן האישה המשרתת , ויצחק בן האישה החופשייה .
48004023	בן המשרתת נולד בלידה טבעית ובלי נסים ונפלאות ; אולם בן האישה החופשייה נולד רק לאחר הבטחתו המיוחדת של אלוהים לאברהם .
48004024	סיפור אמיתי זה הוא משל : שתי הנשים הן שתי הבריתות שכרת ה ׳ עם עמו . האחת היא ברית הר־סיני שבערב , שהביאה את האנשים לידי שעבוד לתורה – זוהי הגר שמסמלת את עיר־האם , ירושלים , שמשועבדת עדיין למצוות התורה ושמשמשת מרכז לפולחן דתי
48004025	
48004026	ואילו שרה , האישה החופשייה , מסמלת את ירושלים החופשית שבשמים , שהיא עיר־האם והקודש שלנו , ואינה משועבדת למצוות התורה .
48004027	אליה התכוון הנביא ישעיהו כשניבא : " רני עקרה לא ילדה , פצחי רנה וצהלי לא־חלה , כי רבים בני שוממה מבני בעולה " .
48004028	אחים יקרים , אנחנו - אתם ואני - הבנים שהבטיח ה ' לירושלים החדשה , כשם שהבטיח את יצחק לאברהם ושרה .
48004029	ואנחנו , המאמינים שנולדנו מחדש על־ידי רוח הקודש , נרדפים על־ידי אלה שרוצים שנשמור את מצוות התורה , ממש כמו שיצחק - בן ההבטחה - נרדף על־ידי ישמעאל בן המשרתת .
48004030	אבל כתבי־הקודש מספרים שאלוהים פקד על אברהם לגרש את האישה המשרתת ואת בנה , מפני שבן המשרתת לא יכול היה לרשת עם יצחק את רכושו של אברהם .
48004031	אחים יקרים , אין אנו בני האישה המשרתת ואיננו עבדים לתורה ; אנחנו בני האישה החופשייה , ורצויים לאלוהים בזכות אמונתנו .
48005001	המשיח הוציאנו לחופשי ! לכן אל תשובו להשתעבד למצוות התורה ולמסורת .
48005002	הקשיבו לדברי : אם אתם באמת חושבים שברית־המילה ושמירת המצוות יקרבו אתכם לאלוהים , אזי אין המשיח יכול להושיע אתכם .
48005003	אני חוזר ואומר : מי שמייחס חשיבות רבה לקיום ברית־המילה , חייב למלא את כל מצוות התורה , שאם לא־כן תבוא עליו קללה .
48005004	אם אתם באמת חושבים שתוכלו למצוא־חן בעיני אלוהים בזכות שמירת מצוות התורה , הרי שאין לכם כל צורך במשיח , ואינכם יכולים ליהנות מחסדו של אלוהים .
48005005	בעזרת רוח הקודש אנו מאמינים כי מותו של המשיח מטהר אותנו מחטאינו ומצדיק אותנו בעיני אלוהים .
48005006	אנו , המאמינים המשיחיים , יודעים כי המילה ושמירת המצוות הם סימנים חיצוניים בלבד שאינם מוכיחים דבר . ומה חשוב ? אמונה שמוכיחה את עצמה על־ידי אהבה .
48005007	עד עתה התקדמתם יפה מאוד באמונתכם . מה קרה לכם לפתע ? מי הסיתכם נגד דבר האמת ?
48005008	ודאי שלא אלוהים הסיתכם לכך , שכן אלוהים עצמו העניק לכם חופש במשיח .
48005009	הרי הוראת כזב זו היא כמו מעט שאור שמחמיץ את כל הבצק .
48005010	אני בטוח שאלוהים ישכנע אתכם לשוב ולהאמין באמת , כמוני , ודעו לכם שאלוהים יעניש את האדם שבלבל והתעה אתכם , וגרם לכך שתטילו ספק בדבר אלוהים .
48005011	יש אשר חושבים כי אני עצמי טוען שהמילה וקיום המצוות הם חלק בלתי־נפרד מהישועה . אבל אני שואל אתכם , לו נכון היה הדבר , האם היו לי עדיין כל־כך הרבה אויבים ומתנגדים ? הלא אם הייתי מטיף למילה ולקיום המצוות לא הייתי פוגע באיש , ואף אחד לא היה קם נגדי . אבל העובדה היא שאנשים רבים רודפים אותי ומציקים לי , משום שאני מטיף לישועה דרך אמונה במותו ובתחייתו של ישוע המשיח .
48005012	הלוואי שהיו מעקרים את האנשים שמנסים לסכסך ולהפריד בינינו בגלל ברית־המילה !
48005013	אחי היקרים , אל תשכחו שהמשיח הוציא אתכם לחופשי ! אין זה חופש לעשות ככל העולה על רוחכם , כי אם חופש לאהוב ולעזור לזולת .
48005014	אפשר לסכם את התורה כולה במצווה אחת : " ואהבת לרעך כמוך . "
48005015	אבל אם במקום לאהוב איש את רעהו אתם תמיד רבים , שונאים ומקנאים , אז תהרסו איש את אחיו .
48005016	אני מייעץ לכם לשמוע רק לקול רוח הקודש , והוא יראה לכם מה לעשות ולאן ללכת , ומובטח לכם ששוב לא תהיו משועבדים לבשר שלכם , הגורם לכם תמיד לעשות את הרע .
48005017	לכולנו יש נטייה טבעית לעשות את הרע , שהוא היפוכו הגמור של מה שרוח הקודש אומר לנו לעשות . וכאשר רוח הקודש פועל בנו ומביא אותנו לכך שנרצה לעשות את הטוב , הרי שזה היפוכן הגמור של נטיותינו הטבעיות . שני כוחות אלה , הבשר שלנו ורוח הקודש , נאבקים בתוכנו כשזה רוצה לנצח את זה , ואיננו יכולים לעשות כל מה שאנו רוצים .
48005018	כשרוח הקודש מדריך את מעשינו , הוא גם משחרר אותנו מהחובה לקיים את מצוות התורה .
48005019	אם תלכו אחרי הנטיות הטבעיות שלכם , אלה תהיינה התוצאות : זנות , טומאה , תאווה ,
48005020	עבודת אלילים וכישוף , שנאה , פילוג , קנאה , כעס , אנוכיות , תלונות , מריבות ,
48005021	חמדנות , שיכרות , הוללות וכדומה . אני חוזר ואומר לכם : מי שמנהל חיים כאלה לא יירש את מלכות האלוהים .
48005022	אולם אם נניח לרוח הקודש לשלוט בחיינו , זה יהיה הפרי : אהבה , שמחה , שלום ושלווה , סבלנות , נדיבות , טוב־לב , אמונה ,
48005023	צניעות ושליטה עצמית , וכמובן שאין סתירה בין תכונות אלה לבין מצוות התורה .
48005024	המאמינים במשיח התכחשו לבשר שלהם ; הם קברו אותו לרגלי צלב המשיח .
48005025	אם אנו חיים עתה בכוחו של רוח הקודש , הבה נציית לו בכל שטחי החיים .
48005026	ואז לא נצטרף לבקש כבוד והצלחה , הגורמים לקנאה ולרוגז .
48006001	אם ייכשל אחד מכם בעבירה כלשהי , אלה מביניכם החזקים יותר באמונה צריכים לעזור לו לשוב לדרך הנכונה , בעדינות ובענווה , ואל תשכחו שבפעם הבאה אתם בעצמכם עלולים להיות בצד הנכשלים .
48006002	השתתפו איש בבעיות רעהו , כפי שביקש מאיתנו המשיח .
48006003	מי שחושב שהדבר הוא למטה מכבודו אינו אלא גאוותן ; מי שחושב את עצמו ל " מישהו " הוא לא כלום .
48006004	כל אחד יעשה את שלו על הצד הטוב ביותר , כי אז יהיה לו סיפוק מעבודתו הטובה , ולא יצטרך להשוות את עצמו לאחרים .
48006005	כל אחד מאיתנו חייב לקחת אחריות על מעשיו .
48006006	אלה שלומדים את כתבי־הקודש צריכים לעזור למוריהם ולתמוך בהם כפי יכולתם .
48006007	אל תחשבו שאתם יכולים להתל באלוהים , שהרי הוא יודע בדיוק מי אתם ומה אתם . כל אחד קוצר את מה שהוא זרע .
48006008	מי שזרע זרעים של רוע ושחיתות יקצור בבוא הזמן מוות , הרס וכליון . אולם מי שזרע את הזרעים המשובחים של רוח הקודש יקצור בבוא הזמן חיי נצח - מתנת רוח הקודש .
48006009	הבה נמשיך לעשות את הטוב בלי להרפות , כי מובטח לנו שאם לא נתייאש נראה בבוא הזמן ברכה רבה בעבודתנו .
48006010	לכן עלינו להתנהג יפה תמיד עם כל אדם , ובמיוחד עם אחינו המאמינים .
48006011	לסיכום : האנשים שמנסים לשכנע אתכם לקיים ברית־מילה עושים זאת מסיבה אחת בלבד : הם יודעים היטב שאם יודו כי ישוע הוא המשיח , יהיה עליהם לסבול למענו . אבל אין הם רוצים לסבול ולאבד את הצלחתם החברתית .
48006012	
48006013	אנשים אלה מקיימים את המילה , אך אינם שומרים בעצמם את חוקי התורה ; הם רוצים שתקיימו את ברית־המילה רק כדי שיוכלו להתפאר בכוח־השפעתם ובעליונותם .
48006014	אני עצמי מתפאר אך ורק בצלב ישוע המשיח . הודות לצלב כבר אין לי עניין בשום דבר שקשור להנאות העולם הזה ולפיתוייו . וזה זמן רב כבר שלעולם הזה אין כל עניין בי .
48006015	עתה , כשאנו מאמינים בישוע המשיח , כלל לא חשוב אם עשינו ברית־מילה או לא . מה שחשוב הוא אם באמת אפשר לראות שאופיינו השתנה לטובה אם לאו .
48006016	שלום ורחמים מאת אלוהים לכל השייכים לאלוהים והשומרים על העיקרון הזה .
48006017	אני מבקש מכם שמעתה ואילך לא תטרידו אותי בוויכוחים נוספים בנושא זה , שכן גופי מלא צלקות וחבורות , שגרמו לי אויבי המשיח , המשמשים לי סימנים של עבד ישוע המשיח .
48006018	אחים יקרים , יהי רצון שחסד ישוע המשיח יהיה עם כולכם . - אמן .
49001001	מאת פולוס , שליחו של ישוע המשיח לפי רצון אלוהים . אל כל המאמינים המשיחיים , הנאמנים והקדושים , אשר נמצאים באפסוס .
49001002	חסד ושלום לכם מאת האלוהים אבינו וישוע המשיח אדוננו .
49001003	אנחנו מברכים את האלוהים , אבי אדוננו ישוע המשיח , אשר ברך אותנו בכל ברכות השמים בזכות השתייכותנו למשיח .
49001004	עוד לפני שברא אלוהים את העולם הוא בחר אותנו בזכות המשיח , כדי לקדשנו ולהעמידנו לפניו ללא כל חטא או דופי .
49001005	באהבתו הרבה ומרצונו הטוב הוא אימץ אותנו לבניו על־ידי ישוע המשיח .
49001006	כל הכבוד , התהילה והשבח לאלוהינו על טוב־לבו וחסדו , ועל הברכות שברך אותנו בזכות השתייכותנו לבנו האהוב .
49001007	אלוהים הוא טוב ורחמן כל־כך , עד שגאל אותנו מחטאינו , במחיר דמו של המשיח , וסלח לנו על כל פשעינו .
49001008	וכל זאת הוא נתן לנו ברוחב־לב , בחכמה ובהבנה .
49001009	אלוהים גילה את מטרתו הסודית והנעלה בשליחת המשיח , תוכנית שבחר ברחמיו עוד לפני זמן רב .
49001010	וזוהי המטרה : בהגיע הזמן המיועד הוא יאסוף את כולנו מכל מקום , מהארץ ומהשמים .
49001011	לפי תוכניתו הנדיבה הכין לנו אלוהים נחלה במשיח . עוד מבראשית הוא בחר בנו להיות שלו , והכול מתרחש בדיוק כפי שהחליט מאז ומעולם .
49001012	אלוהים עשה זאת כדי שאנו , שהיינו המאמינים הראשונים במשיח , נשבח ונפאר את שמו , וניתן לו כבוד על שעשה למעננו את הדברים הנפלאים האלה .
49001013	גם אתם , ששמעתם את הבשורה אחרינו והאמנתם במשיח , נושעתם ונחתמתם כשייכים למשיח , באמצעות רוח הקודש אשר הובטח לכל המאמינים עוד לפני זמן רב .
49001014	נוכחותו של רוח הקודש בתוכנו היא הערובה שאלוהים באמת יעניק לנו כל מה שהבטיח , וחותם הרוח בנו פירושו שאלוהים קנה אותנו ויביאנו אליו . זוהי סיבה נוספת לנו לפאר ולשבח את אלוהינו .
49001015	משום כך , מאז ששמעתי על אמונתכם החזקה באדון ישוע , ועל אהבתכם למאמינים המשיחיים בכל מקום ,
49001016	לא חדלתי להודות לאלוהים עבורכם . אני מתפלל בעדכם כל הזמן ; אני מבקש מאלוהי אדוננו ישוע המשיח , מאבי הכבוד , שיעניק לכם רוח חכמה , כדי שתראו ותבינו מיהו המשיח ומה עשה למעננו .
49001017	
49001018	אני מתפלל שאורו יציף את לבבכם ושעיניכם תיפקחנה , למען תוכלו לראות ולדעת מהי הקריאה שהועיד לכם , ומה עשירות ונפלאות הן הברכות שהבטיח למאמינים בו .
49001019	אני מתפלל שתבינו מה עצום הכוח שהעמיד אלוהים לרשות המאמינים בו ; הוא העמיד לרשותנו את אותו הכוח העצום , אשר הקים את המשיח מן המתים והושיבו במקום הכבוד לימין האלוהים בשמים ,
49001020	
49001021	מעל לכל מלך , שליט או מנהיג . כן , כבודו גדול , מלא־הדר ורב־רושם יותר מזה של כל אחד אחר בעולם הזה או בעולם הבא .
49001022	אלוהים שם לרגליו את הכול , ומינה אותו לראש הקהילה ,
49001023	אשר היא גופו ואשר מלאה במי שממלא את הכול .
49002001	פעם הייתם מתים באופן רוחני ; הייתם תחת קללת האל בגלל מעשיכם הרעים .
49002002	חייתם לפי דרך־החיים של העולם הזה ושמעתם לקול השטן , שהוא השליט הרשע של הרוחות הרעות , והפועל עדיין בכל כוחו באנשים המורדים בה ' .
49002003	כולנו חיינו בעבר בצורה כזאת . אורח־חיינו ביטא את רוע לבנו וכניעתנו לתשוקותינו ותאוותינו . נולדנו בעלי טבע מושחת , והיינו תחת זעם אלוהים כשאר בני־האדם .
49002004	אבל אלוהים הוא אב מלא רחמים ! הוא אהב אותנו כל־כך ,
49002005	עד כי למרות שהיינו מתים ( באופן רוחני ) ואשמים בעיניו בגלל חטאינו , הוא החזיר אותנו לחיים כשהקים לתחייה את המשיח - זכרו שנושענו רק בזכות חסדו הרב -
49002006	והעלה אותנו מהקבר עם המשיח , כדי שנשב איתו במרומים .
49002007	כך הוא מראה לכל הדורות הבאים את רוחב־לבו , טובו וחסדו הנפלא , שביטא כלפינו בישוע המשיח .
49002008	נושעתם בזכות חסדו וטוב־לבו , על־ידי אמונתכם במשיח . כל זאת אינה שלכם ; זוהי מתנתו של אלוהים , ואין היא תלויה בשום מעשה שעשיתם .
49002009	איננו יכולים להתפאר בישועה זאת , שכן איש מאיתנו לא הרוויח אותה ! אלוהים נתן לנו את הישועה הזאת במתנה .
49002010	אלוהים עצמו עשה אותנו כפי שאנחנו עכשיו ; הוא בחר בנו בישוע המשיח כדי שנעשה מעשים טובים , לפי תוכניתו מקדם .
49002011	אל תשכחו שנולדתם " ערלים " , ואלה אשר נימולו בידי אדם הם כינו אתכם " ערלים " .
49002012	באותה עת הייתם רחוקים מהמשיח , ונחותים מעם ישראל בחיר האלוהים ; לא הייתה לכם כל זכות לבריתות ההבטחה , לא הייתה לכם תקווה ולא היה לכם אל .
49002013	אבל עכשיו אתם שייכים לישוע המשיח , ולמרות שפעם הייתם רחוקים מאלוהים , כעת אתם קרובים אליו בזכות דמו של המשיח שנשפך למענכם .
49002014	כי המשיח עצמו הוא שלומנו ; הוא השכין שלום בינינו היהודים לביניכם הגויים , כשהרס את המחיצה בינינו ועשה משנינו אחד .
49002015	על־ידי מותו שם המשיח קץ לשנאה ולאיבה שהייתה בינינו - איבה שנבעה מכך שחוקי התורה היו לטובת היהודים ולא כללו את הגויים - כי המשיח מת כדי לבטל את שיטת חוקי התורה . ואז הוא לקח את שתי הקבוצות שהתנגדו זו לזו ועשה מהן גוף אחד . כך הוא מיזג אותנו יחדיו ויצר מאיתנו אדם אחד חדש , וכך עשה שלום .
49002016	כאיברים של גוף אחד , נעלמה האיבה שהייתה בינינו , כי המשיח שם קץ לאיבה המתמדת בינינו וריצה אותנו לאלוהים בהקריבו את עצמו על הצלב .
49002017	ואז הוא בישר את בשורת השלום לכם , הגויים , שהייתם רחוקים ממנו , ולנו , היהודים , שהיינו קרובים .
49002018	עתה באמצעותו ובזכותו יכולים כולנו , יהודים וגויים , לבוא אל אלוהים האב בעזרת רוח הקודש .
49002019	אם כן , עתה אינכם זרים ונחותים , אלא בני־משפחתו של אלוהים ואזרחים בממלכת אלוהים , יחד עם כל המאמינים האחרים .
49002020	אתם בנויים על היסודות שהניחו השליחים והנביאים , וישוע המשיח עצמו הוא אבן הפינה .
49002021	אנחנו , המאמינים , מחוברים אל המשיח ואיש אל רעהו בהתאמה , וכולנו מהווים היכל קודש לה ' .
49002022	גם אתם מחוברים אל המשיח ואיש אל רעהו , ומהווים משכן לרוח הקודש של אלוהים .
49003001	אני , פולוס , עבד ישוע המשיח , נמצא כאן בבית־הסוהר בגללכם .
49003002	אתם ודאי יודעים שאלוהים הטיל עלי את המשימה המיוחדת להראות לכם , הגויים , את חסדו , כפי שכבר ציינתי בקצרה באחד ממכתבי . אלוהים עצמו גילה לי את תוכניתו הסודית האומרת שגם הגויים כלולים בחסדו זה .
49003003	
49003004	אני מספר לכם את כל זאת כדי שתבינו כיצד אני יודע את סוד המשיח .
49003005	בדורות הראשונים הסתיר אלוהים מעמו את הסוד הזה , אך עתה גילהו לשליחיו ונביאיו באמצעות רוח הקודש .
49003006	זהו הסוד : על־ידי הבשורה היהודים והגויים הם יורשים שווים של העושר המיועד לבני־האלוהים ; הם חברים שווי־זכויות בקהילת האלוהים , ושותפים בהבטחותיו שניתנו על־ידי המשיח לכל המאמינים בו ( במשיח ) .
49003007	אלוהים העניק לי את הזכות הנפלאה לספר לכולם על אודות תוכניתו זאת , ונתן לי את הכישרון והיכולת לעשות זאת כהלכה .
49003008	אכן , לי , הצעיר מכל המאמינים , העניק אלוהים את הזכות והחסד לבשר לגויים את הבשורה של עושר המשיח - עושר שהוא מעל ומעבר לכושר הבנתנו -
49003009	ולהסביר לכל האנשים שאלוהים הוא גם מושיעם של הגויים , כפי שבורא־הכול תכנן מבראשית .
49003010	מדוע ? כדי שכל הכוחות , השרים והשליטים אשר בשמים יראו את חכמתו הנפלאה של אלוהים , וכל בני־משפחתו , יהודים וגויים , ייראו מאוחדים בקהילתו ,
49003011	בדרך שבה תמיד תכנן זאת על־ידי ישוע המשיח אדוננו .
49003012	עתה אנו יכולים לבוא ישר אל נוכח האלוהים , ללא חשש ובטוחים שישמח לבואנו , בזכות אמונתנו בישוע המשיח .
49003013	לפיכך אל תדאגו על סבלי למענכם אלא התעודדו והתגאו בכך !
49003014	בחשבי על תוכנית נפלאה זאת אני כורע ברך לפני האלוהים , אבי אדוננו ישוע המשיח ,
49003015	אשר על שמו נקראו כל המשפחות בארץ ובשמים ,
49003016	ואני מתפלל שבאמצעות רוח הקודש הוא יעניק לכם כוח וגבורה פנימיים מתוך אוצרו הנהדר והאין־סופי .
49003017	אני מתפלל שהמשיח באמת ישכון בלבבכם על־ידי אמונתכם ושתתחזקו באהבה ,
49003018	כדי שתוכלו לתפוש ולהבין , יחד עם שאר המאמינים , עד כמה עצומה , רבה , עמוקה וחובקת היא אהבת המשיח ,
49003019	וכדי שתתנסו בעצמכם באהבה נפלאה זאת , שהיא מעל ומעבר להבנתנו . וכך תימלאו כולכם באלוהים עצמו .
49003020	אלוהים יכול להרבות את חסדו אלינו , ולפעול בנו מעל ומעבר למה שאנו מסוגלים לתאר או לבקש .
49003021	כל הכבוד והתהילה לאלוהים בקרב המאמינים ובישוע המשיח , לדור ודור עד עולם .
49004001	כאסיר האדון אני מתחנן לפניכם שתחיו ותתנהגו בדרך ההולמת את אלה שנבחרו להתברך בכל הברכות הנפלאות האלה .
49004002	היו ענווים ואדיבים ; התייחסו בסבלנות זה אל זה , וסלחו איש לאחיו באהבה .
49004003	שאפו לשמור על אחדותכם ברוח הקודש , וחיו בשלום איש עם רעהו .
49004004	כולנו איברים של גוף אחד , לכולנו רוח אחד , וכולנו נבחרנו לאותו עתיד נפלא .
49004005	לכולנו אדון אחד , אמונה אחת וטבילה אחת .
49004006	לכולנו אל ואב אחד שהוא מעל לכל , נמצא בכל וחי בכל .
49004007	ובכל זאת , המשיח העניק לכל אחד מאיתנו מתנות וכישרונות שונים ומיוחדים , מתוך עושרו ולפי רצונו .
49004008	על כך אומרים הכתובים שכאשר עלה המשיח לשמים בגבורה , לאחר תחייתו מהמתים ונצחונו על השטן , הוא נתן מתנות לבני האדם ברוחב־לב .
49004009	שימו לב שכתוב ' עלה לשמים ' ! משמע שקודם לכן הוא ירד ממרומי השמים אל תחתיות הארץ .
49004010	זה שירד אלינו הוא זה שעלה השמימה כדי למלא באישיותו את הכול , מתחתיות הארץ עד למרומי השמים .
49004011	הוא העניק לבני־האדם מתנות שונות : לאחדים העניק את היכולת להיות שליחיו , לאלה העניק את היכולת להיות נביאים , ולאלה העניק כישרון מיוחד לבשר את הבשורה , או כושר מנהיגות והדרכה לפי דבר ה ' וכישרון ללמד היטב .
49004012	לשם מה העניק לנו המשיח את המתנות והכישרונות הללו ? כדי שבני־אלוהים יוכלו להיטיב לשרתו בשעה שהם בונים את הקהילה , שהיא גוף המשיח ,
49004013	עד שנגיע כולנו כאחד לאמונה , בגרות והבנה של מושיענו בן האלוהים - עד שנתמלא כליל במשיח .
49004014	וכך מעתה ואילך לא נשנה את דעתנו בנוגע לאמונתנו ; לא ניכשל ולא נרומה על־ידי רמאים ובדחנים ,
49004015	אלא נאמר את האמת באהבה , ונגדל באמונתנו במשיח אשר הוא ראש־הקהילה .
49004016	בהנהגתו של המשיח מחוברים כל איברי הגוף זה לזה , וכל איבר עוזר למשנהו לבניית הגוף , לפי מידת הכוח שניתן לו , כך שכל הגוף צומח לבניין אחד מלא אהבה - בניין המשיח .
49004017	בשם האדון אני אומר לכם : אל תשובו לחיות כמו הלא מאמינים , כי הם הולכים אחרי טיפשות שיכלם .
49004018	בגלל טיפשותם הם בורים וחסרי־דעת בכל הנוגע לחיי אלוהים ; הם אינם מבינים את דרכו של אלוהים , כי הם חיים בחשכה ובחטא .
49004019	הם איבדו כל רגש בושה , והפקירו את עצמם לתאוות בשרם ולכל מעשה זימה ומרמה .
49004020	אבל לא כך לימד אתכם המשיח !
49004021	אם באמת הקשבתם לקולו והבינותם את האמת שלימד אתכם ,
49004022	אזי עליכם לסור מדרככם הישנה ומהרגליכם הקודמים , שהיו זימה , תאווה ורמייה ,
49004023	ולחדש את מחשבותיכם וגישתכם לדברים שונים .
49004024	כן , עליכם להיות אנשים מחודשים בעלי תכונות שהעניק לכם אלוהים , קדושים וצדיקים . עטפו את עצמכם באופי חדש זה .
49004025	הפסיקו לשקר ודברו אמת , שכן אנו איברים איש לאחיו , ובשקרנו לאחינו אנו פוגעים למעשה בעצמנו !
49004026	אם אתם כועסים , אל תניחו לכעסכם להביא אתכם לידי חטא ! אל תניחו לשמש לשקוע לפני שחלף כעסכם ,
49004027	כי אחרת אתם פותחים פתח לשטן .
49004028	הגנב חייב להפסיק לגנוב ! עליו להתחיל לעבוד עבודה ישרה , כדי שיוכל לעזור לנזקקים .
49004029	אל תנבלו את פיכם ! דברו רק דברים יפים , טובים ומועילים לאנשים אחרים , דברים שיברכו את השומעים .
49004030	אל תצערו את רוח הקודש של אלוהים , שעל ידיו נחתמתם ליום הגאולה .
49004031	הפסיקו להתמרמר והסירו מעליכם כל כעס , רוגז , צעקות , קללות ורשעות .
49004032	היו טובים איש לרעהו , רחמנים וסלחנים , כשם שאלוהים סלח לכם בזכות השתייכותכם למשיח .
49005001	עליכם ללכת בעקבות אלוהים , כי אתם ילדיו והוא אוהב אתכם .
49005002	אהבו איש את רעהו , כשם שהמשיח אהב אותנו וביטא אהבה זאת בהקריבו את עצמו למעננו , כדי לסלוח על חטאינו , וקורבנו היה רצוי לאלוהים .
49005003	בכל הנוגע למעשי זנות למיניהם , מעשי טומאה ואהבת בצע - אפילו אל תזכירו אותם ! נושאים אלה אינם הולמים שיחת מאמינים משיחיים .
49005004	הימנעו גם מניבול־פה , דברי שטות וליצנות - אין הם הולמים אתכם ! לעומת זאת , הזכירו איש לרעהו את טוב־לבו של אלוהים והיו אסירי תודה .
49005005	דעו לכם כי הזונים ואוהבי הבצע , שאינם אלא עובדי אלילים , לעולם לא יירשו את מלכות האלוהים והמשיח , כי הם אוהבים את דברי העולם הזה יותר מאשר את אלוהים .
49005006	אל תניחו לאיש להתעות אתכם בנושא זה , כי בגלל חטאים כאלה ישפוך אלוהים את זעמו על מי שמורד בו .
49005007	אף אל תתחברו עם אנשים כאלה !
49005008	פעם חייתם בחשכה ובחטא , אך כעת אתם חיים באור אדוננו , והתנהגותכם צריכה להוכיח זאת .
49005009	שכן פרי הרוח והאור הוא כל דבר טוב , צודק ואמיתי .
49005010	השתדלו ללמוד מה רצוי בעיני אדוננו .
49005011	אל תשתתפו במעשים רעים למיניהם שאינם מביאים כל תועלת , אלא הוקיעו אותם !
49005012	בושה וחרפה היא מה שעושים הרשעים בסתר .
49005013	כשאתה חושף אותם לאור נראים חטאיהם בבירור , ובמקום שבו ניתן לראות בבירור יש אור .
49005014	על כן נאמר : " התעורר , אתה הישן , קום מן המתים והמשיח יאיר עליך ! "
49005015	לפיכך התנהגו בזהירות , שכן אלה הם ימים קשים . אל תהיו שוטים , אלא חכמים , ונצלו היטב כל הזדמנות לעשות מעשים טובים .
49005016	
49005017	אל תתנהגו בחוסר מחשבה , אלא השתדלו להבין מה רוצה האדון שתעשו , ועשו זאת !
49005018	אל תרבו בשתיית יין , כי שתייה מרובה גורמת למעשים רעים . לעומת זאת , מלאו עצמכם ברוח הקודש והניחו לו לשלוט בכם .
49005019	בפגשכם זה את זה שוחחו על אודות האדון , צטטו מזמורי תהילים , שירו שירים רוחניים וזמרו לאלוהים בלבבכם .
49005020	הודו תמיד על כל דבר לאלוהים אבינו בשם ישוע המשיח אדוננו .
49005021	כבדו את המשיח על־ידי כניעתכם איש לרעהו .
49005022	נשים , עליכן להיכנע ולציית לבעליכן , כשם שאתן נכנעות ומצייתות למשיח .
49005023	כי הבעל הוא ראש האישה , כשם שהמשיח הוא ראש הקהילה , שהיא גופו ואשר למענה הקריב את חייו , כדי להושיעה ולדאוג לה .
49005024	אם כן , עליכן , הנשים , להיכנע ברצון לבעליכן בכל דבר , כשם שהקהילה נכנעת למשיח .
49005025	אתם , הבעלים , אהבו את נשותיכם באותה מידה שאהב המשיח את הקהילה , כשהקריב את חייו למענה
49005026	כדי לזכותה ולקדשה , לרחצה בדבר אלוהים ,
49005027	למען יוכל להעמידה לפניו כקהילה יפה וקדושה , חסרת־דופי , כתם או פגם .
49005028	על הבעלים לאהוב את נשותיהם כמו את עצמם , כי הבעל ואשתו אחד הם .
49005029	הרי איש אינו שונא את גופו , אלא מזין אותו ודואג לו באהבה , כשם שהמשיח דואג לקהילתו , ואנו הרי איברי גופו , בשר מבשרו .
49005030	
49005031	כפי שאומר הכתוב : " על כן יעזוב איש את אביו ואת אמו , ודבק באשתו והיו לבשר אחד . "
49005032	קשר הנישואים הוא דבר מופלא , אך יש בו הקבלה לקשר שבין המשיח והקהילה .
49005033	אם כן , אני חוזר ואומר : הבעל חייב לאהוב את אשתו כמו את עצמו , והאישה חייבת לכבד את בעלה ולציית לו .
49006001	ילדים , שמעו בקול הוריכם , כי כך נאה .
49006002	המצווה הראשונה בעשרת־הדיברות הנושאת הבטחה בצידה היא : כבד את אביך ואת אמך !
49006003	מהי ההבטחה ? אם תכבד את אביך ואת אמך יאריכו ימיך ויהיה לך טוב בחיים .
49006004	הורים , אל תציקו לילדיכם ! אל תרגיזו ואל תכעיסו אותם , אלא גדלו אותם לפי החינוך והמוסר של ישוע המשיח אדוננו .
49006005	עבדים , שמעו בקול אדוניכם ; כבדו ושרתו אותם כמו את המשיח .
49006006	אל תנסו להרשים את אדוניכם בעבודתכם הקשה רק כשהם מביטים בכם ! עבדו במסירות ובשמחה בכל עת , כאילו שאתם עובדים למען המשיח ( ולא למען בני־אדם ) ועושים את רצון אלוהים מכל לבכם .
49006007	
49006008	זכרו , האדון יגמול לכם על כל מעשה טוב שאתם עושים , בין אם אתם עבדים ובין אם אתם בני־חורין .
49006009	אתם , האדונים , התנהגו כהלכה עם עבדיכם . אל תגערו בהם ואל תאיימו עליהם ! זכרו , אתם בעצמכם עבדי המשיח ; אדונכם הוא גם אדונם , ואין לפניו משוא־פנים .
49006010	לסיום , ברצוני להזכיר לכם שכוחכם צריך לנבוע מגבורת אלוהים שבכם .
49006011	הצטיידו בכלי הנשק שאלוהים מעמיד לרשותכם , כדי שתוכלו לעמוד נגד התקפות השטן ותחבולותיו .
49006012	כי איננו נלחמים נגד בשר ודם , אלא נגד שליטי העולם הבלתי־נראה ; נגד אותם כוחות רשע השולטים בעולם הזה , ונגד רוחות רעות ומרושעות .
49006013	על כן אחזו בכלי הנשק שאלוהים מעניק לכם , כדי שתוכלו להדוף את התקפות האויב , ואף תוכלו לעמוד איתן לאחר המאבק .
49006014	אך לשם כך עליכם לחגור את חגורת האמת , ללבוש את שריון הצדק ,
49006015	ולנעול נעליים שיקלו עליכם לצעוד ולבשר את בשורת השלום של אלוהים .
49006016	בנוסף לכל זה : בכל קרב תזדקקו לאמונה כמגן , כדי לעצור את חצי הרשע שמכוון השטן לעברכם .
49006017	תזדקקו גם לכובע הישועה ולחרב הרוח , שהיא דבר האלוהים .
49006018	התמידו בתפילה ! בקשו מאלוהים כל דבר בהתאם לרצון רוח הקודש . התחננו לפניו , הזכירו לו את צרכיכם , והמשיכו להתפלל למען כל המאמינים באשר הם .
49006019	התפללו גם בעדי ובקשו מאלוהים שישים בפי את המילים הנכונות , כשאני מבשר לאחרים באומץ , וכשאני מספר להם כי ישועת אלוהים היא גם עבור הגויים .
49006020	עתה אני אסור באזיקים משום שהטפתי את בשורת אלוהים , אך התפללו שאמשיך לבשר באומץ למען אלוהים גם כאן בכלא , כפי שמוטל עלי .
49006021	טוכיקוס , אחינו החביב והמשרת הנאמן בעבודת האדון , יספר לכם את כל מעשי וקורותיי .
49006022	שלחתי אותו אליכם כדי שיספר לכם את כל מה שקרה לנו , וכדי שדבריו יעודדו אתכם .
49006023	אחי היקרים , יברך אתכם האלוהים אבינו וישוע המשיח אדוננו בשלום , באהבה ובאמונה .
49006024	ברכת האלוהים וחסדו עם כל האוהבים באמת את ישוע המשיח אדוננו .
50001001	מאת פולוס וטימותיוס , עבדי ישוע המשיח . אל ראשי הקהילות , אל בעלי התפקידים השונים בקהילות ואל כל המאמינים המשיחיים בעיר פיליפי .
50001002	מי ייתן שאלוהים יברך את כולכם . כן , אני מתפלל שאבינו ואדוננו יברך כל אחד מכם בברכה מיוחדת , וימלא אתכם בשלום ובשלווה .
50001003	בכל פעם שאני מתפלל בעדכם אני מודה לאלוהים מעומק לבי ,
50001004	ונמלא שמחה על עזרתכם הנפלאה בהפצת הבשורה על ישוע המשיח , מהיום הראשון ששמעתם עליו ועד היום .
50001005	
50001006	אני בטוח שאלוהים ימשיך לעזור לכם לגדול ולהתחזק באמונתכם , וישלים את העבודה הטובה שהחל בכם עד יום שובו של ישוע המשיח .
50001007	אין פלא שאני אוהב אתכם כל־כך , שהרי שמור לכם בלבי מקום מיוחד . יחד סיפרנו על ישוע המשיח , ואלוהים ברך בנו את עדותנו .
50001008	אלוהים לבדו יודע עד כמה אני מתגעגע אליכם ועד כמה אני אוהב אתכם .
50001009	אני מתפלל שה ' ימלא אתכם באהבה רבה לזולתכם , ושיעזור לכם לגדול ולהתפתח בהבנה ובידע רוחני ,
50001010	כי ברצוני שתדעו תמיד להבחין בין טוב לרע , ושיהיה לכם מצפון נקי . אל תתנו סיבה לאיש למתוח עליכם ביקורת , מעתה ועד שובו של אדוננו .
50001011	עשו תמיד מעשים טובים אשר יוכיחו לעולם כי בני אלוהים אתם , וכך יביאו מעשיכם כבוד ותהילה לאלוהים .
50001012	דעו לכם , אחים יקרים , כי כל מה שקרה לי כאן בכלא עזר מאוד בהפצת הבשורה על ישוע המשיח .
50001013	הן כל אחד יודע כאן ( כולל חיילי הארמון ) שאני יושב בכלא רק משום שאני מאמין כי ישוע הוא המשיח .
50001014	כתוצאה ממאסרי חדלו מאמינים רבים לפחד ממאסר אפשרי . סבלנותי עודדה אותם , ועדותם למען המשיח נעשית אמיצה והחלטית יותר .
50001015	יש אנשים שמבשרים את הבשורה רק מתוך קנאה בדרך שבה אלוהים משתמש בי . אנשים אלה שואפים לתדמית של מטיפים אמיצים ! ואילו אחרים מבשרים את הבשורה מתוך מניעים טהורים -
50001016	מתוך אהבתם אלי . הם יודעים שאלוהים הביאני לכאן כדי שיוכל להשתמש בי להגן על האמת . יש גם המעוניינים לעורר את קנאתי ; הם חושבים כי הצלחתם בהפצת הבשורה תוסיף על סבלי כאן בכלא !
50001017	
50001018	אך למעשה כלל לא אכפת לי מה המניעים שלהם . אני שמח שהם מפיצים את הבשורה על ישוע המשיח , וזה העיקר .
50001019	אני ממשיך לשמוח ואיני מתייאש , כי אני יודע שבתשובה לתפילותיכם , ובעזרת רוח הקודש , יסתדר הכול על הצד הטוב ביותר .
50001020	אני מאמין ומקווה שלעולם לא אעשה מעשה שיגרום לי להתבייש בעצמי , אלא שאהיה תמיד מוכן לספר לכל אחד על ישוע המשיח בביטחון , כפי שנהגתי בעבר , ואני מקווה שאביא תמיד כבוד למשיח - בחיי או במותי .
50001021	עבורי לחיות פירושו לשרת את המשיח , ואילו מוות - בגדר רווח .
50001022	אך אם בחיי אוכל להביא עוד אנשים לאמונה במשיח , שוב איני יודע מה עדיף על מה , לחיות או למות !
50001023	לפעמים אני רוצה לחיות ולפעמים אני רוצה למות , שכן אני נכסף להיות עם המשיח , וברור שאני מעדיף להיות איתו .
50001024	אך למעשה אביא לכם תועלת רבה יותר אם אשאר בחיים .
50001025	עדיין יש בי צורך בעולם הזה , ולכן אני בטוח שאשאר בחיים עוד זמן מה , כדי שאוכל לעזור לכם לגדול ולשמוח באמונתכם .
50001026	כאשר אשוב לבקר אתכם , תהיה לכם סיבה לשמוח ולהודות לישוע המשיח על שהשאירני בחיים .
50001027	יקרה אשר יקרה , זכרו תמיד שעליכם לחיות כיאה למאמינים משיחיים , כך שאם אשוב לראותכם אם לאו , אמשיך לשמוע שכולכם מאוחדים במטרה נעלה אחת : להפיץ את בשורת האלוהים
50001028	ללא פחד מאויביכם , ולא משנה מה יעשו לכם . הם יראו בהתנהגותכם האמיצה אות לכישלונם , ואילו לכם יהיה זה סימן ברור מאלוהים - סימן שמאשר כי אלוהים אתכם וכי נתן לכם חיי נצח !
50001029	שהרי ניתנה לכם הזכות לא רק לבטוח בו אלא גם לסבול למענו .
50001030	כולנו נמצאים יחד במערכה זאת . ראיתם כיצד סבלתי בעבר למען המשיח , וכפי שאתם רואים אני עדיין נמצא בעיצומו של מאבק גדול וקשה .
50002001	אם קיים עידוד הדדי כלשהו בין המאמינים , אם אתם אוהבים אותי עד כדי לרצות לעזור לי , אם יש בלבכם רחמים ואהדה , אם יש בעיניכם משמעות כלשהי לעובדה שאנו אחים באמונה וששוכן בנו אותו רוח הקודש ,
50002002	אזי דעו לכם שתגרמו לי שמחה אמיתית אם תאהבו איש את רעהו , אם לא תריבו זה עם זה , ואם תעבדו יחד בלב ובדעה אחת למען מטרה אחת .
50002003	אל תהיו אנוכיים , ואל תנסו לעשות רושם על אחרים . היו ענווים , התחשבו באחרים והעריכו אותם יותר מאשר את עצמכם .
50002004	אל תעסקו כל הזמן רק בעניינים שלכם , אלא התעניינו גם באנשים אחרים ובמעשיהם .
50002005	התנהגו עם הזולת כמו שישוע התנהג איתנו :
50002006	למרות שהיה בדמות אלוהים הוא לא דרש את זכויותיו כאלוהים ,
50002007	אלא הפשיט מעצמו את כוחו הרב , את ההוד והתהילה , ולבש דמות עבד הדומה לבן־אדם .
50002008	הוא אף השפיל את עצמו כל־כך עד שבחר למות מוות בזוי על הצלב .
50002009	על כן העלהו אלוהים למרומי השמים ונתן לו שם העולה בכבודו על כל שם אחר ,
50002010	כדי שבשם ישוע יכרעו כולם ברך וישתחוו לו בשמים , בארץ ומתחת לארץ ,
50002011	וכל אדם יודה שישוע הוא האדון , לכבודו של אלוהים האב .
50002012	ידידי היקרים , כשהייתי אצלכם שמעתם בקולי תמיד . עתה כשאני רחוק מכם , אני מבקש שתמשיכו לעשות מעשים טובים שנובעים מישועתכם . שמעו בקול אלוהים ביראה עמוקה , והתרחקו מכל דבר העלול לא למצוא־חן בעיניו .
50002013	כי אלוהים הוא פועל בכם לרצות להישמע לו , והוא גם עוזר לכם למלא את רצונו .
50002014	עשו כל דבר ללא ויכוחים וללא תלונות ,
50002015	כדי שאיש לא יוכל לדבר נגדכם . עליכם לחיות חיים פשוטים , טהורים ותמימים , כמו בני אלוהים בתוך עולם של נוכלים ורמאים . עליכם להאיר ולזרוח ביניהם כקרני אור בחשכה ,
50002016	ולספר להם על דבר אלוהים - על דבר החיים ! אם כך תנהגו , אתגאה בכם בשובו של המשיח אלינו , שכן עבודתי ביניכם לא הייתה לשווא .
50002017	גם אם עלי לשפוך את דמי כנסך על קורבן אמונתכם , כלומר , אם יהיה עלי להקריב את חיי למענכם , אגיל ואשמח עם כל אחד מכם .
50002018	גם אתם צריכים לשמוח איתי על כך .
50002019	אם ירצה השם אשלח אליכם בקרוב את טימותיוס , וכשישוב מביקורו אשמח לשמוע מפיו מה נשמע אצלכם .
50002020	הידעתם שטימותיוס מתעניין בכם יותר מכל אדם אחר ?
50002021	נראה שכל אחד אחר דואג רק לעצמו ולתוכניותיו , ולא לתוכניותיו של ישוע המשיח .
50002022	אך מכירים אתם את טימותיוס . בכל הנוגע להפצת הבשורה על המשיח הוא כבן לי .
50002023	אני מקווה לשלחו אליכם ברגע שאדע מה עומד לקרות לי כאן .
50002024	אני בטוח שהאדון יאפשר לי לבקר אתכם בקרוב .
50002025	חושבני כי בינתיים מוטב שאשלח אליכם חזרה את אפפרודיטוס . שלחתם אותו כדי שיעזור לי בענייני , והוא אמנם עזר לי . שנינו היינו ממש כאחים ; עבדנו יחד ואף סבלנו יחד למען המשיח .
50002026	עתה אני מחזירו הביתה , שכן הוא מתגעגע אליכם מאוד ומודאג מהעובדה ששמעתם כי היה חולה .
50002027	הוא באמת היה חולה , ואפילו עמד למות ! אולם אלוהים ריחם עליו וגם עלי - בחסכו ממני את הצער הזה שלא יתווסף לסבלי .
50002028	אני רוצה מאוד להחזיר אליכם את אפפרודיטוס , שכן אני יודע עד כמה תשמחו לראותו , וגם אני אשמח ויוקל לי מאוד .
50002029	קבלוהו באדון בשמחה רבה , והביעו את הוקרתכם והערכתכם , כי הוא סיכן את חייו למען עבודת המשיח , ואף עמד למות בעודו משתדל לעשות מה שאתם לא יכולתם לעשות , בגלל היותכם רחוקים ממני .
50002030	ואף עמד למות בעודו משתדל לעשות מה שאתם לא יכולתם לעשות , בגלל היותכם רחוקים ממני .
50003001	אחים יקרים , יקרה אשר יקרה , שמחו תמיד באדוננו ! אף פעם לא אחדל להזכיר לכם , וטוב שתשמעו זאת פעמים רבות .
50003002	היזהרו מהאנשים הרשעים - אני קורא להם " כלבים מסוכנים " - שטוענים שאם ברצונכם להיוושע עליכם לקיים ברית־מילה .
50003003	הרי חיתוך בשרנו לא עושה אותנו בני־אלוהים ; המילה האמיתית היא לאהוב את אלוהים ולשרתו בלב ונפש . אנחנו , המאמינים , מתפארים במה שהמשיח עשה למעננו , ואנו יודעים שאיננו מסוגלים להושיע את עצמנו .
50003004	אם למישהו הייתה סיבה לקוות שיוכל להושיע את עצמו - לי הייתה סיבה כזאת . אילו אפשר היה להיוושע על־ידי מעשים , הייתי נימנה עם הנושעים .
50003005	הרי נולדתי למשפחה יהודית טהורה משבט בנימין , עברתי מילה בהיותי בן שמונה ימים , כך שהייתי יהודי יהודי ! הייתי חבר בכת הפרושית , אשר דרשה קיום קפדני של כל מצוות התורה וכל המנהגים היהודיים .
50003006	האם הייתי קנאי ? כן , הייתי קנאי כל־כך עד שרדפתי את הקהילה המשיחית ; והשתדלתי לקיים את כל המצוות , החוקים והמנהגים היהודיים עד לפרט הקטן ביותר .
50003007	אך עתה השלכתי הצידה את כל הדברים שפעם הגזמתי בהערכתם ובחשיבותם , כדי שאוכל לקוות ולבטוח רק במשיח .
50003008	אכן , בהשוואה ליתרון היקר והחשוב שבהכרת המשיח , כל דבר אחר הוא חסר חשיבות . ויתרתי על הכול , כי לעומת המשיח הכול נראה חסר ערך . עשיתי זאת למען המשיח ,
50003009	כדי שיחיה בי ואני בו , ולא חשבתי יותר שביכולתי להושיע את עצמי על־ידי מעשים טובים או על־ידי קיום מצוות התורה . אלוהים מצדיק אותנו בזכות אמונתנו בישוע המשיח , ולכן עלינו לבטוח במשיח ולהאמין שהוא זה שמושיע אותנו .
50003010	ויתרתי על הכול , כי נוכחתי לדעת שזוהי הדרך היחידה להכיר את המשיח , להתנסות בכוחו האדיר אשר הקימו מן המתים , ולגלות בעצמי את משמעות הסבל והמוות עם המשיח .
50003011	כל זה בתקווה להיות בין אלה שהמשיח יקים לתחייה מן המתים .
50003012	איני מנסה לרמוז שאני מושלם . טרם למדתי את כל אשר עלי ללמוד , אך אני חותר לקראת היום שבו אהיה מה שהמשיח רצה שאהיה כאשר הושיע אותי .
50003013	עדיין לא הגעתי לשלמות הזאת , אך אני אוזר את מיטב כוחותיי למען מטרה אחת : לשכוח את העבר ולהביט בציפייה ובתקווה אל העתיד .
50003014	אני מתאמץ להגיע אל סוף המרוץ , כדי לקבל את הפרס שלמענו קורא לנו אלוהים השמימה , בזכות מה שעשה ישוע המשיח למעננו .
50003015	אני מקווה שגם אתם , המבוגרים יותר באמונה , שואפים לאותה מטרה . אם אינכם מסכימים איתי בכמה דברים , אני מאמין שאלוהים יבהיר לכם אותם -
50003016	בתנאי שתצייתו לקול אלוהים שבקרבכם .
50003017	אחים יקרים , קחו דוגמה מדרך החיים שלי ושל כל אלה שחיים כמוני .
50003018	כבר אמרתי לכם פעמים רבות , ואני שוב אומר לכם כשדמעות בעיני : אנשים רבים נותנים את הרושם כאילו הם הולכים בדרך המשיחית , בעוד שלמעשה הם אויבי המשיח !
50003019	אנשים אלה נועדו לאבדון ! שכן אלוהיהם הוא תאבונם . הם מתגאים במה שעליהם להתבייש , וחושבים על חיי העולם הזה בלבד .
50003020	ואילו אנחנו אזרחי השמים , ומשם אנו מצפים לשובו של המשיח ישוע .
50003021	כשהמשיח יחזור אלינו , הוא ישנה את גופנו המת לגוף מפואר והדור כגופו , על־ידי אותו כוח אדיר שבו ינצח את הכול .
50004001	אחים יקרים , אני אוהב אתכם ומתגעגע אליכם מאוד , כי אתם מקור שמחה בשבילי וגמול על עבודתי . חברים אהובים , אנא , היו נאמנים לאדון .
50004002	יש לי בקשה אל שתי הנשים היקרות , אבהודיה וסונטיכי : אני מתחנן לפניכן , בשם אלוהים , הפסיקו לריב - התפייסו ושובו להיות חברות !
50004003	ואני מבקש מכם , שותפי לעבודה , עזרו לנשים האלה , כי הן עבדו איתי בהפצת הבשורה על ישוע המשיח . הן עבדו גם עם קלימיס ועם שאר חברי לעבודה , ושמם כתוב בספר החיים .
50004004	שמחו תמיד בישוע אדוננו ; אני חוזר ואומר : שמחו !
50004005	הוכיחו לכולם שאינכם אנוכיים ושאתם מתחשבים תמיד באחרים . זכרו , אדוננו ישוע קרוב !
50004006	אל תדאגו לדבר , אלא התפללו ואמרו לאלוהים למה אתם זקוקים , ואל תשכחו להודות לו .
50004007	אם באמת תעשו כך , אלוהים ישכין בלבכם שלווה נפלאה שאינכם מסוגלים אפילו לתאר לעצמכם .
50004008	אחים יקרים , לסיום מכתבי ברצוני לומר לכם דבר נוסף : רכזו את תשומת לבכם בכל דבר טוב , אמיתי וישר . חישבו על דברים טהורים ונעימים ; חישבו על כל דבר משמח , ועל כל מה שאתם יכולים להודות עליו לאלוהים .
50004009	המשיכו לקיים הלכה למעשה את כל אשר לימדתי אתכם , ואת כל אשר ראיתם אותי עושה , ואלוהי השלום יהיה אתכם .
50004010	אני אסיר תודה לכם ומודה לאלוהים על ששוב עזרתם לי . אני יודע שתמיד רציתם לשלוח לי מתנות כפי שמשיגה ידכם , אולם במשך זמן־מה לא הייתה לכם אפשרות לכך .
50004011	איני אומר זאת משום שאני זקוק לכסף , שכן למדתי להסתפק במה שיש לי , אם בהרבה ואם במעט .
50004012	אני יודע כיצד לחיות בעוני או בעושר . למדתי לשמוח ולהסתפק בחלקי בכל מצב - בשובע או ברעב , בשפע או במחסור .
50004013	כל זאת משום שאני מסוגל לעשות כל מה שאלוהים רוצה שאעשה , בעזרת המשיח שנותן לי כוח .
50004014	ובכל זאת , נהגתם יפה מאוד כשעזרתם לי במצוקתי הנוכחית .
50004015	כידוע לכם , כשעזבתי את מקדוניה ובאתי לספר לכם את הבשורה בפעם הראשונה , רק אתם , אנשי פיליפי , עזרתם לי מבחינה כלכלית . אף קהילה אחרת לא עזרה לי ,
50004016	גם בהיותי בתסלוניקי שלחתם לי מתנות פעמיים .
50004017	אני מעריך מאוד את מתנותיכם , אבל מעל לכל אני שמח על הגמול שייתן לכם אלוהים בעד טוב־לבכם .
50004018	כרגע יש לי את כל מה שאני צריך , ואפילו יותר ממה שאני צריך ! עדיין נשאר לי די והותר מהמתנות ששלחתם לי ביד אפפרודיטוס . אני יודע שמתנות אלה הן קורבן יקר מאוד , ואלוהים מעריך זאת .
50004019	אלוהים ייתן לכם כל מה שאתם צריכים , מתוך אוצרו בשמים , בזכות קורבנו של המשיח למעננו .
50004020	שבח ותהילת עולם לאבינו שבשמים . - אמן .
50004021	מסרו דרישת שלום חמה בשמי לכל המאמינים בפיליפי . גם האחים הנמצאים איתי כאן מוסרים דרישת שלום .
50004022	כל שאר המאמינים מוסרים דרישת שלום , במיוחד אלה שנמצאים בבית הקיסר .
50004023	חסד אדוננו ישוע המשיח עם רוחכם . - אמן .
51001001	מאת פולוס , שליחו של ישוע המשיח לפי רצון אלוהים , ומאת טימותיוס אחינו .
51001002	אל כל האחים הנאמנים לישוע המשיח בעיר קולוסא . שלום רב ושפע ברכות מאת האלוהים אבינו וישוע המשיח אדוננו .
51001003	אנחנו תמיד מתפללים בעדכם ומודים לאלוהים , אבי אדוננו ישוע המשיח ,
51001004	כי שמענו על אמונתכם החזקה במשיח ועל אהבתכם הנפלאה לכל המאמינים .
51001005	אנחנו יודעים כי אמונתכם החזקה ואהבתכם הגדולה נובעות מהעובדה שאתם מבינים את מהות התקווה השמורה לכם בשמים , אותה קיבלתם כאשר שמעתם לראשונה את בשורת האמת על המשיח .
51001006	אותה בשורה נשמעת בכל העולם , ובכל מקום היא משנה את חיי שומעיה , כשם שחייכם השתנו מהיום שבו שמעתם ותפשתם מה רבה אהבת אלוהים .
51001007	אפפרס האהוב , חברי לעבודה , סיפר לכם לראשונה את הבשורה . הוא משרת נאמן של המשיח , ומלמד אתכם ועוזר לכם במקומנו .
51001008	הוא סיפר לנו גם על אהבתכם הנפלאה איש לרעהו , שהיא מתנה מרוח הקודש .
51001009	לכן לא חדלנו להתפלל בעדכם מאז היום הראשון ששמענו עליכם , וביקשנו מאלוהים שיעזור לכם להבין את רצונו , ושיעניק לכם חכמה להבין דברים רוחניים .
51001010	ביקשנו גם שאורח־חייכם ימצא־חן תמיד בעיני האדון ויביא לו כבוד , שתמיד תעשו את הטוב ותעזרו לזולת , ושעל־ידי כך תלמדו להכיר את אלוהים טוב יותר .
51001011	אנחנו מתפללים שאלוהים יחזק ויאמץ אתכם בכוחו וגבורתו , כדי שתוכלו לשאת כל צרה ובעיה בסבלנות ובשמחה ,
51001012	וכדי שתודו לאבינו שבשמים , אשר העניק לנו חלק בכל הברכות הנפלאות שהן מנת חלקם של בני־אלוהים החיים בממלכת האור .
51001013	אבינו הצילנו מהחשכה והקדרות של ממלכת השטן , והביא אותנו לממלכתו של בנו היקר והאהוב ,
51001014	אשר קנה את חירותנו בדמו וסלח לכל חטאינו .
51001015	המשיח בן־האלוהים הוא התגלמותו של האלוהים הבלתי־נראה . הוא קדם לכל בריאה ,
51001016	כי הוא למעשה ברא את הכול בשמים ובארץ , את הנראה והבלתי־נראה . מלכים , שליטים , ממלכות ורשויות - הכול נברא על־ידי המשיח ולמענו .
51001017	הוא היה לפני הכול , והוא זה שמלכד , מאחד ומפעיל את היקום !
51001018	המשיח הוא ראש הגוף המורכב מקהילת המאמינים שאותה ברא , והוא הראשון שקם מן המתים כדי שיהיה הראשון בכל דבר .
51001019	אלוהים האב בחר לקבוע בו את מכלול התכונות האלוהיות .
51001020	בזכות דם המשיח שנצלב ריצה לעצמו אלוהים את כל אשר בשמים ובארץ ,
51001021	כולל אתכם ! גם אתם הייתם פעם רחוקים מאוד מאלוהים : הייתם אויביו במחשבותיכם ומעשיכם הרעים , אך הוא סלח לכם וקרב אתכם אליו .
51001022	על־ידי מותו על הצלב השכין המשיח שלום ביניכם לבין אלוהים , והביאכם לפניו נקיים מכל חטא ואשמה .
51001023	כל זאת בתנאי שתאמינו בדבר־אלוהים בכל לבכם , ושלא תחדלו להאמין בתקוות הבשורה אשר שמעתם ואשר הושמעה בכל העולם , ואשר לי , פולוס , יש את הכבוד והזכות לשרתה ולבשרה לאחרים .
51001024	אני אמנם סובל כרגע למענכם , אך איני מתלונן , אלא להפך - אני שמח . כי בגופי אני עוזר להשלים את חלקנו החסר בסבלו של המשיח למען גופו , שהיא הקהילה .
51001025	אלוהים מינה אותי לשרת את הקהילה , לעזור לה בכל הדרוש ולספר לבני־האדם את סודו .
51001026	אלוהים שמר סוד זה במשך דורות רבים , אך עתה החליט לגלותו לאוהבים אותו ולחיים למענו . גם לגויים יש חלק בעושר ובכבוד הטמונים בסוד הנפלא הזה ! היודעים אתם מהו הסוד ? המשיח החי בלבכם ! ופירושו של דבר שתיקחו חלק בכבודו הנצחי של אלוהים .
51001027	
51001028	אנו מספרים על אודות המשיח לכל מי שמוכן להקשיב לנו ; אנו מזהירים ומלמדים כמיטב ידיעתנו , כי ברצוננו להציג כל אדם לפני המשיח נקי מחטא ואשמה , בזכות קורבנו של ישוע המשיח .
51001029	זוהי עבודתי , ואני מסוגל לבצעה אך ורק בעזרת כוחו של המשיח שפועל בי בגבורה .
51002001	אני רוצה שתדעו באיזו דאגה אני מתפלל בעדכם , בעד הקהילה בלודקיא ובעד כל אלה שאינם מכירים אותי אישית .
51002002	אני מבקש מאלוהים שיעודד , ישמח ויאחד אתכם באהבה רבה איש לרעהו , כדי שתתנסו בחוויה המעשירה שבידיעת סודו של אלוהים , הלא הוא ישוע המשיח עצמו ,
51002003	אשר בו בלבד צפונים כל אוצרות החכמה והדעת .
51002004	היודעים אתם מדוע אני כותב לכם את כל הדברים האלה ? כדי שאיש לא יוכל לרמותכם בדברי־חלקות .
51002005	אני אמנם רחוק מכם גיאוגרפית , אך לבי אתכם , ואני ממש מאושר לראות את אמונתכם החזקה והיציבה במשיח .
51002006	לכן , אם אתם מאמינים שהאדון ישוע הוא מושיעכם , שמעו בקולו ושמרו את מצוותיו .
51002007	השתרשו בו ושאבו כוחכם ממנו , החזיקו באמונה שקיבלתם , והודו לאלוהים על כל מעשיו .
51002008	היזהרו מהאנשים שמנסים לרמותכם ולהרוס את אמונתכם בפילוסופיות ובתיאוריות מוטעות ושטחיות , שמבוססות על מחשבות אדם ולא על דברי המשיח .
51002009	כל הטבע האלוהי גלום בגוף המשיח ,
51002010	ואם נקשור את חיינו בחייו , נימלא בכל הדרוש לחיינו הרוחניים . המשיח הוא האדון הנעלה ביותר , ובעל שליטה מוחלטת על כל כוח אחר .
51002011	כאשר האמנתם במשיח לא עברתם מילה פיזית , אלא מילה רוחנית - המשיח הסיר מעליכם את האופי החוטא שלכם , ואת כל המעשים הרעים שנובעים ממנו .
51002012	כי הטבע הישן והרע שלכם מת ונקבר עם המשיח כמסומל בטבילתכם , ואתם קמתם מהמוות יחד עם המשיח ונכנסתם לחיים חדשים לגמרי , בזכות אמונתכם בכוחו ובגבורתו של האלוהים אשר הקימו מן המתים .
51002013	גם אתם הייתם פעם מתים באופן רוחני בגלל חטאיכם , הייתם משועבדים לתאוותיכם ולא נימלתם , אך אלוהים סלח לכל חטאיכם והעניק לכם חלק בחיי המשיח .
51002014	הוא מחק את כל העדויות המאשימות אותנו באי־קיום חוקי התורה ומצוות ה ' . יתר על כן , הוא השמיד את גיליון העדויות המרשיעות בתקעו אותו על צלב המשיח .
51002015	במעשה זה שלל אלוהים מהשטן את האפשרות להאשימנו בחטא , והציג לראווה לכל העולם את נצחונו של המשיח על הצלב , אשר בו נמחקו כל חטאינו ולא נותר להם זכר .
51002016	לכן אל תניחו לאיש למתוח עליכם ביקורת על המשקה שאתם שותים , על האוכל שאתם אוכלים , או על ענייני שבתות וחגים ,
51002017	שכן דברים אלה הם משניים , ואילו הם צילו של העתיד לבוא - ישוע המשיח האדון .
51002018	היזהרו מאנשים שרוצים לרמותכם ולשלול את שכרכם מאלוהים , מאנשים שמתגאים בענוותם ועובדים מלאכים . כל אמונתם מבוססת על " חזיונות " והם מלאי גאווה .
51002019	אנשים אלה אינם מאמינים בעיקר ובחשוב ביותר - במשיח , שהוא הראש של גוף־המאמינים , וממנו בלבד ניזונים כל איברי הגוף , שגדלים ומתחזקים לפי רצון אלוהים .
51002020	לכן אם מתם עם המשיח והשתחררתם מדרך המחשבה של העולם , מדוע אתם ממשיכים להשתעבד לחוקים וכללים שהומצאו על־ידי בני־אדם , כגון :
51002021	אל תאחז בזה , אל תטעם מזה או אל תיגע בזה ! ?
51002022	כל אלה מתייחסים לדברים ארעיים , שחולפים ונגמרים לאחר השימוש .
51002023	חוקים אלה נראים מחוכמים בעיני אנשים שמעמידים פנים כאילו שהם משרתים את אלוהים - אלה שמתפארים בצניעותם והגאים בעובדה שהם מייסרים את גופם . אולם למעשה אין כל תועלת במעשים אלה ; הם רק מוסיפים לגאוות האדם , ואינם מביאים כבוד לאלוהים .
51003001	הואיל וקמתם לחיים חדשים עם המשיח , רכזו את תשומת לבכם באוצרות ובברכות שבשמים , שם יושב המשיח לימין האלוהים .
51003002	רכזו את מחשבותיכם בכל מה שנוגע למלכות השמים , ואל תדאגו לדברי העולם הזה ,
51003003	כי מתם עם המשיח , וחייכם שמורים איתו אצל אלוהים .
51003004	וכאשר המשיח , שהוא חיינו , ישוב אלינו , אתם תקרינו כבוד והדר יחד איתו .
51003005	לפיכך המיתו את התאוות והיצרים הרעים שחבויים בכם : זנות , ניאוף , מעשי זימה וטומאה , ואל תשתעבדו לחומרנות שבעולם , כי בעיני אלוהים זוהי עבודת אלילים ,
51003006	והוא יעניש בחומרה את כל מי שממרה את פיו בעניינים אלה .
51003007	גם אתם עשיתם את המעשים הנוראים האלה לפני שהאמנתם במשיח ,
51003008	אך עתה עליכם להסיר מעליכם כל רוגז , כעס , רשע , שנאה , גידופים וניבול־פה .
51003009	אל תשקרו איש לרעהו , שהרי הסרתם מעצמכם את הטבע הישן ואת כל הרוע הנובע ממנו .
51003010	פתחתם בחיים חדשים לגמרי , שבהם אתם לומדים לעשות את הטוב והישר , ואתם לומדים יותר ויותר על טבעו ודמותו של המשיח , אשר העניק לכם את החיים הנפלאים האלה שממלאים אתכם .
51003011	בחיים אלה אין כל חשיבות למין , דת , גזע , השכלה , מצב כלכלי או מעמד חברתי . חשובה רק האמונה במשיח שמזמינה אליה כל אדם .
51003012	היות שאלוהים בחר בכם והעניק לכם חיים חדשים אלה , ומשום שהוא אוהב אתכם מאוד ודואג לכם , עליכם לנהוג בזולת ברוך וטוב־לב . אל תנסו לעשות רושם על איש , היו מוכנים לסבול בשקט ובסבלנות ,
51003013	היו אדיבים , סלחניים ואל תשמרו טינה לאיש . זכרו : עליכם לסלוח איש לרעהו כשם שהמשיח סלח לכם !
51003014	אך מעל הכול , אהבו איש את רעהו אהבה אמיתית ! אהבה כזאת תאחד את כולכם בהרמוניה שלמה .
51003015	דאגו לכך שהשקט והשלווה הבאים מהמשיח ימלאו תמיד את לבכם ומצפונכם , כי זוהי זכותכם וחובתכם כאיברי גוף־המשיח , והודו לאלוהים תמיד .
51003016	זכרו את דברי המשיח , כי דבריו וחוכמתו יעשירו את חייכם בתוכן ויחכימו אתכם ; למדו אותם איש את רעהו , ושירו לה ' בהכרת תודה מזמורי תהילים ושירים רוחניים .
51003017	אמרו ועשו כל דבר בשם ישוע המשיח אדוננו , והודו לאלוהים האב באמצעותו .
51003018	נשים , שמענה בקול בעליכן , כי זהו רצון האלוהים .
51003019	בעלים , אהבו את נשותיכם ונהגו בהן בעדינות ולא בגסות .
51003020	ילדים , אלוהים רוצה שתשמעו תמיד בקול הוריכם .
51003021	אבות , אל תציקו לילדיכם יותר מדי , כי הם עלולים לאבד את סבלנותם ולמאוס בכל .
51003022	עבדים , שמעו תמיד בקול אדוניכם ! לא רק כשהם נמצאים לידכם , אלא כל הזמן ! כי עליכם להשתדל למצוא־חן בעיני אלוהים ולא בעיני בני־אדם .
51003023	
51003024	וזכרו , אלוהים ישלם לכם מאוצרותיו גמול מלא על עבודתכם ושירותכם למען המשיח .
51003025	אבל אוי לו לעושה הרע ! הוא יקבל את מה שמגיע לו , כי אלוהים אינו נושא פנים .
51004001	אדונים , אל תקפחו את פועליכם ! תנו להם את המגיע להם , ואל תשכחו שגם לכם יש אדון בשמים .
51004002	התמידו בתפילה ; צפו לתשובתו של אלוהים , וכאשר זו תגיע , אל תשכחו להודות לו .
51004003	התפללו גם בעדנו , שאלוהים ייתן לנו הזדמנויות רבות לבשר את הבשורה על המשיח , מעשה שהביא למאסרי הנוכחי .
51004004	התפללו שיהיה בי האומץ לספר את הבשורה בחופשיות , בשלמות ובפשטות , כפי שמוטל עלי .
51004005	התנהגו בחכמה עם הלא־מאמינים , ונצלו היטב כל הזדמנות להעיד על המשיח .
51004006	דברו אך ורק דברים נעימים ודברי טעם , כדי שתוכלו להשיב לספקות של כל אחד .
51004007	באשר אלי , טוכיקוס אחינו האהוב יספר לכם מה נשמע אצלי . טוכיקוס הוא עובד חרוץ שמשרת את האדון יחד איתי .
51004008	שלחתי אותו אליכם כדי שיברר מה שלומכם , וכדי שבאותה הזדמנות יעודד וישמח אתכם .
51004009	אוניסימוס , אחינו הנאמן והאהוב שהוא גם בן־עירכם , יצטרף לטוכיקוס , והשניים יספרו לכם את כל החדשות האחרונות .
51004010	אריסטרכוס , האסור איתי כאן בכלא , מוסר לכם דרישת שלום , וכן מרקוס , בן אחותו של בר־נבא . אם מרקוס יבוא אליכם , קבלוהו בסבר־פנים יפות , כפי שכבר ביקשתי מכם .
51004011	גם ישוע יוסטוס מוסר לכם דרישת שלום . אלה הם היהודים המשיחיים היחידים שעובדים איתי כאן , ועלי לומר שהיו לי לעידוד רב ולשמחה .
51004012	אפפרס , בן־עירכם ומשרתו של ישוע המשיח , שולח לכם דרישת שלום חמה . הוא תמיד מתפלל בעדכם מכל לבו כדי שתתחזקו , שתתבגרו באמונתכם וכדי שתדעו את רצון האלוהים בכל מעשיכם .
51004013	אני עד לכך שהוא מתפלל רבות למענכם מתוך דאגה אמיתית . ולא רק למענכם , אלא גם למען המאמינים בלודקיא והירפוליס .
51004014	לוקס - הרופא היקר , ודימס מוסרים לכם דרישת שלום .
51004015	מסרו דרישת שלום למאמינים בלודקיא , לנומפס ולכל המאמינים שנפגשים בביתה .
51004016	דרך־אגב , לאחר שתקראו את המכתב הזה , אנא , תנו גם לקהילה בלודקיא לקרוא אותו , ובקשו מהם שיניחו לכם לקרוא את מכתבי אליהם .
51004017	אמרו לארכיפוס בשמי : " דאג לבצע בשלמות את המשימה שהטיל עליך האדון ! "
51004018	אני , פולוס , דורש בשלומכם בכתב ידי . אנא , זכרו אותי כאן בכלא . יברך אלוהים את כולכם . - אמן .
52001001	אל קהילת תסלוניקי , ששייכת לאלוהים אבינו ולישוע המשיח אדוננו . מאת פולוס , סילוונוס וטימותיוס . שלום וברכה מאת האלוהים אבינו וישוע המשיח אדוננו .
52001002	בכל פעם שאנו מתפללים בעדכם אנו מודים לאלוהים על כולכם ,
52001003	ומזכירים לפניו תמיד את מעשיכם הטובים , את אמונתכם החזקה , את אהבתכם ואת ציפייתכם הסבלנית לשובו של ישוע המשיח אדוננו .
52001004	אחים יקרים ואהובי האדון , אנחנו יודעים שאלוהים בחר בכם ,
52001005	שהרי כאשר בישרנו לכם את בשורת האלוהים לא המילים שלנו שכנעו אתכם , אלא רוח הקודש הוא ששכנע אתכם ועזר לכם להאמין בבשורה בהתלהבות ובדבקות . גם אורח חיינו שימש הוכחה חותכת לאמיתות הבשורה שבישרנו לכם .
52001006	וכך הלכתם בעקבותינו כשם שאנו הלכנו בעקבות האדון . למרות שאמונתכם בבשורה הביאה עליכם צרות וסבל מאויביכם , מילא אתכם רוח הקודש שמחה ,
52001007	ותוך זמן קצר הפכתם בעצמכם לדוגמה ועשיתם שם בין כל המאמינים ביוון .
52001008	בינתיים פרסמתם את דבר־אלוהים בכל מקום , ואנו שומעים על אמונתכם הנפלאה באלוהים בכל מקום שאנו הולכים . לנו לא נותר מה לספר !
52001009	אנשים מספרים לנו על קבלת־הפנים החמה שערכתם לנו , וכיצד עזבתם את האלילים והאמנתם באלוהים החי והאמיתי .
52001010	הם גם סיפרו לנו על ציפייתכם לשובו של בן־האלוהים מהשמים , הלא הוא ישוע המשיח שקם לתחייה והושיענו מזעם אלוהים על החטא .
52002001	אחים יקרים , הלא יודעים אתם שביקורנו אצלכם היה מאוד פורה .
52002002	למרות העינויים והחרפה שסבלנו בפיליפי , נתן לנו אלוהים אומץ לבוא ולבשר גם לכם את הבשורה על־אף אויבינו הרבים .
52002003	מכאן יכולים אתם לראות שאיננו מדברים אליכם מתוך טעות , ושמניעינו טהורים וטובים .
52002004	אנו שליחי אלוהים והוא סומך עלינו שנאמר את האמת בלבד . איננו משתדלים למצוא־חן בעיני בני־אדם , אלא בעיני אלוהים שחוקר ובוחן את לבנו .
52002005	כידוע לכם , איש אינו יכול לומר שניסינו לקנות את לבכם בדברי חלקות במטרה לסחוט מכם כסף , ואלוהים יכול להעיד על כך .
52002006	מעולם לא ביקשנו כבוד מבני־אדם - לא מכם ולא ממישהו אחר , אף כי בתוקף סמכותנו כשליחי המשיח זכאים אנו למעט כבוד מכם !
52002007	התנהגנו אתכם בעדינות וברכות , כמו אם שדואגת לילדיה .
52002008	באהבתנו הרבה אליכם היינו מוכנים לתת לכם לא רק את בשורת אלוהים , אלא אף את חיינו .
52002009	אחים יקרים , אתם ודאי זוכרים כמה קשה עבדנו בעת שבישרנו לכם את בשורת אלוהים . יומם ולילה עמלנו והזענו כדי להרוויח את לחמנו , כי לא רצינו שמישהו מכם ייאלץ לשאת בעול פרנסתנו .
52002010	גם אלוהים וגם אתם עדים לכך שנהגנו עם כל אחד מכם ביושר , קדושה ואהבה .
52002011	הזהרנו אתכם כאב שמזהיר את ילדיו - הזוכרים אתם ? - התחננו לפניכם , עודדנו אתכם , ואף דרשנו מכם
52002012	לחיות את חייכם בצורה ראויה בעיני אלוהים שמזמין אתכם לחלק עמו את כבודו ומלכותו .
52002013	אנו ממשיכים להודות לאלוהים על שלא התייחסתם לבשורה שהבאנו לכם כאילו המצאנו אותה בעצמנו , אלא האמנתם שאלה הם באמת דברי אלוהים חיים , ועל כן הם שינו את חייכם .
52002014	ואז , אחים יקרים , החלו בני עמכם להציק לכם ולרדוף אתכם , כפי שקהילות האלוהים ביהודה נרדפו על־ידי בני־עמם היהודים .
52002015	לאחר שהרגו את נביאיהם הרגו גם את האדון ישוע , ואף גירשו ורדפו אותנו . הם עושים את הרע בעיני האדם ובעיני אלוהים ,
52002016	ואינם מניחים לנו לבשר לגויים , מחשש שאחדים מהם ייוושעו . כך מתרבים חטאיהם עד שלבסוף ישפוך עליהם אלוהים את זעמו .
52002017	אחים יקרים , זמן קצר לאחר שנפרדנו מכם ( בגופנו אך לא בנפשנו ! ) תקפו אותנו געגועים עזים אליכם ,
52002018	ונכספנו לשוב ולראותכם . אני , פולוס , ניסיתי לשוב אליכם פעמים רבות , אך השטן מנע זאת מאיתנו .
52002019	ככלות הכול אתם תקוותנו , שמחתנו וגאוותנו לנוכח אדוננו ישוע בבואו .
52002020	שכן הינכם כבודנו ושמחתנו .
52003001	כאשר לא יכולנו יותר להתאפק החלטנו להישאר כאן באתונה ,
52003002	ושלחנו אליכם את טימותיוס – אחינו , עוזרנו ומשרתו של אלוהים – כדי לחזק את אמונתכם , ולעודד אתכם שלא תכרעו תחת כובד הצרות והקשיים שבאים עליכם . ( עליכם להבין שקשיים אלה הם חלק מתוכניתו של אלוהים למעננו המאמינים ) .
52003003	
52003004	כשהיינו אצלכם הזהרנו אתכם מראש מפני כל הצרות האלה , ואכן דברינו התקיימו .
52003005	משום כך לא יכולתי להתאפק יותר ושלחתי אליכם את טימותיוס , כדי לברר אם אמונתכם עדיין איתנה . חששתי שמא ינסה השטן לפתותכם וכל עבודתנו תהיה לשווא .
52003006	אך עתה טימותיוס חזר והביא עמו את החדשות הנפלאות שאתם איתנים באמונתכם ואהבתכם , שאתם זוכרים לטובה את ביקורנו , ואף מייחלים לראותנו שנית כפי שאנו מייחלים לראותכם .
52003007	אחים יקרים , אמונתכם החזקה ניחמה אותנו בכל הצרות והסבל שעוברים עלינו כאן ;
52003008	כל עוד אנו יודעים שאתם נאמנים לאדון , קל לנו יותר לשאת את הסבל .
52003009	איננו יודעים כיצד להודות לאלוהים על השמחה והאושר שגרמתם לנו .
52003010	אנחנו מתפללים יומם ולילה ומתחננים לפני אלוהים שיניח לנו לראותכם שנית , ושיאפשר לנו להשלים את החסר באמונתכם .
52003011	מי ייתן שאלוהינו ואדוננו ישוע המשיח יחזירנו אליכם ,
52003012	ושיברך אתכם וירבה את אהבתכם איש לרעהו ולכל אדם - כשם שאנו אוהבים אתכם .
52003013	כך יחזק אלוהים את לבכם , יטהרכם ויקדשכם , כדי שבשוב אדוננו ישוע תעמדו לפניו נקיים מחטא יחד עם כל המאמינים .
52004001	הרשו לי לומר עוד דבר , אחים יקרים : אנו מתפללים ומתחננים , בשם המשיח אדוננו , שתמשיכו ואף תרבו לעשות את הטוב בעיני ה ' , כפי שלימדנו אתכם .
52004002	הלא זוכרים אתם את המצוות וההוראות שנתנו לכם בשם ישוע אדוננו .
52004003	אלוהים רוצה שתהיו קדושים וטהורים , שתתרחקו מזנות וניאוף , ושכל אחד מכם יתחתן בקדושה ובכבוד ,
52004004	
52004005	ולא מתוך תאוות הבשר כמו הגויים שאינם מאמינים באלוהים .
52004006	אלוהים דורש שלא תרמו בעניין זה ושלא תנסו לפתות נשים נשואות . אם תמרו את פיו הוא יעניש אתכם בעונש חמור מאוד , כפי שכבר אמרנו לכם .
52004007	שהרי אלוהים לא בחר בנו כדי שנחיה חיי זנות וניאוף , אלא כדי שנהיה קדושים וטהורים .
52004008	לכן מי שמקל בעניין זה וממרה את פי ה ' , אינו חוטא נגד בני־אדם , אלא נגד האלוהים אשר השכין בקרבנו את רוח הקודש .
52004009	איננו צריכים להוכיח אתכם בכל הנוגע לאהבת האחים המאמינים , כי אני יודע היטב שה ' עצמו מלמד אתכם לאהוב איש את אחיו ,
52004010	והוכחתם זאת באהבתכם הרבה לכל האחים במקדוניה . בכל זאת אנו מבקשים מכם לאהוב יותר ,
52004011	לשאוף לחיים שקטים , לא לחטט בענייניהם של אחרים , ולהרוויח את פרנסתכם בעבודת־כפיים , כפי שכבר ביקשנו מכם ,
52004012	כדי שתרכשו את אמונם של הלא־מאמינים , וכדי שתהיו עצמאים מבחינה כספית ולא תלויים בחסדם של אחרים .
52004013	אחים יקרים , ברצוני לומר לכם מה קורה למאמין כשהוא נפטר , כדי שלא תתאבלו מרה על המת כמו הלא־מאמינים שאין להם תקווה .
52004014	כשם שאנו מאמינים כי ישוע מת ולאחר מכן קם לתחייה , כך אנו מאמינים שכאשר ישוע יחזור , אלוהים ישיב איתו את כל המאמינים בו שמתו .
52004015	אלוהים גילה לנו את העובדות הבאות : אלה שנשארים בחיים בבוא האדון לא יפגשוהו לפני המתים .
52004016	האדון עצמו יירד אלינו מהשמים בתרועה גדולה , לקריאת שר־המלאכים ולקול תקיעת שופר ה ' , והמאמינים שמתו יקומו ראשונים לפגשו .
52004017	לאחר מכן הנותרים בחיים יילקחו יחד איתם בעננים , יפגשו את האדון באוויר ויישארו איתו לנצח .
52004018	על כן נחמו ועודדו איש את רעהו בדברים אלה .
52005001	אחים יקרים , איני צריך לכתוב לכם מתי כל זה יתרחש ,
52005002	כי הלא יודעים אתם שאיש אינו יודע את המועד . יום ה ' יבוא במפתיע - כגנב בלילה .
52005003	כאשר בני־האדם יחיו בשלווה ויחשבו שלא יקרה דבר , יירד עליהם האסון במפתיע , כיולדת שאינה יודעת מתי יתקפוה צירי הלידה , ואיש לא יוכל לברוח .
52005004	אבל אתם , אחים יקרים , אינכם שרויים בחשכה בכל הנוגע לדברים אלה , ולכן יום ה ' לא יפתיע אתכם כגנב .
52005005	כולכם בני־האור ובני־היום ; אינכם בני־הלילה ואינכם שייכים לחושך .
52005006	משום כך עמדו על המשמר ! אל תירדמו כמו האחרים , אלא צפו לבואו בשקידה ובערנות ,
52005007	כי אלה שנרדמים נרדמים בלילה והשיכורים משתכרים בלילה .
52005008	אולם אנחנו בני אור־היום , ועל כן נישאר ערים ומפוכחים , מוגנים על־ידי אמונתנו ואהבתנו וחוסים בתקווה הנפלאה של ישועתנו .
52005009	אלוהים לא בחר בנו כדי לשפוך את זעמו עלינו , אלא כדי להושיענו על־ידי אדוננו ישוע המשיח ,
52005010	אשר מת בעדנו למען נחיה איתו לנצח , בין אם נהיה חיים או מתים בשובו .
52005011	לכן המשיכו לעודד ולבנות איש את אחיו כפי שעשיתם עד כה .
52005012	אחים יקרים , אנו מבקשים מכם לכבד את האחראים עליכם מטעם הקהילה , כי אלוהים מינה אותם להשגיח עליכם ולהוכיח אתכם בעת הצורך .
52005013	עליכם להעריך את העבודה שהם עושים למענכם ולאהוב אותם , שכן הם משתדלים לעזור לכם . זכרו , חיו בשלום זה עם זה .
52005014	אחים יקרים , הזהירו את העצלנים שביניכם , עודדו את הפוחדים , חזקו את החלשים והיו סבלנים עם כולם .
52005015	אל תניחו לאיש לשלם רעה תחת רעה , אלא עזרו תמיד איש לאחיו ולכל אדם .
52005016	שמחו תמיד באמונתכם .
52005017	התמידו בתפילה .
52005018	הודו לאלוהים על כל דבר , כי זהו רצון אלוהים מכל המאמינים במשיח .
52005019	אל תבלמו ואל תכלאו את רוח הקודש .
52005020	לעולם אל תזלזלו במה שנאמר בשם ה ' .
52005021	בחנו כל דבר והאמינו רק במה שטוב , ישר ואמיתי .
52005022	התרחקו מכל מעשה רע .
52005023	ואלוהי השלום יטהר ויקדש אתכם לעצמו , וישמור את רוחכם , נפשכם וגופכם בריאים וללא־חטא , עד יום שובו של אדוננו ישוע המשיח .
52005024	אתם יכולים לסמוך על האלוהים אשר בחר בכם שימלא את כל הבטחותיו .
52005025	אחים יקרים , התפללו בעדנו .
52005026	דרשו בשלום כל האחים בנשיקה הקדושה .
52005027	בשם ישוע המשיח אדוננו אני משביע אתכם שתקראו מכתב זה באוזני כל המאמינים .
52005028	חסד אדוננו ישוע המשיח עם כל אחד ואחד מכם . - אמן .
53001001	אל קהילת תסלוניקי השייכת לאלוהים אבינו ולישוע המשיח אדוננו . מאת פולוס , סילוונוס וטימותיוס .
53001002	שלום וברכה מאת האלוהים אבינו וישוע המשיח אדוננו .
53001003	אחים יקרים , אנו מרגישים חובה נעימה להודות לאלוהים על שאמונתכם התחזקה מאוד , ועל שאהבתכם איש לרעהו גדלה כל־כך .
53001004	אנחנו אף מתגאים בכם לפני הקהילות האחרות , כי הוכחתם מה חזק כוח־הסבל שלכם ומה איתנה אמונתכם באלוהים , למרות כל הרדיפות והצרות הבאות עליכם .
53001005	אלוהים חפץ שתהיו ראויים למלכותו אשר למענה אתם סובלים , והוא יוכיח לכם שהוא שופט בצדק .
53001006	כיצד הוא יוכיח לכם זאת ? בהענישו את רודפיכם ,
53001007	ובהעניקו לכם , הנרדפים , רווחה והקלה יחד איתנו , כשישוע המשיח יופיע בשמים עם מלאכיו בלהבת־אש ,
53001008	כדי להעניש את אלה שסירבו להאמין באלוהים ובתוכניתו להושיעם באמצעות ישוע המשיח אדוננו .
53001009	עונשם יהיה אבדון עולם - ניתוק מפני האדון ומהדרת כוחו ,
53001010	ביום שיבוא האדון להתכבד בקדושיו . אתם תהיו בין הקדושים האלה , כי האמנתם למה שסיפרנו לכם עליו .
53001011	לפיכך אנו תמיד מתפללים שאלוהים יעשה אתכם ראויים לו , שימלא בגבורתו את כל משאלותיכם הטובות , ושיצליח את מעשיכם הנעשים מתוך אמונה בו ,
53001012	כדי ששם ישוע המשיח יהיה מפואר ומכובד באמצעותכם , וכדי שגם אתם תיקחו חלק בכבוד הזה , לפי מידת חסדו של אלוהינו ואדוננו ישוע המשיח .
53002001	בנוגע לבואו של ישוע המשיח אדוננו ופגישתנו איתו , אני מבקש מכם , אחים יקרים , אנא ,
53002002	אל תאבדו את עשתונותיכם ואל תפחדו משמועות כזב , חזיונות שווא , נבואות שקר ומסמכים מזויפים , שנכתבו כביכול על־ידי , שמספרים כי הגיע יום ה ' .
53002003	אל תניחו לאף אחד לרמות ולבלבל אתכם , כי לפניכן יפרוץ המרד ואיש הרשע יתגלה , זה שנידון לאבדון .
53002004	הוא ירומם את עצמו מעל כל מה שמאלוהים וכל מה שקדוש , עד שיעז אפילו לשבת בהיכל אלוהים ויכריז שהוא עצמו אלוהים !
53002005	האם אינכם זוכרים שסיפרתי לכם כל זאת כשהייתי אצלכם ?
53002006	עכשיו אתם יודעים מה מונע בעדו מלהופיע לפני הזמן המתאים .
53002007	מעלליו הרעים כבר משתוללים בעולם , אך הוא עצמו יוכל להופיע רק כשיוסר המעצור מדרכו .
53002008	ואז יתגלה בן־האבדון הרשע , אשר האדון ישוע ישתק בהבל־פיו וישמיד אותו כליל בזוהר כבודו .
53002009	הרשע הזה יבוא בשליחות השטן ובכוחו , וידהים את כולם באותות־שקר ואחיזת־עיניים .
53002010	הוא יצליח להטעות את האנשים שנועדו לגיהינום , בגלל סירובם לאהוב את האמת שבכוחה להושיעם .
53002011	על כן יניח להם אלוהים להאמין בכל השקרים האלה ,
53002012	כדי שיוכל לשפטם על אשר האמינו בשקרים , עשו בכוונה את הרע וסרבו להאמין באמת .
53002013	אך אנו חייבים להודות תמיד לאלוהים בעדכם , אחי יקירי האדון , כי עוד מבראשית הוא בחר להושיע ולטהר אתכם באמצעות רוח הקודש ואמונתכם באמת .
53002014	הוא אף הזמינכם לקחת חלק בכבודו של אדוננו ישוע המשיח , באמצעות הבשורה שבישרנו לכם .
53002015	על כן , אחים יקרים , התמידו באמונתכם , ואל תרפו מכל מה שלימדנו אתכם בכתב ובעל־פה .
53002016	מי ייתן שאדוננו ישוע המשיח ואלוהים אבינו , אשר אהב אותנו והעניק לנו נחמת־עולם ותקווה שאיננו ראויים לה ,
53002017	ינחם את לבכם ויעזור לכם בכל דבר טוב שתאמרו או תעשו .
53003001	לסיום , אחים יקרים , אנא , התפללו בעדנו . ראשית כל התפללו שבשורת ה ' תופץ במהירות וביעילות בכל מקום , ותביא לו כבוד רב כפי שהביאה ביניכם .
53003002	שנית , התפללו שלא ניפול בידי אנשים רשעים , שהרי לא כולם אוהבים את האדון .
53003003	אך אתם יכולים לסמוך על האדון שיחזק וישמור אתכם מכל רע .
53003004	האדון גם העניק לנו את הביטחון שאתם מקיימים הלכה למעשה את מה שלימדנו אתכם , ואף שתמשיכו בכך בעתיד .
53003005	והאדון ישוע יכשיר את לבבכם להבין את משמעותה ועומקה של אהבת אלוהים וסבלנותו של המשיח .
53003006	אחים יקרים , אנו מצווים עליכם בשם ישוע המשיח אדוננו ובסמכותו : התרחקו מכל מאמין עקשן שמסרב לקיים את ההוראות שמסרנו לכם .
53003007	אתם יודעים היטב שעליכם להתנהג כמונו , שכן מעולם לא ראיתם אותנו סוטים מהדרך הנכונה ;
53003008	מעולם לא אכלנו בחינם - תמיד שילמנו בעד מה שקיבלנו . עבדנו קשה יומם ולילה כדי להרוויח את מחייתנו , כי לא רצינו להכביד על איש מכם .
53003009	אל תחשבו שלא הייתה לנו הזכות לבקש מכם לספק את מזוננו - פשוט רצינו להראות לכם כיצד עליכם לעבוד לפרנסתכם .
53003010	עוד בהיותנו אצלכם ביקשנו מכם לשמור על העיקרון : " מי שלא יעבוד לא יאכל ! "
53003011	אך בכל זאת אנו שומעים כי יש ביניכם טפילים עצלים , המסרבים לעבוד ומבזבזים את זמנם ברכילות וחרחורי־ריב .
53003012	אנחנו מזהירים את האנשים האלה ומצווים עליהם בשם אדוננו ישוע המשיח : לכו לעבוד והרוויחו את לחמכם בכבוד !
53003013	ולשאר האחים אני אומר : לעולם אל תתייאשו ואל תפסיקו לעשות מעשים טובים .
53003014	גרשו מקרבכם את מי שמסרב לשמוע לדברינו שכתובים במכתב זה , כדי שיתבייש בעצמו .
53003015	אל תתייחסו אליו כאל אויב , אלא כאל אח תועה שיש להזהירו ולהחזירו לדרך הישר .
53003016	ואדון השלום בעצמו יעניק לכם את שלומו בכל עת ובכל מקום . יהיה האדון עם כולכם .
53003017	עתה אני , פולוס , מברך את כולכם בכתב־ידי , כמנהגי בסיום כל מכתבי , לאות וסימן שאני באמת הכתבתי אותם . זהו כתב ידי וזוהי חתימתי . יברך אדוננו ישוע המשיח את כולכם .
53003018	
54001001	מאת פולוס , שליחו של ישוע המשיח לפי מצוותו הישירה של האלוהים מושיענו וישוע המשיח , שהוא תקוותנו היחידה .
54001002	אל טימותיוס , בני האמיתי באמונה . מי ייתן שהאלוהים אבינו וישוע המשיח אדוננו יברך אותך בחסד , ברחמים ובשלום .
54001003	אני חוזר ומבקש ממך את מה שביקשתי לפני צאתי למקדוניה : אנא , הישאר כאן באפסוס , וצווה על אנשים מסוימים להפסיק ללמד את תורות השקר שלהם , ולהפסיק לרמות את האנשים .
54001004	שים קץ לאגדות , לשקרים ולאמונה במגילות־יוחסין אינסופיות , הגורמים לוויכוחים ולספקות , ומונעים את בניית בית האלוהים באמונה .
54001005	אני משתוקק שכל המאמינים המשיחיים ימלאו באהבה שנובעת מלב טהור , מצפון נקי ואמונה אמיתית .
54001006	אבל ישנם אנשים שתעו מהדברים האלה ופנו לדיבורי הבל .
54001007	הם רוצים שיכירו בהם כבעלי סמכות בהוראת התורה , בזמן שאינם בקיאים בתורה ואינם יודעים כלל מה שהם אומרים .
54001008	אנחנו יודעים שחוקי התורה הם טובים , בתנאי שמשתמשים בהם כפי שאלוהים רצה .
54001009	אנחנו גם יודעים שחוקי התורה לא נחקקו למען האנשים הישרים והטובים , אלא למען אנשים חסרי מוסר , חסרי שליטה עצמית - למען הרשעים . כן , חוקי התורה נחקקו עבור אנשים שמכים את הוריהם , רוצחים את חבריהם ,
54001010	זונים , הומוסקסואלים , סוחרי נפש , רמאים , שקרנים , וכל אלה שעושים מעשים שהם נגד הבשורה הנפלאה של האל המבורך , אשר אני שליחו .
54001011	
54001012	אני אסיר תודה לישוע המשיח אדוננו על שבחר בי להיות אחד משליחיו , שבטח בי ומינה אותי לשרת אותו ,
54001013	למרות שבעבר לעגתי לשמו וקיללתי אותו . רדפתי את המאמינים במשיח , הצקתי להם ופגעתי בהם , אולם אלוהים ריחם עלי , כי בזמנו לא הכרתי את המשיח ולא ידעתי מה אני עושה .
54001014	מה רב חסדו של אדוננו ! - הוא לימדני לבטוח ולהאמין בו , ולהימלא באהבת המשיח .
54001015	מה נהדר הדבר ומה משתוקק אני שכל העולם יידע : שישוע המשיח בא לעולם כדי להושיע את החוטאים , ואני הייתי הגדול שבהם !
54001016	אך אלוהים ריחם עלי , כדי שישוע המשיח יוכל להציגני לדוגמה לפני כל העתידים להאמין בו , כהוכחה לסבלנותו הרבה אף כלפי החוטא הגדול ביותר ! כך יבינו שגם הם יכולים לזכות בחיי נצח ,
54001017	כל הכבוד וההדר לאלוהים מעולם ועד עולם ! הוא מלך העולמים , הבלתי־נראה אשר חי לנצח ; הוא בלבד האלוהים והוא מלא חכמה . - אמן .
54001018	טימותיוס , בני , אני מצווה עליך להילחם היטב במלחמת האדון , כפי שביקש ממך האדון באמצעות נביאיו .
54001019	שמור היטב על אמונתך במשיח , שמור את מצפונך נקי תמיד , ועשה את הישר והנכון . כי יש אנשים שאטמו את אוזניהם לקול מצפונם ועשו את הרע בכוונה תחילה . לאחר שמאסו באלוהים בצורה כזאת , אין פלא שעד מהרה איבדו את אמונתם במשיח !
54001020	הומניוס ואלכסנדרוס הם דוגמה לכך : נאלצתי להענישם ולמסרם לשטן , כדי שילמדו לא לבייש יותר את שם המשיח .
54002001	ראשית כל אני מבקש מכם להרבות בתפילה בעד כל בני־אדם . התחננו לפני אלוהים ובקשו ממנו שירחם עליהם , ואל תשכחו להודות לו בשם כולם .
54002002	התפללו בעד המלכים , המנהיגים ואנשי־השלטון למיניהם , כדי שנוכל לחיות בשקט ובשלווה , באורח מכובד וביראת אלוהים .
54002003	זהו רצונו של האלוהים מושיענו ,
54002004	כי הוא חפץ שכולם ייוושעו ויאמינו באמת , כלומר :
54002005	שיש רק אלוהים אחד ומתווך אחד בינו לבין בני־האדם , הלא הוא בן־האדם ישוע המשיח ,
54002006	אשר הקריב את נפשו בעד כל בני־האדם , והעדות לכך ניתנה במועד המתאים .
54002007	אני אומר לכם את האמת : נבחרתי לתפקיד שליחו של אלוהים כדי ללמד את הגויים אמת זאת , וכדי להראות להם את תוכניתו של אלוהים לישועה דרך האמונה .
54002008	משום כך אני רוצה שהמאמינים יתפללו בכל מקום ויניפו את ידיהם , כשליבם נקי מכל טינה , כעס או ספק .
54002009	על הנשים להתלבש בצניעות , בתלבושת נאה ופשוטה , ואל להן להתגנדר בתסרוקות המושכות את העין , ולא בתכשיטים או במלבושים יקרים .
54002010	כי על הנשים המשיחיות למשוך תשומת־לב במעשיהן הטובים , כיאה לנשים שבחרו לאהוב את אלוהים ולשרתו .
54002011	עליהן להקשיב וללמוד בשקט ובענווה .
54002012	על הנשים לשבת בשקט באסיפות הקהילה . איני מרשה לנשים ללמד את הגברים או להתנשא עליהם .
54002013	מדוע ? מפני שאלוהים ברא לראשונה את אדם , ורק לאחר מכן את חוה .
54002014	ולא אדם הוא שרומה על־ידי השטן , כי אם חוה לא עמדה בפיתוי וחטאה .
54002015	מכאן הכאב והסבל של האישה בעת לידת בניה , אך נפשה תיוושע אם תמשיך לחיות באמונה , קדושה , אהבה וצניעות .
54003001	אכן נכונה האמרה : השואף להיות מנהיג בקהילה , שואף לתפקיד טוב .
54003002	מנהיג בקהילה צריך להיות אדם טוב וחסר דופי , בעל לאישה אחת בלבד , מושל ברוחו , צנוע , נעים־הליכות , מכניס אורחים , מורה טוב של כתבי־הקודש , אינו מפריז בשתיית יין , אינו אלים ואינו רודף בצע .
54003003	עליו להיות טוב־לב ואדיב , להתחשב באחרים , לרדוף שלום ולא לאהוב כסף .
54003004	עליו להנהיג היטב את משפחתו , ולחנך את ילדיו למשמעת .
54003005	כי אם אדם אינו מסוגל להנהיג כהלכה את משפחתו , כיצד יוכל להנהיג את קהילת אלוהים ?
54003006	עליו להיות מאמין משיחי בעל ניסיון , שכן אם הוא מאמין צעיר ובלתי־מנוסה , הוא עלול להתגאות על שנבחר לתפקיד חשוב תוך זמן קצר בלבד , וכך ייפול בידי השטן .
54003007	צריך להיות לו שם טוב בין הלא־מאמינים , כדי שהשטן לא יוכל להעליל עליו עלילות ולהכשילו .
54003008	גם על שמשי הקהילה להיות ישרים וטובים כמנהיגי הקהילה . אסור להם להרבות בשתייה ולרדוף בצע .
54003009	עליהם להיות רציניים , לאהוב את אלוהים , ולשמור במצפון נקי את סוד האמונה אשר מוסתר מהלא־מאמינים .
54003010	עליהם להוכיח את עצמם לפני שהם נבחרים לתפקיד שמשי הקהילה . יש לבחון את אישיותם ואת יכולתם , ואם יעמדו במבחן ייבחרו לתפקיד .
54003011	נשותיהם צריכות להיות ישרות , לא מלשינות ולא רכלניות , כי אם סובלניות ונאמנות בכל מעשיהן .
54003012	לכל שמש בקהילה תהיה אישה אחת בלבד , ועליה לנהל היטב את משפחתה ומשק ביתה .
54003013	כי המשרתים כהלכה ירכשו את אהדתם של אחרים , ואף ירכשו ביטחון רב באמונתם בישוע המשיח .
54003014	אני אמנם מקווה לבוא אליך במהרה , אך אני כותב לך דברים אלה עתה , כדי שאם אאחר לבוא תדע אילו אנשים לבחור לתפקיד שמשי בית האלוהים . זכור : קהילת האלוהים היא ביתו של אלוהים חיים , שהוא עמוד האמת ויסודה .
54003015	
54003016	אין ספק שסוד אמונתנו גדול ביותר , אך פתרונו טמון במשיח שבא לעולם כאדם , הוכח כחסר־דופי וטהור ברוחו , נגלה אל המלאכים , התפרסם בין העמים , נתקבל באמונה על־ידי רבים ונלקח חזרה לשמים בכבוד .
54004001	רוח הקודש אומר לנו בפירוש שבאחרית הימים יפנו מאמינים מסוימים עורף למשיח , ויאמינו בכל מיני תורות שקר אשר השראתן מהשדים ומהרוחות הרעות .
54004002	הם ישקרו ללא בושה , ומצפונם כלל לא יציק להם .
54004003	הם יאמרו שאסור להינשא ואסור לאכול מאכלים מסוימים , למרות שאלוהים ברא אותם כדי שאנחנו , המאמינים ויודעי האמת , נאכל אותם בתודה .
54004004	שהרי כל מה שברא אלוהים הוא טוב ומותר לאכילה , בתנאי שנודה עליו לאלוהים
54004005	ונבקש ממנו לברך את האוכל , כי המזון מקודש בתפילה ובדבר־אלוהים .
54004006	אם תסביר כל זאת למאמינים , תמלא את תפקידך כמנהיג קהילה נאמן שניזון מהאמונה ומתורת האמת שבה דבקת .
54004007	אולם התרחק מאגדות מרושעות ומטופשות , והרגל את עצמך למשמעת ולקדושה .
54004008	כושר גופני הוא דבר טוב , אך כושר רוחני חשוב הרבה יותר , ויועיל לך בכל הנוגע לחיי העולם הזה והעולם הבא .
54004009	אין כל ספק בדבר ; אתה יכול להאמין בדברים אלה ללא כל הסתייגות .
54004010	אנחנו עובדים קשה וסובלים הרבה כדי שאנשים יאמינו בזאת , כי תקוותנו היא באלוהים חיים , מושיעם של כל בני־האדם ובמיוחד של המאמינים בו .
54004011	המשך לצוות וללמד דברים אלה .
54004012	אל תניח לאיש לזלזל בחשיבותך בגלל גילך הצעיר . שמש דוגמה ומופת למאמינים במעשיך , בדברך , באהבתך , באמונתך ובטוהר מחשבותיך .
54004013	עד שאגיע , הקדש את עצמך לקריאת כתבי־הקודש לפני הציבור , ולמד אותם את דבר ה ' .
54004014	נצל את המתנה שהעניק לך ה ' באמצעות נביאיו , כשזקני הקהילה סמכו את ידיהם על ראשך .
54004015	נצל מתנות אלה ; הקדש להן מרץ וכל תשומת לבך , כדי שכולם יראו בבירור את התקדמותך והצלחתך .
54004016	שים לב לכל מה שאתה עושה וחושב . הישאר נאמן לאמת ולמה שישר , ואלוהים יברך אותך ואת שומעיך .
54005001	לעולם אל תגער באדם זקן , אלא נהג בו בכבוד כאילו היה אביך . אל הצעירים ממך דבר כאל אחים אהובים .
54005002	את הנשים המבוגרות ממך כבד כאמהות , והתייחס אל הצעירות כאל אחיותיך - חשוב עליהן אך ורק מחשבות טהורות .
54005003	עליך לכבד את אלה שהן באמת אלמנות , כלומר , אלה שנותרו בודדות וחסרות עזרה .
54005004	אך אם לאלמנה יש ילדים או נכדים , חובתם לשאת באחריות לפרנסתה , וכך ישיבו לה גמול על כל מה שעשתה למענם . התנהגות כזאת מוצאת־חן בעיני אלוהים .
54005005	על הקהילה לדאוג לאלמנות שנותרו עניות ובודדות , אם הן בוטחות בה ' ומרבות בתפילה .
54005006	אולם אלמנה שחיה חיי תענוגות היא מתה באופן רוחני .
54005007	צווה עליהן דברים אלה כדי שתהיינה ללא דופי .
54005008	מי שאינו דואג לקרוביו , ובמיוחד לבני־משפחתו , כופר באמונה והוא גרוע מאלה שאינם מאמינים .
54005009	אל תכלול ברשימת האלמנות את אלה שהן מתחת לגיל שישים ואת אלה שנישאו ליותר מבעל אחד .
54005010	על האלמנה להיות ידועה במעשיה הטובים , בחינוך ילדיה , בהכנסת אורחים , ברחיצת רגלי המאמינים , בעזרתה לנזקקים ובהקדשת עצמה לעשיית מעשים טובים .
54005011	אל תכלול ברשימה את האלמנות הצעירות , כי כשהן מאבדות את מנוחתן והיצרים הטבעיים שלהן מתחזקים , הן מתרחקות מהמשיח ומשתוקקות להינשא בשנית .
54005012	כך הן בוגדות באמונתן במשיח .
54005013	יותר מזה , הן מתרגלות לחיי עצלות , נודדות מבית לבית , מרכלות ומתערבות בענייניהם של אחרים .
54005014	לכן אני חושב כי מוטב שהצעירות הללו תינשאנה שוב , תלדנה ילדים ותדאגנה למשק הבית , כי אז לא יוכל איש למתוח עליהן ביקורת .
54005015	כבר עתה יש ביניהן כאלה שנטשו את אמונתן במשיח והלכו אחרי השטן .
54005016	אני חוזר ואומר לכם : קרובי האלמנה חייבים לדאוג לה ולפרנס אותה , ואל להם להטיל את המעמסה על הקהילה , כי אז תוכל הקהילה לפרנס את האלמנות שבאמת זקוקות לעזרה .
54005017	מנהיגי הקהילה שממלאים היטב את תפקידם ראויים לכבוד רב , במיוחד אלה שעמלים בהפצת הבשורה ובהוראת דבר האלוהים .
54005018	כי כתבי־הקודש אומרים : " אל תחסום את פי השור בעת הדיש - הנח לו לאכול בעת עמלו ! " ובמקום אחר כתוב : " הפועל ראוי לשכרו . "
54005019	אל תאמין להאשמות נגד מנהיג קהילה אלא אם כן שמעת את עדותם של שניים , שלושה אנשים .
54005020	אם הוא באמת חטא , יש להוכיחו לפני כל הקהילה , כדי שאיש לא ילך בעקבותיו .
54005021	לפני אלוהים , אדוננו ישוע המשיח והמלאכים בחירי ה ' , אני מצווה עליך לקיים את המצוות האלה ללא משוא־פנים , ואל תשפוט ללא חקירה .
54005022	לעולם אל תמהר למנות מנהיג קהילה , שמא הוא אדם חוטא , והאנשים עלולים לחשוב שאתה שותף לחטאיו . התרחק מכל חטא !
54005023	( אגב , אני מייעץ לך לשתות מעט יין במקום מים . היין יועיל לכאבי הבטן שלך החוזרים ונשנים ) .
54005024	יש אנשים שחטאיהם ידועים וגלויים , וכמובן שהם יישפטו על כך , ויש אנשים שחטאיהם אינם ידועים - רק יום־הדין יוציא לאור את האמת המרה .
54005025	כך גם מעשיהם הטובים של מאמינים מסוימים ידועים לאנשים רבים . אך גם אם לא כל מעשיהם הטובים ידועים עדיין , הם ייצאו לאור במוקדם או במאוחר .
54006001	על מאמינים שהם עבדים לעבוד קשה למען אדוניהם ולכבד אותם , כדי שישמשו דוגמה לחריצות , ולא יחללו את שם האלוהים ואת האמונה .
54006002	אם אדונם הוא מאמין משיחי , אין זו סיבה להתעצל בעבודה , אלא להיפך - עליהם לעבוד בחריצות כפולה , שכן הם עוזרים לאח מאמין ואהוב . טימותיוס , למד אותם דברים אלה ועודד את כולם לקיימם .
54006003	כל מי שילמד אתכם תורה אחרת , ויתכחש לדברי אדוננו ישוע המשיח ולתורתו הבריאה והקדושה ,
54006004	הוא טיפש וגאה . לאדם כזה יש נטייה חולנית להתפלפל בשאלות האמונה , ולעורר ויכוחי סרק הגורמים לקנאה , למריבות , לגידופים ולחשדות .
54006005	אנשים כאלה הם חוטאים ורעים , מחוסרי אמונה שמעוררים ויכוחי סרק ומתייחסים אל הקדושה כאל אמצעי להתעשר . התרחקו מאנשים כאלה !
54006006	אתה באמת רוצה להתעשר ? אם אתה חי ביושר ושמח בחלקך , אתה כבר עשיר !
54006007	הלא באנו לעולם בחוסר־כל , ואף כשנמות לא נוכל לקחת איתנו דבר .
54006008	משום כך , אם יש לנו אוכל ולבוש עלינו להסתפק ולשמוח בחלקנו .
54006009	אנשים שמשתוקקים להתעשר סוטים עד־מהרה מהדרך הישרה , ומשתמשים באמצעים לא־כשרים להשגת כסף . מעשים אלה מזיקים להם , משחיתים אותם ולבסוף שולחים אותם לגיהינום .
54006010	כי אהבת הכסף היא שורש כל המעשים הרעים . אנשים רבים שלהוטים אחרי הכסף נטשו את האמונה , ובכך גרמו לעצמם צער וכאב .
54006011	אולם אתה , טימותיוס , הינך איש אלוהים . ברח מכל הדברים האלה ועשה מעשים טובים ; למד לבטוח באדוננו , לאהוב את הזולת ולהתייחס לכולם בסבלנות ובעדינות .
54006012	המשך להילחם למען אלוהים . אחוז היטב במתנת חיי־הנצח שהעניק לך אלוהים , ושעליהם סיפרת לאנשים רבים כל־כך .
54006013	אני מצווה עליך לפני האלוהים , שמעניק חיים לכל , ולפני ישוע המשיח , שללא פחד אמר את האמת לפונטיוס פילטוס :
54006014	עליך לקיים את המצווה הזאת ללא כל דופי , עד בואו של ישוע המשיח אדוננו .
54006015	וכשיגיע הזמן המתאים יתגלה המשיח אלינו מהשמים , על־ידי האלוהים המבורך והעליון , מלך המלכים ואדון האדונים ;
54006016	הוא לבדו בן־אלמוות , וחי באור נשגב שאיש אינו יכול לחזות בו . כל הכבוד , התפארת והגבורה לאלוהינו לעולמים . - אמן .
54006017	אמור לעשירים שלא יתגאו ושלא יסמכו על עושרם אשר ייעלם בקרוב , אלא שיבטחו באלוהים חיים שמעניק לנו תמיד ברוחב לב כל מה שאנחנו צריכים .
54006018	עודד אותם לעשות מעשים טובים , להעניק מכספם לנזקקים , ולשתף את האחרים בכל מה שהעניק להם אלוהים .
54006019	אם כך ינהגו , הם יאגרו לעצמם אוצר אמיתי בשמים אשר יישמר לנצח , וגם יחיו חיים משיחיים פוריים כאן עלי אדמות .
54006020	טימותיוס , שמור היטב את מה שאלוהים הפקיד בידך . התרחק מוויכוחי סרק עם אלה שמתפארים שהם יודעים הכול , ובכך מוכיחים את בורותם .
54006021	רבים מאלה החטיאו את העיקר - את האמונה בישוע המשיח ! חסדו של אלוהים איתך . - אמן .
55001001	מאת פולוס שליח המשיח , אשר נבחר על־ידי אלוהים לבשר לבני־האדם את דבר חיי־הנצח , שהבטיח להם באמצעות האמונה בישוע המשיח .
55001002	אל טימותיוס , בני היקר . מי ייתן שהאלוהים אבינו וישוע המשיח אדוננו יברך אותך בחסד , ברחמים , בשלום ובשלווה .
55001003	אני מודה לאלוהים בעדך , טימותיוס . יומם ולילה אני מתפלל בעדך ומבקש מאלוהים לברך אותך . זהו אלוהי אבותיי , ומטרתי האחת בחיים היא לעשות את הטוב בעיניו .
55001004	אני כל־כך מתגעגע אליך ! אני עדיין זוכר את הדמעות שזלגו מעיניך כשנפרדנו . מה אשמח לשוב ולראותך !
55001005	אני יודע שאמונתך באדוננו כנה ורצינית , כאמונתן של אמך אבניקי ושל סבתך לואיס , ואני בטוח שהיא חזקה כתמיד .
55001006	משום כך אני מזכיר לך לעורר את מתנת האלוהים שנמצאת בקרבך , ואשר ניתנה לך כשסמכתי את ידי עליך .
55001007	שכן האלוהים לא נתן לנו רוח של פחד , אלא של גבורה , אהבה ומשמעת־עצמית .
55001008	אם אכן תעורר את המתנה הרוחנית הזאת , לא תתבייש לספר לאחרים על אודות אדוננו , ולמרות היותי כאן בכלא למען ישוע המשיח , לא תתבייש שמא ידעו שאני ידידך , אלא תהיה מוכן לסבול יחד איתי למען האדון , שכן הוא יעניק לך כוח וסבלנות לסבול למענו .
55001009	אלוהים הושיע אותנו ובחר בנו לעבודתו הקדושה לא משום שהיינו ראויים לכך , אלא משום שזו הייתה תוכניתו עוד לפני בריאת העולם ; הוא רצה להראות לנו את טוב לבו ואהבתו באמצעות ישוע המשיח .
55001010	אלוהים גילה לנו דברים אלה על־ידי בואו של ישוע המשיח מושיענו , אשר ניצח את המוות והראה לנו את הדרך לחיי נצח על־ידי אמונה בו .
55001011	אלוהים בחר בי להיות שליחו כדי שאבשר לגויים את הבשורה הזאת , וכדי שאלמד אותם את דבר ה ' .
55001012	מסיבה זאת אני סובל כאן בכלא , אך איני מתבייש בכך , כי אני יודע במי אני מאמין , ואני בטוח שהוא מסוגל לשמור היטב על אשר הפקדתי בידו עד יום שובו .
55001013	נהג לפי דברי האמת שלימדתי אותך , ובמיוחד במה שנוגע לאמונה ולאהבה שהעניק לך המשיח .
55001014	בעזרת רוח הקודש ששוכן בקרבך שמור היטב על האוצר שהופקד בידך .
55001015	אתה יודע שכל המאמינים אשר באו לכאן מאסיה נטשו אותי ; אפילו פוגלוס והרמוגניס הלכו להם .
55001016	רק אוניסיפורוס ביקר אותי פעמים רבות ; הוא מעולם לא התבייש בעובדת היותי בכלא . ביקוריו ממש השיבו את רוחי , ולכן יברך האלוהים אותו ואת משפחתו .
55001017	למעשה , בהגיעו לרומא הוא חיפש אותי בכל מקום , עד שלבסוף מצאני .
55001018	אתה יודע היטב כמה עזר לי אוניסיפורוס באפסוס . יברך אותו האלוהים בברכה מיוחדת ביום שובו של המשיח .
55002001	טימותיוס , בני , עליך להתחזק בכוח ובחסד שמעניק לך המשיח .
55002002	למד אנשים אחראיים את דברי האמת אשר שמעת מפי בנוכחות עדים רבים , כדי שבבוא הזמן הם ילמדו את האחרים .
55002003	קבל את חלקך בסבל למען המשיח , כמוני , כחייל גיבור במלחמת ישוע המשיח .
55002004	וכחייל של ישוע המשיח אל תתערב יותר מדי בענייני העולם הזה , כדי שתוכל להשביע את רצונו של מי שגייס אותך לצבאו .
55002005	בעשותך את אשר הטיל עליך האדון , עליך לנהוג לפי הכללים שלו . גם הספורטאי לא יזכה בפרס אם לא יתחרה לפי הכללים !
55002006	האיכר החרוץ שמעבד את אדמתו זכאי לאכול ראשון את ביכורי הפרי .
55002007	חשוב היטב על דברים אלה , ואלוהים יעזור לך להבינם .
55002008	לעולם אל תשכח את הבשורה שאני מבשר ; תקומתו של ישוע המשיח מן המתים , והיותו משושלת דוד המלך .
55002009	הם כלאו אותי בבית־הסוהר כמו פושע , משום שהפצתי את האמת הזאת , אך דבר האלוהים אינו כלוא !
55002010	אני מוכן לסבול הכול למען בחירי האלוהים , כדי שגם הם ייוושעו ויזכו בכבוד עולמים בישוע המשיח .
55002011	אכן נכון השיר : אם מתנו עם המשיח , גם נחיה איתו ;
55002012	אם נסבול למענו , גם נמלוך איתו ; אם נתכחש אליו , גם הוא יתכחש אלינו ;
55002013	אף אם לא נאמין , הוא תמיד נאמן , כי אין הוא יכול לכחש בעצמו .
55002014	הזכר לאנשיך דברים אלה וצווה עליהם , בשם האדון , לא להתווכח על דברים חסרי ערך . ויכוחים כאלה מבלבלים את השומעים ומזיקים להם .
55002015	שקוד להשביע את רצון ה ' - כפועל שאין לו כל סיבה להתבייש בעבודתו , וכאדם שיודע להשתמש בדבר האמת בצורה המועילה ביותר .
55002016	התרחק מוויכוחים מטופשים אשר מרגיזים ומכעיסים , וכך מביאים לידי חטא .
55002017	ויכוחים מטופשים אלה מתפשטים כמו ריקבון ומכאיבים לאנשים שמעורבים בהם . הומניוס ופיליטוס מעוררים ויכוחים כאלה .
55002018	השניים , שהפנו עורף לאמת , מפיצים את השקר כאילו כבר הייתה תחיית המתים . במעשה זה הם החלישו ובלבלו את אמונתם של אלה שהאמינו להם .
55002019	אולם דבר אינו יכול לערער את אמת האלוהים ; היא עומדת איתנה כסלע שעליו חקוק : " יודע אלוהים את אשר לו . " ו " הקורא לעצמו מאמין באלוהים צריך להתרחק מכל רע . "
55002020	בבית העשיר יש כלים שעשויים מזהב ומכסף , ויש גם כלים שעשויים מעץ ומחמר . את הכלים היקרים מגישים לאורחים , ואילו בכלים הזולים משתמשים לעבודות המטבח או ככלי אשפה .
55002021	כדי להשתייך לחשוב וליקר - להיות חפץ בעל־ערך לבעל הבית - עליך לטהר את עצמך ולהתרחק מכל חטא , ואז יוכל המשיח להשתמש בך למטרותיו הנעלות .
55002022	ברח לך מתאוות הנעורים , והתקרב לכל דבר שמעודד אותך לעשות מעשים טובים . שאף לצדק , לשלום , לאמונה ולאהבה , ובקש את חברתם של האוהבים את אלוהים בלב טהור .
55002023	אני חוזר ואומר : התרחק מוויכוחים טיפשיים וחסרי טעם , אשר רק מרגיזים אנשים וגורמים למריבות .
55002024	המאמין באלוהים אינו צריך לריב עם אחרים , אלא עליו להיות אדיב וסובלני , וללמד את הדרך הטובה לאלה שאינם הולכים בה .
55002025	כשאתה מוכיח את המתכחשים לדבר ה ' , נהג בהם בענווה ובעדינות , כי אז , בעזרת ה ' , הם עשויים לשוב מדרכם הרעה ולהאמין באמת .
55002026	כך תשוב אליהם בינתם והם יברחו ממלכודת השטן - שלכד אותם כדי שישרתוהו - ויתחילו לעשות את רצון האלוהים .
55003001	דע לך , טימותיוס , שבאחרית הימים יבואו זמנים קשים .
55003002	האנשים יהיו אנוכיים ויאהבו רק את עצמם ואת כספם ; הם יתהללו בעצמם , יתגאו , יקללו את אלוהים , ימרו את פי הוריהם , יהיו כפויי טובה ויעשו כל מעשה רע .
55003003	הם יהיו חסרי אהבה וחסרי רחמים ; הם ישמיצו אחרים ויהיו חסרי ריסון עצמי . הם יהיו אכזריים ושונאי כל דבר טוב .
55003004	הם יבגדו בחבריהם , ימהרו לכעוס , יהיו גאוותנים ויאהבו תענוגות במקום שיאהבו את אלוהים .
55003005	הם יעמידו פנים כאילו הם מאמינים באלוהים , ואפילו ישתתפו באסיפות הקהילה , אבל הם לא יאמינו למה שישמעו . היזהר מאנשים כאלה !
55003006	הם מסוג האנשים המתגנבים אל בתי אחרים , ומתחברים עם נערות קלות דעת ומלאות חטאים , הנשלטות על־ידי תאוותיהן , ומלמדים אותן את תורת השקר שלהם .
55003007	נערות כאלה תמיד נוטות ללכת אחרי מורים חדשים ; הן מוכנות ללמוד מכל אחד , אבל לעולם אינן מסוגלות לבוא לידיעת האמת .
55003008	כשם שיניס וימבריס התנגדו למשה רבנו , כך מתנגדים מורי השקר האלה באמת . מחשבותיהם טמאות ומושחתות , והם נלחמים באמונה המשיחית .
55003009	אך הם לא יגיעו רחוק ! יום אחד יתגלה השקר שלהם לכולם - כמו שקרה לחטא של יניס וימבריס .
55003010	אך אתה טימותיוס , אתה יודע מה אני מלמד , מהו אורח־חיי ומהי מטרתי בחיים . אתה מכיר את אמונתי , סבלנותי , אהבתי והתמדתי .
55003011	אתה יודע כמה סבלתי כתוצאה מכך שהטפתי את הבשורה . אתה יודע את כל אשר קרה לי כשביקרתי באנטיוכיה , באיקניון ובלוסטרא , אך האדון הצילני מכל הצרות , הרדיפות והסבל .
55003012	למעשה , כל אלה שיבחרו לשרת את המשיח בחיי קדושה יסבלו מידי שונאיהם .
55003013	האנשים הרעים ומורי השקר יגבירו את מעשיהם הרעים , וימשיכו להתעות את בני־האדם , כי הם עצמם הותעו על־ידי השטן .
55003014	אולם אתה , טימותיוס , המשך להאמין במה שלמדת . אתה יודע שאלה הם דברי אמת , ושאתה יכול לבטוח באלה מאיתנו שלימדו אותך .
55003015	עוד בילדותך ידעת והכרת את כתבי־הקודש , אשר החכימו אותך והכשירו אותך לקבלת ישועת האלוהים באמצעות האמונה בישוע המשיח .
55003016	כל כתבי־הקודש נכתבו בהשראת אלוהים . הם מלמדים אותנו את אמת האלוהים , מתקנים את טעויותינו ומדריכים את חיינו בדרך הישרה והצודקת .
55003017	זוהי דרכו של אלוהים להכשירנו לעשות תמיד מעשים טובים .
55004001	אני מצווה עליך לפני אלוהים ולפני אדוננו ישוע המשיח , אשר ישפוט את החיים ואת המתים בבואו ובמלכותו :
55004002	הטף את דבר האלוהים בכל עת - בכל הזדמנות שבאה לידך , בין אם זה נוח או לא . הוכח , הזהר ותקן את אנשיך כשיש צורך בכך ; עודד אותם לעשות את הטוב ולמד אותם בסבלנות את דבר ה ' .
55004003	כי יבוא הזמן שהאנשים לא יקשיבו לאמת , ויחפשו מורים שילמדו אותם מה שהם רוצים לשמוע .
55004004	הם לא יקשיבו לדבר אלוהים , ויפנו בשמחה לאגדות ולשקרים .
55004005	אבל אתה שמור על קור רוחך , ואל תפחד לסבול למען האדון . הדרך אנשים אחרים לאמונה במשיח , ובצע את כל המוטל עליך על הצד הטוב ביותר .
55004006	אני אומר לך דברים אלה משום שלא נותר לי זמן רב להיות איתך . שעתי קרבה - תוך זמן קצר אעבור מן העולם הזה ואהיה בשמים .
55004007	נלחמתי את המלחמה הטובה למען האדון , רצתי במרוץ הגדול ותמיד נשארתי נאמן לו . הגיעה העת שאנוח .
55004008	עתה שמור לי בשמים כתר צדקה אשר האדון , שופט־הצדק , ייתן לי ביום שובו , ולא רק לי , כי אם לכל אלה שמצפים לשובו בכיליון עיניים .
55004009	אנא , בוא אלי במהירות האפשרית ,
55004010	כי דימס עזב אותי בגלל אהבתו לדברי העולם הזה , והלך לתסלוניקי . קריסקיס הלך לגלטיא , וטיטוס הלך לדלמטיה .
55004011	רק לוקס נמצא איתי . הבא איתך את מרקוס , כי אני זקוק לעזרתו .
55004012	( גם טוכיקוס איננו כאן , כי שלחתיו לאפסוס ) .
55004013	אנא , הבא איתך את מעילי אשר השארתי אצל אחינו קרפוס , ואת הספרים , והחשוב ביותר - את כתבי הקלף .
55004014	אלכסנדרוס חרש הנחושת עולל לי רעות רבות . ישלם לו אלוהים כגמולו .
55004015	היזהר ממנו , כי הוא מתנגד בחריפות לכל מה שאנחנו מאמינים .
55004016	כשהביאו אותי למשפט בפעם הראשונה , איש לא היה כאן כדי לעזור לי ; כולם ברחו להם . ( אני מקווה שאלוהים לא ישפוט אותם על כך ) .
55004017	אך האדון חיזק אותי ועזר לי , כדי שאוכל להטיף את הבשורה באומץ לכל העולם , ובכך הצילני מלוע הארי .
55004018	אכן , האדון יצילני תמיד מכל רע ויביאני אל מלכותו בשמים . לאלוהים הכבוד לעולם ועד . - אמן .
55004019	אנא , מסור דרישת־שלום בשמי לפריסקה , לעקילס ולאלה שגרים בביתו של אוניסיפורוס .
55004020	ארסטוס נשאר בקורינתוס , ואת טרופימוס השארתי חולה במיליטוס .
55004021	השתדל לבוא לכאן לפני בוא החורף . אובולוס , פודיס , לינוס , קלודיה וכל האחים דורשים בשלומך .
55004022	אדוננו ישוע המשיח יברך אותך ויהיה עם רוחך . - אמן .
56001001	מאת פולוס , עבדו של אלוהים ושליחו של ישוע המשיח . נשלחתי לחזק ולבנות את אמונתם של המשיחיים וללמדם את אמת אלוהים , שבה הכוח לשנות חיי אדם , כדי שיוכלו לקבל את מתנת חיי הנצח שהבטיח להם ה ׳ עוד לפני בריאת העולם , ואלוהים אינו משקר .
56001002	
56001003	אלוהים החליט כי עכשיו הזמן המתאים לגלות ברבים את הבשורה על אודות בנו , והוא עצמו הטיל עלי את המשימה הזאת וציווה עלי לבצעה למענו .
56001004	אל טיטוס , בני האמיתי באמונה . יברך אותך אלוהים וישכין בלבך שלום ושלווה .
56001005	השארתיך באי־כרתים כדי שתעזור כמיטב יכולתך לתיקון ולחיזוק הקהילות שם , וכדי שבכל עיר תמנה זקנים אשר ימלאו את ההוראות שנתתי לך .
56001006	אלה הן הדרישות מהזקנים – עליהם להיות : בעלי שם טוב וללא דופי ( שהרי הם שליחי ה ׳ ) , בעלים לאישה אחת בלבד , שילדיהם אוהבים את אלוהים , בעלי תדמית טובה , מחונכים היטב וממושמעים , שלא אשמים בשום פשע , ענווים , לא רגזניים , שאינם מרבים בשתיית יין , לא אלימים , שונאי בצע ,
56001007	
56001008	מכניסי אורחים , אוהבים כל דבר טוב , נבונים , ישרים , בעלי ריסון עצמי
56001009	ובעלי אמונה חזקה ויציבה באמת ( כדי שיוכלו לעמוד בוויכוח עם מתנגדיהם ולהוכיחם על טעותם ) .
56001010	אנשים רבים מסרבים לשמוע בקול אלוהים , במיוחד בין אלה שטוענים שהמאמינים המשיחיים חייבים לעבור ברית מילה ולקיים את כל ההלכה כדי להיוושע .
56001011	עלינו לשים קץ לדבר , כי אנשים אלה הרחיקו משפחות רבות מן האמת אך ורק למען בצע כסף .
56001012	אחד מאנשיהם , נביא מכרתים , אמר עליהם : " אנשי כרתים הם שקרנים , חיות אכזריות וגזלנים עצלנים ! "
56001013	וזוהי האמת . משום כך דבר אל המאמינים בחומרה הנדרשת ועורר אותם להתחזק באמונתם .
56001014	הזהר אותם שלא יקשיבו לסיפורים ולאגדות הרווחות בין היהודים , ושלא ישמעו לאנשים שדוחים את האמת .
56001015	אדם טוב מוצא מעלות ויתרונות בכל דבר , ואילו אדם רשע , שאי־אפשר לסמוך עליו , מוצא פגמים וחסרונות בכל דבר , בגלל מחשבותיו הטמאות ותכונותיו הרעות .
56001016	אנשים אלה טוענים שהם מאמינים באלוהים , אולם מעשיהם ואורח חייהם אינם מעידים על כך . הם כופרים , עושים מעשי תועבה ואינם מסוגלים לעשות כל מעשה טוב .
56002001	טיטוס , למד את המאמינים כיצד לחיות כראוי את החיים המשיחיים .
56002002	למד את המאמינים הזקנים להיות רציניים ומיושבים בדעתם , להיות נבונים , למשול ברוחם , להכיר באמת ולהאמין בה , ולעשות את כל מעשיהם באהבה ובסבלנות .
56002003	למד את המאמינות הזקנות לשלוט ברוחן , לעורר כבוד בכל מעשיהן , לא לרכל , לא להוציא דיבה ולא להרבות בשתיית יין , שכן עליהן לשמש דוגמה טובה וללמד מעשים טובים .
56002004	זקנות אלה צריכות ללמד את הבחורות הצעירות למשול ברוחן , לאהוב את בעליהן וילדיהן ,
56002005	להיות נבונות וטהורות־מחשבה , לבלות את מרבית זמנן בבית ולשמוע בקול בעליהן , כדי שלא ידברו רעה על האמונה המשיחית .
56002006	דבר גם עם הבחורים ; בקש מהם לרסן את עצמם ולהתייחס אל החיים בכובד ראש .
56002007	אתה בעצמך חייב לשמש להם דוגמה למעשים טובים ; כאשר אתה מלמד , עשה זאת ביושר וברצינות .
56002008	דבריך צריכים להיות נבונים והגיוניים , כדי שכל מי שירצה להתווכח איתך יתבייש בעצמו , כשייווכח שאינו יכול למצוא בדבריך שום סיבה למתיחת ביקורת .
56002009	דבר גם עם המשרתים והעבדים , ובקש מהם לשמוע בקול אדוניהם , להשתדל להשביע את רצונם ,
56002010	לא להתחצף ולא לגנוב , אלא להוכיח שאפשר לסמוך עליהם . התנהגות כזאת תביא אנשים רבים לידי הרצון להאמין באדוננו ואלוהינו .
56002011	כי אלוהים מציע עתה לכל אדם מתנת חינם ! תשועת עולמים וחיי נצח !
56002012	כאשר מקבלים אנו את המתנה המוצעת לנו , אנו באים להכרה שאלוהים רוצה שנפסיק לחיות חיי חטא , ושנפסיק לרדוף אחרי תענוגות העולם הזה ותאוות הבשר , ולעומתם נחייה חיים ישרים , נאהב את אלוהים באמת ובתמים ,
56002013	ונצפה בכיליון עיניים להופעת אלוהינו הנפלא ומושיענו ישוע המשיח בכבוד והדר .
56002014	אלוהים גזר עליו למות , כדי שמותו יכפר על מעשינו הרעים וישחררנו מהשעבוד ליצר הרע שלנו . וכל זאת כדי לטהר אותנו ולעשותנו לעם נבחר ואהוב על אלוהים , עם שמוכן לעשות מעשים טובים .
56002015	טיטוס , עודד את אנשיך לקיים דברים אלה הלכה למעשה . זכותך ( וגם חובתך ) להעיר להם ולתקן אותם היכן שיש צורך בכך . אל תניח לאיש לזלזל בדברים האלה !
56003001	הזכר למאמינים שעליהם לציית לשלטונות ולנציגיהם , ושעליהם להיות מוכנים תמיד לעשות מעשים טובים .
56003002	עליהם להימנע מרכילות , הוצאת דיבה ומריבות , ולעומת זאת להיות עדינים ולהראות ענווה אמיתית לכולם .
56003003	גם אנחנו היינו פעם טיפשים ולא שמענו לקול אלוהים ; אנשים שונים הוליכו אותנו שולל , וגרמו לכך שנשתעבד לתשוקות וליצרים שלנו . התקופה ההיא הייתה נוראה ; היינו חסרי־שלווה ומנוחה , מלאי קנאה וטינה , שנאנו את כולם וכולם שנאו אותנו .
56003004	אך כאשר אלוהים מושיענו גילה לנו את טוב לבו ואהבתו ,
56003005	הוא הושיע אותנו , לא בגלל המעשים הצדיקים שעשינו , אלא מתוך רחמיו . הוא רחץ אותנו מחטאינו , ונתן לנו לידה חדשה וחיים חדשים באמצעות רוח הקודש .
56003006	אלוהים עשה זאת בזכות קורבנו של ישוע המשיח ,
56003007	ובחסדו הרב הצדיק אותנו ונתן לנו חלק ונחלה בחיי הנצח , שלהם אנו מצפים .
56003008	כל הדברים שאמרתי לך הם נכונים . הדגש את חשיבותם כדי שהמאמינים יהיו זהירים יותר ויעשו תמיד מעשים טובים , לא רק משום שזו חובתם , אלא משום שזה גם מועיל !
56003009	הימנעו מוויכוחי סרק ומוויכוחים בנושאים השנויים במחלוקת ; הימנעו מוויכוחים ומריבות בנוגע לקיום מצוות התורה , שכן הם מיותרים , חסרי־תועלת וגורמים רק נזק .
56003010	אם מישהו מכם גורם לסכסוכים ולחילוקי דעות , הזהירו אותו פעם או פעמיים ולאחר מכן עזבוהו לנפשו ,
56003011	כי אדם כזה הוא מושחת וידוע לו היטב שהוא חוטא .
56003012	אני עומד לשלוח אליך את ארטימס או את טוכיקוס . בהגיע אליך אחד מהשניים השתדל לבוא אלי לניקופוליס במהירות האפשרית , כי החלטתי להישאר שם למשך החורף .
56003013	זינס , עורך־הדין , ואפולוס עומדים לצאת למסעם . עזור להם כמיטב יכולתך , ודאג לכך שהמאמינים יספקו את כל צרכיהם ,
56003014	כי על המאמינים לבטא את אמונתם במעשיהם הטובים ובהגשת עזרה .
56003015	כולם כאן מוסרים דרישת שלום . מסור בבקשה דרישת שלום חמה לכל המאמינים בכרתים . יברך אתכם אלוהים . - אמן .
57001001	אל פילימון , עוזרנו היקר והאהוב , אל הקהילה שמתאספת בביתך , אל אחותנו אפיה ואל ארכיפס , שהוא חבר במלחמתנו למען המשיח . מאת פולוס , שיושב במאסר באשמת הפצת הבשורה על ישוע המשיח , ומאת טימותיוס אחינו .
57001002	
57001003	שלום וברכה מאת אלוהינו ואדוננו ישוע המשיח .
57001004	פילימון היקר , אני מודה תמיד לאלוהים כאשר אני מתפלל בעדך ,
57001005	כי אני ממשיך לשמוע על אמונתך במשיח ישוע ואהבתך לכל עם אלוהים .
57001006	אני מתפלל שכאשר תספר לאנשים שונים על אמונתך באדון , הם יבחינו בתכונותיך הטובות ובברכות שהשפיע עליך האדון , וגם הם יאמינו בישוע המשיח .
57001007	אחי היקר , אהבתך הייתה לי לשמחה ונחמה , שכן מעשיך הטובים עודדו מאוד את המאמינים .
57001008	ברצוני לבקש ממך לעשות לי טובה . למעשה אני רשאי לצוות עליך למלא את בקשתי בשם ישוע המשיח , כי חובתך למלא אותה . אך אני , פולוס הזקן שיושב בכלא למען המשיח , אוהב אותך ומעדיף לבקש ממך במקום לצוות עליך .
57001009	
57001010	בקשתי היא שתתנהג יפה עם אוניסימוס . כאן בכלא הדרכתי אותו אל האדון ישוע המשיח , ועתה אוניסימוס מאמין בו .
57001011	אוניסימוס ( פירוש השם : רב־תועלת ) לא הועיל לך בעבר , אך מעתה ואילך יהיה לתועלת רבה לשנינו .
57001012	בצער רב ניפרד אני מבני באמונה , שהוא בבת עיני , ומחזירו אליך .
57001013	חפצתי שיישאר לעזור לי כאן בבית הכלא ,
57001014	אך לא רציתי לכפות עליך את רצוני .
57001015	אני מציע שתסתכל על המצב כך : אוניסימוס עזב אותך לזמן קצר כדי שעכשיו , בשובו , יוכל להיות שלך לתמיד .
57001016	הוא לא יהיה יותר סתם עבד , אלא מישהו חשוב יותר - אח אהוב , ובמיוחד אהוב עלי . מעתה יגדל ערכו בעיניך , שכן אין הוא סתם עבד , אלא גם אחיך במשיח .
57001017	אם אתה באמת חושב אותי לידיד טוב שלך , אנא , קבלהו בחמימות כשם שהיית מקבל אותי לו אני הייתי בא .
57001018	אם אוניסימוס גרם לך נזק כלשהו בעבר או גנב ממך משהו , זקוף זאת לחובתי ,
57001019	ואני מתחייב בזאת לשלם את כל מה שמגיע לך . ( הריני מאשר בכתב ידי שאני ערב לכל מעשיו של אוניסימוס ) . איני צריך להזכיר לך כמה אתה חייב לי ; אתה חייב לי כל־כך הרבה אפילו את חייך !
57001020	אחי היקר , אנא עשה את המעשה הנעלה הזה אשר יגרום לי שמחה רבה , ואני אודה לאלוהים מעומק לבי .
57001021	כתבתי לך מכתב זה כי אני בטוח שתמלא את בקשתי . ( ואף למעלה מזאת ) .
57001022	אתה כבר יכול להכין למעני את חדר האורחים , כי אני מקווה שאלוהים יענה לתפילותיכם ויאפשר לי לבקר אתכם בקרוב .
57001023	דרישת שלום לך מאפפרס שנמצא איתי בכלא . גם הוא נאסר רק בגלל שסיפר לאנשים על ישוע המשיח .
57001024	גם עוזרי מרקוס , אריסטרכוס , דימס ולוקס מוסרים דרישת שלום חמה .
57001025	חסד האדון ישוע עם רוחכם .
58001001	לפני שנים רבות דיבר אלוהים אל אבותינו באמצעות הנביאים בדרכים שונות , וסיפר להם , שלב אחרי שלב , על תוכניותיו .
58001002	אך עתה , באחרית הימים , דיבר אלינו אלוהים באמצעות בנו , אשר בידו הפקיד את הכול ועל־ידו ברא את העולם ואת כל אשר בו .
58001003	בן־האלוהים מקרין את זוהר כבוד האלוהים ; הוא צלם תכונותיו של אלוהים , ובכוח גבורתו הוא נושא את העולם כולו . לאחר שהקריב את עצמו למעננו , כדי לטהר אותנו מחטאינו , עלה בן האלוהים למרומים וישב לימין האלוהים .
58001004	בזאת הוכיח שהוא בעל חשיבות גדולה מכל המלאכים , ואלוהים אישר עובדה זאת כשהעניק לו את השם : " בן־אלוהים " - שם שלא הוענק לאף מלאך !
58001005	לאיזה מלאך אמר אלוהים אי־פעם : " בני אתה , אני היום ילדתיך " ? , או " אני אהיה לו לאב והוא יהיה לי לבן " ?
58001006	כשהציג אלוהים לפני העולם את בנו בכורו , את ישוע המשיח , אמר : " השתחוו לו כל־מלאכי אלוהים " .
58001007	אלוהים מדבר על מלאכיו כעל שליחים שמהירים כרוח , ועל משרתיו - כלהבות אש .
58001008	אך לבנו הוא אומר : " כסאך , אלוהים , עולם ועד , שבט מישר שבט מלכותך .
58001009	אהבת צדק ותשנא רשע , על כן משחך אלהים אלהיך שמן ששון מחבריך " .
58001010	גם במקום אחר אנו מוצאים רמז לעליונותו של הבן : " לפנים הארץ יסדת , ומעשה ידיך שמים ,
58001011	המה יאבדו , ואתה תעמד ; וכולם כבגד יבלו .
58001012	כלבוש תחליפם , ויחלפו . ואתה הוא ושנותיך לא יתמו " .
58001013	האם אמר אלוהים אי־פעם לאחד המלאכים את אשר אמר לבנו : " שב לימיני עד אשית איביך הדם לרגליך " ? .
58001014	לא ! כי המלאכים הם רק רוחות שרת , אשר נשלחו לעזור ולהשגיח על העתידים להיוושע .
58002001	עלינו להקדיש תשומת־לב רבה לאמת אשר שמענו , כדי שלא נסטה ממנה בשום פנים ואופן !
58002002	שכן אם דברי התורה שמסרו המלאכים למשה רבנו הוכחו כדברי אמת , וכל מי שלא ציית להם קיבל את העונש שמגיע לו ,
58002003	כיצד נימלט אנחנו מעונש , אם נתעלם מהישועה הנפלאה הזאת שהוכרזה על־ידי האדון , ושסופרה לנו מפי עדים אשר שמעוה מפיו ?
58002004	אלוהים עצמו העיד עליה והראה לנו שזוהי בשורת אמת , באמצעות אותות , נסים , נפלאות ועל־ידי העובדה שהעניק , כרצונו , מתנות וכישרונות מאת רוח הקודש לכל המאמינים בבשורה .
58002005	העולם הבא שעליו אנו מדברים לא יהיה בשליטת המלאכים ,
58002006	שהרי דוד אומר לאלוהים : " מה אנוש כי תזכרנו , ובן־אדם כי תפקדנו
58002007	ותחסרהו מעט מאלוהים , וכבוד והדר תעטרהו ותמשילהו במעשי ידיך ,
58002008	כל שתה ( הנחת ) תחת רגליו . " שימו לב שכתוב כי אלוהים הניח לרגליו הכול ; אין דבר שלא הוכנע והונח לרגלי המשיח ! עדיין לא ראינו את הכול מונח לרגליו ,
58002009	אך אנו רואים את ישוע - שלזמן מה נהיה נחות מהמלאכים - מעוטר על־ידי אלוהים בהדר ובכבוד , משום שסבל למעננו עד מוות . כן , על־שום חסדו של אלוהים טעם המשיח מוות בעד כל אדם בעולם .
58002010	האלוהים , שעל־ידו ולכבודו קיים הכול , מצא לנכון להביא סבל על ישוע , כי במעשה זה הושיע אנשים רבים מספור . ובאמצעות הסבל נעשה ישוע , שר ישועתנו , מושלם וראוי לתפקידו .
58002011	אנחנו שקודשנו על־ידי ישוע , כולנו בנים לאותו אב ולכן ישוע אינו מתבייש לקרוא לנו אחים ,
58002012	כפי שאמר : " אספרה שמך לאחי , בתוך קהל אהללך " .
58002013	במקום אחר הוא אומר : " קותי לו " . והוא גם אומר : " הנה אנכי והילדים אשר נתן לי ה ' "
58002014	מכיוון שאנחנו , הילדים , עשויים בשר ודם , גם המשיח לבש דמות בשר ודם , כדי שעל־ידי מותו יכריע את השטן אשר לו שליטה על המוות .
58002015	בדרך זאת שיחרר המשיח את כל אלה שהיו משועבדים לפחד מן המוות במשך כל ימי חייהם .
58002016	כולנו יודעים שהמשיח לא בא בדמות מלאך , אלא בצורת אדם מזרע אברהם - כיהודי .
58002017	ישוע צריך היה להידמות לאחיו בכל דבר , כדי שיוכל להיות כוהן גדול , רחמן ונאמן , שמכפר על חטאינו בעיני אלוהים .
58002018	מכיוון שהמשיח עצמו סבל והתענה כשהשטן ניסה לפתותו , הוא יכול לעזור עתה לכל אלה שעומדים בניסיונות ובפיתויים .
58003001	לכן , אחים יקרים , אשר אלוהים קרא לכם והקדיש אתכם לשירותו , ברצוני שתתבוננו אל ישוע המשיח שהוא שליח ה ' והכוהן הגדול של אמונתנו .
58003002	המשיח היה נאמן לאלוהים אשר מינהו לתפקיד הכוהן הגדול , כשם שמשה רבנו שרת בנאמנות בבית ה ' .
58003003	אך כבודו של ישוע גדול מכבודו של משה , כשם שבנאי שבונה בית לתפארת זוכה לשבחים רבים יותר מהבית עצמו .
58003004	אמנם לכל בית יש בנאי , אך בונה הכול הוא האלוהים .
58003005	משה שרת את ה ' בנאמנות בכל ענייני המשכן - שהוא בית אלוהים - אולם משה היה משרת בלבד , ותפקידו היה לרמוז על הדברים שאלוהים עמד לומר בעתיד .
58003006	ואילו המשיח , בנו הנאמן של אלוהים , שולט באופן מוחלט על בית אלוהים . אנחנו , המאמינים , הננו בית אלוהים - בתנאי שנשמור על אומץ־לבנו עד הסוף ונשמח בתקוותנו .
58003007	לכן עלינו לציית לרוח הקודש שמזהיר אותנו ואומר : " היום אם בקלו תשמעו ,
58003008	אל תקשו לבבכם כמריבה , כיום מסה במדבר ,
58003009	אשר נסוני אבותיכם , בחנוני גם ראו פעלי , ארבעים שנה " .
58003010	רוח הקודש ממשיך ואומר שאלוהים מאס בדור ההוא , שכן היו בו רשעים שלא קיימו את תורתו ולא הלכו בדרכיו .
58003011	משום כך כעס עליהם אלוהים מאוד ונשבע שלא יכנסו לעולם אל מקום מנוחתו .
58003012	לפיכך , אחים יקרים , בחנו את לבכם , כדי שלא יימצאו ביניכם רשעים וחסרי־אמונה שמסרבים לבטוח בה ' .
58003013	הוכיחו זה את זה בכל יום , כל עוד יש אפשרות לכך , כדי שאיש מכם לא ירומה על־ידי החטא ולא יקשיח את לבו נגד אלוהים .
58003014	שכן רק אם נישאר נאמנים עד הסוף , ונבטח בה ' כמו שבטחנו בו לראשונה , נשתתף וניקח חלק בכל מה ששייך למשיח .
58003015	לעולם אל תשכחו את האזהרה : " היום אם בקלו תשמעו , אל תקשו לבבכם כמריבה ! "
58003016	במי מדובר ? מי הם אלה אשר שמעו את דבר ה ' , אך רבו איתו וסרבו לציית לו ? מדובר בבני־ישראל שיצאו ממצרים בהנהגת משה .
58003017	ומי הכעיס את ה ' במדבר במשך ארבעים שנה ? אלה שחטאו וכתוצאה מכך מתו במדבר .
58003018	ולמי נשבע ה ' שלא ייכנסו אל ארץ ההבטחה ? לסוררים אשר לא שמעו בקולו .
58003019	ומדוע לא יכלו להיכנס ? כי לא האמינו בה ' ולא בטחו בו .
58004001	הבטחת אלוהים , שמאפשרת לכל אדם להיכנס אל מקום מנוחתו , עדיין בתוקף , אך עלינו להיזהר פן נחמיץ את ההזדמנות להיכנס אל מנוחתו זאת .
58004002	כי בשורת אלוהים שמודיעה לנו על ישועתו נמסרה גם לבני־ישראל , בימי משה , אך היא לא הועילה לבני־ישראל משום שלא האמינו בה .
58004003	הכתוב אומר שרק המאמינים והבוטחים באלוהים - ואנחנו ביניהם - יכולים לבוא אל מקום מנוחתו . אלוהים נשבע כי אלה שאינם מאמינים בו לא יבואו לעולם אל מקום מנוחתו . אל תחשבו , חלילה , שמקום מנוחתו לא היה מוכן בזמנו ! מקום מנוחתו היה מוכן מאז בריאת העולם ,
58004004	כפי שכתוב בבראשית : " וישבות ביום השביעי מכל מלאכתו . "
58004005	אף־על־פי־כן לא באו בני־ישראל אל מנוחתו , כי אלוהים אמר : " הם לא יבואו אל מנוחתי . "
58004006	אך הבטחת אלוהים עדיין בתוקף , ויש הבאים אל מנוחתו - אך לא אלה שהחמיצו את ההזדמנות הראשונה , שכן הימרו את פי ה ' .
58004007	משום כך קבע אלוהים מועד נוסף שמאפשר לבוא אל מנוחתו : היום ! שנים רבות לאחר הזמנתו הראשונה הודיע לנו אלוהים על מועד נוסף זה באמצעות דוד המלך , אשר אמר : " היום אם בקולו תשמעו , אל תקשו לבבכם ! "
58004008	אילו מקום מנוחתו של אלוהים היה ארץ־ישראל , הוא לא היה קובע מועד נוסף שמאפשר לבוא אל מנוחתו , שהרי יהושע כבר הביא את בני־ישראל אל ארץ־ישראל .
58004009	לפיכך , לעם־אלוהים עדיין צפויה מנוחה שלמה .
58004010	כי מי שנכנס אל מנוחת אלוהים שובת מכל מעשה ומכל מלאכה , כשם שאלוהים שבת מכל מלאכתו לאחר שסיים את בריאת העולם .
58004011	הבה נשתדל כמיטב יכולתנו להיכנס אל מקום מנוחתו של אלוהים , כדי שאיש מאיתנו לא ייכשל ולא ימרה את פי אלוהים , כפי שעשו בני־ישראל .
58004012	כי דבר־אלוהים מלא כוח וחיים , חד מחרב פיפיות , חודר למעמקי מחשבותינו ותשוקותינו , ומגלה את מזימותינו ומניעינו .
58004013	כן , אלוהים יודע הכול על כולם בכל מקום . כל מעשינו ומזימותינו גלויים וחשופים לעיני אלוהים , ועלינו למסור לו דין וחשבון על התנהגותנו .
58004014	אך היות שיש לנו כהן גדול , ישוע בן־האלוהים , אשר עלה לשמים כדי לעזור לנו , לעולם אל נחדל לבטוח בו !
58004015	הכהן הגדול שלנו מבין את חולשותינו , שכן הוא עצמו התנסה כמונו באותם פיתויים , אך הוא לא חטא מעולם .
58004016	משום כך , הבה נתקרב בביטחון לכסא אלוהים , כדי שיעניק לנו את חסדו ורחמיו אשר יעזרו לנו בעת הצורך .
58005001	כשאדם נבחר לשרת ככהן גדול , תפקידו לייצג את בני־האדם לפני אלוהים - עליו להקריב לאלוהים מנחה וקורבנות בעד־חטאיהם .
58005002	על הכהן הגדול להיות רחמן ולהתייחס אל החוטאים ברוך ובהבנה , שכן הוא עצמו אינו אלא אדם ועלול לחטוא כמוהם .
58005003	מסיבה זאת עליו להקריב קורבנות בעד חטאי העם ובעד חטאי עצמו .
58005004	עלינו לזכור שאיש אינו יכול למנות את עצמו לתפקיד הרם והנכבד של הכהן הגדול . רק אלוהים עצמו ממנה את הכהן הגדול , כשם שמינה את אהרון לפני שנים רבות .
58005005	גם המשיח לא מינה את עצמו לתפקיד הכהן הגדול ; המשיח נבחר לתפקידו על־ידי האלוהים אשר אמר אליו : " בני אתה , אני היום ילדתיך . "
58005006	ובמקום אחר אמר לו אלוהים : " אתה כהן לעולם , על דברתי מלכי־צדק . "
58005007	כאשר חי המשיח על־פני האדמה בדמות אדם , הוא התפלל והתחנן בבכי ובדמעות לפני אלוהים שיושיעו מתוך הלחצים , הניסיונות והייסורים של המוות לניצחון התחייה . אלוהים שמע לתפילתו , כי המשיח אהב את אלוהים וציית לו תמיד .
58005008	אף כי ישוע היה בן־אלוהים , היה עליו ללמוד ציות על־ידי סבלו וייסוריו .
58005009	לאחר שהוכיח את עצמו מושלם לפני האלוהים , נעשה ישוע מקור ישועת עולמים לכל המצייתים לו ,
58005010	והוא זה שאלוהים מינה ככהן הגדול כמו מלכי־צדק .
58005011	יש לי עוד הרבה לספר לכם בנושא זה , אך קשה לי להסביר לכם , כי נהייתם קשי־הבנה .
58005012	במקום שאתם , המאמינים הוותיקים , תלמדו את האחרים , אתם בעצמכם זקוקים עדיין למורים שילמדו אתכם את האלף־בית של בשורת האלוהים . אתם עדיין כתינוקות שזקוקים לחלב ולא למזון מוצק .
58005013	ומי שחי על חלב אינו מסוגל לעכל את דבר ה ' , ואינו יודע להבחין בין טוב לרע , כי טרם התבגר .
58005014	מזון רוחני מוצק מיועד למבוגרים באמונה , אשר מתוך ניסיון למדו להבחין בין טוב לרע .
58006001	הבה נשאיר מאחורינו את האלף־בית של בשורת המשיח , ונתקדם ללימוד מעמיק יותר של תורתו . איננו צריכים לשוב ולהדגיש את החשיבות של חזרה בתשובה ממעשים רעים ושל אמונתנו בה ' .
58006002	איננו צריכים לשוב וללמד אתכם את יסודות תורת הטבילה , סמיכת ידיים , תחיית המתים ומשפטו של אלוהים .
58006003	בעזרת אלוהים נתקדם עתה באמונתנו .
58006004	אם הבנתם פעם את משמעות דברי אלוהים , טעמתם מטוב השמים , קיבלתם את רוח הקודש ,
58006005	האמנתם בדבר־אלוהים וקיימתם אותו , הרגשתם בכוחו ובטובו ,
58006006	ולמרות כל זאת פניתם לו עורף , אין לכם כל אפשרות לחזור בתשובה כפי שנהגתם לראשונה . מדוע ? מפני שבבגידתכם במשיח אתם חוזרים וצולבים אותו כביכול , וכך אתם חושפים אותו לבושה וחרפה בפומבי .
58006007	אדמה שסופגת את הגשם שיורד עליה , ומצמיחה כל טוב לתועלת בעל־האדמה , היא אדמה שאלוהים ברך .
58006008	ואילו אדמה שמצמיחה רק קוץ ודרדר היא אדמה מקוללת שאינה מועילה לאיש , ובמוקדם או במאוחר תישרף .
58006009	אחים יקרים , אני מדבר אמנם בלשון חריפה , אך אני בטוח שאינכם זקוקים לתוכחתי זאת . אני משוכנע שחייכם נושאים פרי מבורך כתוצאה מאמונתכם וישועתכם ,
58006010	כי אלוהים נוהג בצדק ובהגינות . כיצד הוא יכול לשכוח את עמלכם הקשה למענו , ואת האהבה שאתם מגלים למען שמו כשאתם עוזרים לאחיכם המאמינים ?
58006011	אנו משתוקקים שתמשיכו לאהוב את הזולת כל ימי חייכם , כדי שתקבלו את שכרכם בבוא העת .
58006012	איננו רוצים שתתעצלו , אלא שתלכו בעקבות אלה שזכו בהבטחות ה ' בזכות אמונתם וסבלנותם .
58006013	כשהבטיח ה ' לברך את אברהם הוא נשבע בעצמו , שהרי אין גדול מאלוהים כדי להישבע בו ,
58006014	ואמר : " ברך אברכך והרבה ארבה את זרעך . "
58006015	לאחר שאברהם המתין בסבלנות , קיים ה ' את הבטחתו והעניק לו את יצחק בנו , שצאצאיו רבים מספור .
58006016	בדרך כלל אדם נשבע במישהו גדול ממנו , כדי שזה יכפה עליו לקיים את הבטחתו , או יעניש אותו אם הפר את אשר הבטיח . השבועה שמה קץ לכל ויכוח בנוגע לקיום ההבטחה .
58006017	משום כך , כשרצה אלוהים לשכנע את מקבלי ההבטחה שאין הוא עומד לשנות את דעתו , חיזק אותה בשבועה .
58006018	אלוהים העניק לנו את הבטחתו ואת שבועתו - שני דברים שבהם אנו יכולים לבטוח ללא צל של ספק , שכן אלוהים אינו יכול לשקר . ואנחנו , שנמלטנו אליו לישועה ולמחסה , יכולים עתה להתעודד ממקור כוחו ומהתקווה שבהבטחתו .
58006019	תקווה זו שבה אנו אוחזים היא כעוגן בטוח לנפשותינו , והיא מחברת אותנו אל אלוהים עצמו מאחורי פרוכת השמים ,
58006020	מקום שאליו הלך המשיח לפנינו , בתפקידו הרם ככהן הגדול במעמד מלכי־צדק , כדי לסנגר עלינו לפני אלוהים .
58007001	אותו מלכי־צדק היה מלך העיר שלם וכהן לאל עליון . כשחזר אברהם מהקרב שבו ניצח מלכים רבים , יצא מלכי־צדק לקבל את פניו וברך אותו ,
58007002	ואילו אברהם העניק לו מעשר מכל השלל שלקח . מלכי־צדק פירושו : מלך הצדקה , אך הוא גם מלך השלום , שכן שלם פירושו שלום .
58007003	אין לנו כל מסמך שמעיד על ייחוסו של מלכי־צדק ; לא אב ולא אם , וגם לא ידוע לנו דבר על לידתו ועל מותו . חייו דומים לחיי בן־האלוהים וכהונתו עומדת לנצח .
58007004	הבה נבחן את גדולתו של מלכי־צדק : א ) אפילו אברהם אבינו העניק לו מעשר משללו .
58007005	אילו היה מלכי־צדק כהן משבט לוי , היה אברהם חייב לתת לו מעשר , כפי שבמרוצת הזמן ציוותה התורה על בני־ישראל לפרנס את הכוהנים שהקדישו את חייהם לעבודת אלוהים .
58007006	מלכי־צדק לא השתייך למשפחת בני־ישראל , ובכל זאת נתן לו אברהם מעשר . ב ) מלכי־צדק ברך את אברהם - שלו ניתנה הבטחת ה ' -
58007007	וכפי שאנו יודעים , גדול מי שמברך ממקבל הברכה . ג )
58007008	בכהונת הלויים היו מקבלי המעשר אנשים של בשר ודם , אשר מתו בבוא העת , ואילו על מלכי־צדק אנו קוראים כאילו הוא חי לעולם . ד )
58007009	אפשר אף לומר שלוי עצמו - אבי שבט הכוהנים , ומי שבדרך כלל מקבל מעשר מאחרים - נתן מעשר למלכי־צדק באמצעות המעשר של אברהם .
58007010	כיצד יתכן הדבר ? אמנם לוי טרם נולד , אולם בהיותו זרע אברהם הוא היה בחלציו כשיצא מלכי־צדק לקראת אברהם . ה )
58007011	אילו כהונת הלווים , שמשמשת יסוד לתורה , יכלה להושיע אותנו , מדוע שלח אלוהים את המשיח ככהן במעמד מלכי־צדק ? מדוע לא במעמד אהרון , שהייתה דרגתם של כל שאר הכוהנים ?
58007012	התשובה היא : כיוון שאם יש שינוי בכהונה , צריך לשנות גם את התורה .
58007013	כולנו יודעים שישוע המשיח לא השתייך לשבט לוי , אלא לשבט יהודה אשר אנשיו מעולם לא עסקו בתפקידי כהונה , שכן משה מעולם לא מינה אותם לכך .
58007014	
58007015	אם כן , אנו יכולים לראות בבירור ששיטתו של אלוהים השתנתה : המשיח , שהוא הכהן הגדול בדרגת מלכי־צדק ,
58007016	לא נתמנה לתפקידו על־פי הישן שמחייב השתייכות לשבט לוי , כי אם על־פי הכוח של חיים נצחיים ,
58007017	ועדות לכך אנו מוצאים בתהילים : " אתה כוהן לעולם , על דברתי מלכי־צדק . "
58007018	השיטה הישנה , לפיה עבר תפקיד הכהונה בירושה מאב לבן , נתבטלה , משום שהוכיחה את עצמה כחלשה ובלתי־יעילה .
58007019	התורה לא תיקנה את טבע האדם ולא הושיעה איש . מאידך , אלוהים העניק לנו תקווה טובה יותר : ישוע המשיח שמאפשר לנו להתקרב אל אלוהים .
58007020	אלוהים נשבע שהמשיח יהיה כהן לנצח , אף כי מעולם לא נשבע לכוהנים אחרים .
58007021	רק למשיח אמר אלוהים : " נשבע ה ' ולא יינחם : ' אתה כהן לעולם , על דברתי מלכי־צדק . ' "
58007022	בזכות שבועה זאת , המשיח הוא ערובה חיה לברית טובה יותר .
58007023	הכוהנים הקודמים היו רבים במספר , מפני שמותם מנע מהם להמשיך בתפקידם לנצח .
58007024	ואילו המשיח מחזיק בכהונתו לנצח , מפני שלחייו אין סוף .
58007025	מסיבה זאת יכול המשיח להושיע את כל מי שבא אל אלוהים באמצעותו , ומאחר שהוא חי לנצח , תמיד יסנגר עלינו לפני אלוהים .
58007026	אם כן , המשיח הוא כהן גדול המתאים בדיוק לצרכינו : קדוש , חסר־דופי , מושלם , טהור ונבדל מחוטאים . כן , זהו משיחנו שקיבל מקום כבוד בשמים .
58007027	הוא אינו צריך להקריב מדי יום קורבנות עבור חטאיו וחטאי העם - כמנהג הכוהנים האחרים - שכן המשיח הקריב קורבן אחד לתמיד : המשיח הקריב את עצמו .
58007028	התורה מינתה אנשים חלשים כמונו לשרת ככוהניה הגדולים , ואילו שבועת ה ' , שניתנה לאחר מתן התורה , מינתה את בן־אלוהים המושלם לכוהן נצחי .
58008001	לסיכום דברינו : יש לנו כהן גדול אידיאלי שיושב עתה לימין האלוהים בשמים ,
58008002	ומשרת במקדש האמיתי שהוקם על־ידי אלוהים ולא על־ידי אדם .
58008003	מכיוון שכל כהן צריך להקריב מנחות וזבחים , גם המשיח צריך להקריב קורבן כלשהו .
58008004	אילו המשיח היה חי עדיין עלי־אדמות , לא היו מתירים לו לשרת ככהן , משום שהכוהנים כאן עלי־אדמות מקריבים את הקורבנות על־פי חוקי התורה .
58008005	כוהנים אלה משרתים רק את הדגם וההעתק של מה שקיים בשמים , כי לפני שהחל משה לבנות את משכן אלוהים על־פני האדמה , ציווה עליו אלוהים לבנות את המשכן בדיוק לפי הדגם וההעתק שהראה לו על הר סיני .
58008006	אך לכהן הגדול שלנו יש כהונה חשובה הרבה יותר מזו של כוהני הברית־הישנה , שכן הוא מתווך בברית נעלה יותר שמבוססת על הבטחות נפלאות יותר .
58008007	אילו הייתה הברית הראשונה מושלמת , לא היה צורך בברית חדשה .
58008008	אולם העובדה היא שאלוהים עצמו הביע אי־שביעות רצונו מהברית הראשונה באמירתו : " הנה ימים באים , נאם ה ' , וכרתי את בית ישראל ואת בית־יהודה ברית חדשה .
58008009	לא כברית אשר כרתי את אבותם ביום החזיקי בידם להוצאם מארץ מצרים , אשר המה הפרו את בריתי ואנכי בעלתי ( בחלתי ) בם נאם ה ' .
58008010	כי זאת הברית אשר אכרת את בית־ישראל אחרי הימים ההם , נאם ה ' : נתתי את תורתי בקרבם ועל לבם אכתבנה , והייתי להם לאלוהים והמה יהיו לי לעם ;
58008011	ולא ילמדו עוד איש את רעהו ואיש את אחיו לאמור : דעו את ה ' , כי כולם ידעו אותי למקטנם ועד גדולם נאם ה ' .
58008012	כי אסלח לעוונם ולחטאתם לא אזכר עוד ; " .
58008013	בהגדרתו " ברית חדשה " הוא קבע את התיישנות הברית הראשונה , ואם הברית הראשונה ישנה , הרי שהיא חולפת .
58009001	לברית הראשונה בין אלוהים לבין בני־ישראל היו חוקים וכללים לעבודת ה ' , והיה משכן על־פני האדמה .
58009002	המשכן היה מחולק לשניים : משכן חיצוני ומשכן פנימי . במשכן החיצוני היה מקום שנקרא " קודש " , ובו היו מנורת הזהב והשולחן שעליו מערכת לחם־הפנים .
58009003	בתוך המשכן החיצוני היה מסך ( הפרוכת ) , ומעברו המשכן הפנימי שנקרא " קודש הקודשים " .
58009004	לפני קודש הקודשים היה מזבח זהב להקטרת קטורת , ובתוכו ארון־הברית שכולו מצופה זהב . בתוך ארון־הברית היו לוחות הברית , צנצנת זהב שהכילה מן , ומטה אהרון שפרח . מעל ארון־הברית היו דמויות של שני מלאכי כבוד , שנקראים ” כרובים “ , וכנפיהם סוככות על כיסוי הזהב של הארון – כיסוי הנקרא ” כפורת “ . לא ארחיב עתה את הדיבור על כל אחד מאלה .
58009005	
58009006	בתנאים אלה יכלו תמיד הכוהנים להיכנס אל המשכן החיצוני כדי לבצע את תפקידם .
58009007	אך אל המשכן הפנימי , אל קודש הקודשים , יכול היה להיכנס רק הכהן הגדול , ורק פעם אחת בשנה . בכל פעם שנכנס אל קודש הקודשים היה עליו להתיז דם על הכפורת ולפני הכפורת , כקורבן לאלוהים - קורבן שמכפר על שגיאותיו וחטאיו של הכהן הגדול עצמו ושל כל העם .
58009008	רוח הקודש רוצה ללמדנו שלפי הברית הישנה , כל עוד היה קיים המשכן החיצוני , והייתה קיימת השיטה המתירה רק לכהן הגדול את הגישה לקודש הקודשים , הציבור הרחב אינו יכול להתקרב לאלוהים .
58009009	דבר זה בא ללמדנו שהמנחות והזבחים , שהוקרבו לפי השיטה הישנה , לא הצליחו לטהר את לבו של החוטא אשר הקריב את הקורבנות .
58009010	מדוע ? מפני שהתורה עוסקת רק בטקסים מסוימים : בענייני מאכל , משקה , טהרת הגוף וכן הלאה , וטקסים אלה יכלו לטהר באופן חיצוני ופיזי בלבד . משום כך תפקידם זמני בלבד - עד שיבוא המשיח ואיתו הברית החדשה .
58009011	כאשר בא המשיח ככהן הגדול של הברית החדשה , הוא עבר דרך המשכן המושלם והאמיתי בשמים - משכן שנבנה לא בידי אדם , שכן אינו מיועד לעולם הזה .
58009012	וכשנכנס אל קודש הקודשים הביא איתו לא דם שעירים ועגלים , אלא את דמו שלו אשר התיז על הכפורת אחת ולתמיד , וכך הבטיח לנו ישועה נצחית .
58009013	אם לפי התורה יכלו דם הפרים והשעירים ואפר הפרה האדומה לטהר את גוף החוטאים ,
58009014	אנו יכולים להיות בטוחים שדם המשיח , אשר על־ידי רוח הקודש הנצחי הקריב את עצמו לאלוהים כקורבן בעד חטאינו , יטהר את גופנו ומצפוננו ממעשים מתים , ובמקומם יחדיר בנו את האמונה באלוהים חיים ואת הרצון לשרתו .
58009015	המשיח הביא איתו את הברית החדשה , כדי שכל הקרואים אל אלוהים יירשו את הבטחותיו הנפלאות של אלוהים . כי המשיח מת כדי להצילם מהעונש על החטאים שחטאו עוד בהיותם כפופים לברית הישנה , לתורה .
58009016	כאשר אדם מוריש את רכושו בצוואה , איש מן היורשים אינו מקבל את חלקו לפני שמוכח כי בעל הצוואה מת .
58009017	כל עוד חי בעל הצוואה , איש אינו יכול לדרוש את החלק המובטח לו , כי לצוואה אין תוקף בחיי בעליה .
58009018	משום כך גם הברית הראשונה נחתמה בדם .
58009019	לאחר שמשה קרא לפני העם את כל החוקים שבתורת ה ' , הוא לקח מים , דם עגלים ושעירים , ובעזרת תולעת־שני וענף אזוב התיזם על ספר התורה ועל כל העם .
58009020	ובעשותו זאת אמר : " הנה דם הברית אשר כרת ה ' עמכם . "
58009021	באותה דרך התיז משה דם גם על המשכן ועל כל כלי הקודש שבתוכו .
58009022	למעשה לפי חוקי הברית הישנה כמעט כל דבר טוהר על־ידי התזת דם , ובלי שפיכת דם אין סליחת חטאים .
58009023	משום כך המשכן וכלי הקודש , שהם העתק של המשכן האמיתי שנמצא בשמים , היו צריכים להיטהר בדם כפי שטוהרו על־ידי משה . אך המשכן האמיתי , שנמצא בשמים , מטוהר בזבחים וקורבנות יקרים הרבה יותר .
58009024	כי המשיח לא נכנס אל המשכן שנבנה בידי אדם כאן עלי־אדמות , ואשר הוא רק העתק של המשכן האמיתי ; המשיח נכנס אל המשכן האמיתי שנמצא בשמים , כדי לייצג אותנו לפני אלוהים .
58009025	נוסף לכך , המשיח לא הקריב את עצמו פעמים רבות , כמנהג הכהן הגדול שהקריב מדי שנה את דם הקורבנות בקודש הקודשים .
58009026	אילו היה על המשיח להקריב את עצמו מדי שנה , מבריאת העולם , היה עליו להתענות ולמות שוב ושוב . אולם עובדה היא שהמשיח בא אלינו באחרית הימים והקריב את עצמו פעם אחת ולתמיד , כדי שמותו בעדנו יבטל את כוח החטא שבתוכנו .
58009027	כשם שכולנו יודעים בביטחון שנגזר על בני־האדם למות פעם אחת , ולאחר מכן להישפט על־ידי אלוהים ,
58009028	כך אנו בטוחים שהמשיח הוקרב פעם אחת בלבד ככפרה על חטאינו . אך הוא יבוא אלינו שנית - הפעם לא כדי לסלוח לחטאינו , אלא כדי להשלים את ישועתם של כל המצפים לו .
58010001	התורה רק רומזת על הברכות שהביא לנו המשיח ; התורה עצמה לא יכלה לתת את אותן הברכות , ולכן לא היה בכוחה לטהר באופן מוחלט את מקריבי הקורבנות שבאו מדי שנה .
58010002	אילו יכלה התורה לטהר אותם באופן מושלם , אזי היה מספיק קורבן אחד ; מקריבי הקורבנות היו מקבלים סליחת חטאים פעם אחת ולתמיד ומצפונם היה נקי מחטא .
58010003	אולם המציאות שונה : הקורבנות שהקריבו החוטאים מדי שנה הזכירו להם שוב ושוב את אשמתם וחטאיהם , במקום שיטהרו אותם !
58010004	מדוע ? מפני שדם הפרים והשעירים אינו יכול לטהר מחטא .
58010005	משום כך , כאשר בא המשיח לעולם אמר : " זבח ומנחה לא חפצת , גוף כוננת לי ,
58010006	עולה וחטאה לא שאלת . " כלומר , המשיח אומר שהוא יודע כי אלוהים אינו חפץ בדם הפרים והשעירים , ועל כן הכין למשיח גוף שיוקרב כקורבן .
58010007	ועוד אמר : " הנה באתי - במגילת ספר כתוב עלי - לעשות רצונך , אלוהי " .
58010008	לאחר שאומר המשיח כי אלוהים אינו חפץ בדם הפרים והשעירים שדורשת התורה ,
58010009	הוא מוסיף : " הנה באתי לעשות רצונך , אלוהי . " המשיח ביטל את הברית הישנה כדי לתת תוקף לברית החדשה ,
58010010	ובברית חדשה זאת נסלחו לנו חטאינו , טוהרנו וקודשנו על־ידי קורבנו של המשיח למעננו - קורבן שהוקרב פעם אחת ולתמיד .
58010011	על־פי הברית הישנה , על־פי התורה , הקריבו הכוהנים מדי יום קורבנות שמעולם לא יכלו לטהר מחטא .
58010012	ואילו המשיח , לאחר שהקריב את עצמו לאלוהים בעד חטאים כקורבן אחד ולתמיד , ישב לנצח על כסא הכבוד לימין האלוהים .
58010013	ומאז הוא מצפה שכל אויביו יוכנעו לרגליו .
58010014	כי על־ידי הקורבן האחד השלים המשיח לנצח את פועלו למען אלה שאותם הוא משחרר מחטא .
58010015	רוח הקודש מאשר דברים אלה באמירתו :
58010016	" זאת הברית אשר אכרת את בית־ישראל אחרי הימים ההם , נאם ה ' : נתתי את תורתי בקרבם ועל לבם אכתבנה . . .
58010017	כי אסלח לעוונם ולחטאתם לא אזכר עוד " .
58010018	ואם נסלחו החטאים אחת ולתמיד , הרי שאין צורך בקורבנות נוספים כדי להשתחרר מהחטא .
58010019	אם כן , אחי , מאחר שדם המשיח מאפשר לנו עתה לבוא בביטחון אל קודש הקודשים
58010020	בדרך חדשה וחיה , ( דרך שפילס למעננו המשיח בקרעו את הפרוכת שהיא גופו ) ,
58010021	ומאחר שיש לנו כהן גדול הממונה על בית אלוהים ,
58010022	הבה ניכנס פנימה - אל אלוהים עצמו - בלב שלם ובביטחון מלא , מתוך ידיעה שלבנו ונפשנו טוהרו על־ידי דם המשיח שנשפך , וגופנו נרחץ במים טהורים .
58010023	עתה יכולים אנו לצפות לישועה שהבטיח לנו אלוהים . אין לנו כל ספק שאלוהים באמת יקיים את הבטחתו , ואנו יכולים להכריז על כך לפני כולם .
58010024	כהוקרה על כל מה שאלוהים עשה למעננו , הבה נקדיש תשומת־לב איש לרעהו , נעודד ונאהב איש את אחיו ונעזור זה לזה .
58010025	אל תזניחו את אסיפות הקהילה שלכם כפי שנוהגים אחדים מכם , אלא השתדלו כמיטב יכולתכם לעזור לאמונת הזולת , במיוחד עתה כשאנו רואים שקרב יום בואו של המשיח .
58010026	אם אנו חוטאים בזדון לאחר שידענו את האמת והאמנו המשיח , קורבנו של המשיח אינו מכפר על חטאינו .
58010027	כן , מי שדחה את המשיח לאחר שידע את האמת , יוכל לצפות רק לעונש נורא - עונש שיבוא בעקבות זעמו של אלוהים אשר ישמיד את כל אויביו .
58010028	הרי אם אדם שסירב לקיים את תורת משה נידון למוות ללא רחמים ( בתנאי ששניים , שלושה עדים ראוהו בחטאו ) ,
58010029	תארו לעצמכם מה נורא יהיה עונשם של אלה שרומסים ברגליהם את בן־האלוהים , שמחללים את דם הברית הקדוש , ושמחרפים את רוח הקודש שמביא רחמים לבני־האדם .
58010030	כי אנו מכירים היטב את מי שאמר : " לי נקם ושלם . " ו " ידין ה ' עמו . "
58010031	מה נורא ליפול בידי אלוהים חיים !
58010032	לעולם אל תשכחו את הימים הנפלאים שבהם למדתם לראשונה על המשיח . לאחר שנפקחו עיניכם וראיתם את האמת נשארתם נאמנים למשיח , אף כי מחיר הנאמנות הזאת היא סבל נורא .
58010033	לפעמים לעגו לכם והכו אתכם , ופעמים אחרות אתם בעצמכם השתתפתם בצערם של הסובלים כמוכם .
58010034	ריחמתם על אחיכם שהושלכו לכלא , וקיבלתם בשמחה את העובדה שכל רכושכם נגזל , כי ידעתם שמצפה לכם בשמים אוצר טוב מזה - אוצר שיהיה שלכם לנצח .
58010035	יקרה אשר יקרה , שימרו על ביטחונכם באדוננו ! זכרו , ביטחונכם זה יזכה אתכם בשכר רב .
58010036	אם אתם רוצים שה ' יקיים את כל אשר הבטיח לכם , עליכם למלא בסבלנות את רצונו ,
58010037	כי בואו לא יתעכב עוד זמן רב .
58010038	אלה שאמונתם הקנתה להם מעמד של צדיקים בעיני אלוהים , צריכים לחיות באמונה ולבטוח באלוהים שיספק את כל מחסורם . אם ייסוגו , אלוהים לא ירצה בהם יותר .
58010039	אבל אנחנו איננו מן הנסוגים ואיננו מפנים עורף לאלוהים , כי בכך נחרוץ את גזר דיננו . אנחנו מאמינים באלוהים מושיענו .
58011001	מהי אמונה ? אמונה היא ביטחון מלא בדברים שלהם אנו מקווים , ומצב שבו אנו משוכנעים במציאותם של דברים שאיננו יכולים לראותם .
58011002	אבותינו זכורים לטובה בשל אמונתם הגדולה באלוהים .
58011003	על־ידי אמונה באלוהים אנו מקבלים את העובדה שהעולם כולו נברא בפקודת ה ' , אשר ברא את כל מה שאנו רואים מדברים בלתי־נראים .
58011004	הבל - בשל אמונתו הביא הבל לה ' קורבן טוב מזה של קין . כאשר קיבל ה ' את מנחתו של הבל העיד למעשה שהבל צדיק בעיניו . למרות שהבל מת לפני שנים רבות יכולים אנו עדיין ללמוד ממנו שיעור באמונה .
58011005	חנוך - בזכות אמונתו של חנוך העלה אותו אלוהים לשמים בלי שימות . חנוך נעלם לפתע מן העולם הזה , מפני שאלוהים לקחו . עוד לפני שעלה חנוך לשמים נאמר עליו שמצא חן בעיני אלוהים .
58011006	בלי אמונה לא תוכל למצוא־חן בעיני אלוהים . מי שרוצה להתקרב לאלוהים חייב להאמין שיש אלוהים , ושהוא גומל למחפשים אותו באמת .
58011007	נוח - מתוך אמונה ציית נוח לאזהרת אלוהים בדבר העתיד להתרחש . אף כי לא היה סימן למבול האמין נוח לה ' , ובלי לבזבז זמן בנה תיבה כדי להציל את בני־משפחתו . אמונתו של נוח באלוהים הייתה ניגוד מוחלט לחוסר־האמונה של בני דורו בעולם . נוח מצא־חן בעיני אלוהים בזכות אמונתו .
58011008	אברהם - כאשר ציווה ה ' על אברהם לעזוב את מולדתו וללכת לארץ שהבטיח לו , ציית אברהם לה ' מתוך אמונתו בו . הוא נשמע לה ' למרות שלא ידע לאן אלוהים מוביל אותו .
58011009	מתוך אמונתו בה ' , גם לאחר שהגיע אברהם אל ארץ ההבטחה חי בה כזר וכנכרי ; הוא גר באוהלים , כמו יצחק ויעקב שקיבלו אותה הבטחה .
58011010	כי אברהם המתין בסבלנות ובביטחון שה ' יביאו אל העיר שאלוהים מתכנן ובונה .
58011011	שרה - גם שרה האמינה בה ' ולכן , למרות שהייתה זקנה מאוד , העניק לה אלוהים את היכולת הפיזית ללדת את בנה .
58011012	וכך , מאב שהיה זקן מכדי להוליד אפילו בן אחד , נולד עם שלם שמספרו ככוכבי השמים וכגרגירי החול שעל שפת הים .
58011013	כל אנשי האמונה שציינתי לעיל מתו לפני שזכו לראות את התגשמות כל הבטחות ה ' , אך הם ראו את התגשמותן בעתיד ושמחו על כך , שכן הודו כי ביתם האמיתי אינו בעולם הזה , וראו את עצמם כזרים שנמצאים בעולם הזה .
58011014	מדבריהם משתמע שציפו לארץ מושב .
58011015	אילו הצטערו לעזוב את הארץ שממנה יצאו , הייתה להם אפשרות לשוב אליו ,
58011016	אך הם לא רצו לשוב ; נפשם יצאה אל הבית השמימי . עתה אלוהים אינו מתבייש להיקרא אלוהיהם , שהרי הכין להם עיר בשמים .
58011017	גם כאשר ניסהו ה ' בטח בו אברהם והאמין להבטחותיו , ומשום כך היה מוכן להקריב את בנו יחידו .
58011018	אכן , אברהם היה מוכן להקריב את יצחק אשר דרכו הבטיח לו אלוהים צאצאים רבים .
58011019	אברהם האמין שאילו מת יצחק היה אלוהים משיב אותו לתחייה - וזה אכן מה שקרה , כי לגבי אברהם נועד יצחק למוות , אך ה ' השיב לו את חייו .
58011020	יצחק , יעקב ויוסף - מתוך אמונה ידע יצחק שאלוהים יברך את שני בניו , יעקב ועשו .
58011021	כאשר הזדקן יעקב ועמד למות ברך מתוך אמונה את שני בני יוסף , והשתחווה על ראש המטה .
58011022	כשעמד יוסף למות הוא דיבר מתוך אמונה על העובדה שאלוהים יוציא את בני־ישראל ממצרים . יוסף לא הטיל ספק בדבר , ולכן השביע את בני־ישראל שייקחו עמם את עצמותיו בצאתם ממצרים .
58011023	עמרם ויוכבד - גם להורי משה הייתה אמונה גדולה . בראותם שאלוהים ברכם בילד מיוחד , האמינו שה ' יכול להצילו מגזר־דין המוות שהוציא פרעה . משום כך הם לא פחדו מהמלך והסתירו את משה שלושה חודשים .
58011024	משה - כאשר גדל משה הוא סירב , מתוך אמונתו באלוהים , להיקרא בנו של בת־פרעה .
58011025	הוא העדיף להשתתף בסבל עמו , עם אלוהים , על־פני תענוגות החטא .
58011026	משה חשב שמוטב לסבול לשם המשיח , מאשר ליהנות מאוצרות מצרים , כי משה נשא את עיניו אל הגמול שעמד אלוהים להעניק לו .
58011027	מכיוון שמשה בטח באלוהים הוא לא פחד מזעם פרעה והוציא את בני־ישראל ממצרים , בשאבו כוח וגבורה מהאלוהים הבלתי־נראה .
58011028	מתוך אמונה ציווה משה על בני־ישראל לשחוט שה בפסח הראשון , ולהתיז את דמו על המשקוף ועל המזוזות , כדי שמלאך ה ' יפסח על בתיהם בצאתו להכות את המצרים במכת בכורות .
58011029	בני־ישראל - מתוך אמונתם באלוהים חצו בני־ישראל את ים־סוף כאילו היה יבשה , ואילו כשניסו המצרים לחצותו - טבעו .
58011030	מכוח האמונה נפלו חומות יריחו לאחר שבני־ישראל צעדו סביבן שבעה ימים .
58011031	רחב - בזכות אמונתה באלוהים לא הושמדה רחב הזונה יחד עם בני־עירה שמרדו בה ' , משום שאספה אל ביתה את המרגלים , העניקה להם מחסה ועזרה להם להימלט מרודפיהם .
58011032	הזקוקים אתם לדוגמאות נוספות ? קצר הזמן מלספר על אמונתם של גדעון , ברק , שמשון , יפתח , דוד , שמואל , וכל שאר הנביאים .
58011033	הודות לאמונתם באלוהים אנשים אלו כבשו ממלכות , השליטו צדק , אישרו את אמיתות הבטחות ה ' , ניצלו מגוב־אריות
58011034	ומלהבות אש . היו מהם שבזכות אמונתם ניצלו ממוות בחרב , אחרים התחזקו לאחר שנחלשו או חלו , היו כאלה שעשו חיל במלחמות והביסו צבאות שלמים .
58011035	היו נשים שבזכות אמונתן באלוהים שבו אליהן יקיריהן מן המתים . אחרים בטחו בה ' והעדיפו מוות בעינויים על התכחשות לה ' , שהייתה מצילה אותם . הם ידעו בביטחון שאלוהים יקים אותם לחיים טובים מאלה .
58011036	היו כאלה שסבלו לעג , הצלפות שוט , כבילה בשרשראות , מאסר בבור־כלא ,
58011037	מוות בסקילה ואפילו ניסור גופם . לאחרים הובטח חופש אם יתכחשו לאמונתם , וכשסירבו – נרצחו בחרב . לנשארים בחיים לא נותר אלא עור־צאן לגופם . הם נדדו במדבריות ובהרים , הסתתרו במערות ובנקיקי־סלעים , רעבו ללחם ולקו במחלות . העולם לא היה ראוי לצדיקים כאלה !
58011038	
58011039	למרות שאמונתם של אנשים אלה הייתה חזקה , ולמרות שבטחו בה ' בכל לבם , לא זכה איש מהם בכל מה שה ' הבטיח להם .
58011040	מדוע ? כי אלוהים רצה שימתינו וישתתפו יחד אתנו בגמול הטוב יותר שהכין למעננו .
58012001	מאחר שאנו מוקפים בקהל עצום כזה של אנשי אמונה שמעידים על אמת אלוהים , הבה נסיר מעלינו כל דבר שמכביד עלינו , ובמיוחד את החטאים שדבקים בנו ומכשילים אותנו , ונרוץ בסבלנות את המרוץ שהעמיד אלוהים לפנינו .
58012002	הבה נישא את עינינו אל ישוע , מורנו ויסוד אמונתנו , אשר היה מוכן למות מוות מביש על הצלב , כי ידע ששמורה לו שמחה לאחר מכן . עתה הוא יושב במקום הכבוד לימין האלוהים .
58012003	אם רצונכם להימנע מעייפות וליאות רוחנית , חישבו לרגע על סבלנותו של המשיח כשסבל בושה וחרפה מיד האנשים החוטאים .
58012004	אחרי הכול , מעולם לא נאבקתם נגד החטא עד מוות .
58012005	האם שכחתם את תוכחת ה ' שפונה אליכם כאל בניו ? " מוסר ה ' בני אל תמאס ואל תקץ בתוכחתו ,
58012006	כי את אשר יאהב ה ' יוכיח וכאב את בן ירצה " .
58012007	עליכם לקבל את תוכחת אלוהים , כי היא מיועדת לתועלת שלכם ולמען החינוך שלכם . אלוהים מתנהג אתכם כאב עם בניו , ואיזה אב אינו מוכיח ומחנך את בנו ?
58012008	אם אלוהים אינו מעניש אתכם כשאתם ראויים לכך , כשם שאבות אחרים מענישים את בניהם , פירוש הדבר שאינכם בני אלוהים ואינכם שייכים באמת למשפחתו .
58012009	ואם אנו מכבדים את אבינו האנושי גם כשהוא מעניש אותנו , האם לא ניכנע בשמחה רבה יותר לפני האלוהים , אבינו הרוחני , כדי שנלמד כיצד לחיות ?
58012010	אבותינו האנושיים חינכו אותנו במשך שנים ספורות לפי ראות עיניהם , בעוד שאלוהים מחנך אותנו לתועלת שלנו , כדי שנשתתף בקדושתו .
58012011	אין ספק שקבלת עונש היא חוויה מכאיבה ובלתי־נעימה , אך אלה שלמדו לקח מגלים כעבור זמן־מה שהעונש היה לברכה בחייהם .
58012012	על כן חזקו את ידיכם החלשות ועמדו איתן על רגליכם הכושלות .
58012013	הובילו את רגליכם בדרך ישרה , כדי שההולכים בעקבותיכם , גם אם יהיו חלשים וצולעים , לא יפלו ולא יכשלו , אלא יתחזקו .
58012014	התרחקו מכל מריבה ונהלו חיי טוהר וקדושה , כי ללא קדושה לא תראו את האדון .
58012015	השגיחו איש על רעהו שמא יתכחש אחד מכם לחסדו של אלוהים , כי באדם כזה יכולה להתפתח מרירות שעלולה להרעיל חיי רבים .
58012016	השגיחו שאיש מכם לא ייגרר לזנות או לכל טומאה אחרת , כמו מעשי עשו שמכר את בכורתו תמורת נזיד עדשים .
58012017	אתם יודעים שכאשר התחרט עשיו ורצה להשיב לעצמו את זכות הבכורה , היה מאוחר מדי . הוא לא יכול היה לתקן את המעוות גם כאשר שפך דמעות רבות .
58012018	זכרו היכן אתם עומדים : לא לפני להבת אש , ענן , ערפל או סערה נוראה , כפי שעמדו בני־ישראל לרגלי הר־סיני ,
58012019	ואף לא לפני תרועת שופר נוראה , וקול ה ' שדיבר אל בני־ישראל דברים נוראים עד שהתחננו לפניו שיפסיק לדבר ,
58012020	כי לא יכלו לשאת את צו ה ' : שכל הנוגע בהר - כולל הבהמות - ייסקל באבנים וימות .
58012021	המעמד היה נורא כל־כך עד שאפילו משה עצמו אמר : " יגורתי וחרדתי ! "
58012022	אתם עומדים לפני הר־ציון האמיתי ולפני עיר אלוהים חיים , הלא היא ירושלים אשר בשמים . אתם עומדים גם לפני מקהלת רבבות מלאכים ,
58012023	לפני קהילת המשיח שמורכבת מאלה שכתובים בשמים , לפני האלוהים ששופט את הכול , לפני נשמות הצדיקים בשמים , אשר אלוהים השלים בהם את מלאכתו ,
58012024	ולפני ישוע המשיח עצמו אשר הביא לנו את הברית החדשה והנפלאה הזאת , ואשר דמו מכפר על חטאינו במקום שיזעק לנקמה כדמו של הבל .
58012025	לכן אל תעזו לסרב להקשיב לקול המדבר אליכם . שכן אם בני־ישראל לא נמלטו מעונש כשסירבו להקשיב למשה , שהביא להם את דבר אלוהים כאן על־פני האדמה , על אחת כמה וכמה לא נימלט אנחנו מעונש , אם נסרב להקשיב לקולו של אלוהים שמדבר מן השמים .
58012026	כשדיבר אלוהים מהר־סיני זעזע קולו את הארץ , אך הוא הבטיח שבפעם הבאה יזעזע לא רק את הארץ אלא גם את השמים !
58012027	מדבריו משתמע שהוא יבדוק ויברר את כל מה שעומד על יסודות רעועים , כדי שרק החזק והיציב יישאר .
58012028	מאחר שקיבלנו מלכות שאינה יכולה להיהרס , הבה נבוא לפני אלוהים אסירי תודה , ונשרתהו כרצונו בצניעות וביראה ,
58012029	כי אלוהינו אש אוכלה הוא .
58013001	המשיכו לאהוב איש את אחיו באמת ובתמים .
58013002	אל תשכחו להכניס אורחים , כי יש כאלה שאירחו מלאכים בביתם בלי שידעו זאת .
58013003	זכרו את האסירים בכלא ; השתתפו בסבלם כאילו אתם עצמכם אסורים יחד אתם . השתתפו בכאבם של הסובלים כאילו התייסרתם יחד איתם .
58013004	כבדו את נישואיכם ושמרו על נאמנותכם וטוהר גופכם , כי אלוהים יעניש את כל הזונים והנואפים .
58013005	התרחקו מאהבת כסף ושמחו בחלקכם , כי אלוהים אמר : " לעולם לא אאכזב ולא אעזוב אותך ! "
58013006	משום כך יכולים אנו לומר בביטחון וללא ספק : " ה ' בעוזרי ואיני פוחד מאיש ! "
58013007	זכרו את מנהיגיכם אשר לימדו אתכם את דבר ה ' ; חישבו על דרך חייהם והשתדלו לבטוח בה ' כמוהם .
58013008	ישוע המשיח אינו משתנה ; כפי שהיה בעבר כך הוא בהווה , וכך גם יישאר לנצח !
58013009	אל תלכו שולל אחרי רעיונות זרים וחדשים , כי מוטב לחזק את לבנו בחסד אלוהים , מאשר להקדיש את כל תשומת לבנו לטקסי־מאכל שלא הועילו למשתתפים בהם .
58013010	יש לנו מזבח שאינו מועיל לאלה שממשיכים לחפש ישועה באמצעות קיום התורה .
58013011	לפי חוקי התורה הביא הכהן הגדול את דם הבהמות אל הקודש כדי לכפר על החטא , ואילו גוף הבהמה נשרף מחוץ למחנה .
58013012	משום כך גם ישוע סבל ומת מחוץ לעיר .
58013013	לכן , הבה נצא לקראתו אל מחוץ לעיר ( כלומר , מחוץ לענייני העולם הזה ) ונהיה מוכנים לשאת את חרפתו .
58013014	כי העולם הזה אינו ביתנו ; אנו מצפים לעיר שעתידה לבוא .
58013015	בעזרת המשיח נקריב לאלוהים בכל עת זבח תודה , כלומר , נודה לו בפינו ונכריז על נאמנותנו לשמו .
58013016	אל תשכחו לעשות מעשים טובים ולשתף את העניים במה שיש לכם , כי קורבנות כאלה רצויים לה ' .
58013017	צייתו למנהיגיכם וכבדו את סמכותם , כי הם דואגים לכם ללא ליאות , כמי שעתידים למסור על כך דין וחשבון . הקלו עליהם ; אפשרו להם לבצע את תפקידם בשמחה , ללא צער וללא כאב , כי אחרת תסבלו גם אתם .
58013018	התפללו בעדנו , כי מצפוננו נקי וברצוננו לשמור עליו כך .
58013019	במיוחד עתה אני זקוק לתפילתכם , כדי שאוכל לשוב אליכם במהרה .
58013020	ואלוהי השלום , אשר בדם הברית החדשה והנצחית העלה מן המתים את רועה הצאן הגדול - את ישוע המשיח אדוננו -
58013021	יצייד אתכם בכל מה שדרוש לכם כדי למלא את רצונו , ויעשה בכם את הרצוי בעיניו על־ידי ישוע המשיח , אשר לו הכבוד לעולמי עולמים . - אמן .
58013022	אחים יקרים , אנא , הקשיבו בסבלנות למה שכתבתי במכתבי זה , שהרי זהו מכתב קצר .
58013023	אני רוצה להביא לידיעתכם שאחינו טימותיוס שוחרר מהכלא . אם הוא יבוא לכאן בקרוב , אבוא יחד איתו לבקר אתכם .
58013024	מסרו דרישת־שלום לכל מנהיגיכם ולכל המאמינים שנמצאים שם . המאמינים באיטליה שואלים לשלומכם .
58013025	חסד אלוהים עם כולכם . - אמן .
59001001	אל שנים עשר השבטים שפזורים בתפוצות . מאת יעקב , עבדו של אלוהים ושל ישוע המשיח . שלום וברכה לכולכם !
59001002	אחים יקרים , אם יש לכם צרות ובעיות , ואם אתם עומדים בפני פיתויים חזקים , תחשיבו זאת כהזדמנות לשמחה גדולה .
59001003	שכן צרות , בעיות ופיתויים מחזקים את כוח הסבל .
59001004	לכן אל תברחו מהבעיות , אלא תנו לסבלנותכם להתחזק . כאשר תהיה סבלנותכם חזקה די הצורך , לא יחסר לכם דבר , אופייכם יהיה חזק מן הרגיל ותהיו מסוגלים לכל דבר .
59001005	ברצונכם לדעת מה רוצה האלוהים שתעשו ? שאלו אותו והוא יגיד לכם ברצון . ה ' מוכן תמיד להעניק חכמה באהבה וברוחב לב למי שמבקש ממנו , בלי לגעור בו על שביקש .
59001006	אך עליכם להאמין , ללא צל של ספק , שהוא באמת ייתן לכם מה שאתם מבקשים ממנו , כי אדם ספקן וחסר־אמונה דומה לגל בים הנישא וניזרק על־ידי הרוח .
59001007	אדם ספקן הוא אדם הפכפך שמשנה את דעתו בכל רגע , שכן אינו בטוח בהחלטותיו . אם אינכם מבקשים באמונה , אל תצפו מה ׳ להיענות לכם .
59001008	
59001009	מאמין משיחי הנחשב לעני בעולם הזה צריך לשמוח , כי בעיני אלוהים הוא חשוב מאוד ,
59001010	והמאמין העשיר צריך לשמוח על שעושרו חסר כל ערך בעיני ה ׳ . כי כמו הפרח שמאבד את יופיו , מתייבש בקרני השמש הצורבות וָמֶת , כך ימותו העשירים תוך זמן קצר וישאירו אחריהם את כל רכושם .
59001011	
59001012	טוב לאדם שעומד בפיתויים ולא נכשל , כי הוא יקבל פרס - את כתר החיים שהבטיח ה ' לכל האוהבים אותו .
59001013	זכרו , אלוהים אף פעם אינו מנסה לפתותכם לעשות מעשים רעים , כי אלוהים עצמו שונא את הרע . לכן , אם אתם עומדים לפני פיתויים שונים , אל תאשימו את אלוהים !
59001014	מקור הפיתויים הוא בלב האדם , בתשוקותיו ובמחשבותיו הרעות .
59001015	המחשבות האלה מולידות מעשים רעים . כאשר נותנים לחטא לצמוח , זה מוליד מוות .
59001016	לכן , אחים יקרים , אל תטעו בשום פנים .
59001017	כל המתנות הטובות והמושלמות ניתנות לנו מהאלוהים אשר ברא את כל האורות , ואשר בעצמו מקרין אור נפלא שאינו משתנה ואינו נחלש לעולם .
59001018	אלוהים בחר מרצונו החופשי לתת לנו חיים חדשים , באמצעות האמת שבכתבי־הקודש , וכך הפכנו להיות הילדים הראשונים במשפחתו החדשה .
59001019	זכרו , אחים יקרים , כולם צריכים מהירים להקשיב , אך איטיים לדבר ואיטיים להתרגז ,
59001020	כי הרוגז מכער אותנו ואת אופיינו , ואילו ה ' רוצה שנהיה טובים ומושלמים .
59001021	על כן היפטרו מכל דבר רע בחייכם , מבפנים ומבחוץ , וקבלו בשמחה ובענווה את דבר אלוהים אשר בכוחו להושיענו .
59001022	עליכם לבצע את דבר אלוהים הלכה למעשה , כי אם אתם מקשיבים ואינכם מקיימים , אתם מרמים את עצמכם .
59001023	מי שמקשיב בלבד ואינו מקיים את אשר שמע , דומה לאדם שמביט בדמותו במראה ;
59001024	ברגע שהוא מפנה את גבו למראה , שוב אינו יכול לראות את בבואתו ושוכח כיצד הוא נראה .
59001025	אך החוקר והלומד את תורת החופש שנתן ה ' לבני אדם , לא זו בלבד שיזכור את הכתוב , הוא גם יבצע אותו הלכה למעשה , ואלוהים יברכו בכל מעשיו .
59001026	הטוען שהוא מאמין משיחי , אך אינו מסוגל לשלוט בלשונו , מרמה את עצמו , ואמונתו אינה שווה הרבה .
59001027	אמונה טהורה ואמיתית בעיני אלוהים האב פירושה לדאוג לאלמנות וליתומים בצרתם , ולסרב להשפעה המטמאת של העולם .
59002001	אחים יקרים , כיצד יכולים אתם לטעון שהינכם שייכים לאדון הכבוד , ישוע המשיח , בעודכם מפלים לרעה את העניים ?
59002002	אם יבוא לקהילתכם איש עשיר , לבוש בגדים יקרים ועונד טבעות זהב , ואחריו יכנס לבית־הקהילה קבצן לבוש בגדים בלויים ,
59002003	אל תכרכרו סביב העשיר בניסיון להושיבו במקום הטוב ביותר , ואל תפנו את העני בזלזול : " עמוד כאן ולא שם ! אם הדבר אינו מוצא־חן בעיניך אתה יכול ללכת ! "
59002004	אלוהים אינו רוצה שתשפטו אדם על־פי עושרו , כי אין זה משפט צדק , ומעשה כזה אינו מביא כבוד לה ' .
59002005	הקשיבו לי , אחים יקרים , הלא אלוהים בחר לתת לעניים אמונה עשירה ולהוריש להם את מלכותו - אותה מתנה נפלאה שהבטיח ה ' לכל האוהבים אותו .
59002006	ואילו אתם מביישים את העניים ! האם אינכם יודעים כי העשירים הם הגורמים לכם צרות ? הם גוזלים את כל כספכם ולבסוף סוחבים אתכם לבית־המשפט .
59002007	בדרך־כלל העשירים הם המלגלגים על ישוע אדוננו .
59002008	ודאי שעליכם לשמור את המצווה : " ואהבת לרעך כמוך . "
59002009	אך אם אתם מפלים לרעה את העני , אתם חוטאים , כי עברתם על המצווה הזאת .
59002010	הרי יודעים אתם כי אדם ששומר את כל מצוות התורה , אך עובר על מצווה אחת בלבד , אשם בעיני אלוהים כאילו עבר על כל המצוות .
59002011	כי האלוהים אשר ציווה לא לנאוף ציווה גם לא לרצוח ! לכן גם אם לא נאפת , אבל רצחת , הרי שעברת על חוקי ה ' ואתה עומד אשם לפניו .
59002012	שימו לב למה שאתם עושים ולמה שאתם חושבים , כי אלוהים ישפוט אתכם לפי תורת החירות והחופש .
59002013	אלוהים לא ירחם על מי שלא ריחם על אחרים ; לעומת זאת הוא ירחם על אלה שריחמו על אחרים ויקל במשפטם .
59002014	אחים יקרים , איזה ערך יש לטענתכם שאתם מאמינים משיחיים , אם אינכם מוכיחים את אמונתכם בהגשת עזרה לזולת ? האם יכולה אמונה כזאת להציל מישהו ?
59002015	אם יש לכם חבר שזקוק באופן דחוף לאוכל ובגדים ,
59002016	ואתם אומרים לו : " לך לשלום , אלוהים יברך אותך וייתן לך אוכל ובגדים . " אבל אינכם עוזרים לו בעצמכם , מה הערך לדיבורים שלכם ?
59002017	מכאן אתם רואים שאמונה בלבד אינה מספיקה ; עליכם להוכיח את אמונתכם על־ידי מעשים טובים . אמונה שאינה מוכיחה את עצמה על־ידי מעשים טובים היא חסרת ערך ונחשבת למתה .
59002018	מישהו יכול לומר : " אתה טוען שהדרך אל אלוהים היא באמצעות אמונה בלבד , ואילו אני אומר שמעשים טובים הם חלק בלתי־נפרד מהאמונה . הרי אינך יכול להוכיח את אמונתך ללא מעשים , בעוד שכל הרואה את מעשי יודע מיד על אמונתי . "
59002019	האם יש ביניכם כאלה שחושבים עדיין שמספיק רק להאמין שיש אלוהים והוא אחד ? אל תשכחו שגם השדים מאמינים בקיומו של אל אחד , והם פוחדים ממנו פחד מוות .
59002020	שוטים ! מתי תלמדו שאין כל ערך לאמונתכם אם אינכם שומעים בקול אלוהים ? אמונה שאינה באה לידי ביטוי במעשים טובים אינה שווה פרוטה .
59002021	האם אינכם זוכרים שאפילו אברהם אבינו נצדק במעשיו ? אברהם שמע בקול אלוהים גם כשביקש ממנו להקריב למוות את בנו היחיד יצחק .
59002022	אברהם בטח באלוהים בכל לבו , והיה מוכן לעשות כל מה שאמר לו - מעשיו השלימו את אמונתו .
59002023	הכתובים מספרים לנו כי אברהם האמין בה ' וכי אמונתו נחשבה לו לצדקה . אברהם אף נקרא " אוהב ה ' . "
59002024	אתם רואים , אם כן , שאדם נושע בזכות אמונתו המתבטאת במעשים .
59002025	גם רחב הזונה ניצלה בזכות מעשיה , כאשר הסתירה את שני המרגלים ושלחה אותם בדרך אחרת , הרחק מרודפיהם .
59002026	כשם שגוף בלי נשמה מת הוא , כך גם אמונה שאינה מתבטאת במעשים טובים מתה היא .
59003001	אחים יקרים , אל תמהרו למתוח ביקורת של מעשיהם של אחרים , שכן כולנו טועים ושוגים לעתים תכופות ; וכאשר אנחנו , מוריכם , טועים ואיננו משמשים לכם דוגמה טובה , עונשנו יהיה חמור הרבה יותר מעונשם של אחרים . מי שיכול לשלוט בלשונו מוכיח שיש לו שליטה מלאה על התנהגותו ומעשיו .
59003002	
59003003	באמצעות הרסן שבפי הסוס יכולים אנו לשלוט בכל גופו ,
59003004	הגה קטן שולט באנייה גדולה , ועל־אף גלים סוערים ורוח חזקה , יכול ההגה להוביל את האנייה לכל מקום שירצה רב החובל .
59003005	גם הלשון היא איבר קטן , אך עלולה לגרום נזק רב , כשם שניצוץ אש מסוגל להצית יער שלם .
59003006	הלשון היא להבת אש , מלאה זדון ורשע ומרעילה את אופיינו . הלשון בוערת באש גיהינום ועלולה להביא הרס וכליון על חיינו .
59003007	אדם יכול לאלף כל מיני חיות , ציפורים , רמשים ודגים ,
59003008	אבל איש אינו מסוגל לאלף את הלשון , שמוכנה בכל רגע לשלח חיצי רעל .
59003009	אותה לשון מברכת ומהללת את אלוהים , ואף מקללת אנשים שונים שנבראו בצלם אלוהים ,
59003010	כך שמפה אחד יוצאות ברכות וקללות . אחים יקרים , אתם מסכימים איתי שאין זה יאה למאמינים .
59003011	האם ממעין אחד יכולים לנבוע מים מתוקים ומים מרים ?
59003012	כשם שאינכם יכולים לקטוף זיתים מעץ תאנה או תאנים מעץ גפן , כך אינכם יכולים לשאוב מים מתוקים ומים מרים ממעין אחד .
59003013	על החכמים והנבונים שביניכם להוכיח את חכמתם במעשים טובים שייעשו בצניעות ובענווה .
59003014	אם לבכם מר עליכם , הקנאה אוכלת אתכם ואתם רוצים לריב עם הזולת , אל תנסו לשקר ולהתפאר בחכמתכם ובטוב־לבכם .
59003015	שכן קנאה ומריבה אינם " חכמה " שמעניק האלוהים , אלא " חכמת " העולם שניתנת על־ידי השטן בכבודו ובעצמו .
59003016	בכל מקום שיש קנאה או מריבה , יש גם אי־סדר ומעשי שטן למיניהם .
59003017	לעומת זאת , החכמה שמעניק האלוהים היא טהורה , עדינה , רודפת־שלום , מנומסת , ותרנית , מלאת רוך , כנה , רצינית , וניתנת מכל הלב .
59003018	שוחרי השלום , שזורעים ברוח של שלום , יקצרו יבול של צדק ואמת .
59004001	היודעים אתם מי גורם לכל המריבות והמלחמות ביניכם ? היצר הרע שלכם !
59004002	אתם מוכנים אפילו לרצוח כדי להשיג את מה שאין לכם . אתם מקנאים במה שיש לאחרים , ומשום שאינכם יכולים להשיג זאת בעצמכם , אתם נלחמים כדי לחטוף ולקחת מהם ! אך למעשה אין לכם , כיוון שלא ביקשתם מאלוהים !
59004003	גם אם אתם מבקשים אינכם מקבלים , כי מניעיכם אינם טהורים ; אתם מבקשים רק כדי למלא את תאוותכם .
59004004	נואפים שכמוכם ! האם אתם לא מבינים שידידות עם העולם היא עוינות לאלוהים ? אומר זאת שוב : אם ברצונכם להתיידד עם העולם , בכך אתם עושים את עצמכם אויבים לאלוהים .
59004005	וזאת מפני שהכתובים מלמדים אותנו כי רוח הקודש , שהשכין ה ' בתוכנו , שומר עלינו בקנאה .
59004006	אך הוא גם מעניק לנו כוח רב כדי שנוכל לעמוד בפיתויים ובתאוות , כפי שאומרים הכתובים : " אלוהים יחזק את העניו וישפיל את הגאה . "
59004007	לכן היכנעו לאלוהים , התנגדו לשטן והוא יברח מפניכם .
59004008	התקרבו אל אלוהים כדי שגם הוא יתקרב אליכם . רחצו את ידיכם , אתם החוטאים , והניחו לאלוהים לשלוט בחייכם , כדי שיטהר את לבכם מכל רע וימלא אותו באהבה .
59004009	עליכם להוכיח חרטה אמיתית - בדמעות , בסבל ובצער אמיתי ; צער במקום צחוק ואבל במקום שמחה .
59004010	השפילו את עצמכם לפני האדון , הוא יעזור לכם , ירומם ויעודד אתכם .
59004011	אחים יקרים , אל תמתחו ביקורת איש על רעהו , אל תרכלו ואל תוציאו דיבה , שכן בעשותכם זאת אתם עוברים על תורת ה ' שמצווה עלינו לאהוב איש את רעהו . אתם מחליטים לעצמכם מה נכון ומה לא נכון , וכך מורדים בדבר ה ' , בעוד שתפקידנו אינו לשפוט את התורה אלא לקיים אותה !
59004012	רק מי שנתן את התורה רשאי לשפוט בינינו , והוא בלבד מחליט אם להציל או לאבד אותנו . אבל איזו רשות יש לכם למתוח ביקורת על אחרים ?
59004013	אני פונה אל אלה מכם שאומרים : " מחר נלך לעיר פלונית , נישאר שם שנה , נפתח עסק ונרוויח כסף . "
59004014	מאין לכם לדעת מה יקרה מחר ? הרי אינכם יודעים כמה זמן נותר לכם לחיות ! חייכם דומים למסך עשן : רגע אחד אתם רואים אותו ורגע שני הוא נעלם .
59004015	עליכם לומר : " אם ירצה השם , נחיה ונעשה דבר זה או אחר . "
59004016	אם אינכם נוהגים כך הרי שאתם מתפארים בתוכניותיכם , וביטחון עצמי כזה אינו מוצא־חן בעיני אלוהים .
59004017	אל תשכחו שאם אתם יודעים מה עליכם לעשות , ובכל זאת אינכם עושים זאת , אתם חוטאים .
59005001	העשירים , עכשיו הגיעה שעתכם לבכות ולהיאנח בייסורים וסבל , בגלל הצרות הנוראות שתבואנה עליכם .
59005002	עושרכם נרקב כבר עכשיו , ובגדיכם היפים ביותר נראים כמו סמרטוטים , כי נאכלו על־ידי עש .
59005003	כספכם וזהבכם החלידו ! החלודה תשמש עדות מרשיעה נגדכם ותכלה את בשרכם כאש . וכל זה משום שאגרתם לעצמכם אוצרות לימים אחרונים .
59005004	הקשיבו ! השומעים אתם את בכי האיכרים העניים אשר רימיתם ועשקתם ? קול בכיים הגיע לאוזני ה ' צבאות .
59005005	חייתם כאן בעושר ונוחיות , מילאתם את תאוות לבכם ופיטמתם את עצמכם ליום הטבח .
59005006	הרשעתם ורצחתם אנשים חפים מפשע אשר לא יכלו להגן על עצמם מפניכם .
59005007	ואתם , אחי היקרים , אתם המצפים לבוא אדוננו , התאזרו בסבלנות כמו איכר שמצפה לקציר .
59005008	כן , התאזרו בסבלנות והתעודדו , כי אדוננו עומד לשוב במהרה .
59005009	אחי , אל תתלוננו זה על זה פן ישפוט אתכם האלוהים - השופט . ראו , הנה הוא עומד בפתח .
59005010	נביאי האמת , שדיברו בשם ה ' , ישמשו לכם דוגמה לסבלנות וכוח־סבל .
59005011	אנו יודעים כי בעלי כוח־סבל שמחים מאוד על שנשארו נאמנים לה ' , למרות הסבל והרדיפות . קחו למשל את איוב . הוא לא חדל לבטוח בה ' גם בשעת סבל קשה , ומניסיונו של איוב אנו לומדים כי תוכניתו של ה ' הסתיימה בטוב , בגלל חסדו של אלוהים ורחמיו .
59005012	מעל לכל , אחי היקרים , אל תישבעו ! לא בשמים , לא בארץ ולא בכל דבר אחר . אמרו פשוט " כן " או " לא " , כדי שלא תחטאו ולא תואשמו .
59005013	על הסובל להמשיך להתפלל , ועל השמח להמשיך לשיר שירי תהילה לה ' .
59005014	מי שחולה יקרא לזקני הקהילה ; הם ימשכו אותו בשמן , יניחו ידיהם עליו ויתפללו לה ' שירפאו .
59005015	אם תפילתם נאמרה באמונה היא תציל את החולה , כי אלוהים ירפא אותו . אם חטא חטא כלשהו , יסלח לו אלוהים על חטאו .
59005016	התוודו על חטאיכם איש בפני רעהו , התפללו זה בעד זה , ואלוהים ירפא אתכם . תפילת צדיק היוצאת מעומק לבו היא בעלת כוח רב ומביאה לתוצאות נפלאות .
59005017	אליהו הנביא היה אדם כמוך וכמוני , ובכל זאת , כאשר התפלל בכל לבו שלא ירד גשם , שמע ה ' לתפילתו ועצר את הגשם למשך שלוש וחצי שנים .
59005018	ואז אליהו התפלל שוב , אך הפעם ביקש מה ' להוריד גשם , וה ' הוריד גשם והארץ הצמיחה את פריה .
59005019	אחים יקרים , אם מישהו יפנה עורף לאלוהים , ומישהו אחר יחזירו לה ׳ ויחדש את בטחונו בו , הוא יציל את התועה ממוות ויביא לסליחת כל חטאיו ופשעיו .
59005020	
60001001	מאת פטרוס , שליחו של ישוע המשיח . אל המאמינים הפזורים בפנטוס , גלטיא , קפדוקיא , אסיה וביתיניא .
60001002	אחים יקרים , האלוהים אבינו בחר בכם עוד לפני זמן רב וקידש אתכם על־ידי רוחו , כדי שתצייתו למשיח וכדי שדם המשיח יטהר אתכם . יהי רצון שאלוהים יברך אתכם בברכה גדולה של חסד ושלום .
60001003	השבח לאלוהים , אבי אדוננו ישוע המשיח , על אשר ברחמיו הרבים ובזכות תקומתו של ישוע המשיח מן המתים , העניק לנו חיים חדשים מלאי תקווה .
60001004	אלוהים גם הועיד לכם נחלה נצחית בשמים - נחלה מושלמת שאינה תירקב או תשתנה .
60001005	בזכות אמונתכם שומר אתכם אלוהים בגבורה , עד שתתגלה ישועתו בשלמותה ביום האחרון .
60001006	משום כך עליכם לשמוח - גם אם עתה , לזמן קצר , סובלים אתם מצרות שונות .
60001007	הסבל והצרות האלה אינם מקריים ; מטרתם לבחון את אמונתכם היקרה יותר מזהב , לצרפה ולטהרה . אם תישאר אמונתכם איתנה וטהורה למרות הצרות והקשיים , היא תביא לכם שבח , כבוד והדר רב ביום שובו של ישוע המשיח .
60001008	אתם אוהבים את המשיח למרות שמעולם לא ראיתם אותו ; אתם מאמינים ובוטחים בו למרות שאינכם רואים אותו , ואתם מלאים שמחה שאין מילים לתארה .
60001009	בזכות אמונתכם מעניק לכם אלוהים לא רק שמחה גדולה , כי אם גם מושיע את נפשותיכם .
60001010	אף כי נביאי התנ״ך ניבאו וכתבו על ישועה זאת שמיועדת לכם , הם לא הבינו את מלוא משמעותה .
60001011	הנביאים השתדלו לגלות את המועד ואת הנסיבות שעליהם הצביע רוח הקודש , אשר פעל בקרבם וסיפר להם מראש על סבלו של המשיח וייסוריו , ועל הכבוד שיבוא בעקבותיהם .
60001012	לבסוף נאמר להם שנבואות אלה לא תתקיימנה בימי חייהם , כי אם שנים רבות לאחר מותם - בימי חייכם ! נבואות אלה הן הבשורה שבישרו לכם שליחי המשיח בהשראת רוח הקודש . אפילו מלאכי אלוהים השתוקקו לדעת יותר על דברים אלה .
60001013	לפיכך , התכוננו וצפו בפיכחות וערנות לחסד שיעניק לכם אלוהים ביום שובו של ישוע המשיח .
60001014	הואיל ועתה בני־אלוהים אתם , עליכם לציית לו . אל תשובו למעשיכם הרעים ולדרך החיים שניהלתם לפני שהאמנתם במשיח .
60001015	היו קדושים בכל מעשיכם , כשם שהאלוהים אשר אימץ אתכם לבניו קדוש הוא .
60001016	הלא אלוהים אומר לנו בכתובים : " והייתם קדושים כי קדוש אני " .
60001017	זכרו כי אביכם שבשמים , שאליו אתם מתפללים , אינו שופט במשוא־פנים ; הוא ישפוט את כל מעשיכם בצדק מוחלט ! משום כך עליכם להתייחס אליו בכבוד וביראה כל ימי חייכם עלי־אדמות .
60001018	אלוהים פדה וגאל אתכם מאמונות־שווא ומעשי־הבל שנחלתם מאבותיכם , אך הוא פדה אתכם לא בזהב , בכסף או בצורת תשלום אחרת שמקובלת בעולם הזה ,
60001019	כי אם בדמו היקר של המשיח - השה התמים והטהור של האלוהים .
60001020	עוד לפני בריאת העולם יעד אלוהים את המשיח להיות קורבן בעד בני־האדם , אולם תוכניתו זאת נודעה ברבים רק בימים אחרונים אלה .
60001021	על־ידי המשיח אתם מאמינים באלוהים אשר הקימו מן המתים והעניק לו כבוד רב , כך שאמונתכם ותקוותכם מבוססות באלוהים .
60001022	היות שטוהרתם מאנוכיות ומשנאה כשהאמנתם במשיח ובבשורתו , אהבו איש את רעהו אהבה כנה ועזה .
60001023	שהרי עתה נולדתם מחדש , לא מזרע שנשחת אלא מזרע בלתי נשחת , באמצעות דבר ה ' החי וקיים .
60001024	אכן , חיינו הנוכחיים יגיעו לקיצם ; הם יבלו כעשב שמתייבש ומצהיב . כל דבר שהתפארנו בו יבול כפרח ,
60001025	אולם דבר ה ' יעמוד לעולם ! והבשורה אשר שמעתם היא דבר ה ' .
60002001	לפיכך , הפסיקו לעשות מעשים רעים ! אל תרמו , אל תקנאו , אל תרכלו ואל תוציאו דיבה .
60002002	אכן , אם אתם באמת מעריכים את טוב־לבו של האדון , חדלו לכם מהרשע , וכתינוקות רכים המשתוקקים לחלב אמם השתוקקו לחלב רוחני טהור , שיעזור לכם לגדול ולהגיע לבגרות רוחנית ולישועה מושלמת .
60002003	
60002004	בואו אל המשיח שהוא אבן־פינה חיה ! בני־האדם זלזלו בו , אך לאלוהים שבחר בו להיות מעל הכול , יקר המשיח מכל !
60002005	עתה נעשיתם אבנים חיות , ואלוהים בונה בכם את משכנו הרוחני . במשכנו זה אתם כוהניו הקדושים , ובשם ישוע המשיח עליכם להקריב לו זבחים שימצאו־חן בעיניו .
60002006	בקשר לכך אומר לנו אלוהים בכתבי־הקודש : " הנני יוסד בציון אבן פינה , אבן בוחן ויקרה , המאמין בה לא יבוש " .
60002007	לכם , המאמינים , אבן זאת יקרה מאוד , אך לאלה שאינם מאמינים : האבן שמאסו הבונים הייתה לראש פינה ,
60002008	לאבן נגף וצור מכשול . אכן , אלה שאינם מאמינים ייכשלו , שכן לא יקשיבו לדבר אלוהים , וכך יקבלו את העונש שמיועד להם .
60002009	אולם אתם שונים מהם ; אתם נבחרתם על־ידי אלוהים עצמו לממלכת כוהנים , לעם קדוש ומיוחד , כדי שתראו לבני־האדם כיצד הוציאכם אלוהים מהחשכה והביאכם אל אורו הנפלא .
60002010	בעבר התכחש אלוהים אליכם , אך עתה עם אלוהים אתם ! בעבר לא הכרתם את טוב לבו של אלוהים ; עתה טוב־לבו זה שינה את חייכם לחלוטין .
60002011	אחים יקרים ואהובים , אני מתחנן לפניכם , אנא , התנהגו בעולם הזה כזרים , מעין תושבים ארעיים , ואל תיכנעו לפיתויי העולם הזה שמתגרים בנפשותיכם .
60002012	הקפידו על התנהגות טובה עם שכניכם הלא־מאמינים . התנהגו איתם בצדק וביושר כדי שיראו את מעשיכם הטובים , וכך , למרות חשדותיהם הנוכחיים , בבוא המשיח הם יפארו את שמו על־שום מעשיכם הטובים .
60002013	היכנעו לכל שלטון אנושי למען אדוננו , בין אם למלך כראש המדינה ,
60002014	ובין אם לנציגים אשר שלח להעניש את עושי הרע ולשבח את עושי הטוב .
60002015	אלוהים רוצה שתעשו אך ורק את הטוב , כדי שמעשיכם הטובים ישתיקו את הלא־מאמינים אשר , מתוך טיפשות וחוסר דעת , מחפשים סיבה לדבר נגדכם ונגד הבשורה .
60002016	אתם אמנם חופשיים , אך הנכם עבדים לאלוהים , אז אל תנצלו את היותכם חופשיים כתירוץ לעשות את הרע .
60002017	כבדו את כל בני האדם ; אהבו את המאמינים , כבדו את השלטונות , והתייחסו ביראה אל אלוהים .
60002018	עבדים , כבדו את אדוניכם , ועשו כל מה שיאמרו לכם - לא רק אם הם טובי־לב וענווים , אלא גם אם הם קפדנים ואכזרים .
60002019	אם אתם נענשים חינם על מעשה טוב שעשיתם , הללו את אלוהים !
60002020	אחרי הכול , אם נענשתם על מעשה רע שעשיתם , לא מגיע לכם פרס ; אך אם אתם נענשים וסובלים בגלל מעשיכם הטובים , מוצא הדבר חן בעיני אלוהים .
60002021	אלוהים יעד לכם סבל זה , שהרי גם המשיח סבל למענכם והשאיר לכם דוגמה ללכת בעקבותיו .
60002022	המשיח לא חטא מעולם , לא רימה ,
60002023	לא השיב למקללים אותו ולא איים לנקום במעניו ; הוא הפקיד את עצמו בידי האלוהים ששופט בצדק .
60002024	המשיח נשא בגופו את חטאינו , כדי שנמות לגבי החטא ונחיה כדי לעשות מעשי צדקה . הכאב והסבל שנשא המשיח ריפאו אותנו !
60002025	בעבר תעיתם כצאן ההולכות לאיבוד , אך עתה שבתם אל הרועה הטוב ששומר על נפשותיכם .
60003001	נשים , שמענה בקול בעליכן , כי אז – גם אם אינם מאמינים בדבר־ה ׳ – תרכוש התנהגותכן את לבם . חייכן הצנועים והקדושים יספרו להם על אלוהים יותר ממילים !
60003002	
60003003	אל תנסו להתקשט בתכשיטים , בלבוש או בתסרוקת .
60003004	היינה יפות בפנימיותכן . יופי נצחי , שנובע מנפש עדינה ושלווה , יקר מאוד בעיני אלוהים .
60003005	יופי פנימי כזה אנו מוצאים בנשים הקדושות בתנ״ך ; נשים אלה צייתו לבעליהן ובטחו באלוהים .
60003006	שרה , למשל , צייתה לאברהם בעלה ואף קראה לו " אדון " . אם אתן נוהגות כמוה , עושות מעשים טובים ואינכן פוחדות מדבר , הרי אתן בנותיה .
60003007	אתם , הבעלים , השתדלו להבין את נשותיכם . כבדו אותן כבנות המין החלש , וזכרו שגם להן יש חלק בנחלת חיי־הנצח . אם לא תנהגו כך , לא ימהר אלוהים להשיב לתפילותיכם .
60003008	לסיכום : השתדלו כולכם לחיות כמשפחה גדולה ומאושרת . היו רגישים לצרכי הזולת , אהבו איש את רעהו והתנהגו ברחמים ובענווה .
60003009	אל תשלמו רעה תחת רעה ואל תשיבו למקללים אתכם , כי אם ברכו אותם והתפללו שאלוהים יעזור להם , שכן עלינו לנהוג בזולת בטוב־לב , ואלוהים יברך אותנו על כך .
60003010	רצונך בחיים טובים ומאושרים ? שמור את לשונך מרע ואל תשקר .
60003011	סור מרע , עשה את הטוב והשתדל לחיות בשלום עם כל אדם , גם אם הדבר דורש מאמץ !
60003012	כי אלוהים משגיח על ילדיו העושים מעשים טובים ומקשיב לתפילותיהם , אך הוא מתנגד לעושי הרע .
60003013	בדרך כלל איש לא יפגע בכם בגלל רצונכם לעשות את הטוב .
60003014	אם בכל זאת פוגעים בכם , דעו כי אלוהים יברך אתכם על כך . אל תפחדו מאנשים שרוצים לפגוע בכם ואל תירתעו מאיומיהם .
60003015	התמסרו למשיח . אם ישאל אתכם מישהו מדוע אתם מאמינים במשיח , היו מוכנים להשיב לו בענווה וביראה .
60003016	עשו אך ורק את הטוב ושימרו על מצפון נקי , כי אז המשמיץ אתכם יתבייש בעצמו , כשייווכח כי למעשה אתם עושים את הטוב בלבד .
60003017	זכרו , אם אלוהים רוצה שתסבלו , מוטב לסבול בעד מעשים טובים מאשר בעד מעשים רעים .
60003018	גם המשיח סבל . המשיח מת פעם אחת בעד החטאים של כולנו , אף כי הוא עצמו היה צדיק גמור ונקי מחטא ; הוא הקריב את עצמו על הצלב כדי לקרב אותנו אל אלוהים . גופו אמנם מת , אך רוחו חיה לנצח ,
60003019	וברוחו ביקר המשיח את הרוחות הנמצאות במאסר ובישר להן את דבר ה ' -
60003020	אלה שלא צייתו לאלוהים בימי קדם כאשר אלוהים חיכה לנוח לבנות את התיבה . רק שמונה אנשים ניצלו בתביעה במבול הגדול .
60003021	זוהי , דרך אגב , המשמעות הסמלית של הטבילה . בטבילה אנו מעידים כי נושענו ממוות וממשפט . ערך הטבילה אינו בטיהור הגוף , כי אם בפניה לאלוהים לטהר את המצפון - דבר שנתאפשר על־ידי תקומתו של המשיח מן המתים .
60003022	עתה יושב המשיח לימין האלוהים בשמים , והמלאכים וכל כוחות השמים נכנעים לפניו ומצייתים לו .
60004001	הואיל והמשיח סבל והתענה למענכם , היו מוכנים מבחינה נפשית לסבול כמוהו . כי אדם שסובל פיזית עקב התנגדותו לחטא , שוב אינו חוטא בכוונה תחילה ;
60004002	אדם כזה לא יבלה את שארית חייו עלי־אדמות בסיפוק תאוותיו ותשוקותיו , כי אם בעשיית רצון אלוהים !
60004003	לפני שהאמנתם במשיח היה לכם מספיק זמן להתנהג כמו הגויים : לזנות , לנאוף , להשתכר , להתהולל , לעבוד את האלילים ולעשות מעשי תועבה אחרים .
60004004	אכן , חבריכם לשעבר מתפלאים על כך ששוב אינכם משתתפים במעשי השחיתות שלהם , והם כועסים עליכם ולועגים לכם .
60004005	אולם זכרו כי הם יתנו את הדין על מעשיהם , לפני האלוהים השופט את החיים ואת המתים , וייענשו בהתאם למעלליהם .
60004006	משום כך הושמעה הבשורה גם למתים , כדי שעל אף פסק־דין המוות שקיבלו כדרך בני־האדם בבשר , יחיו ברוח כדרך האלוהים .
60004007	מכיוון שקץ העולם קרב , רסנו את עצמכם והתפללו בצלילות הדעת .
60004008	מעל הכול , המשיכו לאהוב איש את רעהו אהבה כנה ועמוקה , כי האהבה סולחת על מגרעות ופשעים רבים .
60004009	הכניסו אורחים לביתכם בשמחה ובלי תלונות .
60004010	לכל אחד מכם העניק אלוהים כישרונות מסוימים ; נצלו כישרונות אלה ועזרו לזולת .
60004011	אם העניק לך אלוהים את כישרון ההטפה וההוראה , הטף ולמד כאילו אלוהים עצמו מדבר בפיך . אם ביקש ממך אלוהים לעזור לזולתך , עשה את המוטל עליך ברצון ובכל הכוח והעוז שמעניק לך אלוהים . בכל מעשיך כבד ופאר את אלוהים דרך ישוע המשיח , אשר לו הכבוד והגבורה לעולם ועד . - אמן .
60004012	ידידים יקרים , כשתבואנה עליכם צרות כדי לבחון את אמונתכם , אל תתפלאו ואל תשתוממו כאילו היה זה דבר מוזר ויוצא־דופן .
60004013	שמחו על צרות אלה , כי אתם משתתפים למעשה בסבל המשיח , ויום אחד כשיגלה את עצמו ברוב הדרו , תימלאו שמחה נפלאה .
60004014	שמחו כשמקללים ומעליבים אתכם על־שום אמונתכם במשיח , כי פירוש הדבר שרוח אלוהים נחה עליכם בהדר רב .
60004015	אולם אינני רוצה לשמוע על סבל שנגרם לכם על־שום שרצחתם , גנבתם , עשיתם רע או התערבתם בענייניהם של אחרים .
60004016	אין זאת בושה לסבול בגלל היותכם משיחיים ; להיפך , הודו לאלוהים על הזכות להשתייך למשפחת המשיח ועל הזכות לשאת את שמו .
60004017	הגיע מועד משפטו של אלוהים , ותחילה עליו לשפוט את בניו . אם אף עלינו , המאמינים , להישפט , תארו לעצמכם מה נורא יהיה גורלם של אלה אשר מעולם לא האמינו באלוהים ובמשיח !
60004018	אם הצדיקים נושעים בקושי , איזה סיכוי יש לרשעים ?
60004019	לפיכך , גם אם אתה סובל , כרצון אלוהים , המשך לעשות את הטוב , והפקד את עצמך בידי האלוהים אשר ברא אותך , כי הוא לעולם לא יאכזב אותך .
60005001	אני מזהיר את זקני הקהילה שביניכם , כזקן קהילה , כמי שראה במו עיניו את סבל המשיח , וכמי שיחד אתכם ייקח חלק בכבודו והדרו כשישוב אלינו :
60005002	רעו את צאנו של אלוהים ; דאגו להן והשגיחו עליהן ברצון ולא מתוך אונס . אל תעשו שיקולי כדאיות , אלא עשו את המוטל עליכם מתוך רצון כן לשרת את אלוהים .
60005003	אל תשלטו בהן בעריצות ; הנהיגו אותן באהבה ושמשו להן דוגמה אישית .
60005004	וכאשר יבוא שר הרועים , הוא יעניק לכם את כתר הכבוד שלא יבול לעולם .
60005005	צעירים , עליכם להישמע לזקני הקהילה . על כולכם לשרת איש את אחיו בענווה ולהיכנע איש לפני רעהו , כי אלוהים מברך את הענווים ומתנגד לגאים .
60005006	אם תשפילו את עצמכם תחת יד אלוהים החזקה , הוא ירומם אתכם בבוא העת .
60005007	הפקידו את כל הצרות , הפחדים והחששות שלכם ביד אלוהים , שהרי הוא תמיד דואג ועוזר לכם .
60005008	היזהרו והישמרו מפני השטן אויבכם , כי הוא מתהלך סביבכם כאריה שואג שמחפש טרף .
60005009	החזיקו מעמד נגד התקפותיו ; ביטחו באלוהים , וזכרו שמאמינים רבים בכל העולם מתנסים כמוכם בסבל דומה .
60005010	לאחר שתסבלו זמן קצר יעניק לכם אלוהינו רב־החסד את כבודו הנצחי דרך המשיח , ואלוהים עצמו ישלים , יבנה ויחזק אתכם .
60005011	לאלוהים הכבוד והגבורה לעולם ועד . - אמן .
60005012	אני שולח לכם מכתב קצר זה באמצעות סילוונוס ( שאותו אני מכיר כאח נאמן ) , כדי לעודד אתכם ולהבטיח לכם שהכתוב לעיל הוא דבר אמת מאת האלוהים . קחו את הדברים לתשומת לבכם וקיימו אותם .
60005013	הקהילה כאן ברומא , אחותכם באמונה , מוסרת לכם דרישת שלום . גם מרקוס בני מוסר לכם דרישת שלום .
60005014	ברכו איש את רעהו לשלום בנשיקת אהבה . שלום לכל אלה מכם המאמינים במשיח .
61001001	מאת שמעון פטרוס , עבדו של ישוע המשיח ושליחו . אל כל אלה שקיבלו אמונה יקרה כשלנו , בזכות צדקת אלוהינו ומושיענו ישוע המשיח .
61001002	אחים יקרים , ככל שתעמיקו לדעת את אלוהינו ומושיענו , כך הוא יעניק לכם יותר מטובו ושלוותו .
61001003	כי כאשר מעמיקים אנו לדעת אותו , הוא מעניק לנו בגבורתו האלוהית את כל הנחוץ לנו לחיי יושר ואמת ; הוא אף מעניק לנו את כבודו ותפארתו .
61001004	בנדיבותו הרבה ובגבורתו העניק לנו אלוהים הבטחות יקרות ונפלאות , כדי שנוכל להימלט באמצעותן מהשחיתות והריקבון שבעולם הסובב אותנו , ואופיינו ילך וידמה לאופיו של אלוהים .
61001005	לפיכך השתדלו כמיטב יכולתכם להוסיף על אמונתכם מעשי צדקה , ולא רק מעשי צדקה : העמיקו לדעת את אלוהים ,
61001006	רסנו את עצמכם , היו סבלניים , התמסרו לאלוהים ,
61001007	חיו באחווה ובאהבה .
61001008	אם יש בכם מידות אלה , ואתם אף שוקדים לטפח אותן , תוכיחו כי אמונתכם באדוננו נושאת פרי רב ומבורך ,
61001009	בעוד שאדם החסר מידות אלה הוא עיוור , או לפחות קצר־ראייה . הוא שכח שאלוהים הושיעו מחיי חטא , כדי שמעתה יחיה ביושר למען אדוננו ישוע המשיח .
61001010	לפיכך , אחים יקרים , עבדו קשה והוכיחו שאלוהים אכן בחר בכם וקרא אתכם אליו . אם כך תנהגו , לעולם לא תיכשלו ,
61001011	ואלוהים יפתח לרווחה את שערי השמים , כדי שתיכנסו אל מלכותו הנצחית של אדוננו ומושיענו ישוע המשיח .
61001012	למרות שאתם יודעים דברים אלה ואף חיים לפיהם , יש בדעתי להזכירם שוב ושוב .
61001013	ישוע המשיח אדוננו גילה לי שלא אחיה עוד זמן רב , אך כל עוד אני חי יש בדעתי לשוב ולהזכירכם דברים אלה ,
61001014	
61001015	בתקווה שיישארו עמכם זמן רב לאחר מותי .
61001016	כשסיפרנו לכם על כוחו וגבורתו של ישוע המשיח ועל שובו אלינו , לא סיפרנו לכם אגדות ! במו עיני ראיתי את כבודו ותפארתו .
61001017	אני עצמי הייתי עם המשיח על הר־הקודש בשעה שקרן הוד וזוהר , שהעניק לו אלוהים אביו , ובאותו מעמד מרשים שמעתי קול נפלא קורא מן השמים : ” זהו בני אהובי , אשר בו חפצתי . “
61001018	
61001019	אכן היינו עדים לקיום דברי הנביאים , ואתם תנהגו בחכמה אם תשימו לב לדבריהם , שהם כאלומת אור באפלת העולם . כאשר תהגו באמת שבדברי הנביאים ותאמינו בה , יאיר אור היום את נפשכם , וכוכב השחר , המשיח , יזרח בלבבכם .
61001020	עליכם לדעת שאיש אינו יכול לפתור את נבואות כתבי־הקודש בכוחות עצמו ,
61001021	שכן אף נבואה לא ניתנה לפי רצון בני־אדם ; אלוהים הוא שבחר להשרות את רוחו על אנשים קדושים כדי שיישאו את דברו .
61002001	אך גם נביאי שקר היו בעם־ישראל , כשם שיהיו ביניכם מורי שקר . הם יתכחשו למשיח אשר קנה אותם בדמו , ובפיקחות ועורמה ילמדו אתכם תורות כזב . אנשים אלה יביאו על עצמם אסון פתאומי ונורא .
61002002	רבים יאמינו לתורות הכזב שלהם שמתירות זנות וניאוף , ובגללם יגדפו אנשים את אמת האלוהים .
61002003	באהבת הבצע שלהם ינצלו מורי השקר את תמימותכם , יספרו לכם שקרים ויגזלו את כספיכם במרמה . אולם דעו לכם כי אלוהים גזר את דינם עוד לפני זמן רב , וקיצם הנורא קרוב !
61002004	אלוהים משלם לרשעים כגמולם ; הוא לא חס אף על המלאכים שחטאו , אלא השליכם לגיהינום וכבל אותם במערות אפלות עד יום־הדין .
61002005	אלוהים לא חס גם על הדורות הראשונים שחיו לפני המבול . הלא זוכרים אתם כיצד החריב את העולם כולו , בהביאו את המבול על דור הרשעים ; הוא הציל רק את נוח ושבעת בני־משפחתו , משום שנוח האמין באלוהים והטיף למעשי צדקה .
61002006	אלוהים החריב גם את סדום ועמורה ; הוא הפכן לאפר ומחה אותן מעל פני האדמה . גורלן של ערים אלה הוא לקח ואזהרה לכל העתידים לבחור בדרך השחיתות והאבדון .
61002007	אלוהים אמנם הפך את סדום ועמורה , אך הוא הציל את לוט משום שהיה אדם צדיק . לוט שמר על טוהר לבו , למרות שחי בין רשעים שהעציבו אותו מאוד בשחיתותם .
61002008	
61002009	כשם שהציל אלוהים את לוט , כך הוא יכול להציל אתכם ואותי מהפיתויים הסובבים אותנו , ולגבי הרשעים - אלוהים ישמור את העונש שיעד להם , עד בוא יום־הדין .
61002010	אלוהים יחמיר במיוחד עם אלה שהולכים אחרי תאוות בשרם ובזים לכל שלטון וסמכות . אנשים אלה גאוותנים , אכזריים , אנוכיים , חצופים ומעזים לבוז גם לסמכות העליונה .
61002011	אף המלאכים בשמים , שעולים עליהם בחשיבותם ובכוחם , אינם מאשימים בבוז על אלה לפני אלוהים .
61002012	מורי שקר אלה עושים ככל העולה על רוחם , ולועגים לכל מה שאינם מבינים ; הם דומים לבהמות טיפשות שנולדו רק כדי להילכד ולמות ! אך אנשים אלה יאבדו בשחיתותם .
61002013	בגלל רשעותם ובגלל הסבל שגרמו לאנשים רבים , יענישם אלוהים במלוא החומרה ! אנשים אלה מתענגים על חיי הפריצות וההוללות שהם מנהלים לאור היום ; הם בושה וכלימה לכם . הם גם מרמים אתכם בחייהם הכפולים - מחד הם ממשיכים לחטוא , ומאידך משתתפים בחגיגותיכם ובאסיפותיכם כאילו היו ישרים והגונים .
61002014	עיניהם נואפות ולעולם אינם שבעים ממעשי ניאוף . הם מפתים נשים קלות דעת , והרגילו את לבם לרדוף בצע . ארורים הם !
61002015	אנשים אלה סטו מהדרך הישרה ותעו כבלעם בן־בעור , אשר אהב את השכר שקיבל תמורת מעשיו המושחתים .
61002016	אך אתם ודאי זוכרים כי אתונו של בלעם פתחה את פיה בקול אדם , נזפה בו על רשעותו , ומנעה את מעשה השטות שעמד לעשות .
61002017	אנשים אלה הם כבארות מים יבשות , שמבטיחים הרבה ואינם מקיימים דבר ; הם נסחפים כעננים בסערה . דינם נגזר להישאר באפלה לעולם ועד .
61002018	הם מתפארים במעשי הרשע שלהם , ומנצלים חולשות בני־האדם ואת תאוות הבשר , כדי לצוד ולהחזיר לשורותיהם את האנשים שלא מזמן נמלטו מחיים מושחתים כאלה .
61002019	" הם מבטיחים חופש , אך הם בעצמם עבדים לחטא ושחיתות ; שהרי אדם הוא עבד למה ששולט בו .
61002020	אדם שנמלט מהשחיתות בעולם באמצעות אמונתו במשיח , אך כעבור זמן מתפתה ושב לחיי חטא וטומאה , מצבו חמור מזה שהיה לפנים !
61002021	לאדם כזה מוטב שכלל לא ידע את דרך הצדקה , משיידע וייסוג מקיום המצוות הקדושות שנמסרו לו .
61002022	אדם כזה מאמת את דברי המשל : " הכלב שב על קיאו , והחזיר עולה מן הרחצה להתגולל ברפש . "
61003001	אחים יקרים , זהו מכתבי השני שאני כותב לכם , ובשניהם השתדלתי לעורר אתכם ולהזכירכם עובדות שכבר למדתם מדברי הנביאים , ומהשליחים שסיפרו לכם את דברי אדוננו ומושיענו .
61003002	
61003003	תחילה ברצוני להזכירכם כי בימים האחרונים יבואו לצים ורשעים , אשר ילעגו לאמת ויעשו כל מעשה רע העולה על דעתם .
61003004	רשעים אלה יאמרו לכם : " אם המשיח הבטיח לחזור , היכן הוא ? מדוע טרם חזר ? " הם ימשיכו ויאמרו : " המשיח לא ישוב לעולם ! הרי מבריאת העולם ועד עתה לא השתנה דבר - הכול נשאר כשהיה ! "
61003005	בכוונה תחילה הם יתעלמו מהעובדה שבראשית ברא אלוהים את השמים ואת הארץ ממים , במוצא־פיו בלבד ,
61003006	ובאמצעות המים - באמצעות המבול - השמיד את דור הרשעים .
61003007	ובמוצא־פיו ציווה ה ' לשמור את השמים והארץ , שקיימים עתה , לאש הגדולה ביום־הדין - כשכל הרשעים יאבדו .
61003008	ידידים יקרים , עלינו לזכור כי לגבי אלוהים יום אחד יכול להימשך אלף שנים , ואלף שנים יום אחד בלבד .
61003009	אלוהים אינו מאחר לשוב אלינו , כפי שרבים חושבים ; הוא ממתין בסבלנות לחוטאים רבים שיחזרו בתשובה , כי אינו רוצה שיאבדו .
61003010	יום ה ' יבוא בזמן בלתי־צפוי , בדומה לגנב בלילה . אז יחלפו השמים ברעש גדול , יסודות העולם יימסו באש , הארץ וכל אשר בה ישרפו .
61003011	הואיל והכול סביבנו יישרף וימס , חישבו מה קדושים צריכים להיות חייכם !
61003012	צפו לביאת יום האלוהים והשתדלו להחישו . ביום זה הוא יבעיר את השמים ואת יסודות הארץ עד שיימסו .
61003013	אולם אנחנו מצפים לקיום הבטחת אלוהים : לשמים חדשים וארץ חדשה שבהם ישכון צדק בלבד .
61003014	ידידים יקרים , בהמתינכם להתרחשותם של דברים אלה ולבואו של המשיח , השתדלו לחיות בלי לחטוא ; חיו בשלום עם כולם , כדי שבבוא המשיח הוא ימצא אתכם ללא דופי .
61003015	וזכרו , סבלנותו של האדון נותן זמן לאנשים להיוושע . פולוס , אחינו החכם והאהוב , דיבר על כך ברבים ממכתביו .
61003016	כמה מדבריו של פולוס אינם קלים להבנה , וחסרי־הדעת והפתאים מסלפים ומעוותים את משמעותם - כפי שעיוותו וסילפו את יתר דברי הכתובים - ובכך יביאו לחורבנם .
61003017	אחים יקרים , אני מזהיר אתכם מראש : אל תלכו אחרי תורת השקר של אותם אנשי־בלייעל , פן תערערו את שיווי משקלכם הנפשי .
61003018	אדרבא , חזקו את אמונתכם והתעמקו בתורת אדוננו ומושיענו ישוע המשיח , שלו הכבוד והתהילה מעתה ולעולמי עולמים . - אמן .
62001001	אנחנו כותבים לכם על דבר־החיים אשר היה מבראשית : שמענו אותו באוזנינו וראינו אותו במו עינינו . אכן , הבטנו בו ונגענו בו בידינו .
62001002	אנחנו מספרים לכם על המשיח , שהוא חיי הנצח , אשר היה עם האב בשמים ולאחר מכן נגלה אלינו . כן , אנו מעידים שישוע המשיח - החיים - נגלה אלינו .
62001003	אני חוזר ואומר : ראינו אותו ושמענו אותו , ואנו מספרים לכם זאת כדי שגם אתם תיהנו מההתחברות שיש לנו עם אלוהים האב ועם בנו ישוע המשיח .
62001004	אנו מספרים לכם זאת מסיבה נוספת : כדי שגם אתם תימלאו שמחה רבה כמונו .
62001005	זאת הבשורה שאלוהים ביקש מאיתנו לבשר לכם : אלוהים הוא אור ואין בו כל חושך .
62001006	אם אנו אומרים שיש לנו התחברות עם אלוהים בשעה שאנו חוטאים וחיים בחושך , אנחנו משקרים !
62001007	אך אם אנו חיים באור אלוהים , כמו המשיח , כשדבריו תמיד לנגד עינינו , יש לנו התחברות נפלאה איש עם רעהו , והדם ששפך בעדנו ישוע המשיח מנקה ומטהר אותנו מכל חטא .
62001008	אם אנו טוענים שאין בנו חטא , אנו משלים את עצמנו ומסרבים להכיר באמת .
62001009	אך אם נתוודה על חטאינו ( לפני אלוהים ) , אנו בטוחים שיסלח לנו ויטהר אותנו מכל רע .
62001010	אם אנו מכחישים שחטאנו , לא זו בלבד שאנו משקרים , אנו עושים גם את אלוהים לשקרן , שכן הוא אמר שכולנו חטאנו .
62002001	בני היקרים , אני כותב לכם דברים אלה כדי שלא תחטאו . אך אם תחטאו , דעו לכם שיש לנו סנגור לפני אלוהים - ישוע המשיח הצדיק !
62002002	ישוע המשיח הוא כפרה על חטאינו ועל חטאי העולם כולו ; הוא נשא על עצמו את עונשו של ה ' על החטאים שלנו .
62002003	אם אנחנו משתדלים מאוד לעשות כל מה שהוא אומר לנו , אנחנו יודעים שאנו באמת שייכים לו .
62002004	אם מישהו טוען : " אני מאמין בישוע המשיח ! " אך אינו שומע בקולו , הוא שקרן .
62002005	מי שבאמת מאמין במשיח ושומע בקולו , ילמד לאהוב את אלוהים יותר ויותר .
62002006	אם מישהו טוען שהוא מאמין במשיח , עליו לחיות כמוהו .
62002007	אחים יקרים , איני כותב לכם מצווה חדשה ; אני מזכיר לכם מצווה ישנה שציווה לכם אלוהים מבראשית . אף כי שמעתם אותה פעמים רבות
62002008	היא תמיד חדשה ורעננה , ואף הוכיחה את אמיתותה במשיח ובנו . כשאנו מקיימים את המצווה לאהוב איש את רעהו , החטא והחשכה נעלמים מחיינו , ובמקומם זורח אורו של ישוע המשיח .
62002009	האומר שהוא חי באור המשיח , אך שונא את חברו , הוא עדיין בחשכה .
62002010	האוהב את חברו חי באור המשיח , אשר מאיר את דרכו ושומר עליו שלא ייכשל .
62002011	ואילו השונא את חברו הוא בחשכה רוחנית המעוורת את עיניו , ומשום כך אינו יודע לאן הוא הולך .
62002012	בני היקרים , אני כותב לכם דברים אלה מפני שחטאיכם נסלחו לכם בשם ישוע המשיח מושיענו ולמענו .
62002013	אני כותב לכם , האבות באמונה , כי אתם באמת יודעים ומכירים את המשיח אשר חי מבראשית . אני כותב לכם , הצעירים באמונה , מפני שהתגברתם על פיתויי השטן .
62002014	ילדי היקרים , כתבתי לכם מפני שאתם יודעים ומכירים את האלוהים אבינו . כתבתי לכם , האבות , מפני שאתם מכירים את אלוהי הנצח . כתבתי לכם , הצעירים , מפני שאתם חזקים , דבר־אלוהים שוכן בכם ואף התגברתם על פיתויי השטן .
62002015	אל תאהבו את העולם הנתעב הזה ואת כל מה שהוא מציע . אם אתם אוהבים את העולם הרי שאינכם אוהבים באמת את אלוהים .
62002016	מה כבר מסוגל העולם להציע לכם ? תאוות הבשר , תאוות העיניים וגאוות החיים ! דברים אלה אינם מאלוהים ; מקורם בעולם המרושע הזה .
62002017	דעו לכם , יבוא יום שכל העולם הזה יחלוף על חטאיו , אך כל השומע בקול ה ' יחיה לנצח .
62002018	ילדים יקרים , שמעתם כי שונא־המשיח עומד לבוא . היודעים אתם שבכל מקום כבר הופיעו שונאים רבים למשיח ? עובדה זאת מאשרת שקץ העולם קרב .
62002019	שונאי המשיח היו בעבר גם בין חברי קהילתנו , אך אין ספק שמעולם לא היו חלק מאיתנו , אחרת היו נשארים . עזיבתם הוציאה לאור את האמת .
62002020	אבל אתם שונים מהם , כי רוח הקודש שוכן בקרבכם ואתם יודעים את האמת .
62002021	כתבתי לכם כל זאת לא משום שאינכם יודעים את האמת , אלא להיפך : כתבתי לכם משום שאתם יודעים את האמת , ויודעים להבחין בין שקר לאמת .
62002022	היודעים אתם מיהו השקרן הגדול ביותר ? האומר שישוע אינו המשיח . אדם כזה שונא המשיח הוא , שכן אינו מאמין באלוהים האב ובבנו .
62002023	הרי אדם המתכחש למשיח בן־האלוהים , מתכחש בהכרח גם לאלוהים עצמו , בעוד שאדם שמאמין בישוע המשיח , מאמין גם באלוהים אביו .
62002024	המשיכו להאמין ולעשות את אשר למדתם בהתחלה , כדי שתמיד תהיה לכם התחברות אמיתית ואיתנה עם אלוהים האב ועם בנו ישוע המשיח .
62002025	זכרו , אלוהים עצמו הבטיח לנו חיי נצח .
62002026	כתבתי לכם דברים אלה כדי להזהירכם מפני שונאי המשיח . הם יעשו הכול כדי לסנוור את עיניכם , לסלף את האמת ולהוליך אתכם שולל .
62002027	אולם אלוהים השכין בכם את רוח הקודש שמלמד אתכם את האמת בלבד , ומשום כך אין לכם צורך מחייב במורה אחר כדי להראות לכם שאלה מורי שקר . על כן שמעו בקולו , התקרבו למשיח ואל תיפרדו ממנו לעולם .
62002028	בני היקרים , היו נאמנים למשיח , כדי שלא תתביישו לפגוש אותו בבואו , אלא להיפך : תשמחו מאוד .
62002029	מאחר שאנחנו יודעים כי אלוהים צדיק גמור , וכי הוא עושה רק את הנכון והצודק , נוכל להניח כי כל העושה את הנכון והצודק הוא ילדו .
62003001	ראו מה רבה אהבת אלוהים אלינו - הוא אף קרא לנו " בני אלוהים " ! ואין זה כינוי בלבד , אלא עובדה . לצערי , אנשים רבים אינם מאמינים באלוהים , ועל כן אינם מבינים כיצד אנו יכולים להיות בניו .
62003002	אחי היקרים , עכשיו אנחנו בני אלוהים ; איננו יודעים עדיין מה נהיה בעתיד , אנחנו רק יודעים שבבוא המשיח נהיה כמוהו , כי נראהו פנים אל פנים .
62003003	כל המחזיק בתקווה זאת צריך להישאר טהור ונקי מחטא , כי המשיח עצמו טהור ונקי .
62003004	מי שחוטא , חוטא נגד אלוהים , כי כל חטא נעשה נגד תורת אלוהים .
62003005	אתם הרי יודעים שהוא בא אלינו בדמות אדם , כדי לקחת על עצמו את העונש על חטאינו , למרות שבו לא היה חטא .
62003006	אם נתמיד באמונתנו , נשמע בקולו ונעשה את הטוב בעיניו , לא נחטא . הממשיכים לחטוא חוטאים מסיבה פשוטה : הם מעולם לא האמינו במשיח ולא אהבו אותו .
62003007	בני היקרים , אל תניחו לאיש לרמותכם . העושה מעשים טובים עושה אותם משום שהוא עצמו טוב - כמו המשיח ובזכותו .
62003008	והעושה מעשים רעים מוכיח שהוא שייך לשטן - החוטא הראשון בעולם , שממשיך עדיין במעשיו הרעים - שכן בן־האלוהים בא לבטל את פעולות השטן .
62003009	בני־אלוהים אינם חוטאים יותר מתוך הרגל , מכיוון שאלוהים האב נתן להם חיים וטבע חדש ; הם אינם יכולים להמשיך בהרגל החטא .
62003010	כיצד יכולים אנו להבדיל בין ילדי אלוהים לבין ילדי השטן ? כל מי שחי חיי חטא ואינו אוהב את אחיו , אינו שייך למשפחת אלוהים .
62003011	שהרי כבר מבראשית מסר לנו אלוהים את המצוה : אהבו איש את רעהו .
62003012	אל לנו להידמות לקין , הורג אחיו , אשר השתייך לשטן . מדוע הרג את אחיו ? מפני שקין עשה מעשים רעים , וידע היטב שחיי הבל אחיו היו טובים משלו .
62003013	לכן , אחים יקרים , אל תתפלאו אם העולם שונא אתכם .
62003014	אם אנחנו אוהבים את אחינו המאמינים , אנו יודעים שעברנו ממוות לחיים . בעוד שאדם אשר אין בו אהבה עדיין מת .
62003015	כל השונא את אחיו רוצח אותו בלבו , ואתם יודעים שלרוצחים אין חיי נצח !
62003016	מהי אהבה אמיתית ? קורבנו של המשיח ! כשם שהקריב את חייו למעננו , כך עלינו להקריב את חיינו למען אחינו .
62003017	אדם הנקרא מאמין משיחי , ויש לו מספיק כסף , אך אין הוא עוזר לאחיו העני הנתון במצוקה , אהבת אלוהים אינה שוכנת בו .
62003018	בני היקרים , הבה נפסיק לדבר על אהבת איש את רעהו ; הבה נאהב באמת ונוכיח את אהבתנו במעשים .
62003019	כך נדע בוודאות שאנו שייכים לאלוהים , וכאשר נעמוד לפניו יהיה מצפוננו נקי ושקט .
62003020	אך אם חטאנו ומצפוננו מציק לנו , אלוהים יודע בדיוק מה עשינו וכיצד אנו מרגישים .
62003021	ידידי היקרים , אם מצפוננו נקי אנו יכולים לבוא לפני אלוהים בביטחון מלא ,
62003022	והוא ייתן לנו כל מה שנבקש ממנו , שכן אנו שומעים בקולו ועושים את הטוב בעיניו .
62003023	הזוכרים אתם מה ציווה עלינו אלוהים ? להאמין בשם ישוע המשיח בנו ולאהוב איש את רעהו .
62003024	כל השומע בקול אלוהים ומקיים את מצוותיו , חי באלוהים ואלוהים חי בו . כיצד אנו יודעים זאת ? רוח הקודש השוכן בקרבנו מאשר את הדבר .
62004001	ידידי היקרים , היזהרו מפני נביאי־השקר הרבים שמסתובבים בעולם . אל תאמינו בצורה עיוורת לכל מה שאתם שומעים , אלא בחנו את הנאמר - האם דבריהם מרוח הקודש או לא ?
62004002	שאלו את הנביאים האלה אם הם מאמינים ומודים שישוע המשיח , בן־האלוהים , בא לעולם בדמות אדם בשר ודם . אם כן - דבריהם מאלוהים .
62004003	אם לא - הם נביאי שקר שמדברים בהשראת שונא־המשיח , שעל דבר בואו הוזהרתם . הוא באמת בא , ושנאתו כבר התפשטה בכל העולם .
62004004	בני היקרים , אתם שייכים לאלוהים וניצחתם במערכה נגד האנשים האלה , כי רוח־הקודש ששוכן בכם חזק וגדול מהרוח שבעולם .
62004005	נביאי שקר אלה שייכים לעולם הזה , וטבעי שהם מתעניינים בענייני העולם , ושהעולם מתעניין בהם .
62004006	אבל אנחנו בני־אלוהים , ומשום כך רק האוהבים את אלוהים מקשיבים לדברינו . האחרים אינם מקשיבים , כי אינם מבינים כלל על מה אנחנו מדברים . כך אפשר גם לבחון אם הנאמר הוא מאלוהים או לא , שכן אם הנאמר הוא בהשראת אלוהים , העולם כלל לא יקשיב .
62004007	ידידים יקרים , הבה נאהב איש את רעהו , כי אלוהים הוא מקור האהבה . אנשים שמלאים אהבה מעידים כי הם בני־אלוהים וכי הם מכירים אותו אישית .
62004008	ואילו אנשים חסרי אהבה מעידים שאין הם מכירים את אלוהים , כי אלוהים הוא אהבה .
62004009	אלוהים הוכיח עד כמה הוא אוהב אותנו , כששלח את בנו היחיד למות בידי העולם המרושע הזה , כדי שעל־ידי מותו נזכה בחיי נצח .
62004010	היודעים אתם מהי אהבה אמיתית ? לא אהבתנו לאלוהים , כי אם אהבתו אלינו - כששלח את בנו לסבול את העונש על חטאינו .
62004011	ידידים יקרים , אם אלוהים אהב אותנו כל־כך , גם אנחנו צריכים לאהוב איש את רעהו .
62004012	אמנם איש לא ראה עדיין את אלוהים , אך כשאנו אוהבים איש את רעהו , אנו מרגישים ויודעים שאלוהים חי בקרבנו , ושאהבתו בנו גדלה ומתחזקת .
62004013	אלוהים השכין בנו את רוח הקודש כאישור והוכחה לכך שהוא חי בנו ושאנו חיים בו .
62004014	במו עינינו ראינו שאלוהים שלח את בנו להושיע את העולם , ולכן אנו מספרים זאת לכולם .
62004015	כל המאמין ומודה שישוע הוא בן־האלוהים , אלוהים שוכן בו והוא באלוהים .
62004016	כיצד אנו יודעים שאלוהים אוהב אותנו ? ראשית , אנחנו מרגישים את אהבתו ; שנית , אנחנו מאמינים לדבריו , שכן הוא אמר לנו שהוא באמת אוהב אותנו . אלוהים הוא אהבה ! לכן כל מי שחי באהבה חי באלוהים , ואלוהים חי בו .
62004017	כשאנו חיים במשיח אהבתנו גדלה ונשלמת , וביום־הדין לא נתבייש ולא נפחד מפניו , אלא נפגוש אותו בביטחון ובשמחה , כי הוא אוהב אותנו ואנו אוהבים אותו .
62004018	איננו פוחדים ממי שאוהב אותנו אהבה מושלמת ; אהבתו המושלמת מגרשת כל פחד וחשש . אם אנו פוחדים , הרי זה ממה שהוא עלול לעשות לנו , והדבר מראה שאיננו משוכנעים לגמרי שהוא אוהב אותנו .
62004019	אם כן , אנחנו אוהבים אותו משום שהוא אהב אותנו תחילה .
62004020	מי שטוען " אני אוהב את אלוהים ! " אך ממשיך לשנוא את אחיו , הוא שקרן ! כי אם אינו יכול לאהוב את אחיו שעומד לפניו , כיצד יוכל לאהוב את האלוהים שלא ראה מעולם ?
62004021	ואלוהים ציווה עלינו לאהוב לא רק אותו , אלא גם את אחינו .
62005001	כל המאמין שישוע הוא המשיח , בן־האלוהים ומושיענו , הוא בנו של אלוהים ; וכל האוהב את האב אוהב גם את בניו .
62005002	מידת אהבתנו לבני־אלוהים מצביעה על מידת אהבתנו לאלוהים .
62005003	לאהוב את אלוהים פירושו לעשות כל מה שהוא אומר לנו , וזה כלל לא קשה ,
62005004	שכן כל בני־האלוהים מסוגלים לנצח את השטן בכוח האמונה בישוע המשיח .
62005005	מי יכול להילחם ולנצח במערכה נגד השטן ? רק מי שמאמין באמת שישוע הוא בן־האלוהים !
62005006	זהו ישוע אשר בא במים ובדם - לא רק במים ( בעת טבילתו ) , אלא גם בדם ( בעת צליבתו ) . רוח הקודש הוא שמעיד על כך , והרוח מדבר אמת בלבד .
62005007	אם כן , יש לנו שלושה עדים שעדותם זהה לחלוטין : הרוח , המים והדם .
62005008	
62005009	הלא כולנו מאמינים לעדותם של אנשים בבית־משפט , אם כך , מה הקושי להאמין לעדותו של אלוהים ? ואלוהים העיד שישוע בנו .
62005010	כל המאמינים יודעים היטב בלבם שישוע הוא בן־האלוהים . מי שאינו מאמין עושה את אלוהים לשקרן , שכן אינו מאמין לעדותו של אלוהים על בנו .
62005011	אלוהים העיד על כך שנתן לנו חיי נצח בבנו ישוע המשיח .
62005012	לכן , המאמין בבן־האלוהים יש לו חיי נצח , ומי שאינו מאמין - אין לו .
62005013	כתבתי זאת לכם , המאמינים בבן־האלוהים , כדי שתדעו שיש לכם חיי נצח .
62005014	אנו בטוחים שאלוהים מקשיב לכל בקשותינו , בתנאי שאינן נגד רצונו .
62005015	הואיל ואנחנו בטוחים שהוא מקשיב לכל בקשותינו , אנו יודעים ללא ספק שיענה לנו וימלא אותן .
62005016	אם אתה רואה את אחיך המאמין חוטא חטא שאין עליו עונש מוות , עליך להתפלל בעדו ולבקש מאלוהים שיסלח לו . אלוהים באמת יסלח לו ויטהר אותו , ואף יעניק לו חיים חדשים . אולם אם אחיך ביצע חטא שעונשו מוות , תוכל לחסוך את תפילתך , כי אלוהים בין כך ובין כך לא יסלח לו .
62005017	כמובן שכל מעשה רע הוא חטא , אך איני מתכוון לחטאים הרגילים שעליהם אלוהים סולח . אני מתכוון לחטא שאין עליו סליחה ומחילה .
62005018	אדם המשתייך למשפחת אלוהים אינו חוטא בכוונה תחילה , כי המשיח בן־האלוהים שומר עלינו היטב , והשטן אינו יכול לגעת בנו .
62005019	אנו יודעים , שאנו ילדי־אלוהים , ושכל העולם סביבנו נתון לשלטון השטן .
62005020	אנחנו גם יודעים , שהמשיח בן־האלוהים בא לעולם , כדי לעזור לנו להכיר ולדעת את האל האמיתי . זהו האל היחיד והאמיתי וחיי הנצח !
62005021	בני היקרים , היזהרו והישמרו מפני כל דבר , שעלול לתפוס את מקומו של אלוהים בלבכם . - אמן .
63001001	לכבוד המאמינה המשיחית , הגברת הבחירה , וילדיה האהובים עלי ועל כל הקהילה . מאת יוחנן - הזקן בזקני הקהילה .
63001002	אדוננו ואלוהינו יברך את כולנו בשלום , ברחמים ובאהבה , בזכות האמת החקוקה בלבנו לנצח .
63001003	
63001004	שמחתי מאוד לפגוש כאן אחדים מילדיך , ולהיווכח שהם מתנהגים כראוי , אוהבים את האמת ושומרים את מצוות ה ' .
63001005	גברתי הנכבדה , ברצוני להזכיר לך את אחת המצוות הראשונות שציווה עלינו ה ' : לאהוב איש את רעהו .
63001006	מי שבאמת אוהב את ה ' עושה כל מה שה ' מצווה עליו , והוא הרי ציווה עלינו מבראשית לאהוב איש את רעהו .
63001007	היזהרו ממורי השקר שמסתובבים בכל מקום . אין הם מאמינים שישוע המשיח בא לעולם כבן־אדם בשר ודם . אנשים אלה הם אויבי האמת ושונאי המשיח .
63001008	היזהרו לבל ישפיעו עליכם , פן תפסידו את הפרס שאתם ואני משתדלים מאוד להשיג . עשו הכול כדי לקבל את שכרכם המלא מהאדון .
63001009	מי שמנסה להתחכם ולעבור על תורת המשיח - אין האלוהים איתו , ואילו אדם שנשאר נאמן לתורת המשיח - גם האלוהים וגם המשיח איתו .
63001010	אם ירצה מישהו ללמד אתכם תורה ששונה מתורת המשיח , אל תזמינוהו לביתכם ואף אל תדברו איתו ! שהרי כל מי שמעודד אותו נעשה שותף למעשיו הרעים .
63001011	
63001012	יש לי עוד הרבה לומר , אך לא אעלה זאת על הנייר , שכן אני מקווה לפגוש אתכם בקרוב פנים אל פנים , ואז נוכל לשוחח ולשמוח יחד .
63001013	ילדי אחותך המאמינה מוסרים לך דרישת שלום חמה .
64001001	לכבוד גיוס היקר והאהוב עלי באמת . מאת יוחנן הזקן .
64001002	ידידי היקר , אני מאחל לך כל טוב ומקווה שגופך בריא כשם שנפשך בריאה .
64001003	אחים אחדים , שביקרו כאן לאחרונה , סיפרו לי עליך חדשות מאוד משמחות . הם סיפרו לי שאתה נאמן למשיח ולעקרונות הבשורה , ושאתה שומר על טוהר המידות .
64001004	חדשות כאלה על ילדי משמחות אותי יותר מכל .
64001005	ידידי היקר , בדאגתך למורים ולשליחים שנוסעים ממקום למקום , אתה מוכיח את נאמנותך לאדון .
64001006	הם סיפרו לקהילה כאן על אהבתך ומעשיך הנפלאים . אני שמח וגאה בך על אשר שלחת אותם לדרכם בצרוף מתנה נדיבה .
64001007	הלא יודע אתה שהם נוסעים ממקום למקום ומבשרים את הבשורה , ולמרות שהטיפו ללא־מאמינים , סרבו לקחת מהם כל מה שהציעו : אוכל , בגדים , שמיכות , כסף וכדומה .
64001008	משום כך אנחנו בעצמנו צריכים לדאוג למחסורם , וכך נשתתף בעבודתם למען האדון .
64001009	שלחתי לקהילה מכתב בנידון , אבל דיוטריפס רודף הכבוד , שמתיימר להיות ראש הקהילה , לא רצה לקבל אותנו ולהקשיב לדברינו .
64001010	כאשר אבוא אליכם , אזכיר לו את מעשיו הרעים ואת ההשמצות והשקרים שהוא מעליל עלינו . לא די בכך שהוא עצמו מסרב לארח את המורים והשליחים שנוסעים ממקום למקום , הוא אף ביקש מחברי הקהילה שלא לארחם . בחוצפתו הרבה הוא אף מגרש מהקהילה את כל מי שמעז להמרות את פיו .
64001011	ידידי היקר , אל תיקח דוגמה רעה ממנו . אנא , עשה את הטוב והישר , כי עושי הטוב והישר הם ילדי אלוהים , בעוד שהממשיכים לעשות את הרע מוכיחים שהם רחוקים מאוד מאלוהים .
64001012	אולם כולם מדברים טובות על דמטריוס ; אפילו האמת עצמה מעידה לטובתו ! גם אנחנו מעידים בשבחו , ואתה יודע שעדותנו מהימנה .
64001013	יש לי עוד דברים רבים לומר לך , אך אני מעדיף שלא להעלותם על הנייר ,
64001014	כי אני מקווה לפגוש אותך בקרוב , ואז נוכל לשוחח עליהם פנים אל פנים .
64001015	עד אז , שלום ולהתראות . כל החברים כאן דורשים בשלומך . מסור בבקשה לכל אחד מהאחים דרישת שלום ממני .
65001001	אל המאמינים המשיחיים באשר הם , בחירי אלוהים ואהוביו . מאת יהודה , עבדו של ישוע המשיח ואחיו של יעקב .
65001002	יהי רצון שיעניק לכם אלוהים שפע של אהבה , שלום ורחמים .
65001003	ידידי היקרים , התכוונתי לכתוב לכם על הישועה שנתן לנו אלוהים , אך אני נאלץ לכתוב לכם על נושא אחר לגמרי . ברצוני לעודד אתכם להגן באומץ על האמונה שנתן אלוהים לאוהביו , אחת ולתמיד .
65001004	אני אומר דברים אלה משום שמורי שקר אחדים הסתננו לחברתכם , שטוענים כי לאחר שאנו באים לאמונה באלוהים ובמשיח , מותר לנו לעשות ככל שעולה על רוחנו וה ' לא יעניש אותנו ! אני מזהיר אתכם מפניהם ; דינם של הרשעים האלה כבר נחרץ לפני זמן רב , שכן הם מתכחשים לאדוננו היחיד ישוע המשיח .
65001005	תשובתי למורי השקר האלה היא : אל תשכחו את העובדה הידועה לכם היטב , שה ' הציל את עם־ישראל מידי המצרים , אך לאחר מכן השמיד את כל אלה שלא האמינו בו .
65001006	אני מזכיר לכם גם את המלאכים שלא הסתפקו בסמכות שנתן להם אלוהים . הם מרדו באלוהים ובחרו בחיי חטא , ומשום כך הוא כבל אותם בשרשראות , ועתה הם מחכים בחשכה ליום־הדין .
65001007	אל תשכחו את סדום ועמורה ואת הערים השכנות , שהיו מלאות מעשי תועבה , שחיתות מוסרית ופריצות . כל הערים האלה נשרפו ונחרבו , והן משמשות לקח ואזהרה עבורנו שה ' מעניש את הרשעים באש הגיהינום .
65001008	אבל למורי השקר האלה כלל לא אכפת ! הם ממשיכים לחיות חיים לא־מוסריים , עושים מעשי שחיתות למיניהם , בזים לשלטונות ולועגים לרשויות הרוחניות העליונות .
65001009	כאשר מיכאל שר המלאכים התווכח עם השטן על גופתו של משה רבנו , הוא לא העז להאשים את השטן ואף לא לעג לו . מיכאל פשוט אמר : " יגער בך אלוהים . "
65001010	אבל אנשים אלה מקללים ומזלזלים בכל דבר שאינם מבינים . הם מתנהגים כמו חיות - עושים מה שעולה על רוחם , וכך מביאים אסון על עצמם .
65001011	אוי להם ! הם הולכים בעקבות קין אשר רצח את אחיו ; הם מוכנים לעשות כל דבר תמורת בצע כסף כמו בלעם ; הם הימרו את פי ה ' כמו קורח , ועל כן קללתו רובצת גם עליהם .
65001012	רשעים אלה מקלקלים את החגיגות הנעימות שלכם בקהילה , שותים וזוללים בלי להתחשב באחרים . הם דומים לעננים שמרחפים מעל אדמה צמאה בלי שיוכלו להשקותה ; מבטיחים הרבה ואינם מקיימים דבר . הם דומים לעצי־פרי שאינם נותנים פרי בעונת הקטיף , והם מתים לא רק משום שאין להם פרי , אלא גם משום שנעקרו מהשורשים כדי להישרף באש .
65001013	אנשים אלה משאירים אחריהם תמיד רק בושה וחרפה , כמו הרפש שפולטים גלי הים לחוף . בכל מקום שהם עוברים בו הם מבריקים ונוצצים כמו כוכבים , אך אלוהים הכין בשבילם חשכת עולם !
65001014	חנוך , שחי שבעה דורות אחרי האדם הראשון , ידע על אנשים אלה ואף אמר עליהם : " הנה בא ה ' עם מיליוני קדושיו ,
65001015	כדי לשפוט את כל העולם וכדי להרשיע את הרשעים האלה . במשפט זה יוכיח אלוהים את כל מעשיהם המושחתים , ואת כל הדברים הנוראים שאמרו עליו . "
65001016	רשעים אלה לעולם אינם שמחים בחלקם , אלא תמיד מתלוננים , עושים מעשים רעים לפי תאוות לבם ואוהבים להתגאות ולהתפאר ! אם הם חולקים כבוד למישהו , הרי זה משום שברצונם להשיג ממנו משהו .
65001017	ידידים יקרים , זכרו מה שאמרו לנו שליחי אדוננו ישוע המשיח :
65001018	" בימים האחרונים יופיעו אנשים ציניים ורשעים שמטרתם היחידה בחיים היא להשתעשע במעשים רעים ומתועבים . "
65001019	אנשים אלה מסכסכים , גורמים לוויכוחים ואוהבים את השחיתות . רוח הקודש אינו שוכן בהם .
65001020	אבל אתם , אחים יקרים , חזקו את אמונתכם ואת חייכם הרוחניים והתפללו בעזרת רוח הקודש .
65001021	הישמרו לכם ! אל תעשו דבר שעלול להרחיקכם מאהבת האלוהים ומברכתו . חכו בסבלנות לחיי הנצח שעומד האדון ישוע לתת לכם ברוב רחמיו .
65001022	השתדלו לעזור למתנגדיכם , והתנהגו ברחמים עם אלה שמהססים באמונתם .
65001023	הצילו אותם מהאש , ואילו עם האחרים התנהגו באהבה וברחמים , אך היזהרו שלא תתפתו בעצמכם לחטוא כמותם . שנאו בהם כל דבר שמסמן חטא .
65001024	כל התהילה והפאר לאלוהינו האחד , שמושיע אותנו על־ידי ישוע המשיח אדוננו . כל הכבוד , התפארת , הגבורה והסמכות שייכים לו מעולם ועד עולם ! זהו האלוהים שיכול לשמור אתכם מכישלונות ומכשולים , ולהעמידכם לנוכח כבודו , בששון ושמחה , מושלמים וללא דופי . – אמן .
65001025	
66001001	להלן התגלות מישוע המשיח , שאלוהים נתן לו כדי שיגלה למשרתיו את המאורעות שעומדים להתרחש . הוא שלח מלאך להציג התגלות זו למשרתו יוחנן .
66001002	יוחנן העיד שכל אשר ראה ושמע הוא דבר אלוהים ועדות ישוע המשיח .
66001003	ברוכים הקוראים את דברי הנבואה הזאת , וברוכים השומעים אשר מקיימים את הכתוב בה , כי מועד התגשמותה קרוב .
66001004	מאת יוחנן . אל שבע הקהילות באסיה ( הקטנה ) . אחים יקרים , שלום וברכה לכם מאת האלוהים אשר הווה , היה ועתיד לבוא , מאת שבע הרוחות אשר לפני כיסאו ,
66001005	ומאת ישוע המשיח העד הנאמן – הראשון שקם מן המתים , ושליטם של כל מלכי העולם . כל הכבוד , הגבורה והשלטון לעולמי עולמים לישוע המשיח אשר אוהב אותנו תמיד . בשפכו את דמו למעננו הוא שיחרר אותנו מהשעבוד לחטא , ועשה אותנו ממלכת כוהנים לאלוהים אביו .
66001006	
66001007	הביטו , הנה הוא בא עם העננים , וכל עין תראה אותו - גם אלה שדקרוהו . וכל עמי העולם יספדו עליו בצער ובחרטה . אכן , כך יהיה . - אמן .
66001008	" אני האלף והתו , ההתחלה והסוף , " אומר אלוהים , " הווה , היה ועתיד לבוא , אלוהי צבאות . "
66001009	אני יוחנן אחיכם , כותב מכתב זה . אני שותפכם לסבל , למלכות ולסבלנות , שהם מנת חלקנו במשיח . בהיותי באי פטמוס - לשם הוגליתי על שהטפתי את דבר אלוהים , וסיפרתי לאנשים על אודות ישוע המשיח -
66001010	שרתה עלי הרוח ביום המקודש לאדון , ולפתע שמעתי מאחורי קול רם שנשמע כתרועת שופר .
66001011	" כתוב בספר את כל מה שאתה רואה , " אמר אלי הקול , " ושלח את הספר אל הקהילות באסיה : אפסוס , זמירנא , פרגמוס , תיאטירא , סרדיס , פילדלפיא ולודקיא . "
66001012	בפנותי לראות מי המדבר אלי , ראיתי שבע מנורות זהב ,
66001013	וביניהן עומדת דמות " בן־אדם " . הוא לבש גלימה ארוכה ועל חזהו חגורת זהב .
66001014	שיער ראשו לבן כצמר , צחור כשלג , עיניו כלהבת אש .
66001015	רגליו כנחושת נוצצת שנצרפה בכור , קולו כקול מים רבים .
66001016	בידו הימנית שבעה כוכבים , בפיו חרב בעלת להב כפול , ופניו זרחו כשמש המאירה בעיצומה .
66001017	כשראיתיו נפלתי לרגליו כאדם מת , אך הוא הניח עלי את ידו הימנית ואמר : " אל תירא ! אני הראשון והאחרון ; אני הוא החי לנצח !
66001018	הייתי מת אך קמתי לתחייה ואני חי לעולם ועד , ובידי אני מחזיק את מפתחות השאול והמוות .
66001019	כתוב את כל אשר ראית , את המתרחש עתה ואת אשר אני עומד להראות לך .
66001020	זוהי המשמעות הסודית של שבעת הכוכבים , אשר ראית בידי הימנית , ושל שבע מנורות הזהב : שבעת הכוכבים הם ראשי שבע הקהילות , ושבע המנורות הן שבע הקהילות .
66002001	" את המכתב הראשון כתוב אל ראש קהילת אפסוס . " אלה דבריו של האוחז ביד ימינו את שבעת הכוכבים , והמתהלך בין שבע מנורות הזהב :
66002002	" אני יודע את כל מעשיך הטובים ; ראיתי את עמלך הקשה , את כוח סבלך ואני יודע שאינך סובל אנשים רשעים . בחנת בזהירות את דברי אלה שטוענים שהם שליחי האדון , וגילית שלא היו דברים מעולם - הם אינם שליחים , אלא שקרנים !
66002003	בסבלנות ובאורך־רוח סבלת רבות למעני .
66002004	אך דבר אחד יש לי נגדך : עזבת את אהבתך הראשונה !
66002005	חשוב לרגע עד היכן הידרדרת ! חזור בתשובה ונהג כפי שנהגת לראשונה . אם לא תחזור בתשובה , אבוא ואסיר את מנורתך ממקומה .
66002006	לזכותך ייאמר שאתה מתעב את מעשי הניקולסים כשם שאני מתעב אותם .
66002007	מי שמסוגל לשמוע - שיקשיב לדברי הרוח אל הקהילות : למנצח אתן לאכול מפרי עץ החיים שנמצא בגן־העדן של אלוהים .
66002008	" את המכתב השני כתוב אל ראש קהילת זמירנא . " אלה דברי הראשון והאחרון אשר מת וקם לתחייה :
66002009	" אני יודע שאתה סובל קשות בגלל אמונתך , ואני יודע על העוני שלך , אך דע שמצפה לך עושר רב בשמים ! אני גם יודע שמתנגדיך לועגים לך ומקללים אותך - הם קוראים לעצמם ' יהודים ' , אך למעשה הם קהילתו של השטן !
66002010	אני מזהיר אותך מראש : אל תפחד מפני הסבל שעומד לבוא עליך ! בקרוב ישליך השטן אחדים מכם לכלא , כדי לנסותכם , וסבלכם יימשך עשרה ימים . היה נאמן עד מוות ואעניק לך את כתר החיים .
66002011	מי שמסוגל לשמוע - שיקשיב לדברי הרוח אל הקהילות : המנצח לא ימות במוות השני . "
66002012	" את המכתב השלישי כתוב אל ראש קהילת פרגמוס . " אלה דבריו של המחזיק בחרב החדה בעלת הלהב הכפול :
66002013	" אני מכיר את עיר מגוריך - עיר שמרבית תושביה משרתים את השטן ! למרות זאת שמרת על נאמנותך ולא התכחשת לי גם כאשר אנטיפס , עדי הנאמן , נרצח בעירכם על־ידי משרתי השטן .
66002014	אף־על־פי־כן יש לי נגדך כמה דברים : יש ביניכם כאלה שדבקים בתורת בלעם , אשר לימד את בלק כיצד להשחית את עם־ישראל ; לאכול זבחים שהוקרבו לאלילים , לזנות ולנאוף .
66002015	מלבד זאת יש ביניכם כאלה שדבקים בתורת הניקולסים אשר תיעבתי .
66002016	חזור בתשובה ! אם תסרב , אבוא אליך בשעה בלתי צפויה ואלחם באנשים האלה בחרב פי .
66002017	מי שמסוגל לשמוע - שיקשיב לדברי הרוח אל הקהילות : את המנצח אאכיל מן נסתר , ואתן לו אבן לבנה שעליה חרוט שם חדש שידוע אך ורק למקבל האבן . "
66002018	" את המכתב הרביעי כתוב אל ראש קהילת תיאטירא . " אלה דברי בן־האלוהים אשר עיניו כלהבת אש ורגליו כנחושת נוצצת :
66002019	" אני יודע את מעשיך הטובים , את אהבתך , אמונתך , עבודתך וכוח סבלך , ואני שמח לראות כיצד אתה הולך ומרבה את מעשיך הטובים .
66002020	בכל זאת , יש לי נגדך דבר אחד : אתה מניח לאישה הזאת איזבל , שקוראת לעצמה נביאה , להסית את המאמינים לזנות ולנאוף . היא מסיתה אותם לנהל חיים בלתי־מוסריים ולאכול זבחים שהוקרבו לאלילים .
66002021	נתתי לה הזדמנות לחדול ממעשיה המושחתים ולחזור בתשובה , אך היא סירבה .
66002022	שים לב למה שאעשה לה : ארתק אותה למיטתה , ואם אלה שמנאפים איתה לא יחזרו בתשובה , אגרום להם צער וסבל נורא .
66002023	גם את בניה אהרוג , וכל הקהילות תדענה שאני , האלוהים , בוחן כליות ולב ומשלם לכל איש כמעשיו .
66002024	אני פונה אל שאר המאמינים בתיאטירא – אל אלה שלא הלכו בעקבות איזבל ולא למדו את ” האמת העמוקה “ של תורת השטן – ואומר : לא אכביד עליכם בעול נוסף , אולם שימרו היטב על מה שיש לכם עד שובי .
66002025	
66002026	" למנצח ששומר על מעשי עד הסוף אתן שלטון על הגויים .
66002027	הוא ינהיגם בשבט ברזל , וינפצם לרסיסים ככלי ביד היוצר .
66002028	אכן , סמכותו תהיה כסמכות שקיבלתי אני מאבי . גם את כוכב השחר אתן למנצח .
66002029	מי שמסוגל לשמוע - שיקשיב לדברי הרוח אל הקהילות . "
66003001	" את המכתב החמישי כתוב אל ראש קהילת סרדיס . " אלה דבריו של המחזיק בידו את שבע רוחות האלוהים ואת שבעת הכוכבים : " אני יודע את מעשיך ; יש לך שם שאתה חי , אך למעשה אתה מת !
66003002	התעורר ! חזק את מה שנותר לך , לפני שגם המעט הזה ימות ! מעשיך אינם מוצאים־חן בעיני אלוהים .
66003003	זכור את מה שקיבלת ולמדת ; חזור בתשובה וקיים את דברי אלוהים . אם תסרב להתעורר ולהתנער ממצבך , אבוא אליך בשעה בלתי־צפויה , כגנב , ואעניש אותך .
66003004	עלי לציין שיש אצלכם בסרדיס אנשים מעטים שלא טימאו את לבושם בחלאת העולם . אנשים אלה יתהלכו איתי בלבוש לבן , כי הם ראויים לכך .
66003005	המנצח ילבש בגדים לבנים , ולא אמחק את שמו מספר החיים ; לפני אבי ומלאכיו אכריז שהוא שלי !
66003006	מי שמסוגל לשמוע - שיקשיב לדברי הרוח אל הקהילות . "
66003007	" את המכתב השישי כתוב אל ראש קהילת פילדלפיא . " אלה דברי הקדוש האמיתי שבידו מפתח דוד , הפותח את אשר איש אינו יכול לסגור , והסוגר את אשר איש אינו יכול לפתוח :
66003008	" אני מכיר אותך היטב . ראה , פתחתי לפניך דלת שאיש אינו יכול לסגרה , כי למרות שאינך חזק ביותר שמרת את דברי ולא התכחשת לשמי .
66003009	שים־לב , אני אכריח את קהילת השטן - אלא שמשקרים וטוענים שהם יהודים - להשתחוות לפניך ולהודות שאני אוהב אותך .
66003010	מאחר ששמרת את דברי בסבלנות למרות הסבל והרדיפות , גם אני אשמור אותך משעת הסבל העומדת לבוא על העולם כולו , לבחון ולנסות את תושביו .
66003011	אני עומד לבוא בקרוב ! שמור היטב על המעט שבידך , כדי שאיש לא יגזול ממך את הכתר שמובטח לך .
66003012	את המנצח אציב כעמוד במקדש אלוהי ; הוא יהיה מוגן ובטוח , ולא יעזוב יותר את המקדש . אכתוב עליו את שם אלוהי , את שם עיר אלוהי , ירושלים החדשה היורדת מן השמים מאת אלוהי , ואת שמי החדש .
66003013	מי שמסוגל לשמוע - שיקשיב לדברי הרוח אל הקהילות . "
66003014	" את המכתב השביעי כתוב אל ראש קהילת לודקיא . " אלה דברי האמן , העד הנאמן והאמיתי שהוא ראשית בריאת אלוהים :
66003015	" אני מכיר אותך היטב - אינך קר ואינך חם . הלוואי שהיית קר או חם !
66003016	אך מאחר שאתה פושר , אקיא אותך מפי !
66003017	אתה חי באשליה שהינך עשיר , בעל־כוח ואינך חסר דבר , בעוד שהאמת המרה היא שאתה אומלל , עלוב , עני , עיוור ועירום !
66003018	אני מציע לך לקנות ממני זהב טהור צרוף באש , כדי שתהיה עשיר באמת . אני גם מציע לך לקנות ממני בגדים לבנים וטהורים , כדי שלא תהיה ערום יותר ולא תתבייש , וכן תרופה לרפא את עיניך ולהשיב לך את ראייתך .
66003019	אני תמיד מייסר ומוכיח את מי שאני אוהב . לכן , אם לא תתעורר ותחזור בתשובה , אעניש גם אותך .
66003020	ראה , אני עומד ליד הדלת ודופק . מי שישמע את קולי ויפתח את הדלת , אבוא אליו ואתחבר איתו , והוא יתחבר איתי .
66003021	המנצח יישב לצדי על כיסאי , כשם שאני יושב לצד אבי לאחר שניצחתי .
66003022	מי שמסוגל לשמוע - שיקשיב לדברי הרוח אל הקהילות . "
66004001	לאחר מכן ראיתי בשמים דלת פתוחה לרווחה , והקול אשר שמעתי קודם , כקול תרועת שופר , אמר אלי : " עלה הנה ואראה לך את אשר יהיה בעתיד ! "
66004002	מיד שרתה עלי רוח אלוהים ( ויכולתי לראות את הנעשה בשמים ) . ראיתי כסא מלכות ואת היושב עליו ;
66004003	דמותו הקרינה זוהר נפלא ובלתי־רגיל , מעין שילוב של ברק יהלומים עם נוגה אבן אודם , וסביב כיסאו הייתה קשת שנראתה כאבן ברקת .
66004004	סביב כסא המלכות עמדו עשרים־וארבעה כיסאות כבוד , ועליהם ישבו עשרים־וארבעה זקנים לבושים לבן ולראשם כתרי זהב .
66004005	מכיסא המלכות יצאו ברקים , רעמים וקולות . לפני הכיסא בערו שבעה לפידי אש שהם שבע רוחות האלוהים .
66004006	לפני הכסא היה מעין ים־זכוכית שקוף כבדולח . סביב כסא המלכות ניצבו ארבע חיות בעלות עיניים רבות מלפנים ומאחור .
66004007	החיה הראשונה נראתה כמו אריה , החיה השנייה נראתה כמו שור , פני החיה השלישית דמו לפני אדם , והחיה הרביעית נראתה כנשר מעופף .
66004008	לכל אחת מארבע החיות היו שש כנפיים ועיניים רבות מסביב ומפנים . יומם ולילה הן שרות ללא הפסק : " קדוש , קדוש , קדוש , ה ' אלוהי צבאות , אשר היה , הווה ועתיד לבוא . "
66004009	בכל פעם שנתנו החיות כבוד , הדר ותודה ליושב על כיסא המלכות אשר חי לנצח ,
66004010	נפלו עשרים־וארבעה הזקנים על פניהם לפני היושב על הכיסא , השתחוו לפניו , הניחו את כתריהם לפני הכסא ושרו :
66004011	" אדוננו ואלוהינו ראוי אתה לכבוד , להדר ועוז , כי אתה בראת הכול ; הכול היה ונברא לפי רצונך . "
66005001	ראיתי לימין היושב על הכסא מגילה כתובה בפנים ובחוץ וחתומה בשבעה חותמות .
66005002	מלאך גיבור הופיע וקרא בקול גדול : " מי ראוי לשבור את החותמות ולפתוח את המגילה ? "
66005003	ולא נמצא איש בשמים , בארץ או מבין המתים אשר היה מסוגל לפתוח את המגילה או להביט בכתוב .
66005004	פרצתי בבכי מר , כי איש לא נמצא ראוי לפתוח את המגילה ולקרוא בה .
66005005	אך אחד מעשרים־וארבעה הזקנים אמר אלי : " אל תבכה . ראה , האריה משבט יהודה ושורש דויד ניצח , והוכיח את עצמו ראוי לשבור את החותמות ולפתוח את המגילה . "
66005006	הבטתי במרכז כסא־המלכות , שמוקף בארבע החיות ובעשרים־וארבעה הזקנים , וראיתי שה שעליו פצעים וחבורות אשר גרמו פעם למותו . לשה היו שבע קרניים ושבע עיניים , שהן שבע רוחות האלוהים שנשלחות אל כל קצווי העולם .
66005007	השה בא ולקח את המגילה מימינו של היושב על כיסא המלכות .
66005008	בלקחו את המגילה השתחוו לפניו ארבע החיות ועשרים־וארבעה הזקנים . כל אחד מהזקנים אחז כינור וקערת זהב מלאה קטורת , אשר היא תפילת בני־האלוהים הקדושים .
66005009	הם שרו שיר חדש , ואלו מילותיו : " ראוי אתה לקחת את המגילה ולפתוח את חותמיה , כי אתה נשחטת , ובדמך קנית לאלוהים את בניו מכל עם , גזע ולשון .
66005010	ממלכת כוהנים לאלוהינו עשית אותם , והם ימלכו על הארץ . "
66005011	לאחר מכן שמעתי בחיזיון קול מלאכים רבים סביב כסא המלכות , ארבע החיות והזקנים .
66005012	הם שרו שירה אדירה : " ראוי השה הטבוח לקבל עוז , עושר וחכמה , גבורה והדר , כבוד וברכה . "
66005013	וכל בריה בשמים , בארץ , מתחת לארץ ובים , שמעתי קוראים : " ליושב על הכסא ולשה הברכה וההדר והעוז , לעולם ועד ! "
66005014	ארבע החיות אמרו : " אמן ! " ועשרים וארבעה הזקנים נפלו על פניהם והשתחוו לו .
66006001	ראיתי את השה שובר את החותם הראשון , ואחת מארבע החיות קראה בקול שנשמע כרעם : " בוא ! "
66006002	הבטתי וראיתי לפני סוס לבן . רוכבו נשא בידו קשת , על ראשו הונח כתר והוא דהר קדימה כמנצח כדי לנצח .
66006003	כששבר השה את החותם השני , שמעתי את החיה השנייה קוראת : " בוא ! "
66006004	הפעם הופיע סוס אדום . לרוכבו ניתנו חרב גדולה וסמכות להשבית את השלום בארץ , כדי שבני־האדם יהרגו זה את זה .
66006005	כששבר השה את החותם השלישי , שמעתי את החיה השלישית קוראת : " בוא ! " ואז הופיע סוס שחור וביד רוכבו מאזניים .
66006006	מבין ארבע החיות שמעתי קול : " כיכר לחם או קילו וחצי שעורה תמורת יום־עבודה , אך אל תזיקו לשמן וליין . "
66006007	כששבר השה את החותם הרביעי , שמעתי את החיה הרביעית קוראת : " בוא ! "
66006008	הבטתי וראיתי סוס בצבע ירקרק , ושם רוכבו " מוות " , ובעקבותיו בא " שאול " . הם קיבלו שלטון על רבע מהעולם : להרוג ולהשמיד ברעב , במלחמות , במחלות ובטרף לחיות־הבר .
66006009	כששבר השה את החותם החמישי , ראיתי מזבח ומתחתיו נשמות האנשים שהוצאו להורג על שום שקיימו והפיצו את דבר ה ' , ומשום עדותם הנאמנה .
66006010	הנשמות זעקו בקול : " ה ' הקדוש והאמיתי , מתי תשפוט את אנשי העולם על העוול שעשו לנו ? מתי תנקום את דמנו מיושבי הארץ ? "
66006011	לכל אחת מהנשמות ניתנה גלימה לבנה , ונאמר להן לנוח עוד זמן־מה , עד אשר יושלם מספר אחיהם , משרתי המשיח , שסופם להיהרג למען המשיח .
66006012	כששבר השה את החותם השישי , ראיתי רעידת אדמה חזקה ; השמש השחירה כפחם , הירח האדים כדם ;
66006013	כוכבי השמים נפלו כתאנים שמושלכות ארצה , כשהרוח מניעה בכוח את עץ התאנה .
66006014	השמים נעלמו כאילו היו מגילה שנגללה , וכל ההרים והאיים נותקו ממקומם .
66006015	מלכי העולם , מנהיגיו , העשירים , קציני־צבא בכירים וכל בני־האדם - חשובים יותר וחשובים פחות , עבדים ובני־חורין - הסתתרו במערות ובסלעי ההרים .
66006016	הם התחננו אל ההרים שיפלו עליהם ויסתירו אותם מפני היושב על כיסא־המלכות ומפני זעם השה ,
66006017	כי הגיע יום זעמו של ה ' , ומי יוכל להינצל ?
66007001	לאחר מכן ראיתי ארבעה מלאכים עומדים בארבע פינות הארץ ועוצרים את משב ארבע רוחות הארץ , כדי שלא תישוב הרוח בים או ביבשה והכול יעמוד דומם .
66007002	ראיתי מלאך אחר עולה מצד מזרח , שם זורחת השמש , ובידו חותם אלוהים חיים . הוא קרא אל ארבעת המלאכים שקיבלו סמכות וכוח לחבל בארץ , בים ובצומח :
66007003	" חכו ! אל תחבלו בארץ , בים ובצומח עד שנחתום את עבדי האלוהים על מצחם . "
66007004	שמעתי שמספר החתומים היה 144,000 מכל שבטי ישראל :
66007005	12,000 משבט יהודה 12,000 משבט ראובן 12,000 משבט גד
66007006	12,000 משבט אשר 12,000 משבט נפתלי 12,000 משבט מנשה
66007007	12,000 משבט שמעון 12,000 משבט לוי 12,000 משבט יששכר
66007008	12,000 משבט זבולון 12,000 משבט יוסף 12,000 משבט בנימין
66007009	אחר כך ראיתי אנשים רבים , שלא ניתן למנותם , מכל הארצות , העמים , הגזעים , השבטים והשפות . הם עמדו לפני כיסא־המלכות ולפני השה , לבושים גלימות לבנות ובידיהם כפות תמרים .
66007010	כל ההמון הזה קרא בקול אדיר : " הישועה לאלוהינו היושב על כיסא־המלכות ולשה ! "
66007011	כל המלאכים - אשר עמדו עתה סביב כיסא־המלכות , סביב הזקנים וארבע החיות - נפלו על פניהם לפני הכיסא , השתחוו לאלוהים
66007012	וקראו : " אמן ! כל הכבוד , הברכה , החכמה , התודה , ההדר , הכוח והעוז לאלוהינו לעולם ועד . אמן ! "
66007013	אחד מעשרים־וארבעה הזקנים שאל אותי : " היודע אתה מיהם הלבושים לבן ומאין באו ? "
66007014	" אדוני , " השבתי . " אתה יודע . " " אלה הם אנשים שעברו צרות , רדיפות וסבל רב , " הסביר לי הזקן . " הם רחצו את גלימותיהם והלבינו אותן בדם השה .
66007015	לכן הם נמצאים כאן לפני כיסא אלוהים ; הם משרתים את אלוהים במקדשו יומם ולילה , והוא מגן עליהם ,
66007016	הם לא ירעבו ולא יצמאו יותר לעולם , ואף השמש והשרב לא יכו אותם .
66007017	כי השה העומד לפני כיסא־המלכות ירעה אותם ויובילם למעיינות מים חיים , ואלוהים ימחה כל דמעה מעיניהם . "
66008001	כששבר השה את החותם השביעי , הייתה דממה בשמים כחצי שעה .
66008002	לאחר מכן ראיתי את שבעת המלאכים העומדים לפני אלוהים , ולכל אחד מהם ניתן שופר .
66008003	מלאך נוסף הופיע וניגש אל המזבח כשבידו מחתה ( יעה ) עשויה זהב . ניתנה לו כמות גדולה של קטורת , כדי שיערבב אותה עם תפילות המאמינים , שמוקרבות על מזבח הזהב שלפני כיסא האלוהים .
66008004	ניחוח הקטורת המעורבת בתפילות עלה מהמזבח לפני אלוהים .
66008005	לאחר מכן מילא המלאך את המחתה באש המזבח , והשליך את האש על הארץ . מיד נשמעו קולות רעשים ורעמים , ברקים הבריקו והאדמה רעדה .
66008006	שבעת המלאכים שקיבלו את שבעת השופרות התכוננו לתקוע בהם .
66008007	כשתקע המלאך הראשון בשופרו , ירדו על הארץ ברד ואש מעורבים בדם ; שליש מהארץ נשרף וכן שליש מכלל עצי הארץ וכל העשב הירוק .
66008008	כשתקע המלאך השני בשופרו , דבר־מה שנראה כהר ענק בוער בלהבות הושלך לתוך הים ; שליש מהים הפך לדם ,
66008009	שליש מדגי הים מתו ושליש מכלל אוניות הים טבעו .
66008010	כשתקע המלאך השלישי בשופרו נפל מן השמים כוכב גדול בוער כלפיד . הוא נפל על שליש הנהרות ומעיינות המים .
66008011	כוכב זה נקרא " לענה " מפני שהרעיל שליש מהמים , ואנשים רבים אשר שתו מן המים האלה הורעלו ומתו .
66008012	כשתקע המלאך הרביעי בשופרו כוסו בחשכה שליש השמש , שליש הירח ושליש ממספר הכוכבים , כך שאור היום הועם בשליש והלילה החשיך עוד יותר .
66008013	במרכז השמים ראיתי נשר אחד מעופף וזועק בקול גדול : " אוי ואבוי ליושבי הארץ , בגלל הצרות הנוראות שתבואנה עליהם כאשר שלושת המלאכים האחרים יתקעו בשופרותיהם . "
66009001	כשתקע המלאך החמישי בשופרו ראיתי כוכב נופל ארצה מן השמים , וניתן לו מפתח התהום .
66009002	כשפתח את פי התהום עלה עשן סמיך , כעשן שעולה מכבשן ענק , אשר החשיך את השמש והשמים .
66009003	מתוך העשן יצא ארבה וירד על הארץ . לארבה ניתן שלטון וכוח כמו לעקרבי־הארץ .
66009004	נאמר להם לא להשחית את צמחיית הארץ - לא לפגוע בעצים , בפרחים או בעשבים , אלא רק בבני־האדם שלא נשאו על מצחם את חותם אלוהים .
66009005	לא ניתן לארבה כוח להמית אנשים אלה , אלא רק לייסרם בכאב של עקיצות עקרב במשך חמישה חודשים .
66009006	בימים ההם ירצו בני־האדם להתאבד , אך לא יוכלו ; הם ישתוקקו למות , אך המוות יברח מפניהם !
66009007	הארבה דמה במראהו לסוסים ערוכים למלחמה ; פניהם כפני אדם , על ראשם מעין כתר זהב ,
66009008	שערם כשיער אישה ושיניהם כשיני אריה .
66009009	הם לבשו שריונים שנראו כעשויים ברזל , וקול כנפיהם נשמע כקול המון מרכבות סוסים ערוכים למלחמה .
66009010	זנבות הארבה היו כזנבות עקרבים , בעלי עוקץ בקצה , ובהם טמון הכוח לייסר את בני־האדם במשך חמישה חודשים .
66009011	מלכם הוא מלך התהום הנקרא בעברית " אבדון " , וביוונית - " אפוליון " .
66009012	אסון אחד חלף , אך שניים אחרים באים בעקבותיו .
66009013	כשתקע המלאך השישי בשופרו , שמעתי קול מארבע קרנות מזבח הזהב אשר לפני אלוהים .
66009014	הקול דיבר אל המלאך השישי שזה עתה תקע בשופרו : " שחרר את ארבעת המלאכים האסורים בנהר הגדול פרת . "
66009015	ארבעת המלאכים הוכנו לאותה שנה , לאותו חודש , לאותו יום ולאותה שעה , ועתה שוחררו כדי להמית שליש מכל בני־האדם .
66009016	שמעתי שהנהיגו צבא של 200,000,000 פרשים .
66009017	כך נראו הסוסים והפרשים בחזיון שראיתי : חלק מהפרשים לבשו שריון בצבע אדום כאש , חלק אחר לבשו שריון בצבע תכלת , והשאר לבשו שריון בצבע צהוב כגופרית . ראשי הסוסים היו כראשי אריות ומפיהם יצאו גופרית , אש ועשן .
66009018	במגפות הגופרית , האש והעשן הם המיתו שליש מכל בני־האדם .
66009019	כוח ההמתה שלהם לא היה בפיהם בלבד , אלא גם בזנבותיהם , שכן זנבותיהם דמו לראשי נחשים שהכישו והמיתו את קורבנותיהם .
66009020	יתר בני־האדם , שלא מתו במגפות האלה , עדיין סירבו לחזור בתשובה ולשרת את ה ' . הם המשיכו במעשיהם המושחתים , ובסגידה לשדים ולאלילים העשויים זהב , כסף , נחושת ועץ . אכן , הם השתחוו לאלילים שאינם מסוגלים לראות , לשמוע או להלך .
66009021	הם אף המשיכו לרצוח , לעסוק בכישוף , לגנוב ולזנות .
66010001	לאחר מכן ראיתי מלאך גיבור אחר יורד מן השמים . הוא היה עטוף בענן , ומעל ראשו מעין קשת ; פניו זרחו כשמש , רגליו דמו לעמודי אש
66010002	ובידו החזיק ספר קטן פתוח . רגלו הימנית דרכה על הארץ ,
66010003	והוא קרא קריאה אדירה כשאגת אריה . בתגובה לקריאתו הרימו שבעת הרעמים את קולם והחלו לדבר .
66010004	בשעה שדיברו שבעת הרעמים רציתי לכתוב את דבריהם , אך שמעתי קול מן השמים שציווה עלי : " דברי הרעמים הם סוד . אל תעלה אותם על הנייר ! "
66010005	המלאך הגיבור , שראיתיו עומד על הים ועל הארץ , הרים את יד ימינו כלפי השמים
66010006	ונשבע בשמו של החי לנצח , האלוהים אשר ברא את השמים , הארץ , הים ואת כל אשר בהם : " לא יהיה עיכוב נוסף !
66010007	בימי תקיעת המלאך השביעי בשופרו , כאשר יחל לתקוע , יתגלה סודו של אלוהים , כפי שבישר לעבדיו הנביאים . "
66010008	הקול אשר שמעתי מן השמים דיבר אלי שנית : " לך , קח את הספר הקטן ופתוח מיד המלאך שעומד על הים ועל הארץ . "
66010009	ניגשתי אליו וביקשתי ממנו את הספר . " קח ואכול אותו , " אמר לי המלאך . " בפיך יהיה טעמו כדבש , אך לאחר שתבלע אותו הוא יהיה מר בבטנך ! "
66010010	לקחתי את הספר מהמלאך ואכלתי אותו . בפי היה טעמו כדבש , אך לאחר שבלעתי אותו כאבה בטני וחשתי במרירות .
66010011	" עליך לשוב ולנבא על ארצות , עמים , שבטים , שפות ומלכים רבים , " אמר אלי המלאך .
66011001	עתה ניתן לי מכשיר מדידה , מעין סרגל ארוך , ונאמר לי : " קום ומדוד את היכל ה ' ואת המזבח , וספור את המשתחווים בו .
66011002	אך אל תמדוד את החצר שנמצאת מחוץ להיכל , כי היא ניתנה לגויים שירמסו את עיר הקודש במשך ארבעים־ושניים חודשים .
66011003	אני אתן כוח וסמכות לשני העדים שלי לנבא 1260 יום בלבוש שק . "
66011004	שני עדים אלה הם שתי המנורות ושני ענפי הזית העומדים לפני אלוהי הארץ .
66011005	כל המנסה לפגוע בהם יומת באש אשר יוצאת מפיהם ושורפת את אויביהם .
66011006	יש להם גם כוח וסמכות להפוך את הנהרות והימים לדם , ולהכות את הארץ בכל מגפה שיחפצו .
66011007	כשיסיימו שני הנביאים את שלוש וחצי שנות עדותם , תכריז החיה שעולה מהתהום מלחמה נגדם , והיא תנצח ותהרוג אותם .
66011008	במשך שלושה ימים וחצי תהיינה גוויותיהם מוטלות ברחובות העיר הגדולה , שנקראת בצדק סדום או מצרים , מקום שבו נצלב אדונם . אנשים רבים מכל הארצות , העמים , הגזעים והלשונות יראו גויות שני הנביאים , אבל לא יניחו לאיש לקברם כהלכה .
66011009	
66011010	תהיה שמחה כלל־עולמית - אנשים רבים ירקדו , יצהלו ואפילו יחלקו מתנות ; הם יחוגו את מות שני הנביאים שהכאיבו ליושבי הארץ .
66011011	אך כעבור שלושה ימים וחצי ייתן אלוהים רוח חיים בשני הנביאים , והם יקומו לתחייה ! כל מי שיראה אותם יפחד מאוד .
66011012	לאחר מכן תישמע קריאה רמה מן השמים : " עלו הנה ! " והשניים יעלו לשמים בענן לנגד עיני שונאיהם .
66011013	באותה שעה תהיה רעידת אדמה נוראה ; עשירית העיר תיהרס ו - 7000 איש ייהרגו . הנשארים בחיים יהיו אחוזי חלחלה ויתנו כבוד לאלוהי השמים .
66011014	האסון השני חלף , אולם שלישי בא מיד בעקבותיו .
66011015	כאשר תקע המלאך השביעי בשופרו נשמעו קולות רעמים בשמים : " ממלכת העולם שייכת עתה לאדוננו ולמשיחו , והוא ימלוך לעולם ועד ! "
66011016	עשרים־וארבעה הזקנים , היושבים על כיסאותיהם לפני אלוהים , נפלו על פניהם , השתחוו לאלוהים
66011017	וקראו : " אנו מודים לך , ה ' אלוהי צבאות אשר היה והווה , כי לבשת את כוחך הרב ומלכותך התחילה .
66011018	עמי־העולם כעסו עליך , אך הגיעה העת שתכעס אתה עליהם ! הגיע המועד לשפוט את המתים ולתת שכר לעבדיך - לנביאים ולכל המאמינים בשמך , לקטנים ולגדולים - ולהרוס את אלה שהשחיתו את הארץ . "
66011019	לאחר מכן נפתח בשמים היכל ה ' ובתוכו נראה ארון־הברית . ברקים הבריקו , רעמים רעמו , ברד כבד ירד על הארץ , נשמעו קולות ורעשים והאדמה רעדה .
66012001	עתה נראה בשמים חזיון נבואי מסתורי : אישה לבושה בשמש , הירח תחת רגליה ועל ראשה כתר בעל שנים־עשר כוכבים ,
66012002	כרעה ללדת וזעקה מכאבים וצירי לידה .
66012003	לפתע הופיע תנין גדול שצבעו אדום כאש , בעל שבעה ראשים , עשר קרניים ועל ראשיו שבעה כתרים .
66012004	בזנבו גרר אחריו התנין שליש מכוכבי השמים והשליכם ארצה . הוא עמד לפני האישה הכורעת ללדת , מוכן לבלוע את התינוק מיד עם הולדתו .
66012005	האישה ילדה בן זכר שנועד לשלוט ביד חזקה על כל העמים . מיד נלקח הבן אל האלוהים ואל כיסאו ,
66012006	ואילו האישה ברחה אל המדבר , שם הכין לה אלוהים מקום מבטחים וכלכלה למשך 1260 יום .
66012007	לאחר מכן פרצה מלחמה בשמים ; מיכאל ומלאכיו נלחמו נגד התנין ומלאכיו הרעים .
66012008	התנין ומלאכיו הובסו בקרב וגורשו מהשמים .
66012009	התנין הנורא הזה - הנחש הקדמוני שנקרא מלשין ושטן , והמתעה את העולם כולו - הושלך ארצה עם מלאכיו .
66012010	ואז שמעתי קול אדיר בשמים : " סוף־סוף הגיעה ישועת אלוהים ! אכן , גבורת אלוהים , מלכותו וסמכות משיחו הגיעו , כי השטן אשר קטרג על אחינו לפני אלוהים , יומם ולילה , הושלך ארצה !
66012011	הם ניצחוהו בדם השה ובעדותם הנאמנה , כי לא חסו על חייהם והיו מוכנים להקריב את עצמם למוות .
66012012	על כן שמחו שמים והשוכנים בהם ! אך אוי לכם יושבי הארץ , כי השטן ירד אליכם בזעם גדול ובידיעה שזמנו קצר ! "
66012013	כאשר נוכח התנין כי הושלך ארצה , רדף אחרי האישה שילדה את בן הזכר .
66012014	אולם לאישה ניתן זוג כנפי־נשר ענק כדי שתעוף אל המדבר , אל המקום שהוכן למענה . שם , הרחק מהנחש , מהתנין , יסופק לה כל מחסורה לתקופה של שלוש שנים וחצי .
66012015	הנחש , שהמשיך לרדוף אחרי האישה , הוציא מפיו נהר מים שזרם לעבר האישה בניסיון להטביעה ,
66012016	אך הארץ באה לעזרת האישה ; האדמה פתחה את פיה ובלעה את המים !
66012017	והתנין , מרוגז מאוד על האישה , הלך להילחם נגד שאר ילדיה - הלא הם כל אלה ששומרים את דבר אלוהים ומעידים על ישוע המשיח . ( התנין עמד על חוף הים והמתין ) .
66013001	עתה ראיתי חיה מוזרה עולה מן הים ולה שבעה ראשים , עשר קרניים ועל כל קרן כתר . על כל אחד משבעת ראשיה היו כתובים שמות גידופים , כל שם מקלל ומבזה את אלוהים .
66013002	החיה נראתה כנמר , אך רגליה דמו לרגלי דוב ופיה דמה לפי אריה . התנין העניק לה את כוחו , את כסא מלכותו וסמכות רבה .
66013003	אחד מראשי החיה נראה פצוע פצעי מוות , אך הפצעים הגלידו . העולם כולו התפעל מהפלא הזה , ואנשים רבים הלכו אחרי החיה .
66013004	בני־האדם השתחוו לתנין מפני שהעניק לחיה כוח רב ; הם השתחוו גם לחיה וקראו : " מי ידמה לחיה ? מי מסוגל להילחם נגדה ? "
66013005	החיה הורשתה לקלל ולחרף את שם ה ' , וניתנה לה סמכות לעשות כרצונה במשך ארבעים ושניים חודשים .
66013006	היא פתחה את פיה , חרפה וניאצה את אלוהים , את שמו , את מקדשו ואת כל השוכנים בשמים .
66013007	החיה הורשתה להילחם במאמינים ולנצחם . היא אף קיבלה שלטון על כל העמים , הארצות והשפות בעולם .
66013008	כל בני־האדם אשר שמם לא נכתב בספר־החיים של השה הטבוח , לפני בריאת העולם , השתחוו לחיה הרעה .
66013009	מי שמסוגל לשמוע שיקשיב היטב :
66013010	על מי שנגזר להיאסר , ייאסר ; מי שמיועד למות בחרב ימות בחרב . אולם אל תפחדו , כי זוהי לכם הזדמנות להוכיח את אמונתכם ואת כוח־עמידתכם .
66013011	אחרי כן ראיתי חיה מוזרה אחרת עולה מן האדמה . היו לה שתי קרניים כקרני השה וקולה כקול התנין .
66013012	לחיה השנייה ניתנו כוח וסמכות מאת החיה הראשונה , והיא הביאה לכך שכל הארץ ותושביה ישתחוו לחיה שפצעי־המוות שלה הגלידו .
66013013	החיה השנייה חוללה ניסים ונפלאות ; היא אפילו הורידה אש מן השמים לנגד עיני בני־האדם שצפו בה .
66013014	באמצעות הניסים והנפלאות שניתן לה לחולל בנוכחות החיה הראשונה , היא הוליכה שולל את אנשי הארץ . היא ציוותה עליהם לבנות פסל בדמות החיה הראשונה שהוכתה מכת מוות אך שבה לתחייה .
66013015	הותר לה להפיח רוח חיים בפסל , ואפילו להביאו לכדי דיבור . את כל אלה שסירבו להשתחוות לפסל בדמות החיה הראשונה , היא המיתה .
66013016	החיה השנייה דרשה מכל בני־האדם – מקטן ועד גדול , מהעניים ומהעשירים , מהעבדים ומבני־החורין – לסמן סימן היכר מיוחד על ידם הימנית או על מצחם , ( את שמה , או את הערך הגמטרי של שמה ) כדי שאיש לא יוכל למכור או לקנות ללא סימן ההיכר של החיה .
66013017	
66013018	כאן דרושה תבונה . מי שיכול יפענח את מספר החיה , שהיא אדם והערך הגמטרי של שמו 666 .
66014001	לאחר מכן ראיתי שה עומד על הר־ציון בירושלים , ואיתו 144,000 אנשים שנשאו על מצחם את שמו ואת שם אביו .
66014002	מן השמים שמעתי קול כמים רבים וקול רעם גדול . הייתה זאת שירת מקהלה בליווי נגינת כנרים .
66014003	האנשים הרבים האלה שרו שיר חדש לפני כיסא אלוהים , לפני ארבע החיות ולפני עשרים־וארבעה הזקנים . איש לא יכול היה ללמוד את השיר , מלבד 144,000 האנשים אשר נפדו ונגאלו מן הארץ .
66014004	אנשים אלה לא טימאו את עצמם , אלא שמרו על טהרתם כבתולות . הם ניקנו מתוך בני־האדם כקורבן מקודש לאלוהים ולשה , והם הולכים בעקבות השה לכל אשר ילך .
66014005	הם חסרי דופי ומעולם לא הוציאו דבר־שקר מפיהם .
66014006	לאחר מכן ראיתי מלאך אחר מעופף במרכז השמים , והוא נושא בפיו בשורה לכל בני־האדם - לכל הארצות , העמים , הגזעים והשפות .
66014007	" כבדו את אלוהים ויראו אותו ! " קרא המלאך בקול גדול . " כי הגיעה שעתו לשפוט את העולם , השתחוו לבורא השמים , הארץ , הים ומקורותיו ! "
66014008	מלאך שני בא בעקבותיו וקרא : " בבל נפלה ! העיר הגדולה בבל נפלה , על שום שהסיתה את כל העמים להשתתף במעשי הזנות והטומאה שלה ! "
66014009	מלאך שלישי בא בעקבותיהם וקרא בקול : " כל המשתחווה לחיה ולפסל־דמותה , וכל הנושא את סימן החיה על ידו או על מצחו ,
66014010	ישתה מיין זעם אלוהים , שנמזג בלתי־מהול בכוס זעמו של אלוהים , ויעונה באש וגופרית בנוכחות המלאכים הקדושים והשה .
66014011	עשן ייסוריהם יעלה לנצח ולא ירווח להם ביום או בלילה , שכן השתחוו לחיה ולפסלה ונשאו את סימנה על מצחם או ידם . "
66014012	זוהי הזדמנות למאמינים , ששומרים את מצוות אלוהים ואת אמונת המשיח , להוכיח את סבלנותם .
66014013	שמעתי קול מן השמים מדבר אלי : " כתוב : מעתה ואילך ברוכים המתים על אמונתם במשיח ! " והרוח אמר : " כן , הם באמת ברוכים . עתה הם יקבלו את שכרם וינוחו מעמלם , כי מעשיהם הטובים מלווים אותם לכל מקום . "
66014014	לאחר מכן השתנה המראה : ראיתי ענן לבן ועליו יושב אחד בדמות " בן־אדם " . על ראשו כתר זהב ובידו מגל חד .
66014015	מן המקדש יצא מלאך וקרא בקול גדול אל היושב על הענן : " הנף את המגל והחל לקצור , כי הקמה בארץ בשלה והגיעה עת הקציר . "
66014016	היושב על הענן הניף את מגלו על הארץ , והתבואה נקצרה .
66014017	מלאך נוסף יצא מהיכל ה ' וגם בידו מגל חד .
66014018	עתה יצא מהמזבח מלאך אחר , אשר לו הסמכות והשלטון על האש , וקרא בקול אל המלאך שהחזיק במגל החד : " הנף את מגלך החד ובצור את אשכולות הגפן בארץ , כי בשלו הענבים . "
66014019	המלאך הניף את המגל על הארץ , בצר את אשכולות ענבי הארץ והשליכם אל היקב הגדול של זעם אלוהים .
66014020	הענבים נדרכו ביקב מחוץ לעיר , ודם רב זרם מהיקב למרחק של כ - 330 קילומטרים , ועומק הזרם כגובה רסן הסוס .
66015001	אחר כך ראיתי בשמים חזיון מסתורי נוסף : שבעה מלאכים נושאים שבע מגפות . אלה הן המכות האחרונות , כי יחד איתן בא הקץ לזעמו של אלוהים .
66015002	ראיתי מולי מעין ים זכוכית ואש , ועליו עומדים כל אלה שהתגברו על החיה הרעה , על פסלה , על סימן החותם שלה ועל מספרה . כולם החזיקו בידיהם את כינורות האלוהים ,
66015003	ושרו את שירת משה עבד אלוהים ואת שירת השה : ” גדולים ונפלאים מעשיך , ה ׳ אלוהי צבאות . צדק ואמת דרכיך , ה ׳ מלך הגויים . מי לא ירא מפניך , ה ׳ ? ומי לא ייתן כבוד לשמך ? כי אתה לבדך קדוש . כל העמים יבואו וישתחוו לפניך , כי נגלו מעשיך הצודקים . “
66015004	
66015005	אחרי כן ראיתי את קודש הקודשים בהיכל השמים נפתח לרווחה ,
66015006	ומתוכו יצאו שבעת המלאכים שנשאו את שבע המכות . הם לבשו גלימות לבנות , צחורות וטהורות , ועל החזה חגרו חגורות זהב .
66015007	אחת מארבע החיות הגישה לכל אחד מהשבעה קערת זהב מלאה בזעם האלוהים החי לנצח .
66015008	ההיכל נמלא עשן מגבורתו של אלוהים ומכבודו , ואיש לא יכול היה להיכנס לתוכו עד שסיימו שבעת המלאכים להכות את הארץ בשבע המגפות .
66016001	שמעתי קול אדיר מן ההיכל אומר לשבעת המלאכים : " לכו ורוקנו על הארץ את שבע הקערות שמכילות את זעם אלוהים ! "
66016002	המלאך הראשון עזב את ההיכל ורוקן את קערתו על הארץ . פצעים איומים , מבחילים ומכאיבים התפשטו על בשר האנשים , שנשאו את סימן החיה והשתחוו לפסלה . זו הייתה מכת שחין .
66016003	המלאך השני רוקן את קערתו על הים , ומי הים הפכו לדם - כדם אנשים מתים - וכל נפש חיה בים מתה .
66016004	המלאך השלישי רוקן את קערתו על הנהרות והמעיינות , ומימיהם הפכו לדם .
66016005	שמעתי את מלאך המים מכריז : " צדיק אתה במשפטיך , זה שהיה , ההווה והקדוש .
66016006	אתה משלם לבני־האדם כגמולם ! הם שפכו את דמם של נביאים ומאמינים רבים , וכעת אתה משקה אותם בדם ! "
66016007	ומן המזבח שמעתי קול : " אכן , אמת וצדק משפטיך , ה ' אלוהי צבאות . "
66016008	המלאך הרביעי רוקן את קערתו על השמש , ואלוהים נתן לשמש רשות לצרוב באש את בשר בני־האדם .
66016009	בני־האדם נצרבו מהחום הלוהט , וקיללו את שם האלוהים אשר הכה אותם במכות נוראות אלה . אף־על־פי־כן הם לא חזרו בתשובה ולא כיבדו את אלוהים .
66016010	המלאך החמישי רוקן את קערתו על כסא המלכות של החיה , וחושך כיסה את ממלכתה . תושבי ממלכתה נשכו את לשונם מכאב
66016011	וקיללו את אלוהי השמים , מפני שהביא עליהם את הפצעים והכאב , אך בכל זאת לא חדלו ממעשיהם המושחתים .
66016012	המלאך השישי רוקן את קערתו על הנהר הגדול פרת , ומימיו התייבשו כדי להכין דרך למלכים הבאים מן המזרח .
66016013	ראיתי מפי התנין , מפי החיה ומפי נביא השקר ( החיה השנייה ) יוצאות שלוש רוחות טמאות דומות לצפרדעים .
66016014	היו אלה רוחות השדים שמחוללות ניסים ונפלאות ; הן מגייסות את מלכי העולם למלחמה נגד אלוהים , ביום המשפט הגדול של אלוהי צבאות .
66016015	" שימו לב , הנני בא בשעה בלתי־צפויה - כגנב . ברוכים הממתינים לי בערנות ובשקידה , ומכינים את בגדיהם כדי שלא ילכו ערומים ומבוישים . "
66016016	אז קיבצו רוחות השדים את כל צבאות העולם במקום הנקרא " הר־מגידו " .
66016017	המלאך השביעי רוקן את קערתו באוויר , ומכיסא אלוהים אשר בהיכל השמים נשמע קול אדיר : " תם ונשלם ! "
66016018	רעמים רעמו , ברקים הבריקו והתחוללה רעידת אדמה עצומה שכמוה לא הייתה בכל היסטוריה האנושית .
66016019	העיר הגדולה נחלקה לשלושה , וערי העולם נחרבו . אלוהים זכר את מעשי השחיתות של בבל הגדולה ולכן השקה אותה ביין זעמו .
66016020	איים שלמים נעלמו , הרים הפכו למישור ,
66016021	ומן השמים הומטרו על האנשים אבני־ברד שמשקלם כ־50 קילוגרם . בני־האדם חרפו וגידפו את אלוהים בגלל מכת הברד הנוראה .
66017001	אחד משבעת המלאכים שרוקנו את הקערות בא אלי ואמר : " בוא איתי ואראה לך מה יקרה לזונה הגדולה , הידועה לשמצה שיושבת על מים רבים .
66017002	מלכי העולם נאפו וזנו איתה , ותושבי העולם השתכרו מיין טומאתה . "
66017003	המלאך נשא אותי ברוח אל המדבר , ושם ראיתי אישה יושבת על חיה אדומה בעלת שבעה ראשים ועשר קרניים , וכולה מלאה שמות גידופים נגד אלוהים .
66017004	האישה עצמה הייתה לבושה באדום ובארגמן , וענדה תכשיטים רבים עשויים זהב , פנינים ואבני־חן יקרות . בידה החזיקה האישה כוס זהב שמלאה במעשיה המתועבים והטמאים ,
66017005	ועל מצחה הייתה כתובת בעלת משמעות נסתרת : בבל הגדולה , אם הזונות וכל מעשי התועבה בעולם !
66017006	ראיתי שהאישה הייתה שיכורה , מדם המאמינים במשיח ( שאותם הרגה ) , והבטתי בה בתמיהה גדולה .
66017007	" מדוע אתה מתפלא כל־כך ? " שאל אותי המלאך . " אני אסביר לך מיהי האישה , ומיהי החיה בעלת שבעת הראשים ועשר הקרניים .
66017008	החיה שראית כבר איננה , אך בקרוב תעלה מהתהום ותרד לאבדון . יושבי הארץ , אשר שמם אינו מופיע בספר החיים שנכתב לפני בריאת העולם , ישתוממו בראותם את החיה קמה לתחייה .
66017009	על־מנת להבין את משמעות הדבר יש צורך בתבונה : שבעת הראשים הם שבעה הרים שעליהם יושבת האישה ,
66017010	אך הם גם שבעה מלכים ; חמישה מהם כבר נפלו , השישי מולך עתה , והשביעי - שמלכותו תהיה קצרה - עדיין לא בא .
66017011	החיה האדומה שהייתה תופיע כמלך שמיני , אך למעשה היא אחת מהשבעה , ולאחר מלכותה השנייה תרד לאבדון .
66017012	" עשר הקרניים הן עשרה מלכים שעדיין לא עלו למלוכה . הם ימלכו יחד עם החיה , אך מלכותם תהיה קצרה .
66017013	עשרת המלכים הם בעלי דעה ומטרה אחידה . הם יפקידו את כל כוחם וסמכותם בידי החיה ,
66017014	וילחמו יחדיו נגד השה , אך השה ינצחם , שכן הוא אדון האדונים ומלך המלכים , והאנשים אשר איתו נקראו ונבחרו על־ידי ה ' , והם נאמנים לו . "
66017015	המלאך המשיך ואמר : " הימים , הנהרות והאגמים שעליהם יושבת האישה הם המוני אנשים מעמים ומגזעים שונים .
66017016	" החיה האדומה ועשר הקרניים , שמסמלות את עשרת המלכים שימלכו עם החיה , ישנאו את הזונה ; הם יתנפלו עליה , יאכלו את בשרה , ואת הנותר ממנה ישרפו באש .
66017017	אלוהים יביא אותם לעשות את רצונו : הוא יגרום לכך שיתאחדו ושיפקידו את כוחם ושלטונם בידי החיה , כדי שיתקיימו דברי אלוהים .
66017018	האישה שראית בחזיון מסמלת את העיר הגדולה ששולטת על מלכי הארץ . "
66018001	אחרי כן ראיתי מלאך אחר יורד מן השמים . מלאך זה היה בעל סמכות גדולה וכוח רב , וזוהר כבודו האיר על כל הארץ .
66018002	" בבל הגדולה נפלה ! " קרא המלאך בקול אדיר . " בבל הפכה למשכן שדים , ומחסה לרוחות טמאות ולעופות טמאים ושנואים .
66018003	כי כל העמים שתו מיין זנותה ; מלכי הארץ זנו ונאפו איתה , וסוחרי הארץ התעשרו מחיי התענוגות , המותרות והבזבוז שניהלה . "
66018004	ואז שמעתי קול אחר מן השמים : " צאו ממנה , עמי ! אל תשתתפו בחטאיה , פן תיענשו כמוה !
66018005	כי חטאותיה הגיעו עד השמים , ואלוהים מוכן לשפטה על פשעיה !
66018006	שלמו לה כגמולה ; השיבו לה כפליים מהמעשים הרעים שעשתה לאחרים . היא מזגה כוס תמרורים לאנשים רבים - מיזגו לה אתם שתי כוסות !
66018007	השיבו לה צער וייסורים כמידת גאוותה ותענוגותיה ! כי בלבה היא מתייהרת ואומרת : ’ אני מלכה שלטת – אינני אלמנה חסרת־אונים ולא אסבול צער וכאב ! ‘ משום כך ביום אחד היא תוכה בצער , מוות , אבל , רעב ותישרף באש , כי האלוהים השופט אותה הוא אל גיבור ! “
66018008	
66018009	כשיביטו מלכי הארץ שזנו איתה בעשן העולה משריפתה , הם יבכו ויספדו .
66018010	הם יעמדו מרחוק , כי יפחדו מעינוייה , ויקראו : " אוי לך , בבל העיר הגדולה והחזקה ! ברגע אחד בא משפטך ונחרץ דינך ! "
66018011	סוחרי הארץ יבכו ויתאבלו עליה , כי איש לא יקנה יותר את הסחורה שייבאו באוניות .
66018012	היא הייתה הלקוחה הגדולה ביותר שלהם לקניית זהב , כסף , אבנים־יקרות , פנינים , בדים יקרים , ארגמן , משי , שני , עצי בושם למיניהם , כלי שנהב , כלי עץ יקרים , כלי נחושת , ברזל ושיש ;
66018013	קינמון , בשמים יקרים , יינות , שמן , סולת , קמח , בקר וצאן , סוסים , מרכבות , עבדים ואפילו נפשות אדם .
66018014	" כל הדברים היקרים שחמדת ואהבת כל־כך נלקחו ממך ! " יקראו הסוחרים . " כל הפאר , ההדר והפינוקים אשר אהבת אבדו לך לעולמים ! "
66018015	הסוחרים אשר התעשרו ממנה יעמדו מרחוק , מתוך פחד ויראה מייסוריה , יתאבלו ויבכו :
66018016	אוי , העיר הגדולה והיפה , העיר שדומה לאישה עטופה באריג משובח , אדום וארגמן , ומקושטת בזהב , באבנים יקרות ובפנינים ,
66018017	ברגע אחד ירד כל העושר הזה לטמיון ! " כל בעלי האוניות , רבי־החובלים ויורדי־הים האחרים יעמדו מרחוק ,
66018018	ובהביטם על עשנה עולה שמימה יקראו : " היש עוד עיר גדולה כעיר הזאת ? "
66018019	הם יזרקו עפר על ראשם , יבכו , יספדו ויצעקו : " אוי ואבוי לעיר הגדולה ! היא העשירה את כולנו - את הסוחרים ואת יורדי־הים - ועתה , בשעה אחת הוחרבה . . . "
66018020	גילו , השמים , שמחו על סופה ! בני־אלוהים , השליחים והנביאים שמחו גם אתם , כי סוף־סוף שפט אותה אלוהים בשמכם !
66018021	מלאך גיבור הרים אבן גדולה שנראתה כאבן־רחיים , השליכה בעוצמה אל תוך הים ואמר : " כך תושלך בבל הגדולה ותיעלם לנצח !
66018022	לא יישמע בקרבך קול זימרה , נגינת כינורות , חלילים וחצוצרות . לא יישמע אצלך קול מסגר בעבודתו או קול בעל־מלאכה אחר , ולא יישמע קול טחינת החיטה .
66018023	לעולם לא יאיר בקרבך אור מנורה ; לא ייערכו אצלך יותר חגיגות־חתונה , ולא תישמענה צהלות שמחה של חתן וכלה . " כי הסוחרים שלך היו מנכבדי הארץ , ובקסמיך וכישופיך רימית את כל העמים .
66018024	את אחראית לדם הנביאים , בני־האלוהים וכל אלה שנרצחו בארץ , כי דמם נמצא בך ! "
66019001	לאחר מכן שמעתי קול אדיר שנשמע כקול המוני אנשים בשמים : " הללויה ! הודו לה ' ! הישועה , הכבוד והעוז שייכים לאלוהינו ,
66019002	כי הוא שופט בצדק ובאמת . הוא העניש את הזונה הגדולה , אשר השחיתה את הארץ במעשי הזנות והניאוף שלה , ונקם את רצח עבדיו . "
66019003	שוב ושוב קראו הקולות : " הללויה ! שריפתה תעלה עשן לעולם ועד ! "
66019004	עשרים־וארבעה הזקנים וארבע החיות נפלו על פניהם , השתחוו לאלוהים היושב על הכיסא וקראו : " אמן ! הללויה ! "
66019005	שוב שמעתי קול אשר נשמע כקול המון רב , כקול מים רבים , וקול רעמים חזקים . ” הללויה ! כי אלוהינו , ה ׳ צבאות , מולך !
66019006	
66019007	הבה נשמח , נגיל וניתן לו כבוד , כי הגיע מועד חתונת השה , וכלתו התכוננה לקראתו ;
66019008	ניתן לה ללבוש שמלה מאריג משובח , צח וטהור . " ( אריג משובח זה מסמל את מעשי הצדקה של בני־האלוהים ) .
66019009	המלאך אמר אלי : " כתוב : ברוכים המוזמנים אל חתונת השה . " הוא הוסיף ואמר : " אלה מילותיו של אלוהים עצמו ! "
66019010	נפלתי לרגליו כדי להשתחוות לו , אך הוא אמר אלי : " קום , אל תשתחווה לי ; אני עבד אלוהים כמוך וכאחיך המאמינים שנושאים את עדות ישוע . השתחווה לאלוהים ! כי האמת שגילה ישוע היא שנתנה השראה לנביאים . "
66019011	לאחר מכן ראיתי את השמים נפתחים וסוס לבן הופיע . שם רוכבו , " נאמן ואמיתי " , והוא שופט ולוחם בצדק .
66019012	עיניו כלהבת אש , על ראשו כתרים רבים , ועל מצחו כתוב שם שידוע לו בלבד .
66019013	לבושו הוטבל בדם , ושמו נקרא " דבר האלוהים " .
66019014	צבאות השמים , לבושים מדים לבנים מאריג משובח וטהור , דהרו בעקבותיו על סוסיהם הלבנים .
66019015	מפי הרוכב יצאה חרב חדה , שמיועדת להכות את הגויים שבהם ישלוט בשוט ברזל , וברגליו דרך את ענבי הזעם של ה ' אלוהי צבאות .
66019016	על בגדו ועל ירכו כתוב : " מלך המלכים ואדון האדונים . "
66019017	לאחר מכן ראיתי מלאך עומד לבדו באור השמש המסנוור . הוא קרא בקול אדיר אל כל העופות המעופפים במרכז השמים : " בואו אל הסעודה הגדולה של אלוהים !
66019018	בואו איכלו בשר מלכים , קציני־צבא , גנרלים , גיבורים ; בשר סוסים ופרשים , בשר עבדים ובני־חורין , מקטן ועד גדול . "
66019019	ראיתי את החיה , את מלכי הארץ ואת צבאותיהם נאספים יחד , כדי להילחם נגד הרוכב על הסוס ונגד צבאו .
66019020	אולם החיה הרעה נתפסה , ויחד איתה נתפס נביא השקר ( בדמות החיה השנייה ) , שחולל את הניסים והנפלאות בנוכחותה - ניסים שהתעו את נושאי אות החותם ואת המשתחווים לפסלה . החיה הרעה ונביא השקר הושלכו חיים לאגם האש שבוער בגופרית ,
66019021	וכל צבאם נהרג בחרב שיצאה מפי הרוכב על הסוס . ועופות השמים טרפו בתאווה את בשרם .
66020001	אחרי כן ראיתי מלאך יורד מן השמים , ובידו מפתח התהום ושרשרת גדולה וכבדה .
66020002	המלאך תפס את התנין - הלא הוא הנחש הקדמוני , המלשין , השטן - וכבלו בשרשרת למשך אלף שנים .
66020003	המלאך השליכו אל התהום , סגר ונעל את פי התהום , כדי שהשטן לא יוכל להתעות יותר את העמים עד שיחלפו אלף השנים . בתום אלף השנים הוא ישוחרר לזמן קצר .
66020004	לאחר מכן ראיתי כיסאות שעליהם ישבו מקבלי סמכות המשפט . ראיתי גם את נשמותיהם של אלה אשר נרצחו על־שום עדותם למען ישוע המשיח ולמען דבר אלוהים , ואת נשמותיהם של אלה אשר לא השתחוו לחיה ולפסלה , ולא נשאו את אות החותם של החיה על מצחם או זרועם . כל אלה קמו לתחייה ומלכו עם המשיח אלף שנים .
66020005	זאת תחיית המתים הראשונה . ( יתר המתים קמו לתחייה רק לאחר אלף השנים ) .
66020006	ברוכים וקדושים אלה שקמים בתחייה הראשונה ; המוות השני לא יפגע בהם , כי יהיו כוהנים לאלוהים ולמשיחו וימלכו איתו אלף שנים .
66020007	בתום אלף השנים ישוחרר השטן ממאסרו .
66020008	הוא ילך להתעות את עמי־העולם - את גוג ומגוג שמספר צבאם כחול אשר על שפת הים - ויסיתם להילחם נגד אלוהים .
66020009	הצבא האדיר הזה יעלה ויתפשט על מרחבי הארץ , ויתקיף את מחנה בני־אלוהים ואת ( ירושלים ) העיר האהובה . ברם אלוהים יוריד עליהם אש מן השמים שתשרוף אותם .
66020010	השטן אשר הסיתם יושלך לאגם אש וגופרית , מקום שאליו הושלכו החיה ונביא השקר , והם יתייסרו יומם ולילה לעולם ועד .
66020011	לאחר מכן ראיתי כיסא גדול ולבן , וראיתי גם את היושב עליו - זה אשר מפניו נמלטו הארץ והשמים , אך לא מצאו מקום להסתתר .
66020012	ראיתי את המתים , את הקטנים והגדולים , עומדים לפני כיסא אלוהים ; ראיתי ספרים נפתחים , ביניהם גם ספר החיים , והמתים נשפטו לפי מעשיהם הכתובים בספרים .
66020013	הים נאלץ להשיב את המתים הקבורים בו . גם המוות והשאול נאלצו להשיב את מתיהם , וכל אחד נשפט בהתאם למעשיו .
66020014	המוות והשאול הושלכו לאגם האש , שהוא המוות השני .
66020015	כל אלה שלא נכתב שמם בספר החיים הושלכו גם הם לאגם האש .
66021001	לאחר מכן ראיתי שמים חדשים וארץ חדשה ללא ימים , כי השמים והארץ שקיימים היום נעלמו .
66021002	ראיתי גם את עיר הקודש , ירושלים החדשה , יורדת מן השמים מאת אלוהים . היא נראתה הדורה ככלה בחתונתה .
66021003	שמעתי קול רם מכיסא המלכות : " מעונו של אלוהים הוא בין בני־האדם ; אלוהים יחיה איתם והם יהיו לו לעם .
66021004	הוא ימחה מעיניהם כל דמעה , ולא יהיה יותר מוות , אבל , קריאות צער או כאב . כל אלה ייעלמו לנצח ! "
66021005	היושב על כיסא המלכות הכריז : " אני עושה הכול חדש ! " הוא פנה אלי ואמר : " כתוב את אשר אומר לך , כי דברים אלה נכונים ואמיתיים :
66021006	תם ונשלם ! אני האלף והתו - ההתחלה והסוף . את הצמא אשקה ממעיין מי־החיים חינם !
66021007	המנצח יירש את כל הברכות האלה ; אני אהיה לו לאלוהים והוא יהיה לי לבן .
66021008	אך מוגי־הלב שמפנים לי את גבם , חסרי האמונה , הפושעים , המושחתים , הרוצחים , הנואפים , עובדי האלילים וכל השקרנים , יושלכו לאגם הבוער באש וגופרית אשר הוא המוות השני . "
66021009	אחד משבעת המלאכים , שנשאו את שבע הקערות המלאות בשבע המגפות , ניגש אלי ואמר : " בוא איתי ואראה לך את הכלה - את אשת השה . "
66021010	הוא נשא אותי ברוח אל הר גדול וגבוה , והראה לי את ירושלים עיר־הקודש יורדת מן השמים מאת אלוהים .
66021011	העיר הייתה מלאה כבוד אלוהים ; היא זרחה והקרינה נוגה כשל אבן יקרה שמבהיקה כבדולח .
66021012	לעיר הייתה חומה גדולה וגבוהה ובה שנים־עשר שערים , ובכל שער עמד מלאך . על השערים היו כתובים שמות שנים־עשר שבטי ישראל .
66021013	שלושה שערים היו בצד מזרח , שלושה בצד צפון , שלושה בצד דרום ושלושה בצד מערב .
66021014	לחומת העיר היו שנים־עשר יסודות ועליהם כתובים שמות שנים־עשר שליחי השה .
66021015	המלאך אשר דיבר אלי החזיק בידו מכשיר־מדידה עשוי זהב , כדי למדוד את העיר , את שעריה ואת חומתה .
66021016	במדדו את העיר הוא נוכח לדעת שצורתה ריבועית - אורכה שווה לרוחבה . למעשה , צורת העיר כקובייה ; כל הצלעות שוות - אורך , רוחב וגובה , כל צלע כ־2400 קילומטרים .
66021017	המלאך מדד את עובי החומה ונוכח לדעת שעובייה כ־65 מטרים .
66021018	העיר עצמה הייתה עשויה זהב טהור ושקוף כזכוכית זכה ועדינה . החומה הייתה עשויה אבן־ישפה יקרה ,
66021019	ובנויה של שתים־עשרה שכבות של אבני־יסוד משובצות באבני־חן יקרות . אבן היסוד הראשונה משובצת בישפה אבן היסוד השנייה משובצת בספיר אבן היסוד השלישית משובצת בשבו אבן היסוד הרביעית משובצת בברקת
66021020	אבן היסוד החמישית משובצת ביהלום אבן היסוד השישית משובצת באודם אבן היסוד השביעית משובצת בתרשיש אבן היסוד השמינית משובצת בשוהם אבן היסוד התשיעית משובצת בפטדה אבן היסוד העשירית משובצת בנופך אבן היסוד האחת־עשרה משובצת בלשם אבן היסוד השתים־עשרה משובצת באחלמה .
66021021	שנים־עשר השערים היו שתים־עשרה פנינים - כל שער פנינה . רחובה המרכזי של העיר מרוצף זהב טהור ושקוף כזכוכית .
66021022	לא הבחנתי בהיכל בעיר , כי היכל העיר הוא ה ' אלוהי צבאות והשה .
66021023	העיר הנפלאה הזאת אינה זקוקה לאור השמש או לאור הירח , שכן כבוד אלוהים וכבוד השה מאירים אותה באור רב .
66021024	עמי העולם יחיו לאורה , ומלכי העולם יביאו אליה את כבודם ותפארתם .
66021025	שערי העיר לא ייסגרו לעולם ; הם יהיו פתוחים כל היום , כי לא יהיה לילה בעיר .
66021026	כבודם ותפארתם של כל העמים יובאו אליה .
66021027	עיר זאת תהיה קדושה וטהורה ; לא יהיה בתוכה כל דבר טמא , לא יהיו בה חוטאים , שקרנים , נואפים ופושעים . רק הכתובים בספר־החיים של השה ייכנסו לעיר .
66022001	לאחר מכן הוא הראה לי נהר מים חיים , זכים כבדולח , יוצא מכיסא האלוהים והשה
66022002	וזורם אל הרחוב המרכזי . על כל אחת משתי גדות הנהר היה נטוע עץ־חיים שנושא שנים־עשר סוגי פירות , בכל חודש פרי אחר , ועלי העץ משמשים כתרופה לעמים השונים .
66022003	בעיר הקודש לא יהיה יותר כל דבר רע וטמא , כי יהיה בה כיסא המלכות של אלוהים והשה , ועבדיו ישרתוהו .
66022004	עבדיו יראו את פניו , ושמו יהיה כתוב על מצחם .
66022005	לא יהיה יותר לילה , ולא יהיה צורך בנרות או באור השמש , כי ה ' אלוהים יאיר להם , והם ימלכו לעולם ועד .
66022006	" דברים אלה אמיתיים ונכונים , " אמר לי המלאך . " האלוהים אשר מעניק השראה לנביאים שלח את מלאכו להראות לעבדיו את אשר יתרחש בקרוב . "
66022007	" אני בא במהרה ! " אמר ישוע . " ברוכים השומרים את דברי הנבואה של הספר הזה . "
66022008	אני , יוחנן , שמעתי וראיתי את כל הדברים האלה . כאשר שמעתי וראיתי אותם , נפלתי לרגלי המלאך שהראה לי את כל זאת . כאשר עמדתי להשתחוות לו ,
66022009	הוא עצר בעדי ואמר : " לא , אל תשתחווה לי , כי אני עבד המשיח כמוך , כאחיך המאמינים , כנביאים וככל השומרים את דברי הספר הזה . עליך להשתחוות לאלוהים . "
66022010	המלאך הורה לי במפורש : " אל תחתום את הדברים שכתבת , כי קרוב מועד התרחשותם .
66022011	עד אז הגזלן ימשיך לגזול , הטמא ימשיך במעשי טומאתו ; הצדיק יוסיף על צדקתו , והקדוש יוסיף על קדושתו . "
66022012	" אני בא במהרה , " אמר ישוע , " ואביא איתי שכר שאותו אשלם לכל איש כגמולו .
66022013	אני האלף והתו , ההתחלה והסוף , הראשון והאחרון . "
66022014	ברוכים המכבסים את גלימותיהם ( והשומרים את מצוותיו ) , על־מנת לזכות בפרי עץ־החיים ולהיכנס לעיר דרך השערים .
66022015	הכלבים , המכשפים , הזונים , הרוצחים , עובדי האלילים , אוהבי השקר והרמאים יישארו מחוץ לעיר .
66022016	" אני , ישוע , שלחתי את מלאכי אליך כדי לספר דברים אלה לקהילות . אני שורש דויד וצאצאו , אני כוכב נוגה השחר . "
66022017	" בוא ! " קוראים הרוח והכלה . וכל השומע את קריאתם יאמר : " בוא ! " בואו , כל הצמאים , שתו את מים־החיים - מתנת חינם לכל מי שרוצה .
66022018	אני מזהיר את כל קוראי הספר הזה : כל המוסיף על הכתוב יוסיף לו אלוהים את המגפות שכתובות בספר הזה !
66022019	כל הגורע מדברי הספר הזה , יגרע אלוהים את חלקו מעץ־החיים ומעיר הקודש שנזכרים בספר הזה .
66022020	המעיד עדות זאת אומר : " אכן , אני בא במהרה ! " אמן ! בואה־נא , אדון ישוע !
66022021	חסד ישוע המשיח אדוננו יהיה עם כל המאמינים . - אמן .
